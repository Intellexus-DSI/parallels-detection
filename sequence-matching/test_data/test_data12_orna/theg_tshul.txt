theg pa chen po'i tshul la 'jug pa/_rong zom bka' 'bum/_pod gnyis pa/@#/_/theg pa chen po'i tshul la 'jug pa zhes bya ba'i bstan bcos bzhugs so/__/@#/_/theg pa chen po'i tshul la 'jug pa mdo tsam brjod pa/_gang zag gang dag 'khorba'i rgya mtsho las thar par 'dod cing /_bla na med pa'i byang chub bsgrub par 'dod parnams kyis/_thog mar kho nar nyon mongs pa rnams kyi mtshan nyid la brtag par rigsso/_/gang gi phyir nyon mongs pa rnams kyis bcings te/_'gro ba rnams 'khor ba'i rgyamtshor 'khyams so zhes bka' spyi las grags pa'i phyir ro/_/de'i 'og tu de rnams kyignyen por gyur pa'i lam gyi mchog tu gyur pa gang yin pa zhig btsal te/_de la gomspar bya bar rigs so/_/gang gi phyir nyon mongs pa rnams kyi mtshan nyid khong duma chud par/_de'i gnyen po'ang khong du chud par mi 'gyur la/_de dag khong du machud na goms par bya ba'i thabs kyang ma shes te/_de rnams dang ma bral na thar pa'igo skabs mi rnyed pa'i phyir ro/_/'di dag tsam gyis shes bya ma lus pa khong du chudpar 'gyur te/_gang gi phyir sems kyi rang bzhin ji lta ba yin pa dang /_sems 'khrul pa'ignas skabs dang /_sems ma 'khrul ba'i gnas skabs tsam shes pas/_shes bya thams cad'dus pa'i phyir te/_nyan thos dang rang sangs rgyas kyi byang chub ltar/_rnam par grolba'i sgo phyogs gcig la skyes par yang mi 'gyur ro/_/de la nyon mongs pa rnams kyi mtshan nyid la brtag pa bstan par bya ste/_'di ltar nyonmongs pa zhes bya ba 'di'i mtshan nyid rdzas su grub pa zhig yin te/_des 'gro ba rnamsbcings par gyurd tam/_'on te spang bar bya ba'i rdzas med kyang bcings pa lta bursnang bar 'gyur ba zhig yin zhe na/_nyon mongs pa rnams la ni spang bar bya ba'irdzas kyi mtshan nyid med par shes so/_/ji ltar zhe na/_'di ltar nyan thos kyi tshullas/_'phags pa dgra bcom pa rnams kyis khams gsum gyi nyon mongs pa mthong badang bsgom pas spang bar bya ba mtha' dag ma lus par spangs te/_srid par kun dusbyor ba thams cad yongs su bcad nas/_dgra bcom pa'i 'bras bu thob pa'o zhes gragsna/_'di ltar dgra bcom pa rnams kyis spangs pa'i nyon mongs pa de rnams la/_rdzaskyi rnam grangs du zhig yod zhes brtags na/_rdzas kyi rnam grangs rnyed par mi 'gyurro/_/ji lta zhe na/_re shig 'di ltar/_mthong bas spang bar bya ba'i nyon mongs parnams las/_sdug bsngal mthong bas spang bar bya ba de dag dang /_kun 'byungmthong bas spang bar bya ba la sogs pa de dag_/rdzas gcig yin nam/_'on te rdzas thadad re re yod ces brtag grang na/_de la rdzas gcig yin par gyur na ni/_sdug bsngalmthong bas spang ba 'ba' zhig spangs pas/_thams cad spongs par 'gyur te/_de lta nalam gzhan bsgom pa don med par 'gyur ro/_/gal te rdzas tha dad re re yod do zhena/_de lta na ni bden pa bzhi ni/_shes bya ma lus pa mdor bsdus nas bden pa bzhirrnam par phye ba tsam du zad pas/_yul bden pa bzhi la dmigs pa'i dbang gis/_spangbar bya ba'i nyon mongs pa'ang bzhi bzhir 'gyur bar gdon mi za ste/_de lta na ni shesbya'i rab tu dbye ba la grangs nges par gzung ba med de/_'di ltar sdug bsngal gyi bdenpa 'ba' zhig la'ang /_mi rtag pa dang sdug bsngal ba dang stong pa dang bdag med pa'irnam par shes pa ni/_sdug bsngal la chos shes pa'i bzod pa yin pas/_de'i dbang gissdug bsngal mthong bas spang bar bya ba re re'ang bzhi bzhir 'gyur ro/_/de dag sdugbsngal gyi mtshan nyid du gcig pas mi 'gyur ro zhe na/_de lta na ni kun 'byung gibden pa'ang sdug bsngal gyi mtshan nyid las ma 'das te/_'du byed thams cad sdugbsngal ba'i mtshan nyid yin pa dang /_gang ci tshor yang rung ste 'phags pa rnamskyis sdug bsngal du bshad pa'i phyir ro/_/de bzhin du sdug bsngal gyi bden pa nyidkyang kun 'byung gi mtshan nyid las ma 'das te/_'di ltar mu stegs can byed pa porrgyur smra ba ltar/_'di ltar rgyu ni 'bras bu la mi ltos te/_rtag tu rgyu kho na'i bya babyed la/_'bras bu'ang rtag tu rgyu'i bya ba mi byed do zhes smra ba ltar sangs rgyas pachos rten cing 'brel te 'byung bar smra ba ni de lta ma yin te/_rgyu'ang 'bras bu laltos/_'bras bu'ang rgyu la ltos te/_dngos su na nye bar len pa'i phung po lnga nyidrnam par smin pa'i tshul gyis khur ltar gnod pa'i bdag nyid du grub pas/_sdug bsngalgyi mtshan nyid yin la/_de nyid ma 'ongs pa na sdug bsngal mngon par 'grub pa'i gnassu gyur pas kun 'byung ba'i mtshan nyid yin te/_de bas na phung po lnga tsam ladmigs te/_chos bdag med pa rtogs pas kyang /_nyon mongs pa thams cad spangs pargdon mi za'o/_/gzhan yang gang zhig gis shes bya rnams la rnam par dbye ba grangslas 'das pa zhig tu rnam par phye ste/_de rnams la chos bdag med par rtogs par byasna/_de dag thams cad kyis kyang nyon mongs pa spong bar 'gyur bar gdon miza'o/_/rnam pa gcig tu gang zag gi dbang du bya na/_skyes bu zhig gi pha shing gisbsad de/_de'i rkyen gyis shing la zhe sdang skyes par gyur na/_de shing gcig la zhesdang skyes pa nas/_shing gnyis dang gsum nas shing ji snyed pa la zhe sdang skyebar gyur pa na/_zhe sdang de dag thams cad rdzas gcig yin nam/_'on te rdzas tha dadre re yod/_de la gcig yin na ni shing gcig thal bar bsregs pas zhe sdang thams cad ldogpar rigs na de lta'ang ma yin no/_/gal te tha dad re re yod na ni de'i rnam grangs brjodpa tsam yang bskal pa'i mthar thug par brjod kyang rdzogs par mi 'gyur te/_gal te dedag spang bar bya ba na/_dus kyi mtha'i skad cig ma re res zhe sdang re re spangskyang zad par 'gyur ba'i mtha' rnyed par mi 'gyur ro/_/gal te nyon mongs pa mang polam gcig gis spongs par 'gyur na/_lam gyi bye brag mang po'i bsgom pa don med par'gyur ro/_/gal ta nyon mongs pa gcig lam mang pos spong bar 'gyur na/_nyon mongspa'i bye brag gsungs pa yang don med par 'gyur la/_gal te lam gyi bye brag rnamskyis/_nyon mongs pa cung zad kyang nyams par ma byas na ni/_lam mang po yisspangs par yang mi 'gyur la/_byas par gyur na ni nyon mongs pa rdzas gcig du yangmi 'gyur ro/_/de lta na nyon mongs pa rnams la rdzas kyi grangs nges pa med de/_debas na nyan thos kyi tshul ltar na/_nyon mongs pa rnams la spang bar bya ba'i rdzasma grub bo/_/'o na 'phags pa dgra bcom pa rnams kyis nyon mongs pa rnams ji ltarspangs zhes brjod ce na/_'di ltar dgra bcom pa rnams ni/_gang zag la bdag med parrtogs pas/_'jig tshogs la lta ba'i sgyu ma mkhan nye bar zhi bar gyur te/_des nyonmongs pa'i sgyu 'phrul thams cad zhi bar gyur par zad do/_/'jig tshogs la lta ba de nyidkyang /_smon pa byang chub kyi sems kyis zin na/_bsod nams kyi tshogs tshad medpa'i gnas su 'gyur la/_bdag med pa'i shes rab kyis zin na/_nyon mongs pa'i dri ma dagpar snang bar 'gyur te/_'on kyang dri ma'i rdzas ni yod pa ma yin no/_/dper na rmi lamla brten nas rmi lam snang /_sgyu ma la brten nas sgyu ma snang yang /_gnyis ga lardzas med par 'go mtshungs shing /_rdzas su grub pa ltar snang ba yang dmigs pabzhin no/_/'phags pa rang rgyal ba rnams kyi tshul ltar na/_rten cing 'brel bar 'byungba yan lag bcu gnyis kyi sgo nas/_chos nyid zab mo rtogs te/_khams gsum gyi nyonmongs pa mthong ba dang bsgom pas spang bar bya ba ma lus pa spangs te/_rangbyang chub kyi 'bras bu thob pa'o zhes 'byung bas/_de bas na rten 'brel yan lag bcugnyis kyi dbang gis/_re re la'ang bar chad med pa'i lam dang /_rnam par grol ba'i lamgnyis gnyis su 'gyur bas/_mthong bas spang bar bya ba'i nyon mongs pa gcig kyangbcu gnyis bcu gnyis su 'gyur ro/_/gzhan yang yan lag de dag re re'ang bden pa bzhi'imtshan nyid can yin te/__'di ltar ma rig pa'i rkyen gyis 'du byed la sogs pa mngon par'grub pa'i sgo nas/_khur ltar gnod pa'i bdag nyid du gyur pas/_sdug bsngal gyi bdenpa'i mtshan nyid yin no/_/'du byed kyi rkyen gyis rnam par shes pa la sogs pa/_ma'ongs pa na sdug bsngal mngon par 'grub pa'i gnas su gyur pas/_kun 'byung gi bden payin no/_/ma rig pa 'gags pas 'du byed 'gags pa la sogs pas/_'gog pa'i bden pa yin la/_dernams 'gog par bya ba'i phyir/_rten 'brel gyi mtshan nyid lam bsgoms pas/_lam gyibden pa yin te/_de bas na bden pa bzhi'i dbang gis/_spang bar bya ba'i nyon mongs pagcig kyang bzhi bcu rtsa brgyad du 'gyur ro/_/tshul 'di ltar na'ang nyon mongs parnams la rdzas kyi grangs nges par gzung ba mi rnyed do/_/rnal 'byor spyod pa rnams kyi tshul ltar na'ang /_khams gsum pa'i sems dang sems lasbyung ba/_yang dag pa ma yin pa'i kun du rtog pa'i mtshan nyid ni/_gang gi'anggzung ba ma yin zhing gang la'ang 'dzin par byed pa ma yin te/_gnyis pos stong parang rig pa tsam gyi mtshan nyid yin par grub pa'i mthas 'dod la/_de ltar na ni nyonmongs pa rnams kyi mtshan nyid du 'gal te/_nyon mongs pa rnams ni yul la skye baphyin ci log gi rnam pa can yin pa'i phyir ro/_/gang yang 'di skad du/_dper na sakhong na gser yod pa la/_sa dang gser dang sa'i khams gsum dmigs so/_/de la gser lasar mthong ba ni phyin ci log du mthong ba'o/_/gser du mthong ba ni yang dag parmthong ba'o/_/sa'i khams ni gnyis ga'i char gtogs pa'o/_/de bzhin du gzhan gyi dbanggi mtshan nyid la gzung ba dang 'dzind par mthong ba ni phyin ci log du mthongba'o/__/yongs su grub par mthong ba ni yang dag par mthong ba'o/_/gzhan gyi dbangni gnyi ga'i char gtogs pa'o/_/zhes grub pa'i mtha' las grags na/_gzhan dbang la chagnyis kyi rdzas mi rnyed de/_de ni 'di ltar 'gal me'i 'khor lo la 'gal dum dang 'khor lodang gsal ba gsum dmigs so/_/de la 'gal dum la 'khor lor mthong ba ni phyin ci log dumthong ba'o/_/'gal dum du mthong ba ni yang dag par mthong ba'o/_/gsal ba ni gnyisga'i char gtogs pa'o zhes zer ba lta bu yin te/_'di ltar 'gal dum yang rdzas su grub la'khor lo yang rdzas su grub pa zhig na/_gsal ba'ang gnyis ga'i char gtogs pa yod pargrub tu rung la/_gal te 'khor lo rdzas su grub la 'gal dum rdzas su ma grub pa zhigna/_gsal ba'ang 'khor lo nyid kyi mtshan nyid yin te/_cha gnyis pa med do/_/'gal dumrdzas su grub la 'khor lo ma grub pa yin yang de bzhin te/_de bas na 'dir 'khor lorsnang ba'i dus nyid na/_'gal me gcig yul rim gyis gnon pa yin te/_'khor lo ni gtan magrub pas/_de bas na gsal ba'ang 'gal dum nyid yin par zad de/_gsal ba cha gnyis meddo/_/de bzhin du gnyis po'ang rdzas su grub/_yongs su grub pa'ang rdzas su grub pazhig na/_kun du rtog pa'ang gnyis ga'i char gtogs su rung na/_gnyis su snang ba'i dusnyid na rang rig pa'i mtshan nyid yin te/_gnyis po gtan ma grub pas/_de bas na kun durtog pa cha gnyis mi 'grub bo/_/de bas na nyon mongs pa rnams la spang bar bya ba'irdzas rnyed par mi 'gyur ro/_/de ltar dngos por lta ba rnams kyi rang rang gi grub pa'imtha'i dbang du byas kyang /_nyon mongs pa rnams la spang bar bya ba'i rdzas kyangmi rnyed na/_dbu' ma'i tshul gyis chos thams cad la don dam par bsgrub par bya ba gang yang medde/_spros pa thams cad nye bar zhi bar 'dod pa la/_sbang bar bya ba'i rdzas rnyed parga la 'gyur zhes shes par bya'o/_/de la 'di skad du don dam par spang bar bya ba'i rdzasmed kyang kun rdzob tu yang dag pa'i kun rdzob dang yang dag pa ma yin pa'i kunrdzob kyang dmigs pas/_de bas na yang dag pa'i kun rdzob tu nyon mongs pa rnams laspang bar bya ba'i rdzas yod pa la 'gal ba med do zhe na/_de la 'di brjod par byaste/_gang gi tshe yang dag par bsgrub par bya ba zhig yod par 'dod pa de'i tsheni/_kun rdzob kyi bye brag ji snyed du dbye ba thams cad kyang de bzhin du bsgrubtu rung bar 'gyur la/_gang gi tshe yang dag par bsgrub par bya ba zhig bsgrub tu medpar 'dod pa de'i tshe/_kun rdzob kyi bye brag thams cad 'go mnyam par 'gyurro/_/gzhan yang 'di skad du/_yang dag pa dang yang dag pa ma yin pa'i kund rdzobkyi dbye ba rnam par gzhag pa/_snang du 'dra yang don byed nus pa dang mi nus pa'ibye brag gis rnam par gzhag ste/_'di ltar bum pa'i gzugs kyis ni chu 'dzin pa'i bya babyed la/_bum pa'i gzugs brnyan gyi gzugs kyis ni chu 'dzin pa'i bya ba byed mi nus palta bu'o/_/zhes rnam par gzhag pa 'di nyid/_gang zag gi rdzas kyis bya ba byed parbsgrub par zad de/_chos kyi rdzas kyis bya ba byed par bsgrub pa ni ma yin no/_/de lagang zag gi rdzas bsgrub pa ji lta bu zhe na/_phyi dang nang gi rgyud du gtogs parnam pa gnyis te/_de la nang gi rgyud ni/_skyes pa dang bud med dang mi dang lha lasogs pa'i gang zag gi rgyud du gtogs pa re re rdzas re rer 'dzin te/_chos kyi dbang ltarna ni/_gang zag re re'ang /_khams drug pa skye mched drug pa phung po lnga paste/_du ma 'dus pa tsam la gcig gi blo 'byung bar zad de/_lha dang mi la sogs pa'isems can gyi rdzas mi rnyed do/_/phyi rol gyi rgyud kyi dbang du na/_ka ba dangbum pa la sogs pa mthun pa gcig gi rgyun gnas pa la/_bum pa'i ngo bo nyid gcigce'am/_ka ba'i ngo bo nyid gcig ces 'dzin te/_chos ni de dag kyang khams lnga paphyi'i skye mched drug pa tsam ste/_bum pa'i ngo bo nyid gcig gi rdzas mi rnyeddo/_/de bas na 'di ltar bum pas ni chu 'dzin pa'i bya ba byed do zhes bya ba 'di'ang/_gang zag gi rdzas kyis bya ba byed par bsgrub pa ste/_chos kyi rdzas ltar na blogang la don gyi mtshan nyid gang snang ba de nyid chos yin te/_de lta na bum pa'igzugs brnyan bum pa'i dbang gis snang ba yin pas na/_bum pa'i kha dog dang dbyibskyi dbang yin par zad de/_reg bya la sogs pa'i ma yin no/_/kha dog gi bya ba ni gzugsbrnyan gyis kyang byed de/_bya ba byed pa yang phal cher phan gnod kyis gzhag payin na/_'di ltar nyi ma'i gzugs brnyan gyis ni mig la gnod par byed do/_/zla ba'i gzugsbrnyan gyis ni phan par byed do/_/gnyis gas kyang grib ma sel bar byed do/_/chu'dzin par byed pa ni reg bya yin te/_kha dog gis ni ma yin no/_/de bas na kha dog dangreg bya gnyis 'gran zlar gzhag du med de/_chos tha dad kyis bya ba tha dad byed parzad do/_/de bas na 'di ltar bum pas ni chu 'dzin pa'i bya ba byed/_bum pa'i gzugsbrnyan gyis ni mi byed do zhes gzhag pa 'di ni/_'jig rten gyi grags pa dang mthun pargang zag gi rdzas kyis bya ba byed par 'dod du zad de/_gang zag nyid ma grub par dela bya ba byed pa'i rdzas ga la yod de/_'di lta bu bsgrub pa ni chus khyer ba rtswadrungs byung la 'ju ba dang 'dra'o/_/de la 'di skad du/_don dam par bsgrub par bya bami 'dod na/_kun rdzob tsam ni ma brtags na nyams dga' ba/_brtags na rigs pa'i spungsmi bzod pa yin pas/_rigs pas gnod pa la 'gal ba med do zhe na/_'o na kun rdzob dubsgrub pa tsam la rigs pa mi dgos pa zhig na/_snang du 'dra yang don byed nus padang mi nus pa'i bye brag gis yang dag pa dang yang dag pa ma yin par rnam pargzhag go zhes pa de nyid rigs pa ma yin nam/_'di ltar yang dag par sgrub kyang rung/_re shig tsam du sgrub kyang rung ste/_rang rang gi tshad tsam sgrub par byed pa'irig pa'i spungs tsam yang mi bzod na/_tha snyad tsam yang ji ltar 'grub par'gyur/_dper na dgra'i dpung 'joms par byed pa'i glang po che la dpung gi tshogs khurnas tho ba'i lcags kyis bskul ba'i spungs bzod pa lta bu ma yin du zin kyang /_zhingtsam rmo ba'i bya ba byed pa'i ba la'ang gnya' shing khur nas/_'khri shing gi lcag gisbskul ba'i spungs tsam yang mi bzod na/_zhing rmo ba'i bya ba byed ces bya ba'i thasnyad kyang ji ltar 'jug ste/_ra skyes kyi spungs dang bye brag du gyur pa ci zhigyod/_de bzhin du don dam par rdzas su yod par bsgrub pa'i rigs pa'i spungs mi bzodkyang /_yang dag pa'i kun rdzob tsam du rdzas su yod par bsgrub pa la yang /_choskyi rdzas kyis bya ba byed par mi sgrub par/_gang zag gi rdzas kyis bya ba byed parsgrub pa 'di la/_yang dag pa'i kun rdzob ces kyang ji ltar tha snyad 'jug ste/_'jig rtenphal pa'i lta ba dang bye brag du gyur pa ci zhig yod/_'di lta bu'i lta ba ya bral 'changba 'di ni/_shin tu ngo mtshar ba'i gnas yin no/_/dper na sngon byung ba 'khor los sgyurba'i rgyal po grags pa mtha' yas/_mi'i 'dod pas ma ngoms nas sum cu rtsa gsum kyignas su phyin pa las/_lha'i dbang po brgya byin gyis stan phyed bgos te/_lha'i dbangpo dang longs spyod mnyam par thob pa las/_de las kyang 'dod pa'i brnab sems cherskyes pas/_de'i dbang gis 'dzam bu gling nyid du slar lhung ste/_rmongs par gyurd nasmi rnams la dris pa/_yul 'di su'i yul yin/_slar smras pa/_bdag cag rnams kyis rgan rabsrgan rabs rnams las thos na/_yul 'di ni dang po rgyal po grags pa mtha' yas zhes byaba'i yul yin no zhes thos so zhes smras pa dang /_'dod pa'i sems nad kyis mar me rlunggis bskyod pa bzhin du de nyid du shi bar gyurd to/_/de ltar gyur pa mi rnams kyisthos pa dang /_shin tu ngo mtshar ba'i gnas su gyurd te smras pa/_spyi bo las byungrin chen bdun thob grags pa mtha' yas 'di/_/lha dbang brgya byin mnyam pas 'di laslhag pa'i mi ma byung /_/'dod pa'i nad kyis shi bas 'di las dman pa'i mi'ang med/_/ema 'o kyi hud 'di la bdag cag rnams kyis mtshar du brtsis/_/ces smras pa lta buste/_chos thams cad don dam par spros pa thams cad nye bar zhi ste/_bsgrub par byaba gang yang mi sgrub par lta bzhin du/_yang dag pa'i kun rdzob kyi mtshan nyidspang ba dang blang bar bya ba'i rdzas yod par 'dzin pa 'di ni/_shin tu mi 'tsham pa'dzin pa ste ngo mtshar ba'i gnas yin no/_/de la yang dag par bsgrub par bya ba mi'dod na/_kun rdzob thams cad 'go mnyam par 'gyur ba ji lta bu zhe na/_dper na thagpa la sbrul du mthong ba'i tshe/_thag pa ni yang dag par yod pa'o/_/sbrul ni gtan medpa'o/_/thag par mthong ba'i blo ni yang dag pa'i shes pa'o/_/sbrul du mthong ba'i blo ni'khrul ba'i shes pa'o/_/'khrul na ma dag pa yin pa'i phyir blo de nyid kyang ji ltar snangba de bzhin du yod pa ma yin pas/_de'i bdag nyid thob par mi 'gyur te/_gzhan lasgzhan du btags pa tsam mo/_/de nas yang thag pa de nyid la zhib tu brtagsna/_rtswa'am spu'i cha shas du ma 'dus pa tsam du mthong ste/_thag pa zlum ril gcigpu'i blo zhig pa na/_cha shas 'dus pa tsam ni yang dag par yod pa'o/_/thag pa dangsbrul ni 'go mnyam ste gtan med pa'o/_/cha shas 'dus pa tsam du mthong ba'i blo niyang dag pa'i shes pa'o/_/thag pa'i blo ni sbrul gyi blo dang 'dra ste 'khrul pa'i shespa'o/_/de nas yang spu dang rtswa de nyid la zhib du brtags na/_rdul 'dus pa tsam dumthong ste/_spu dang rtswa'i cha shas kyang ma grub par rtogs pa na/_don dang blo'itshul thams cad snga ma bzhin no/_/de nas yang rdul de nyid la blos rnam par phyena/_rdul nyid kyang ma grub par rtogs te/_gzugs kyis stong pa'i stong pa nyid tsamyod par mthong ba de'i tshe/_don dang blor bcas pa thams cad snga ma bzhin no/_/denas yang stong pa nyid la rnam par brtags na/_stong pa zhes bya ba 'di'ang dngos po laltos nas rnam par bzhag pa tsam ste/_dngos po nyid ma grub na stong pa nyid mi 'grubste/_gang zhig stong chos gang gis stong /_su'i stong pa ste/_bsgrub par bya ba'i chosgang yang med par rtogs pa na/_don thams cad med par 'go mnyam mo/_/blo thamscad 'khrul par 'go mnyam mo/_/'khrul pa thams cad ji ltar snang ba de ltar ma yin par'go mnyam mo/_/de ltar ma yin pa thams cad de'i bdag nyid thob pa med par 'gomnyam mo/_/bdag nyid thob pa med par gyur pa na/_don dang blo gnyis ga la'angmtshan nyid 'go mi mnyam pa med do/_/de la dang po sbrul du mthong ba na skragste sdang ba skyes so/_/de nas thag par mthong ba na sdang ba spangs pa'i rlom sems'byung ste/_chags pa skyes pa'i blo 'byung ngo /_/de nas thag pa'i blo zhig pa na thagpa zlum ril la chags pa'i blo spangs nas/_du ma 'dus pa tsam la chags pa'i blo skyeste/_ji srid du dngos por lta ba ma log pa de srid du chags sdang spang ba dang skyeba'i blo ni ldog par mi 'gyur mod kyi/_don gyi mtshan nyid la ni yang dag par gzhagpa'i rdzas ma grub tsam na/_re shig bar gzhag pa'i rdzas dang 'go mi mnyam par mi'grub ste/_snang ba tsam la mi skur pa ma gtogs pa/_mtshan nyid thams cad 'gomnyam mo/_/de bzhin du kun rdzob kyi bye brag du snang ba thams cad ni 'di ltaste/_thun mong gi snang ba mthun pa zhig gzhir byas pa la/_bye brag mi mthun parsnang ba ni 'di ltar/_las kyi bgo skal la spyod pa mthun pa dang mi mthun par snangba dag dang /_yongs su dag pa dang yongs su ma dag par snang ba dag dang /_nye barspyod pa dang bcas pa dang nye bar spyod pa dang ldan pa ma yin par snang ba dagdang /_phyin ci log du snang ba dang phyin ci ma log par snang ba dang /_gnyi ga'icha dang ldan par snang ba rnams dang /_phyin ci log du snang ba mthong ba phyin cilog dang bcas pa dang /_phyin ci log du snang ba mthong ba phyin ci ma log pa dangldan pa dag dang /_snang ba rten gzhi yod pa dang /_rten gzhi med pa dang /_rtengzhi yang dag pa ma yin pa dang ldan pa rnams dang /_bya ba byed nus pa dang nuspa ma yin par snang ba dag dang /_rdzas su yod pa dang btags pa'i yod par snang badag dang /_kun tu brtags pa dang mtshan nyid par snang ba la sogs te/_kund rdzob dusnang ba'i bye brag rnam par gzhag pa thams cad kyang ji ltar grags pa bzhin du soso'i bye brag yod par bsgrub du rung ba dang /_thams cad 'go mnyam par 'gyur ba'iskabs su 'gyur ro/_/de la las kyi bgo skal la spyod pa mthun pa dang mi mthun parsnang ba dag gang zhe na/_de la phyi rol gyi don yod par smra ba'i dbang du na/_thunmong gi las kyi dbang gis grub pa'i gzugs kyi bye brag me lta bu gcig la zhe 'am/_phyirol gyi don med par smra ba'i dbang ltar na/_thun mong gi las kyi bag chags kyi dbanggis sems nyid phyi rol gyi don ltar snang ba/_gzugs kyi bye brag mer snang ba gcig lazhes chos can gcig thun mong du grub pa gzhir byas pa la/_nang gi bye brag mimthun par snang ba ni 'di ltar/_mi rnams dang dud 'gro phal la ni me la reg na 'tshigpar snang ste/_sdug bsngal gyi gnas su snang ngo /_/dud 'gro'i rigs las ri dwags me'igtsang sbra can zhes bya ba ni/_me yis khrus byed de 'tshig par mi 'gyur zhing spu'ikha dog dang gra shin du rgyas par 'gyur te/_chu'i bya ba mes byed do/_/dud 'gro'i rislas me'i byi ba zhes bya ba ni me rgod rgyun du gnas pa'i gnas dag na gnas nas/_medong rab tu 'bar ba dag du zhugs te/_gnas dang zas kyi bya ba thams cad mes byeddo/_/yi dwags kyi rigs las me'i yi dwags ma zhes bya ba dang /_lha'i rigs las lha'idrang srong bram ze'i rigs sbyin bsreg len par byed pa me lha zhes bya ba rnams/_lusnyid me'i khams las grub pa yod par grags so/_/'di lta bu ni las kyi bgo skal la spyodpa mthun pa dang mi mthun par snang ba dag go_/der yang ma zad de rtswa lta bugcig la dud 'gro phal la ni longs spyod pa'i gnas su snang ste/_srog 'dzin pa'i bya bayang byed do/_/phal dang mi rnams la ni de ltar mi snang ste/_'tsho ba'i bya ba yangmi byed do/_/'di lta bu'ang las kyi bgo skal la spyod pa mthun pa dang mi mthun pa'ibye brag dag go_/gzhan yang sems can dmyal ba'i gnas na/_lcags bsregs pa'i sa gzhidang shal ma ri'i tshal lta bu sdug bsngal gyi gnas su snang ba dang /_lha'i gnas nadpag bsams kyi shing dang bum pa bzang po la sogs pa longs spyod kyi gnas su snangba de dag_/so so rang rang gi snang ba kho na tsam ni ma yin te/_'gro ba mir gyur parnams kyi'ang thun mong gi las kyi dbang gis grub pa'am/_thun mong gi las kyi bagchags kyi dbang gis sems nyid thun mong gi don du snang bar ni grub mod kyi/_'onkyang de dag gi dbang gis mi rnams kyi bde ba dang sdug bsngal gyi rkyen yang mibyed do/_/der yang ma zad de mi rnams kyi bza' ba dang btung ba dang bgo ba la sogspa mngon sum du grub cing thun mong du longs spyod du rung ba yin mod kyi/__la lani dbang phyug gzhan dang gzhan gyis dbang byas te longs spyod pa'i dbang meddo/_/la la ni rang dbang thob ste ci dgar longs spyod do/_/'di lta bu dag ni las kyi bgoskal la spyod pa mthun pa dang mi mthun par snang ba'i bye brag dag go_/de la yongssu dag pa dang yongs su dag pa ma yin par snang ba dag gang zhe na/_'di ltar chuklung gang+gA lta bu gcig la/_mi dang yi dwags gnyi gas kyang sa phyogs zhigna/_chu klung chen po zhig 'bab par ni mthun par snang ste/_gzhi chos can tha dad nimed do/_/'on kyang yi dwags rnams la ni chur yang snang la ma dag par yang snangste/__rnag la sogs pas yongs su gang zhing longs spyod du mi rung bar snang ngo/_mi rnams la ni chur yang snang zhing dag par snang ste/_dri ma med cing longsspyod du rung bar snang ngo /_/gzhan yang bcom ldan 'das shAkya thub pa'i zhingkhams gling bzhi pa'i 'jig rten 'di nyid yongs su ma dag pa'i zhing khams yin par gragste/_de bzhin du tshe dang ldan pa sha ris bu na re/_ngas ni bcom ldand 'das kyi zhing'di mthon dman dang gcong rong dang g.yang sa dang ljan ljin gyis gang bar mthongngo zhes zer ro/_/sangs rgyas mya ngan med pa'i zhing nas 'ongs pa'i tshangs pa ral pacan na re/_tshe dang ldan pa sha ri'i bu de skad ma zer cig_khyod rang gi sems lamthon dman yod par zad de/_bcom ldan 'das kyi zhing la ni yongs su ma dag pa meddo/_/ngas ni bcom ldan 'das kyi zhing 'di gzhan 'phrul dbang byed kyi lha'i gnas rin poche'i gzhi bkod pa phun sum tshogs pa bzhin du dag par mthong ngo zhes zer ro/_/de'itshe bcom ldan 'das kyis 'khor gyi dkyil 'khor du sangs rgyas kyi zhing 'di shar phyogskyi sangs rgyas rin po che'i rgyan bkod pa'i zhing khams bzhin du snang bar mdzadnas/_sha ri'i bu la bka' stsal pa/_ci nyi ma dang zla ba yongs su ma dag gam/_dmuslong rnams kyis mi mthong ngo /_/sha ri'i bus gsol pa/_nyi ma dang zla bas ma nongskyi/_dmus long rnams kyis nongs so/_/bcom ldan 'das kyis bka' stsal pa/_de bzhin dunga'i sangs rgyas kyi zhing 'di ni shar phyogs kyi sangs rgyas rin po che'i rgyan bkodpa'i zhing khams bzhin du rtag du 'di 'dra ba ste/_khyed rnams kyis ma mthong ngo/_/dper na lha'i bu rnams rin po che'i snod gcig gi nang nas bdud rtsi'i zas za'ang /_jiltar bsod nams bsags pa bzhin du bdud rtsi'i ro so sor myong bar 'gyur ro/_/de bzhindu sangs rgyas kyi zhing gcig tu skyes kyang ji ltar las dag pa de bzhin du/_sangsrgyas kyi zhing yang ma dag pa dang dag par mthong ngo zhes gsungs so/_/de bas nasnang ba 'di lta bu la thams cad du tha dad par snang ba ma yin te/_gzhi gcig tu snangngo /_/thams cad du mthun par snang ba ma yin te dag pa dang ma dag pa so sorsnang ngo /_/'di lta bu ni yongs su dag pa dang yongs su dag pa ma yin par snang ba'ibye brag dag go_/de la nye bar spyod pa dang bcas pa dang nye bar spyod pa dangldan pa ma yin par snang ba dag gang zhe na/_'di ltar 'gro ba mir gyur ba gnyis lhancig na gnas pa las/_gcig ni ra ro'am brgyal bar gyurd te/_tshor ba dang nye bar spyodpa'i 'du shes dang mi ldan no/_/gcig ni dran pa dang shes bzhin du ldan te gnas palas/_gnyis ga la mes mnyam du reg par gyur pa la/_gcig ni mes reg pa'i sdug bsngalnyams su ma myong bzhin du tshig go_/gcig ni myong bzhin du tshig ste/_gnyisga'ang las kyi bgo skal la spyod pa mthun par snang ba yin pas tshig ni mnyam dutshig go_/'di lta bu ni nye bar spyod pa dang bcas pa dang nye bar spyod pa dang ldanpa ma yin par snang ba'i bye brag dag go_/de la phyin ci log du snang ba gang zhena/_'gal me myur du bskor ba la 'khor lor snang ba lta bu'o/_/phyin ci ma log parsnang ba gang zhe na/_gang don ji lta ba bzhin du snang ba'o/_/gnyis ga'i cha dangldan par snang ba gang zhe na/_thag pa la sbrul du mthong ba'i tshe dbang po'i shes pani thag pa'i rnam par snang ngo /_/rnam par rtog pa dang bcas pa'i shes pa ni/_sbrulgyi rnam par snang ba dang yang ldan te/_'di lta bu ni gnyis ga'i cha dang ldan parsnang ba zhes bya'o/_/de la phyin ci log du snang ba mthong ba phyin ci log dangbcas pa gang zhe na/_gang byis pa rnams kyi mdun du 'gal me bskor ba ltabu'o/_/phyin ci log du snang ba mthong ba phyin ci ma log pa dang ldan pa gang zhena/_mkhas pa rnams kyi mdun du 'gal me bskor ba lta bu'o/_/de la snang ba rten gzhidang bcas pa gang zhe na/_'gal me myur du bskor bas 'khor lor snang ba dang /_rabrib can la zla ba gnyis su snang ba dang /_grur zhugs pa la ri g.yo bar snang ba rnamsso/_/rten gzhi med pa gang zhe na/_rab rib can la nam mkha' la skra shad snang badang /_lang tang tse zos pa la nam mkha' khab kyis gang bar snang ba dang /_gzhanyang snang ba'i bag chags las gzhan du snang ba 'byung ste/_'di ltar rgyal po'i dmagmi dang rnga sgra'i cha dang ldan par lam du zhugs te/_yun ring du lhan cig 'grogs palas/_pha rol gyi sde'i so mtshams su phyin pa dang /_des rang gi sde'i dmag gi cha borte pha rol gyi dmag mi byung ngam ma byung ltar phyin pa dang /_des pha rol gyigzugs ni ma mthong rnga sgra ni grags par thos te/_des rang gi bag chags kyis rnga'isgra grags par snang ba tsam yin par ma rtogs nas/_ring mo zhig na tshur pha rol gyidmag tshogs byung ngo snyam ste/_gzugs ma mthong yang rnga sgra grag go snyamdu sems pa lta bu'o/_/rten gzhi yang dag pa ma yin pa dang ldan pa gang zhe na/_gangsmigs rgyu la chur mthong ba lta bu ste/_smigs rgyu nyid kyang rten gzhi 'byung bachen po' med pa'i phyir/_ji ltar snang ba de lta bu'i rdzas med pa yin na/_de las kyangchu'i rnam pa 'byung ba lta bu'o/_/snang ba 'di dag mthun pa dang mi mthun pa'idbang gis/_'gro ba so so'i rgyud la bya ba byed nus par snang ba ni/_nus pa ma yin parsnang bar 'gyur ro/_/nus pa ma yin pa ni nus par snang bar 'gyur ro/_/rdzas su yod parsnang ba ni btags pa'i yod par snang bar 'gyur ro/_/btags pa'i yod par snang ba ni rdzassu yod par snang bar 'gyur ro/__/kun du brtags pa bar snang ba ni mtshan nyid parsnang bar 'gyur ro/_/de bas na so so'i mtshan nyid kyi bye brag 'di dag so sor grub parsgrub par byed pa na/_yang dag par bsgrub par bya ba gcig kyang yod par sgrub cing/_gang zag thun mong gi snang ba yang mthun pa/_bye brag gi snang ba yang mthunpa/_kho re chung ngu tsam la sgrub par byed na/_kun rdzob kyi bye brag de dagthams cad ji ltar grags pa bzhin du bsgrub tu rung bar 'gyur ro/_/yang dag par bsgrubpar bya ba mi 'dod na/_gang zag snang ba mthun pa rnams la sgrub kyang bye brag mi'grub ste/_kun rdzob thams cad 'go mnyam par 'gyur ro/_/gal te gang zag snang ba mimthun pa rgya chen po'i dbang du sgrub par byed na/_yang dag par bsgrub par bya bacig 'dod du zin kyang /_snang ba gcig gis gcig bsal te/_bye brag gang yang mi 'grubcing /_thams cad 'go mnyam par 'gyur ro/_/de bas na dbu ma dang gsang ba bla named pa'i tshul gyis ni/_chos thams cad la yang dag par bsgrub par bya ba gang yangmi sgrub cing /_gdul bya tshad med pa'i dbang du gsungs pa yin pas/_'jig rten gyigrags pa'i bye brag thams cad kyang /_rang rang gi snang tshad tsam du zad kyimtshan nyid ni 'go mnyam par 'gyur te/_'di ltar rmi lam gyi bum pa'i gzugs kyis ni chu'dzin pa'i bya ba byed nus par snang la/_bum pa'i gzugs brnyan gyi gzugs kyis ni chu'dzin pa'i bya ba byed mi nus par snang ste/_'on kyang rmi lam gyi snang tshod tsamlas ma gtogs pa/_rang gi ngo bo la ni/_bya ba byed nus pa dang mi nus pa'i mtshannyid tha dad med do/_/de bas na chos thams can ni/_sgyu ma lta bu'o/_/smigs rgyu ltabu'o/_/rmi lam lta bu'o/_/gzugs brnyan lta bu'o/_/sprul pa lta bu'o zhes gsungs so/_/dela sgyu ma'i mtshan nyid gang zhe na/_'di ltar sgyu ma mkhan gyis rde'u dang shingbu dang gseg ma la sogs pa la 'dra gzugs byas te/_gyo mo la sngags kyis btab nassbyor ba goms pas bsnun na/_skyes pa dang bud med dang rta dang glang po la sogspa'i gzugs sna tshogs snang ba 'byung bar 'gyur te/_de dang po byung ba'i tshe na gangnas kyang ma byung /_snang ba nyid kyi tshe na'ang sgyu ma yin pa'i phyir mtshannyid gang yang yod pa ma yin/_sgyu ma bsdus nas 'gags shing mi snang bar 'gyurte/_de'i tshe'ang gang du'ang ma song /_gang yang 'di skad du sgyu ma bsdus pa'irkyen gyis dbang po'i spyod yul du ma gyurd nas mi snang ba tsam du zad de/_de'iskad cig ma'i rgyun ni 'chad cing ldog pa'ang ma yin no zhes rnam par gzhag pa'angmed de/_'di ltar snang ba dang mi snang ba gnyis ga'ang mtshan nyid med par mtshannyid gcig pa yin mod kyi/_ji srid du rkyen nye bar gnas kyi bar du snang ba'ang dmigsla/_snang tsam de'i mtshan nyid yongs su rdzogs pa yin te/_'di la don gyi cha gzhanbsgrub par bya ba ni gang yang med pas sgyu ma sgyu ma zhes brjod do/_/de la smigsrgyu'i mtshan nyid gang zhe na/_sa phyogs na sa rgo nye bar gnas pa dang /_nyi matsha bas gdungs pa dang /_ser bu'i bzhol phyogs su bab pa dang /_lta ba po rgyang mana gnas pa'i rkyen gyis/_klung chus gang ba lta bur snang ba 'byung bar 'gyur te/_dedang po byung ba'i tshe na'ang gang nas kyang ma byung /_snang ba nyid kyi tshena'ang rten gyi 'byung ba chen po med pa'i phyir/_mtshan nyid gang yang yod pa mayin/_nyi ma nub nas 'gags shing mi snang bar 'gyur te/_de'i tshe'ang gang du'ang masong /_gang yang 'di skad du nyi ma nub pa'i rkyen gyis dbang po'i spyod yul du magyurd nas mi snang ba tsam du zad de/_de'i skad cig ma'i rgyun ni 'chad cing ldogpa'ang ma yin no zhes rnam par gzhag pa'ang med de/_'di' ltar snang ba dang mi snangba gnyis ga'ang dbyer med par mtshan nyid med par mtshan nyid gcig pa yin modkyi/_ji srid du rkyen nye bar gnas kyi bar du snang ba'ang dmigs la/_snang ba tsamde'i mtshan nyid yongs su rdzogs pa yin te/_'di la don gyi cha gzhan bsgrub par bya bani gang yang med pas/_smigs rgyu smigs rgyu zhes bya'o/_/de la rmi lam gyi mtshannyid gang zhe na/_skyes bu gnyis kyis logs pa'i rmi lam na/_kun dga'i ra ba dangskyed mos tshal la sogs te longs spyod kyi gnas kyang dmigs shing snang bar 'gyurla/_btson ra dang khri mun la sogs te sdug bsngal gyi gnas kyang dmigs shing snangbar 'gyur te/_de dang po 'byung ba'i tshe na'ang gang nas kyang ma byung /_snang banyid kyi tshe na'ang rmi lam yin pa'i phyir mtshan nyid gang yang yod pa mayin/_gnyid sad nas 'gags shing mi snang bar 'gyur te/_de'i tshe'ang gang du'ang masong /_gang yang 'di skad du gnyid sad pa'i rkyen gyis dbang po'i spyod yul du magyurd nas mi snang ba tsam du zad de/_de'i skad cig ma'i rgyun ni 'chad cing ldogpa'ang ma yin no/_/zhes rnam par gzhag pa'ang med de/_snang ba dang mi snang bagnyis ga dbyer med par mtshan nyid med par mtshan nyid gcig pa yin mod kyi/_ji sriddu rkyen nye bar gnas kyi bar du snang ba'ang dmigs la/_snang ba tsam de'i mtshannyid yongs su rdzogs pa yin te/_'di la don gyi cha gzhan bsgrub par bya ba ni gangyang med par rmi lam rmi lam zhes brjod do/_/de la gzugs brnyan gyi mtshan nyidgang zhe na/_'di ltar me long la sogs pa dang pa'i gzugs dang bzhin la sogs pa gsal ba'igzugs nye bar gnas pa na/_gzugs brnyan snang ba 'byung bar 'gyur te/_de dang po'byung ba'i tshe na'ang gang nas kyang ma byung /_snang ba nyid kyi tshe na'ang rtengyi 'byung ba chen po med pa'i phyir/_mtshan nyid gang yang yod pa ma yin/_rkyenzhig ma tshang bas 'gags shing mi snang bar 'gyur te/_de'i tshe'ang gang du'ang masong /_gang yang 'di' skad du rkyen ma tshang ba'i dbang gis dbang po'i spyod yul duma gyurd nas mi snang ba tsam du zad de/_de'i skad cig ma'i rgyun ni 'chad cing ldogpa'ang ma yin no zhes rnam par gzhag pa'ang med de/_snang ba dang mi snang bagnyis ga'ang dbyer med par mtshan nyid med par mtshan nyid gcig pa yin mod kyi/_jisrid du rkyen nye bas gnas kyi bar du snang ba'ang dmigs la/_snang ba tsam de'imtshan nyid yongs su rdzogs pa yin te/_'di la don gyi cha gzhan bsgrub par bya ba nigang yang med par gzugs brnyan zhes bya'o/_/de la sprul pa'i mtshan nyid gang zhena/_'di ltar ye shes kyi sprul pa'am/_ting nge 'dzin gyi sprul pa'am/_de ma yin pa rigsngags grub pa'i sprul pa dag kyang /_'di ltar me tog dkar po la sngags kyis btab stenam mkha' la gtor na/_de bzhin gshegs pa stong snyed la sogs pa nam mkha' la bzhugspar snang bar 'gyur ro/_/de bzhin du me tog ser po la btab ste gtor na dgra bcom pamang po snang bar 'gyur ro/_/me tog dmar po la btab ste gtor na lha'i rnam pa mangpo snang bar 'gyur ro/_/me tog sngon po la btab ste gtor na gnod sbyin dang srin pomang po snang bar 'gyur te/_de dang po byung ba'i tshe na'ang gang nas kyang mabyung /_snang ba nyid kyi tshe na'ang sprul pa yin pa'i phyir mtshan nyid gang yangyod pa ma yin/_sprul pa bsdus na 'gags shing mi snang bar 'gyur te/_de'i tshe'ang gangdu'ang ma song /_gang yang 'di skad du sprul pa bsdus pa'i rkyen gyis dbang po'ispyod yul du ma gyurd nas mi snang ba tsam du zad de/_de'i skad cig ma'i rgyun ni'chad cing ldog pa'ang ma yin no zhes rnam par gzhag pa'ang med de/_snang ba dangmi snang ba gnyis ga'ang dbyer med par mtshan nyid med par mtshan nyid gcig pa yinmod kyi/_ji srid du rkyen nye bar gnas kyi bar du snang ba'ang dmigs la/_snang batsam de'i mtshan nyid yongs su rdzogs pa'ang yin te/_'di la don gyi cha gzhan bsgrubpar bya ba ni gang yang med pas sprul pa sprul pa zhes brjod do/_/de bzhin du phyinang gi dngos po sna tshogs snang ba 'di dag thams cad kyang /_ji srid du gzung badang 'dzind pa'i rnam par rtog pa'i bag chags kyi dbang nye bar gnas pa de sriddu/_dngos po sna tshogs snang ba 'byung bar 'gyur te/_de dang po byung ba'i tshena'ang gang nas kyang ma byung /_snang ba nyid kyi tshe na'ang bag chags kyi dbanggis snang ba yin pa'i phyir/_mtshan nyid gang yang yod pa ma yin/_gzung ba dang'dzin pa gnyis kyi bag chags zad na 'gags shing mi snang bar 'gyur te/_de'i tshe'anggang du'ang ma song /_gang yang 'di skad du gzung 'dzin gyi rnam par rtog pa dangbral ba'i mi rtog pa'i ye shes kyi spyod yul du ma gyur nas mi snang ba tsam du zadde/_snang ba 'di dag gi skad cig ma'i rgyun ni 'chad cing ldog pa'ang ma yin no zhesrnam par gzhag pa'ang med de/_snang ba dang mi snang ba gnyis ga'ang dbyer medpar mtshan nyid med par mtshan nyid gcig pa yin mod kyi/_ji srid du rkyen nye bargnas kyi bar du snang ba'ang dmigs la/_snang ba tsam de'i mtshan nyid yongs surdzogs pa yin te/_'di la don gyi cha gzhan bsgrub par bya ba ni gang yang medpas/_de bas na chos thams cad ni sgyu ma lta bu/_smigs rgyu lta bu/_rmi lam ltabu/_gzugs brnyan lta bu/_sprul pa lta bu'o zhes brjod do/_/de bas na dngos po thamscad kyi mtshan nyid 'di lta bu yin pa'i phyir/_shin tu 'khrul pa'i mtshan nyid can gyinyon mongs pa rnams la rdzas kyi mtshan nyid mi rnyed do/_/'di ltar nyon mongs parnams la spang bar bya ba'i rdzas med par bstan pa'i rigs pa 'di dag_/nyon mongs parnams la spang bar bya ba'i rdzas yod par 'dod pa'i grub mtha' rnams la gnod pa dmigspa 'di'ang /_gzhan gyi grub mtha' dang 'gal bas gnod do zhes brjod pa ni ma yinte/_rang rang gi grub mtha' nyid kyis rang rang gi grub mtha' 'joms par byed pamthong ba brjod pa yin te/_dper na nags la rlung gi gnod pa byung na shing skyabs sushing 'gyur te/_shin tu gnod par yang mi 'gyur la/_nags la me'i gnod pa byung nashing gshed du shing 'gyur te/_skyabs med cing lhag ma ma lus pa'i bar du yang 'gyurba bzhin no/_/'o na rang gis rang la gnod pa'i grub mtha' de dag su zhig sgrub par byedce na/_'di ni grub mtha' 'dzind pa rang rang gi blo dri ma med par mthong ba rnamskyis skyon med par bsgrubs pa yin mod kyi/_de bas blo zab cing yangs pa rnams kyisbltas na/_chu brnyogs pa bzhin du rang gis rang nyams par byas pa mthong ba brjodpa yin no/_/dper na sngon byung ba tshangs pa sa'i me tog ces bya bas/_tshangs pa mi'chi ba zhes bya ba la smras pa/_/kye ma tshangs pa khyod kyi blo/__/shin du dri mamed pa dag_/blo gros ldan pa ngas bltas na/_/tshig re la ni brnyogs pa bzhin/_/zhes palta bu ste/_tshangs pa mi 'chi ba'i blo rang gis shin du dri ma med par mthong bassmras pa'i tshig rnams/_/tshangs pa sa'i me tog gis bltas na/_tshig re re la'ang brnyogspa bzhin du rang gis rang nyams par byed par mthong ba bzhin no/_/de yang 'di ltarnyan thos kyi tshul las nyon mongs pa rnams la spang bar bya ba'i rdzas rnam grangskyi mtshan nyid du yod par 'dod de/__de'i dbang gis rnam grangs kyi dbye ba byaspas/_de nyid kyis grangs kyi nges pa nyams par byas te/_brnyogs pa bzhin du rang gi'dod pa'i rdzas nyams par byas so/_/rnal 'byor spyod pa'i tshul las spang bar bya ba'irdzas kyi mtshan nyid 'dod pas/_mtshan nyid kyi dbye ba byas pas/_brnyogs pa bzhindu rang gis rang nyams par byas so/_/dbu ma'i tshul las yang dag pa dang yang dag pama yin pa'i khyad par gyi dbye ba byas pas/_de nyid kyis brnyogs pa bzhin du ranggis rang nyams par byas pa brjod pa tsam yin te/_gsang ba bla na med pa'i tshul dang'gal bas gnod do zhes ni ma smras te/_'di ni gnod du zin kyang rang rang gi grub pa'imtha' skyabs la zhen pas gnod par mthong bar yang mi 'gyur ro/_/rang rang gi grubpa'i mtha' nyid kyis rang 'joms par byed pa snang ba brjod pa ni/_skyabs med cinglhag ma ma lus pa'i bar du yang 'gyur bas/_de bas na skyon 'di dag brjod pa yinno/_/theg pa chen po'i tshul la 'jug par 'dod pa rnams kyis/_nyon mongs pa rnams laspang bar bya ba'i rdzas med par shes par bya zhing /_chos thams cad sgyu ma lta bur'go mnyam par bstan pa'i skabs te/_dang po'o//_//'dir brgal ba bka' rnams las chos thams cad sgyu ma lta bur gsungs pa ni/_'dus byasthams cad mi rtag pa dang /_chos thams cad la gang zag gi bdag med pa'i sgo naskyang sgyu ma lta bu'i sgra 'jug la/_chos dang gang zag la bdag med cing ngo bo nyidrnam pa gsum gyi ngo bo nyid med pa rnam pa'ang gsum la dgongs nas/_chos thamscad ngo bo nyid med par gsungs pa yin zhing /_rgyu rkyen gzhan gyi dbang las skyebas sgyu ma lta bu'i sgra 'jug go_/chos rnams la don dam pa'i ngo bo nyid medpas/_yang dag pa'i kun rdzob du rdzas su yod par 'dod du zad kyang /_sgyu ma lta burgsungs par zad de sgyu ma dang phung po gnyis shin du 'go mnyam pa ni ma yinno/_/ji lta bu zhe na/_sgyu ma ni skad cig tsam snang ba yin la/_'gro ba'i phung po niyun ring du brtan par snang ba yin no/_/sgyu ma ni sems dang sems las byung basyongs su zin pa'ang ma yin te/_tshor ba dang 'du shes kyi nye bar spyod pa can ma yinla/_'gro ba'i phung po ni sems dang sems las byung bas yongs su zin pa/_tshor badang 'du shes kyi nye bar spyod pa can yin pas/_de bas na 'di gnyis shin du 'gobsnyam du mi rung ngo /_/de la 'di brjod par bya ste/_'di lta bu'i bye brag du snang bani/_sgyu ma dang sprul pa la'ang yod de/_'di ltar sprul pa dag la'ang de bzhin gshegspa'am/_byang chub sems dpa' dbang thob pa rnams kyis/_'gro ba'i don du sprul parnam par 'phrul pa la la dag_bskal pa'am bskal pa las lhag par sangs rgyas kyi mdzadpa sgrub par byed pa yod do/_/la la ni lo gcig dang zla ba gcig dang zhag gcig dangnyin gcig dang snga dro gcig dang chu tshod gcig tsam sangs rgyas kyi mdzad pasgrub par byed pa yod do/__/de rnams la'ang la la ye shes kyis yongs su zin par snangzhing ma zin par sgrub par byed do/_/la la ni zin par snang zhing zin pa nyid du sgrubpar byed pa yod do/__/la la ni ma zin par snang zhing ma zin pa nyid du sgrub parbyed pa yod do/_/la la ni ma zin par snang zhing zin par sgrub par byed pa yodde/_/'on kyang sprul pa'i mtshan nyid la ni bye brag med de 'go' mnyam mo/_/'di ltargzugs brnyan dag la yang pra se na'i sngags grub pas mngon par bsngags pa'i me longla gzhon nu ma gtsang mas bltas na/_lkog tu gyur pa rkun mo'i gzugs brnyan mthongba yod la/_phal pas ni ma yin te/_gzugs brnyan gyi mtshan nyid la ni bye brag meddo/_/rmi lam dag la'ang lha khyad par can gyi dbang gis ltas nye bar ston pa'i rmi lammthong ba dag ma 'ongs pa'i dngos po'i ltas ston par nus pa yod do/_/phal gyis ni mayin te rmi lam gyi mtshan nyid la ni bye brag med do/_/smigs rgyu dag la'ang rkyengyi dbang gis la la ni lam sgrib pa'i bya ba byed la/_la las ni ma yin te/_smigs rgyu'imtshan nyid la ni bye brag med do/_/sgyu ma dag la'ang sgyu ma'i gsang sngags kyibden pa'i mthu che chung gi dbang gis/_la la ni cung zad tsam snang la/_la la ni debas yun ring du snang ngo /_/la la ni kha dog dang dbyibs tsam snang la/_la la ni dridang ro dang reg bya'ang snang ste/_'di ltar sgyu ma mkhan bzang pos/_bcom ldand'das la thams cad mkhyen pa yin nam ma yin sad pa'i phyir/_sgyu ma'i longs spyodkyi rnam pa mang po sprul te/_bcom ldan 'das nyan thos kyi dge 'dun dang bcas paspyan drangs pas/_bcom ldan 'das dus mkhyen cing rgyud rig pas de bzhin du gshegste/_bzang pos sprul pa'i sgyu ma'i longs spyod rnams kyang brtan par byin gyis brlabsnas gdugs tshod kyang gsol/_smon lam yang yongs su rdzogs par mdzad de/_/'di skaddu/_gang gis byin dang gang la sbyin/_/sbyin pa ji ltar mi dmigs pa/_/sbyin pa mnyampa de nyid kyis/__/bzang po la ni yongs rdzogs shog_/ces gsungs te/_tshogs rnam pagnyis rdzogs par byed pa'i sgyu ma'ang yod do/_/de yang bzang po'i gsang sngags kyibyin rlabs ni mthu chung bas/_de lta bur brtan par snang bar nus pa yang ma yinna/_bcom ldan 'das kyi bden pa'i byin rlabs de bas mthu ches che bas/_brtan par snangbar nus pa ste/_'on kyang sgyu ma'i mtshan nyid la ni bye brag du gyur pa med de 'gomnyam mo/_/sems kyis yongs su zin par snang ba'ang rang gi nyams su myong ba magtogs pa/_gzhan gyi spyod yul du snang ba ni bye brag med par dus yun ring porsnang bar nus pa/_sgyu ma mkhan gyi sngags kyi mthu che ba rnams la 'byung ste/_'diltar rgyal po ra ma na'i bu 'ba' le zhes bya ba drang srong la bcol nas/_mas gronggzhan zhig du bya ba zhig gi phyir phyin pa dang /_bu ma phyir 'brangs pa dang drangsrong gis ma tshor te/_bu stor nas btsal bas ni ma rnyed/_thams gzhan med nas/_sgyuma'i bu 'ba' le ci 'dra ba zhig byas te bsdad pa dang /_lha mo si ta log tsam na bu 'ba' leyang ma phyi nas tshur byung /_bcol sa na yang bu 'ba' le cig 'dug_mas kyang ngo mashes par gyur nas/_cig kyang brdzus te skyes pa'i bu cig yin par bsams te/_gnyis gakhrid nas rgyal po'i drung du phyin te/__zhib tu bsnyad pa dang /_rgyal po'ang debzhin du bsams nas/_dus yun ring mor sras 'ba' le mched gnyis kyis rgyal po'i sras kyibya ba byas so/_/'di lta bu'ang drang srong gi mthu sgyu ma mkhan las ches chebas/_sgyu ma de'ang sgyu ma gzhan pas brtan par snang ngo /_/de bzhin du sgyu ma'igsang sngags kyi mthu ni chung bas brtan par snang bar mi nus par zad la/_las dangnyon mongs pa'i mthu ni de bas ches che bas/_de bas na las dang nyon mongs passprul pa rnams yun ring du brtan par snang bar zad do/_/kun brtags pa'i gzugs dangdbang 'byor ba'i gzugs kyang de 'dra ste/_sngon byung ba rnal 'byor bya bar 'dod pa'igang zag gcig_/slob dpon la lung nod du phyin pa dang /_slob dpon gyis sgom nussam mi nus sad pa'i phyir sgom pa'i lung ma phog par/_'di skad du khyod kyis mgo lama he'i rwa shin du che ba gnyis yod par sgoms shig ces smras so/_/des de bzhin dumnyan te rang gi gnas su phyin nas mi g.yo bar bsgoms pa dang /_nam zhig ting nge'dzin thob ste/_ma he'i rwa mngon sum bzhin du gsal bar gyurd to/_/de nas lag pasbyugs pa dang gzung du rung ba ni mi snang ngo /_/de'i tshe kund brtags pa'i gzugsces bya ba yin no/_/de bzhin du yun ring du bsgoms pas nam zhig na reg tu rung bargyur to/_/des bsams pa ma he'i rwa ni grub na/_'dis ji ltar bya ba slob dpon la dri'osnyam bsams nas sgor 'byung bar gzas pa las/_sgo la ma shong ste/_grong mi rnamssbran nas nga'i sgo 'di shig cig ces smras pa dang /_grong mi rnams kyis phyin pa nami de'i mgo la ma he'i rwa shin du bzang ba 'dug go_/de nas sgo bshig ste slob dpongyi drung du phyin pa dang /_slob dpon yang ngo mtshar skyes te lung legs par phogpa dang /_phyag rgya chen po'i dngos grub thob bo/_/bya ba byed nus pa'i rwa de nirang la nus pa tsam na dbang 'byor pa'i gzugs ces bya ste yid kyi yul lo/_/de kun kyithun mong du dbang po gzugs can gyi spyod yul du gyur tsam na/_grub pa'i gzugs cesbya ste/_sngon gyi las kyi rnam par smin pa'i gzugs dang bye brag med do/_/rang girtog pa ma yin pa gzhan gyi smon lam gyis kyang lus 'grub ste/_sngon byung ba thaga ba zhig nags tshal du thags cha gcod du phyin pa dang /_shing legs pa rnams lashing 'di ltar bu ni nga'i thags cha tsam gyi phyir gcad par mi rigs so snyam du bsamste/_'tshams pa'i shing tshol du phyin pa dang rnyed par ma gyur nas/_/dka' bas nagskun bskor ba dang /_nags kyi lha mo dga' bar gyur nas drung du phyin te/_/mi khyodbya ba 'phra mo'i phyir shing legs pa mi gcod pa ni legs so/_/dngos grub ci 'dod cessmras pa dang /_des rang gis 'dam ma shes te grogs po zhig la dris pa dang /_grogs poblo chung ste yu bu cag tha ga ba yin pas/_mdun rgyab gnyis gas thags 'thag shes pazhig mi rung ngam zer nas/_der mnyan te lha mo'i drung du phyin nas/_mdun rgyabgnyis gas thags 'thag shes pa cig 'tshal lo zhes bgyis pa dang /_lha mos de bzhin dugyurd cig ces smras ma thag du/_ltag par yang byad dbang po tshang ba cig byung bargyur to/_/lag pa gnyis dang rkang pa gnyis kyang rgyab du byung ste/_mi ma yin pa'ilus 'dra ba cig du gyurd to/_/des grong du phyin pa dang grong mi rnams na re/_'dremngon sum du byung ngo zhes zer te/_rdo rub byas pas mi de shi bar gyurd to/_/denas de bzhin du bzhag pa dang ro de brtan par 'dug nas/_mi rnams na re kye ma 'drebsad pa la ni ro mi 'ong na/_'di ci zhig yin zer te bshas pa dang /_sha dang khrag dangrus pa dang dbang po thams cad kyang mi nyid du 'dug pa la yan lag mang bar 'dugnas/_gtam grags pa dang tha ga ba grub pa thob pa yin par thos so/_/de ltar gzhan gyismon lam gyi mthus kyang las kyi rnam par smin pa'i lus dang bye brag med par 'grubbo/_/cung zad bye brag du na/_las dang nyon mongs pa'i mthu ni dus phyis snang bar'gyur/_mnyam par bzhag pa'i mthu chen po ni mthong ba'i chos la snang bar'gyur/_bden pa'i tshig grub pa rnams kyi smon lam btab pa'i mthus ni de ma thag dusnang bar 'gyur ro/_/'di ltar rgyu dang rkyen gzhan dang gzhan gyi dbang gis snatshogs su snang ba tsam du zad do/_/sgyu ma zhes bya ba'i nges pa'i tshig kyang maya zhes bya ba'i sgra slu zhing yang dag pa'am yin pa'i don ston pa'o/_/nir ma na zhesbya ba rang gi ngo bo nyid ma yin pa gzhan dang gzhan du rnam par 'phrul pa stesprul pa zhes bya'o/_/de ltar na snang ba'i dngos po thams cad kyang rang gi ngo bonyid thob pa med de/_rgyu rkyen gzhan dang gzhan gyi dbang gis snang zhing /_sluba'i chos can yang dag pa ma yin pa'i don ston pa kho na tsam ste/_de bas na snangba'i dngos po thams cad ni sgyu ma dang sprul ba dang 'go mnyam pa kho na tsam dushes par bya'o/_/yang gzhan dag gis brgal ba/_rgyu dang 'bras bur snang ba'i dngos po'di dag ni yun ring du brtan par snang ba tsam du ma zad de/_rgyu dang 'bras bu'i skadcig ma'i rgyun ni dus nam du'ang 'chad cing ldog par mi 'gyur te/_dag pa 'jig rten pa'iye shes la'ang snang ba'i phyir dang /_gal te rgyun chad par gyur na chad par smra banyid du'ang 'gyur ro/_/de la 'di brjod par bya ste/_'di ltar bcom ldan 'das kyis chos rtencing 'brel bar 'byung ba gsungs pa ni/_'di ltar rgyu yod na 'bras bu 'byung bar 'gyurla/_rgyu dang rkyen 'gags na 'bras bu'ang 'gags par 'gyur te/_'di nyid tsam mtha' gnyisbsal ba'i rnam par grol ba'i lam po che yin par gsungs kyi/_rgyu 'bras kyi rgyun namyang mi ldog go zhes ma gsungs so/_/'di ltar bcom ldan 'das kyis dam pa'i chos kyigsung rab mtha' dag dang /_sangs rgyas kyi sku gdung ring bsrel mtha' dag la/_'jigrten gyi gtsug lag dang mchod rten thams cad dang thun mong ma yin pa'i phyagrgyas btab pa ni/_rten 'brel gyi snying po yin te/_'di ltar/_ye ng+ha rmA he tu prab+ha bA/_he dun te Shang ta tha ga to h+ya ba/_tad te Shan tsa yo ni ro ng+ha/_ebaM bA dI ma hA shra ma Na/_zhes bya ba 'dis rgyas btab pa thams cad/_sangs rgyaskyi phyag rgyas btab par shes so/_/'di'i don ni/_/chos rnams thams cad rgyu las byung/_/de rgyu de bzhin gshegs pas gsungs/_/de la 'gog pa gang yin pa/_/dge sbyong chenpos 'di skad gsungs/_/zhe'am/_chos gang rgyus 'byung de dag ni/_/rgyu la 'gog pagang yin pa/_/de bzhin gshegs pas bka' stsal te/_/de skad gsung ba dge sbyongche/_/zhes bshad de/_'di ltar chos rnams ni 'jig rten pa'i ston pa rnams kyis bshad paltar/_byed pa pos ma byas/_dbang phyug gis ma sprul/_rang bzhin gyis ma byung/_dus kyis ma bsgyur/_rgyu med pa las ma byung ste/_chos rnams ni rgyu dang rkyenlas byung bar gsung ba 'di'ang /_de bzhin gshegs pas yin te gzhan gyis ma yinno/_/chos gang rgyu 'gags pas 'bras bu 'gag par 'gyur ba 'di'ang /_'di skad gsungs padge sbyong chen po sangs rgyas bcom ldand 'das yin te/_lha dang bcas pa'i 'jig rten na'di skad smra ba gzhan med do zhes bshad pa ste/_rgyu 'bras kyi rgyun nam yang mildog go zhes ni ma gsungs so/_/rten cing 'brel bar 'byung ba'i don bshad pa'i mdogzhan las kyang /_ji ltar 'jig rten las dang nyon mongs rgyur bcas byed 'byung ldan'gyur cing /_las dang nyon mongs pa dag ldog rgyu de'ang 'dren pas mkhyen te rab tugsungs/_gang na skye dang rga dang rgud pa'i sdug bsngal rab tu mi gnas pa/_thar pa'imchog de smra ba'i khyu mchog de yis rang gis mkhyen te gsungs/_zhes gsungs pa'idon yang de 'dra'o/_/dge slong dag 'di yod na 'di 'byung /_'di skyes pa'i phyir 'dir skyeste/_'di ltar ma rig pa'i rkyen gyis 'du byed ces bya ba nas 'khor ba ji srid pa'i phung po'byung bar 'gyur ro zhes bya ba'i bar dang /_'di 'gags pas 'di 'gag ste ma rig pa 'gagspas 'du byed 'gag ces bya ba nas/_'khor ba ji srid pa'i phung po 'gag par 'gyur ro zhesgsungs pa'i don yang de 'dra ste/_rgyu 'bras kyi rgyun nam yang mi 'chad do zhes nima gsungs so/_/mtha' gnyis bsal ba'ang gang zag pa 'pho ba med pa nyid kyis rtag pa'imtha' bsal ba yin te/_'di skad du/_kha thon mar me me long rgya/_/me shel sa bonskyur dang sgras/_/phung po nying mtshams sbyor ba'ang /_/mi 'pho bar yang mkhasrtogs bya/_/zhes gsungs pa lta bu'o/_/rgyu dang rkyen las skye ba nyid kyis chad pa'imtha' bsal ba yin te/_'di skad du/_shin tu 'phra ba'i dngos la'ang /_/gang gis chad parrnam brtags pa/_/rnam par mi mkhas de yis ni/_rkyen las byung ba'i don ma mthong/_zhes bshad pa lta bu yin te/_rgyu 'bras kyi rgyun nam yang mi 'chad pas chad pa'imtha' bsal ba yin no zhes ni ma bshad do/_/dag pa 'jig rten pa'i ye shes la snang ba'ang/_byang chub sems dpa' rnams kyi dag pa 'jig rten pa'i ye shes la snang ba ni/_da dung'dzin pa gnyis kyi bag chags ma zad pa'i dbang yin no/_/de bzhin gshegs pa rnams lani/_dag pa 'jig rten pa'i ye shes mnga' 'am mi mnga' ba nyid kyang brtag par bya bagzhan yod do/_/de bas na 'di lta bu'i grub mtha' 'dzin pa'i gang zag ni/_dper na skyesbu pho rog gi khu 'phrig can zhig__/lam po che srol btod pa zhig tu rgyu ba las/_lamgyi gzhi cung zad cig 'gyur ba mthong bas/_rlubs yod par dogs te lam gyi mthar bzungba las/_shing tshal zug par gyur pa lta bu yin te/_bcom ldan 'das kyis gsungs pa'i chosrten cing 'brel bar 'byung ba/_rgyu dang rkyen yod na 'bras bu 'byung bar 'gyurla/_rgyu dang rkyen 'gags na 'bras bu 'gag par 'gyur ba/_mtha' gnyis bsal bar gyur parnam par grol ba lam po che'i srol btod par zhugs pa las/_'di ltar gal te rgyu 'bras kyirgyun chad par gyur pa na chad pa'i lta bar ltung bar dogs nas/_rgyun gyi rtag par'dzin pa'i mtha' la bzung bas/_dngos por lta ba'i shing tshal zug par gyur pa yinno/_/yang gzhan dag gis brgal ba/_kun nas nyon mongs pa'i rgyu 'bras yongs su madag pa'i spyod yul rnams ni/_rgyu 'gags pas 'bras bu 'gag par 'gyur ba bden na/_bsodnams dang ye shes kyi tshogs tshad med pa las bsgrubs pa'i rnam par smin pa'i skudang /_yongs su dag pa'i zhing gi bkod pa dang /_sku gsung thugs mi zad rgyan kyi'khor lo phun sum 'tshogs par snang ba ni ldog par mi 'gyur ro/_/de la 'di brjod par byaste/_bsod nams dang ye shes kyi tshogs kyis lus dang spyod yul yongs su dag pa 'dzincing snang ba'i rgyu dang rkyen du 'gyur ba ni bden mod kyi/_snang ba'i dngos gzhi'irgyu ni ma yin no/_/ji lta zhe na/_de la re shig bsod nams kyi tshogs ni gang gi tshegnas ngan len gyi las kyis gnod par 'gyur ba'i gzhi yod pa de'i tshe/_bsod nams kyi laskyis kyang phan 'dogs par snang ste/_dper na gzhi ras yug dkar po yod na/_dri maskyang gnod pa bsgor rung /_khrus kyis kyang 'dag tu rung /_tshon bzang pos kyangbsgor rung la/_gzhi med na de lta ma yin pa bzhin no/_/'di ltar sa dang chu dang duskyi khams dang ldan na/_sa bon sna tshogs rang rang gi 'bras bu 'byin par 'gyur te/_delas chu tsam med kyang skye bar mi nus so/_/de bzhin du 'dzin pa gnyis kyi bag chagsdang bcas pa'i sa gzhi la/_sred pa'i rlan gyis brlan na las kyi sa bon thams cad skye bar'gyur te/_sred pa'i rlan tsam dang bral yang las kyi sa bon rnams skye bar mi 'gyurte/_/'di ltar 'phags pa dgra bcom pa rnams dmigs pa dang bcas pa'i sa la gnas kyangsred pa'i rlan dang bral bas bsod nams kyi las kyi rnam par smin pa'i phung po'angskye bar mi byed pa bzhin no/_/gzhan yang 'di ltar ji srid du chu klung gi gnod pa yodpa de srid du/__gru gzings kyis kyang phan 'dogs pa'i bya ba byed la/_/chu klung gignod pa dang bral te skam sa la 'gro ba de'i tshe gru gzings kyis kyang phan 'dogs pa'ibya ba mi byed do/_/de bzhin du gnas ngan len gyi las kyis gnod pa yod pa de sriddu/_bsod nams kyi las kyis kyang phan 'dogs par byed la/_gang gi tshe gnas ngan lengyi las kyis gnod pa med pa de'i tshe/_bsod nams kyi las kyis phan 'dogs pa'ang meddo/_/gang phan gnod thams cad dang bral ba de nyid byang chub ces sangs rgyas kyiskyang gsungs te/_'di skad du/_dper na chus gang chu klung gi_/pha rol 'gro ba'i 'grogang dag_/rtswa dang shing la sogs bsdus nas/_/chu las brgal ba'i gzings byas te/__/dela 'jug te legs brgal nas/_/bor te bde bar 'gro ba ltar/_/de bzhin 'khor ba'i pha rolgyi/_/chos kyi lam ni bskyed nas kyang /_/chos dang chos min rnam spangsnas/_/byang chub bde bar thob pa bzhin/_/zhes gsungs pa'am/_sgyu ma 'dra ba'i dngospo kund/_/'byin dang sdud par byed pa po/_/des na de la sdig mi 'gyur/_/bsod namsdag kyang de bzhin no/_/gang la bsod nams sdig med pa/_/de la byang chub rab tugsungs/_/zhes gsungs pa lta bu yin te/_byang chub kyi mtshan nyid ni nges pa'i dondu na/_sdig dang bsod nams gnyis ga nye bar zhi ba'i mtshan nyid tsam yinno/_/byang chub ni zhi ba mya ngan las 'das pa'i mtshan nyid ces gsungs pa'ang 'di ltabu yin te/_sgra'i bstan chos las kyang /_Nirba na zhes bya ba/_mi shi ba'i ming yangyin/_dge slong mya ngan las 'das pa'i ming yang yin te/_Nirba No a ga ni zhes bya bame shi ba'i ming ste/_'di ltar me shi zhes brjod pa na/_'bar ba'i mtshan nyid nye barzhi bar zad de/_gang du'ang ma song gang na'ang mi gnas pa tsam la N-irba Na zheszer ro/_/Nirba No bi k+Shu zhes bya ba dge slong mya ngan las 'das pa'i ming yinte/_'di ltar don dam pa'i dge slong 'dod chags dang zhe sdang dang gti mug gi 'bar banye bar zhi ba tsam la mya ngan las 'das zhes brjod do/_/gang du'ang ma song gangna'ang mi gnas pa tsam gyi mtshan nyid la Nirba Na zhes zer ro/_/de bas na bsodnams kyi las kyang snang ba dag par byed pa'i rkyen yin yang /_dngos gzhi'i rgyudang rkyen ni ma yin no/_/ye shes kyi tshogs kyang ma yin te/_de la re shig rnam parmi rtog pa'i ye shes ni/_rigs dang bshes gnyen gyi stobs kyis/_byang chub kyi semsbskyed pa nas nye bar bzung ste/_dge ba'i rtsa ba tshad med pa bsags pa'i rgyun dang/_chos kyi dbyings phyin ci ma log pa la dmigs pa dang /_dran pa'i dbang las skyes payin yang /_ye shes kyi mtshan nyid ni gzung ba dang 'dzin pa'i rnam par rtog pa dangbral ba'i mtshan nyid du skye bas/_snang ba'i rkyen du mi 'tsham ste/_dper na bskalpa'i me 'bar ba ni mngon par 'du byed pa rnams kyi 'du 'phrod kyi rkyen du mi 'tshampa bzhin no/_/dag pa 'jig rten pa'i ye shes kyang gzung 'dzin du snang ba dang bcasshing /_'khor gsum yongs su dag pa'i dge ba'i rtsa ba la brten te skye bas/_snang ba labrten te skye ba ni yin mod kyi/_de'i mtshan nyid ni snang ba phyin ci log dang bcaspa yin yang /_mthong ba phyin ci ma log pa dang ldan pa yin te/_/dper na mkhas parnams kyi mdun du 'gal me bskor ba bzhin no/_/de bas na de'ang rkyen du mi 'tshamste/_dper na bud shing mang po spungs pa las me sbar na/_de na shing tshig pa yangyod/_ma tshig pa yang yod/_nye bar tshig pa'ang yod la/_me de'ang shing la brten teskye ba yin mod kyi/_'on kyang me de ni shing gi rgyun yun ring du gnas par byedcing rgyas par byed pa'i rkyen ma yin te/_shing nyams par byed pa'i rkyen du nye bargnas so/_/de bzhin du dag pa 'jig rten pa'i ye shes kyang /_thog ma med pa'i dus kyi'dzin pa'i bag chags kyi dbang gis snang ba sa bon dang bcas pa dang /_'khor gsumyongs su dag pa'i dge ba'i rtsa ba la brten nas skye ste/_chos thams cad sgyu ma dangsprul pa lta bur khong du chud de/_rang gi ngo bo nyid med de ming dang rgyumtshan gyis stong pa/_rgyu dang rkyen las skye ba tsam du thugs su chud pa yinpas/_snang ba'i rgyun rgyas par byed pa'i rkyen du mi 'tsham mo/_/rgyu dang rkyenmed par skyed pa dang /_rgyu dang rkyen du mi rung ba las skye ba'i chos ni cung zadtsam yang med de/_de bas na snang ba'i rnam par shes pa gnas gyur pa'i tshe/_dag pa'jig rten pa'i ye shes skye ba'i rgyu dang rkyen gzhan mi rnyed do/_gang yang 'di skaddu don dam par skye ba mi 'dod na/_kun rdzob sgyu ma tsam du skye bar snang ba la'gal ba med do zhe na/_don dam par rang bzhin med na kun rdzob du skye bar mi'gyur zhes 'gal ba ni med na/_rgyal bas gsungs pa'i chos rten cing 'brel par 'byung ba'imtshan nyid ni/_don dam par 'dod kyang rung kun rdzob du 'dod kyang rungste/_rkyen rnams rgyun chad par gyur kyang /_'bras bu dmigs par 'gyur ba la 'gal bamed pa ni/_kun rdzob tsam du yang med la cha shas tsam du yang yod du mi rung ngo/_/de bas na yongs su dag pa'i snang ba'ang rgyun mi 'chad ces brjod du mi rung ngo/_/ye shes chen po'i rten gyi bdag nyid rnam par smin pa'i sku mnga' zhes zer ba'ang/_bdag tu lta ba bag chags dang bcas nas spangs pa la lus khor bu 'dzin cing gnas begsgling na gnas par ji ltar 'gyur/_snang ba'i rgyun gnas su mi rung na/_de bzhin gshegspa rnams la dag pa 'jig rten pa'i ye shes mnga' bar gang gis bsgrub/_yong ni blo zhibmos brtags na/_de bzhin gshegs pa rnams la rnam par mi rtog pa'i ye shes nyid kyangmnga' bar bsgrub tu mi rung bar snang ste/_gang gi phyir 'di ltar byang chub semsdpa' rnams kyi mnyam bzhag gi dus na/_rnam par mi rtog pa'i ye shes skye bani/_byang chub sems dpa' shes pa tshogs brgyad du smra ba'i gzhung ltar na/_kun gzhirnam par shes pa rnam par smin pa gnas ma gyur pa sa bon thams cad pa la brtennas/_yid kyi rnam par shes pa skye la/_dge ba'i rtsa ba tshad med pa bsags pa'i sa bondang /_yul chos kyi dbyings phyin ci ma log pa la dmigs pa dang /_dran pa'i dbang lasskyes pa'i shes rab dang ting nge 'dzin dang ldan pa'i yid bdag tu lta ba'i gnas dangbral zhing /_gzung ba dang 'dzin pa'i rnam par rtog pa'i snang ba dang bral bar skyespa na/_zag pa med pa'i sems 'jig rten las 'das pa'i sems sam ye shes zhes gdags pa thobpa yin na/_rnam par smin pa'i kun gzhi gnas gyur na/_byang chub sems dpa' rnamskyi mi rtog pa'i ye shes de'i rigs mthun pa'i ye shes de lta bu rgyu rkyen gang la brtente skye/_gal te kun gzhi gnas gyur pa nyid me long lta bu'i ye shes su gyur pas/_denyid mi rtog pa'i ye shes yin no zhe'am/_de nyid las yid gnas gyur pa'i so sor rtogs pa'iye shes don dam pa'i bden pa'i yul can skye'o zhes brtag grang na/_de nyid yin pargyur na ni gnas 'pho ba 'gal lo/_/gal te bsam gyis mi khyab pa'i chos yin no zhe nani/_nan gyis kun brtags pa thams cad kyang bsam gyis mi khyab pa yin par khungsdbyung du rung bar 'gyur ro/_/gal te de las skyes pa yin no zhe na ni/_de'i rgyu dangrkyen btsal dgos pa dag pa 'jig rten pa'i ye shes dang 'dra'o/_/gcig pur smra ba'igzhung ltar na/_dper na gser rdul gyi rdo las mes bzhu bas gser rdul byung bana/_dang po rdor snang ba bstan pa las phyis gser byung ba mthong ba na/_gser rdulgyi rgyu can gyi rdo las gser rdul byung ngo snyam du tha snyad 'dogs so/_/de nasgser rdul gyi bdag nyid brtan pa thob pa na/_skabs su rkyen gyis g.ya' ldang bamthong ba las/_g.ya'i rgyu can gyi gser rdul las g.ya' ldang ngo snyam du tha snyad'dogs so/_/zhib mo'i blos brtags na de gnyis phan tshun rgyu dang 'bras bu'i ngo bo mayin te/_gser rdul dang rdo gnyis ga'ang sa'i khams kyi mtshan nyid gcig yin palas/_mes nyen cing khams ngan pa sngon la zad par 'gyur/_bzang po phyi na lus par'gyur ba las/_khams ngan pa phal che ba na rdo yin no snyam mo/_/khams bzang posnang bar gyur pa na der gser rdul byung ngo snyam mo/_/de nas gser rdul gyi bdagnyid snang nas rkyen gyis khams ngan pa snang ba la/_gser rdul las g.ya' ldang ngosnyam mo/_/de nas gser tshur la sogs pa'i rkyen gyis dri ma mi snang ba na gser rduldag go snyam mo/_/de bzhin du shes pa'i khams gcig la shes rab dang ting nge 'dzingyi 'du byed kyis sbyangs pa'i dus na/_shes pa'i khams ngan pa sngon la zad cingbzang po phyi nas lus pa la/_sems dang ye shes su tha snyad 'dogs so/_/yang rkyen'gas ni dri ma mi snang la rkyen 'gas ni dri ma ldang ba la/_rnam par mi rtog pa dangdag pa 'jig rten par tha snyad 'dogs so/_/tshul 'di ltar na'ang khams bzang po khamsngan pa dang bral ba med de/_gser rdul yang mes bsregs shing tshur du je bzang drima je chung 'gyur te/_mthar lhan cig zad par 'gyur ro/_/de bzhin du rnam par shespa'ang shes pa'i khams gcig yin pa'i phyir/_ngan pa dang bral ba'i bzang po kho named pas/_mthar snang bar mi 'gyur ro/_/gnod pa 'di ni tshogs brgyad du 'dod kyanggnod pa las ma grol te/_yid zag med du skyes pas kun gzhi'i sa bon thams cad 'jomspa'i dus na/_shes rig du skye ba'i sa bon zhig lhag mar lus pa ni/_rgyu mtshan gangyang rnyed pa ma mthong ngo /_/yongs ni rnam par mi rtog pa'i ye shes de'ang /_tshulgnyis ga'i ltar na'ang shes rig gi mtshan nyid las ma 'das par bsgrub tu mi rung ste/_'diltar ye shes de tshor ba dang mtshungs par ldan par skye'am bral bar skye/_gal te tshorba dang ldan na ni mi rtog par yang ji ltar 'gyur/_bral na ni shes rig du'ang ji ltar'gyur/_tshor ba la ma ltos na bems por yang tha snyad ji ltar mi gdags_/_de ltar natshor ba dang bral bar smra na ni rtsod mi dgos so/_/yang la la dag 'di skad du/_chosnyid kyi bag chags las 'byung ngo /_/rang gi nye bar len pa'i rgyu las 'byung ngo zheszer na/__chos nyid kyi bag chags gzhan gyis bsgos pa zhig gam ma bsgos pazhig_/bsgos na ni chos nyid du'ang ji ltar rung /_ma bsgos na ni rang bzhin rgyur smrabar ji ltar mi 'gyur/_nye bar len pa'i rgyu de yang rkyen gzhan gyi dbang la ltos pazhig gam ma ltos pa zhig_/ma ltos na ni chos rten cing 'brel te 'byung bar yang ji ltar'gyur/_byed pa po rang dbang thob pa rgyur smra bar yang ji ltar mi 'gyur/_ltos na nirgyu rkyen spyi dang rang bzhin bye brag tu gyurd pa ci zhig yod/_gal te 'di skaddu/_'di ni chos nyid kyi rigs pas grub pa yin te/_rigs pa gzhan gyis bsgrub kyang midgos/_/gnod pa byar yang med zhes zer na ni/_chos nyid kyi rigs pa'i yul dang tshaddang thal ba la sogs pa 'og nas 'chad do/_/de bas na rnam par byang ba'i chos su snangba _rnams kyi rgyu 'bras kyi rgyun mi ldog go zhes bsgrub tu mi rung ste/_chos thamscad ni sgyu ma dang 'go mnyam mo/_/'o na 'di skad du/_chos thams cad sgyu ma ltabu yin na/_byang chub kyi mtshan nyid don dam pa zhi ba mya ngan las 'das pa 'dusma byas pa'i mtshan nyid de/_ji ltar sgyu ma lta bur bzhag ce na/_'di'ang byang chubkyi mtshan nyid ni tha snyad dang bral mod kyi/_'gro ba rnams kyis byang chub thobpa 'dus ma byas kyi mtshan nyid thob tu yod do zhes tha snyad kyi shes pa la dmigspas/_dmigs su yod pa na yod par sgrub pa ni sgyu ma lta bu yin te/_'di skad du/_semsni sgyu ma'i rnam pa ste/_/byang chub kyang ni sgyu ma 'dra/_/dper na sgyu ma'imkhan po 'gas/_/gyo mo la ni sngags bzlas nas/_/legs par byas pa'i gzugs dagla/_/sbyor ba goms pas bsnun na ni/_/rkang bzhi pa la sogs pa'i gzugs/_/zhen pa'i semsla snang bar 'gyur/_/de bzhin bsod nams ye shes las/_/byung ba'i tshogs kyis bsgospa'i sems/_/sems can rnams kyi bsam pa la/_/bla med byang chub snang barbyed/_/zhes gsungs pa lta bu'am/_ji skad du mya ngan las 'das pa las ches khyad pardu 'phags pa'i chos gzhan zhig yod na'ang /_de'ang sgyu ma lta bu rmi lam lta bursmra'o zhes gsungs pa lta bu ste/_gang yod pa'i tha snyad kyi yul du gzhag tu rung bathams cad sgyu ma lta bu ma yin pa med do/_/mya ngan las 'das pa rang gi ngo bo'idbang du brjod na ni/_sgyu ma lta bu'i mtshan nyid du bsgrub pa'i mtshan gzhi medde/_'on kyang chos thams cad ni sgyu ma lta bu'o zhes bya ba la sogs pa/_khyab panges pa'i tshig tu gsungs pa kha cig tshig lhag ma can du gsungs par mdo las 'byungste/_'di skad du/_/chu bo thams cad gya gyur 'bab/_/bud med thams cad sgyu gcambcas/_/nags tshal gtogs pa thams cad ni/_/gdon mi za bar shing du nges/_/byas pathams cad mi rtag ste/_/ji tsam skye ba sdug bsngal bcas/_/chos kun sgyu ma ltabu'o/_/zhes khyab pa nges pa'i tshig du gsungs nas/_yang de nyid tshig lhag ma can dugsungs pa/_/chu bo thams cad gya gyur 'bab/_/ne ra 'dza' na drang por 'gro/_/bud medthams cad sgyu gcam bcas/_/dgra bcom ma la sgyu gcam med/_/nags tshal thams cadshing du nges/_/rin chen nags tshal shing ma yin/_/byas pa thams cad mi rtagste/_/bder gshegs sku mchog rtag par bzhugs/_/ji tsam skye ba sdug bsngal bcas/_/mirtog ye shes skyes pa bde/_/chos kun sgyu ma lta bu ste/_/mya ngan 'das pa sgyu'phrul bral/_zhes gsungs pa lta bu'o/_/de bas na gang mtshan nyid 'dzin par yod pa nichos zhes dngos su bsgrub tu rung la/_mtshan nyid med pa'i mtshan nyid can zhesbrjod pa ni btags pa tsam du zad do/_/gang yang 'di skad du ye shes chen po'i rgyuntsam yang mi dmigs na/_thugs rje chen po'i mdzad pa 'byung ba rten med pa'iphyir/_zhi ba phyogs gcig pa'i mya ngan las 'das par ji ltar mi 'gyur/_mi gnas pa'i myangan las 'das pa zhes bya ba'i sgra'ang ji ltar 'jug ce na/_de ni 'di ltar sngon kyi las kyis'phangs pas 'du byed rnams gnas pa'i dus nges pa mngon par 'grub pa na/_'gro barnams kyi spyi thun gyi las kyi dbang gis/_snod kyi 'jig rten bskal pa chen po gcig gibar du 'jig chags stongs gnas mthun par 'grub par 'phen nus na/_sangs rgyas rnamskyis thugs dang po bskyed pa nas/_rdo rje lta bu'i ting nge 'dzin la thug gi bar du/_pharol du phyin pa bcu'i sgo nas 'gro ba'i don du byang chub kyi spyod pa rlabs po chebsgrubs pa'i dbang gis/_thugs rje'i spyod pa 'gag pa med par 'phen nus pa la mi nuspa'i gnas kyang ci zhig yod la/_ngo mtshar ba'i gnas kyang ci zhig yod/_yang 'di skaddu snod kyi 'jig rten 'grub pa ni 'gro ba rnams kyi rgyun rgyud ma chad pa la/_'jig rtenmngon par 'grub pa'i las de ltar byung ba yod pa'i dbang yin no zhe na/_de lta na 'jigrten stongs pa'i tshe 'jig rten mngon par 'grub par ji ltar 'gyur/_yang 'di skad du sngongyi 'phen pa'i las dang da ltar byung ba'i las cha mnyam pa las 'jig rten 'grub bo zhena/_de lta na dgra bcom pa skyes nas mya ngan las 'das pa rnams 'dus ma byas thobma thag du lus ji ltar 'jig par mi 'gyur/_sku gdung ring bsrel kyang ci la lus/_de bas nasngon gyi las kyi shugs drag pos 'phangs pa ni/_da ltar byung ba'i las la ltos mi dgosso/_/gal te da ltar byung ba'i las kyi rtsal drag po yod na'ang /_sngon gyi las kyi rnampar smin pa ldog nus na'ang 'gal ba med do/_/gzhan yang 'di ltar drang srong 'ga'ismon lam gyi mthus/_drang srong shi nas lo brgya'am stong 'das kyang rung ste/_gangdu smon lam btab pa'i phyogs der dge shis dang gnod sdig 'byung ba 'phen nusna/_sangs rgyas thams cad kyis dang po smon pa'i thugs bskyed pa nas nye bar bzungste/_sa dgu pa smon lam yongs su rdzogs pa'i mthar thug par smon lam tshad med pabsgrubs pa'i mthus/_gdul bya rnams la ji ltar 'tsham pa'i 'phrul pa snang bar 'phen nuspa 'di la/_de ltar mi rung ba'i gnas kyang ci zhig yod la/_ngo mtshar ba'i gnas kyang cizhig yod/_yang 'di skad du drang srong gi smon lam gyi rten yul dang sems can labyin gyis brlabs te bzhag pa yin no zhe na/__tshul 'di la bkag pa med de/_smon lam'debs pa po rang gi rgyud la mi rten na/_sems can la rten bcas pa 'dod pa nyid yinte/_'di ltar snying rje'i yul yang sems can yin te/_'di skad du 'gro ba rnams kyi nyonmongs pa'i nad ma sos kyi bar du/_/byang chub sems dpa' rnams kyi snying rje'isnyun mi gdangs so zhes 'byung ba dang /_smon lam gyi mtha' bstan pa las/__nammkha'i mthar thugs gyur pa ji tsam par/_/sems can ma lus mtha' yang de bzhin te/_/jitsam las dang nyon mongs mthar gyur par/_/bdag gi smon lam mtha' yang de bzhinno/_/zhes gsungs pa lta bu yin no/_/yang 'di skad du/_snod kyi 'jig rten dang bcud kyi'jig rten du bcas pa rnams kyi/_rdul 'phra mo re re dang ba spu'i bu ga re re la'ang/_thugs rje chen po'i byin brlabs grangs med pa 'jug go zhes kyang bshad pa yinno/_/'di dag tsam du bshad pa 'di ni rigs pa tsam du ma zad kyi/_nges pa'i don kyi mdornams las kyang gsal bar mang du 'byung ste/_'di skad du/_/'dus ma byas kyis phye bani/_/'phags pa'i gang zag go zhe'am/_/sangs rgyas gzugs su mi blta mtshan dangni/_/rigs dang rgyud du mi brtag sgra dang ni/__/chad par 'gyur ba ma yin sems dangni/_/rnam shes yid kyis rab tu phye ma yin/_/chos nyid gang yin de ni bcom ldan'das/_zhe'am/_ji srid mtshan nyid rnam bzhag pa/_/de dag byis pa'i spyod yulte/_/gang zhig mtshan nyid kun med pa'i/_/sangs rgyas rnams ni mi mthong ngo/_/zhe'am/_de bzhin gshegs pa dge chos zag med ni/_/chos kyi sku mchog yin te de lani/_/de bzhin nyid med de bzhin gshegs med de/_/'jig rten dag na gzugs brnyan kun dusnang /_/zhe'am/_/rtag du skye med chos ni de bzhin gshegs/_/chos rnams thams cadbde bar gshegs dang 'dra/_/byis pa'i blo can mtshan mar 'dzin pa dag_/'jig rten dag named pa'i chos la spyod/__zhe'am/_/gang gis nga la gzugs su mthong /_/gang gis nga lasgrar shes pa/_/log par spong ba zhugs pa ste/_/skye bo des ni nga mi mthong /_/'drenpa rnams ni chos kyi sku/_/chos nyid du ni sangs rgyas blta/_ces bya ba la sogs pargya cher gsungs te/_de bas na sangs rgyas kyi rang gi ngo bo ni/_chos kyi dbyingsrnam par dag pa nyid yin par lung dang rigs pa gnyis gas mngon no/_/de lta na semscan dang sangs rgyas rang bzhin mnyam ste/_chos thams cad ni ngo bo nyid kyisstong pa'o/_/chos thams cad ni rang bzhin gyis mya ngan las 'das pa'o/_/cho thams cadni rang bzhin gyis 'od gsal ba'o/__/chos thams cad ni ye nas mngon par rdzogs parsangs rgyas pa'o/_/gang gis don 'di lta bu rtogs te/_bdag dang sangs rgyas dbyer medpa'i blo dang ldan zhing /_phung po lnga sgyu ma tsam du snang ba'ang de bzhingshegs pa nyid yin pa'i blo dang ldan na/_lam gyi mchog yin te/_gang gis khyad paryod par mthong ba ni lam gyi mchog ma yin no/_/don kyi tshul 'di lta bu ni gsangsngags kyi tshul 'ba' zhig du ma zad kyi/_nges pa'i don gyi mdo sde las kyang gsungspa yin te/_'di ltar 'phags pa sdong pos brgyan pa'i mdo las/_/gang zhig bdag dangsangs rgyas rnams/_/rang bzhin mnyam par rab gnas shing /_/mi gnas len pa med pade/_/de dag bde bar gshegs par 'gyur/_/gzugs dang tshor ba 'du shes dang /_/rnam parshes dang sems pa dag__/grangs me de bzhin gshegs pa rnams/_/de dag thub pa chenpor 'gyur/_zhes gsungs pa lta bu yin te/_la la dag phung po rgyal ba'i dkyil 'khor dubstan pa la skur pa rnams/_'di lta bu'i don ston pa'i mdo sde rnams la'ang mnyam dubskur dgos so/_/yang lam gyi don du gnyen po'i don la dgongs nas kun brtags tsambsgoms par bstan pa yin par 'dod na/_gong du smos pa'i kun brtags pa dang /_dbang'byor pa'i gzugs la sogs pa bstan pa dang /_gzhan yang kun du rtog pa dang kun dubrtags pa'i mtshan nyid 'og nas 'chad do/_/yang gzhan dag gis brgal ba/_nyon mongspa rnams la spang bar bya ba'i rdzas med cing /_chos thams cad rang bzhin gyis myangan las 'das pa yin na/_'o na 'gro ba rnams gang gis bcings te 'khor ba'i rgya mtshorsdug bsngal sna tshogs myong bar 'gyur/_de la 'di brjod par bya ste/_'di ltar 'ching barbyed pa med kyang bcings pa ltar snang ba las/_sdug bsngal myong bar snang bar'gyur te/_dper na rgyal po'i bu'am khyim bdag gi bu gzhon nu shed ma byem 'dod pasrgyags shing myong pa zhig__/rtsed mo'i phyir rang gi khyim du zhugs te/_des bangmdzod na za ma tog gi nang na/_nor bu rin po che ras dmar po'i nang du dril te bzhagpa'ang phyung ste btung ba'i nang du bskyur/__/za ma tog gi thag pa'ang 'bras changyi nang du bskyur/_de bzhin du bya ba mang pos g.yen spyos shing rtse ba las/_denyid kyi rkyen kyis bkres par gyur nas zas tshol du phyin pa las/_'bras chan gyi nangna sbrul 'dug par mthong /_de nas rab tu skrag ste phyir log nas btung ba tshol duphyin pa na/_btung ba khrag tu gyur par mthong nas yang phyir log ste skrag pa dang/_bkres pa dang skom pas nyen par gyur nas ngu zhing nga ro chen po 'don zhing 'dugpa las/_nye gnas zhig gis drung tu phyin te smras pa/_bu khyod ci'i phyir ngu /_ngabkres shing skom nas zas tshol du phyin na/_'bras chan gyi nang na ni sbrul'dug__/btung ba ni khrag du gyur nas 'jigs shing skyug bro la bkres shing skom yangbza' ba'i dbang med de ngu'o/_/de nas nye gnas des gzhon nu de gdam ngag gi gnascung zad kyang med pa zhig yin na ni/_'di skad du bu ma ngu shig ngas sbrul yangbsal khrag kyang bsal la dri ma dang bral ba'i bza' btung sbyin no zhes smras te/_thagpa dang nor bu bsal nas bza' btung byin pa na/_gzhon nu de 'di snyam du nye gnas 'disdri ma bsal nas/_dri ma dang bral ba'i bza' btung byin no snyam du bsams te sdugbsngal gyi 'ching ba las grol lo/_/gal te gzhon nu de gdam ngag bstan pa'i gnas cungzad yod pa zhig yin na ni/_'di skad du 'di na sbrul ga re/_'di ni khyod rang gis bzhagpa'i thag pa yin na/_'di na khrag ga re 'di ni khyod rang gis bzhag pa'i nor bu'i 'od yinna zhes brjod pa na/_gzhon nu des bza' btung rnams gdod ma nas dri ma dang bral barshes nas bcings pa las grol lo/_/de bzhin du chos thams cad sgyu ma lta bu yin yang/_sems can rnams kyis de ltar ma shes te dngos por lta ba'i dbang gis nyon mongs pasbcings par snang zhing sdug bsngal myong bar snang ste/_'di ltar sgyu ma tsam dusnang ba la dngos por zhen to/_/de las mtshan mar 'dzin to/_/de las smon chags 'byungste nyon mongs pa rnams kun nas 'khrug go_/de'i dbang gis las sna tshogs mngon par'du byed do/_/de'i dbang gis sdug bsngal gyi phung po 'ba' zhig pa 'di 'byung barsnang bar 'gyur ro/_/snang ba'i dbang gis yang dngos por zhen pa 'byung ba la sogs pa'byung ba snga ma bzhin no/__/yang 'di skad du/_de lta na nyon mongs pa dang lasdang sdug bsngal gyi mtshan nyid rgyu dang 'bras bu'i tshul du 'byung ba 'di nyid khona dngos po rnams kyi ngo bo nyid yin mod/_rdzas su yod pa'ang de nyid yin mod zhena/_'di ltar dngos por snang ba rnams la dngos gzhi gzhan mi tshol/_dngos gzhi'i chagzhan mi tshol/_yon tan gyi cha gzhan mi tshol/_rten gzhi gzhan mi tshol na/_mtshanmar snang ba tsam la mtshan nyid ces 'dogs na ni 'dogs su zad de bzod par bya'o/_/dela dngos gzhi gzhan tshol ba gang zhe na/_dper na ras yug sngon po mthong bana/_rnam par shes pa nyid sngon po'i rnam par snang ba tsam ma gtogs pa/_/don ranggi mtshan nyid 'byung ba chen po las grub pa/_bya ba byed nus shing rdzas su yod pa'idngos gzhi gzhan shes par bya ba yod do zhes zer ba lta bu'o/_/de la dngos gzhi'i chalas gzhan sgrub par byed pa gang zhe na/_'di skad du snang ba 'di ni ras yug gi sngonpo tsam yin gyi/_sngon po'i cha gzhan bai DUr+ya dang in dra ni la dang lo ma lasogs pa sngon po'i cha gzhan dang /_ras yug 'di nyid kyi'ang sgrib g.yogs kyis machod pa tsam snang bar zad de/_sgrib g.yogs kyis chod pa rnams kyi sngon po'i chama mthong ba shes par bya ba gzhan yod do zhes zer ba lta bu'o/_/de la yon tan gyicha gzhan sgrub par byed pa gang zhe na/_'di skad du/_'di ni ras yug gi kha dog dangdbyibs tsam mthong bar zad de/_'di'i rigs dang rgyu dang 'byung khungs dang bzodang lci yang dang 'jam rtsub dang nus pa dang rin thang la sogs pa shes par bya bagzhan yod do zhes zer ba lta bu'o/_/de la rten gzhi gzhan sgrub par byed pa gang zhena/_'di ltar lo ma sngon po la ras yug sngon por mthong ba'i tshe/_'di skad du 'di ni rasyug sngon po lta bur snang ba ste/_'di'i dngos gzhi ni lo ma sngon po yin te/_ma shespa shes par bya ba gzhan yod do zhes zer ba lta bu'o/_/'di ltar mtshan nyid gzhansgrub par byed pa 'di rnams ni/_gang zag dang chos kyi rdzas yod par 'dod pa lasbyung ba yin te/_de la dngos gzhi cha gzhan sgrub par byed pa dang yon tan gyi chagzhan sgrub par byed pa gnyis ni/_gang zag gi rdzas 'dod pa las byung ngo /_/dngosgzhi gzhan sgrub par byed pa dang /_rten gzhi gzhan sgrub par byed pa gnyis ni/_choskyi rdzas yod par 'dod pa las 'byung ste/_'di ltar gang zag gi rdzas 'dod pa rnams rasyug dmigs pa na/_de rigs mi mthun pa bum pa la sogs las kyang bzlog_/rigs mthun paras yug gnyis pa la sogs pa las kyang bzlog nas/_ras yug gi ngo bo nyid gcig rdzas susgrub par byed pa na/_kha dog dang reg bya la sogs pa thams cad ngo bo de'i yon tangyi bye brag yin par 'dzin te/_de bas na ngo bo gcig gi yon tan gyi cha gcig mthongyang cha gzhan ma mthong bar 'gyur ro/_/bum pa la sogs pa gzhan dang ras yug gnyispa la sogs pa gzhan yang ngo bo so so re re yin pas/_de rnams la yod pa'i sngonpo'ang /_ras yug gi sngon po dang tha dad de ras yug gi sngon po'i dngos gzhi las chagzhan yin no/_/de bas gang zag gi rdzas zhig nas chos kyi rdzas tsam sgrub par byedpa na/_cha de gnyis ldog ste/_'di ltar ras yug sngon po mthong yang rung lo ma sngonpo mthong yang rung ste/_rnam par shes pa sngon po'i rnam par skyes pa na/_de'i ngobo nyid ma lus par mthong ba ste/_dngos gzhi'i cha gzhan ma mthong ba'ang med layon tan gyi cha gzhan mthong ba'ang med do/_/zhes bya ba 'dir 'gyur ro/_/de la choskyi rdzas 'dod pa na phyi rol gyi don rdzas su 'dod pa'i tshe ni/_dngos gzhi gzhansgrub par byed par 'gyur te/_gong du brjod pa bzhin du ras yug sngon po mthong bana/_rnam par shes pa nyid sngon por snang ba tsam las gzhan du ma gtogs don rang gimtshan nyid don byed nus pa rdzas su yod do zhes 'dod par 'gyur ro/_/gang gi tshephyi rol gyi don rdzas su med par 'dod la rnam par shes pa rdzas su 'dod pa de'itshe/_'di skad du ras yug sngon po mthong na khyed 'dod pa ltar shes pa las gud nardzas su yod pa ni ma yin te/_'on kyang rnam par shes pa nyid sngon po lta bur snangba na/_snang ba'i dngos gzhi yang dag pa ma yin pa'i kun du rtog pa'i mtshan nyidgzhan rdzas su yod pa'i mtshan nyid shes par bya ba yod do zhes sgrub par 'gyurro/_/'di lta bu dag sgrub par mi byed na mtshan ma snang ba tsam la mtshan nyid du'dogs pa tsam la skyon du mi gzung ngo /_/yang gzhan dag gis brgal pa/_chos thamscad ngo bo nyid kyis stong pa yin na/_snang ba'i gnas kyang ci zhig yod/_'khrul pa'ignas kyang ci zhig yod/_snang ba la yang snang gzhi dgos la 'khrul pa la yang 'khrulgzhi dgos pa ma yin nam/_de la 'di brjod par bya ste/_snang ba dang 'khrul pa la gzhimed kyang /_rkyen nye bar gnas na snang du rung zhing 'khrul du rung ngo /_/dngospo rnams kyi 'gal ba ni gzhi dngos por ma grub pa la/_/de ltar dngos por grub pa cigbyung na 'gal gyi/_smigs rgyu ltar snang ba nyid na dngos po gzod ma nas tha mar magrub pa bzhin no/_/yang gzhi ngo bo nyid med par rtogs la 'phral du dngos por 'khrulna ni 'gal gyi/_ngo bo nyid med pa yin yang de ltar ma rtogs shing goms par ma byaspa la 'gal ba ci zhig yod/_'o na snang 'khrul la gzhi mi dgos na/_rkyen gang yin zhena/_'di gnyis ni gcig gi rgyur gcig 'gyur te/_'khrul pa'i dbang gis med bzhin du snangngo /_/med bzhin du snang ba'i dbang gis blo de 'khrul pa yin no/_/'o na 'di gnyis dangpo gang snga zhe na/_'di dag ni 'go mnyam ste/_dper na rmi lam na phyi rol gyi donmed bzhin du don du snang ba'i blo skyes pa na/_gang gi tshe don med bzhin du dondu snang ba'i rnam par shes pa skyes pa'i skad cig ma dang po de nyid kyi tshe/_blo'khrul par skyes pa yin no/_/gang gi tshe blo 'khrul par skyes pa'i skad cig ma dang pode nyid kyi tshe/_don du snang ba'i rnam pa dang bcas par skyes pa yin no/_/de bas na'di gnyis ni 'go mnyam mo/_/de bzhin du 'gro ba'i 'khrul snang thams cad phan tshun'go mnyam mo/_/'o na 'khrul snang 'di gang zhig_/gang na/_dus ji tsam nas 'khrul cena/_re shig tha snyad tsam du ni gang su zhig 'khrul na ni rgyud drug gi sems canrnams 'khrul lo/_/gang na 'khrul na ni khams gsum gyi 'khor ba na 'khrul lo/_/dus jitsam nas 'khrul na ni thog ma med pa'i dus nas 'khrul lo/__/zhes tha snyad tsam dubrjod par zad de/_/dngos su de ltar ma yin no/_/ji ltar zhe na yul dang dus dang gangzag du snang ba nyid 'khrul snang yin te/_dper na rmi lam na don med bzhin du dondu snang ba na snang ba'i bye brag ni/_yul dang dus dang gang zag du snang ba'i sgonas/_bde ba dang sdug bsngal nyams su myong bar snang ste/_'di ltar gang zag bdagdang gzhan rnams/_yul yid du 'ong ba'am mi 'ong ba'i sa phyogs zhig na gnas shing/_bde ba'am sdug bsngal nyams su myong bar spyod pa de dag_/dus yun ring mo'amthung ngu zhig na gnas par snang mod kyi/_/snang tsam nyid na yul yang med/_gangzag kyang med/_dus kyang med/_bde sdug kyang med do/_/'on kyang med bzhin duyod pa ltar snang ngo /_/de bzhin du ma rig pa'i gnyis kyi dbang du gyur pa'i 'gro barnams/_thog ma med pa'i dus can nas 'khor bar snang mod kyi/_rang gi ngo bo ni kungzhi sems kyi skad cig ma gcig la/_'jig rten mtha' yas par snang ste/_de yang gzugsbrnyan me long gi phug na gnas par yang snang /_kha na gnas par yang snang modkyi/_me long la phug med pas gzugs brnyan la gnas tha dad med do/_/de bzhin dusems la gnas tha dad med pas 'jig rten la rgya che chung med do/_/dus kyang rmi lamna dus chu tshod gcig tsam yang ma 'das par/_bskal pa'am bskal pa las lhag pa'i tshethub par rmi'ang dus yun ring mo 'das pa'ang med la/_byang chub sems dpa' rnamszhag bdun gyis bskal pa chen po 'da' bar byin gyis rlobs ste/_zhag bdun kyang blo'isnang ba tsam bskal pa chen po'ang blo'i snang ba tsam ste/_dus yun ring mo thungngur bsdus pa med do/_/zhag bdun la bskal pa grangs med par byin gyis rlobste/__de'i tshe'ang dus thung ngu dus ring por bsrings pa med do/_/de bzhin du 'khorba thog ma med pa'i dus can du 'dod pa rnams kyang /_blo dus ltar 'khrul pa tsam duzad do/_/'o na snang ba thams cad 'khrul snang yin na/_'khrul pa'i blo la tshul ji ltarsnang bar 'gyur zhe na/_'di brjod par bya ste/_byang chub kyi sems bsgom pa las/_kundu rtog can yang dag ma yin kun du rtog pas stsal med nyams/_/blo gros phyin ci logdu gyurd cing ma rig rkyen gyi dbang song bas/_sems dang sems las byung ba de nyidlus gsum don du snang ba yin/_/zhes gsungs pa lta bu ste/_'gro ba rnams kyi sems nima rig pa'i dbang du song bas/_thog ma'i rtsom pa med pa nas rang bzhin gyis kun durtog pa can du gyur cing /_yang dag pa ma yin pa'i kun du rtog pas bslad pas/_de'idbang gis sems dang sems las byung ba nyid yul gyi dngos gzhi gsum du snangste/_de la dngos gzhi gsum ni sems dang sems las byung ba nyid phung po gsum dusnang ba yin te/_gsum gang zhe na/_sems dang yid dang rnam par rig pa'o/_/'di yangshes pa tshogs brgyad du smra ba ni/_sems ni kund gzhi/_yid ni nyon mongs pa cangyi yid/_rnam par rig pa ni tshogs drug ces 'dod do/_/gcig pur smra ba ni shes pa'i ngobo nyid gcig_rgyu dang rkyen gyi bre brag gis phra rags su skye ba tsam du zadde/_dper na mtsho'i ngo bo nyid gcig la gsher zhing mnyen la g.yo ba med par gnaspa'i mtshan nyid dang /_rang gi nye bar lend pa'i rkyen kyis rtag du cung zad tsamg.yo ba dang /_phyi rol gyi rkyen gyis rlabs drag zhan dang mang nyung du g.yo barbyed pa bzhin du/_rnam par shes pa'ang shes shing rig pa'i mtshan nyid nus pa snatshogs can gyi bdag nyid du gnas pa ni sems zhes bya/_de nyid rang gi nye bar len pa'idbang gis rtag du ngar 'dzin pa'i bdag nyid la ni yid ces bya/_de nyid yul dang dbangpo'i sgo nas phra rags sna tshogs mngon du skye ba la ni/_rnam par shes pa zhes byazhes zer te/_don bsdus na de ltar phung po gsum gyi dbang gis yul gsum du snang bala bya'o/_/de la sems don du snang ba ni/_'di skad du/_'du byed sna tshogs dag gis bagchags bsags las gang goms mthu brtas tshe/_sems nyid yul dang lus 'drar snang ba ruspas gang ba bzhin du snang /_zhes gsungs pa ste/_rnam par rig pa rnams kyis 'du byedsna tshogs kyi las sna tshogs mngon par 'du byed pa'i bag chags sems la bsags pa'idbang gis/_sems nyid mthu brtas par gyur pa na/_phyi'i yul dang dbang po dang bcaspa'i lus lta bur snang ngo /_/'di ni 'khrul snang rten gzhi med pa yin te/_rab rib can gyiskra shad dang /_rgyal po'i dmag mi'i rnga sgra dang /_/mi sdug pa bsgoms pa rnamskyi rus gong ltar/_phyi rol gyi rten gzhi med par nang gi rkyen gyi dbang gis snangngo /_/yul gyi dngos gzhi gnyis pa ni/_bag chags bsags pa'i rgyun la dmigs skyen yidlas brtag pa'i bdag ni med/_ces gsungs pa ste/_sems bag chags dang bcas pa'i rgyun labdag du dmigs shing rlom sems pa ni yid de/_'dis sems la bdag med bzhin du bdag tubzung bas na/_de'i dbang gis sbrul lce gnyis pa bzhin du bdag dang gzhan du 'byedpar byed do/_/'di ni 'khrul snang rten gzhi dang bcas pa yin te/_'gal me las 'khor lodang thag pa las sbrul du snang ba bzhin du/_sems la dmigs nas bdag du snang ngo/_/yul gyi dngos gzhi gsum pa ni/_/'du byed mthu yis bsgribs shing 'phra ba mamthong de las rnam rig skye/_zhes gsungs pa ste/_rnam par rig pa sems las byung badang bcas pa 'du byed rigs par skye bas bsgribs nas/_sems don dang sems can dusnang ba 'du byed cha phra ba ma rtogs pa las dngos po sna tshogs gzhan dang gzhandu zhen pa skye'o/_/'di ni 'khrul snang rten gzhi yang dag pa ma yin pa dang bcas payin te/_dper na smigs rgyu ba yin par ma shes pa las chur zhen pa'am/_bag 'dra'i rtsedmo byed cing gnas pa las/_de rkyen gzhan zhig gis blo dkrugs te/_chags sdang cherskyes pa'i skabs zhig du/_rang gis byas pa'i bag 'dra'i rtsed mo snang ba la/_skyespa'am bud me gzhan zhig du mthong ste/_dngos por zhen cing chags sdang skyes palta bu yin no/_/'khrul snang 'di gsum yang gcig gi rkyen du gcig gyur pa yin te/_rnampar rig pa'i dngos po rnams sems snang bar ma shes te/_dngos po gzhan dang gzhandu zhen cing /_'du byed sna tshogs kyis las kyi bag chags sna tshogs sems la bsags pa'idbang gis sems 'khrul pa don dang sems can du snang ba byung ngo /_/de'i dbang gisyid bdag dang gzhan du rlom sems shing 'byed par 'byung ngo /__/de gnyis kyi dbanggis rnam par rig pa sems dbang por snang ba la brten nas yul du snang bas 'dra gzhibyas te/_dngos po sna tshogs su zhen cing snang la/_yid bdag du rlom sems pa labrten nas rnam par rig pa 'jig tshogs la lta ba dang mtshungs par ldan pa skyeste/_sems dang sems las byung ba thams cad zag pa dang bcas par byin gyis rlob parbyed do/_/de'i dbang gis bdag sna tshogs dang chos sna tshogs kyi blo skye bas sridpa'i 'khor lo rgyun mi 'chad pa yin no/_/'khrul snang 'di dag las bzlog par 'dodna/_/snang ba thams cad sems nyid snang ba yin par shes te/_bdag du 'dzin pa'i rtodphur phyung /_dngos po dang mtshan mar lta ba'i zhen pa bzlog pas snang ba ma logkyang sems la bdag du lta zhing yul la mtshan mar 'dzin pa'i blo log pa na/_gnas nganlen gyi las rnams kyang mthu chung bar 'gyur ro/_/bsod nams kyi las rnams kyang midmigs pa'i shes rab kyis zin par 'gyur te/_dper na rmi lam na don snang ba dag gnyidcung zad bsrabs par gyur nas rmi lam du shes pa na/_snang ba ma log kyang zhen palog pas chags sdang skyed mi nus pa lta bu'o/_/de nas kyang gnyid sad pa na snang banyid kyang log na chags sdang lta ga las skye/_de bzhin du dngos por lta ba'i zhen padang bral te/_sgyu ma tsam du snang ba la shes rab dang ting nge 'dzin gyi stobsbskyed pas snang ba nyid kyang log par gyur pa na/_nyon mongs pa dang las mngonpar 'du byed par ji ltar 'gyur te/_de bas na chos rnams kyi rang bzhin shes pa dang mashes pa tsam la/_kun nas nyon mongs pa dang rnam par byang bar tha snyad btags patsam ma gtogs pa/_/'di la bsal bar bya ba'i rdzas sam/_gzhag par bya ba'i rdzas kyi ngobo gang yang med de/_'on kyang ma shes pa'i dus na 'khrul snang gi tshul de ltarsnang ba tsam yin no/_/chos thams cad sgyu ma lta bur 'go mnyam par bstan pala/_brgal lan bstan pa'i skabs te gnyis pa'o//_//de ltar chos thams cad sgyu ma lta bu'i mtshan nyid yin par rtogs pa ni/_theg pa chenpo'i tshul la 'jug par nus pa yin la/_chos thams cad sgyu ma lta bur 'go mnyam pa rtogspa tshad du chud cing mthar phyin pa ni rdzogs pa chen po'i tshul yin no/_/de la 'diskad du rdzogs pa chen po'i tshul gyis 'khrul snang 'di dag dmigs par 'dod dam mi 'dodce na/_ci 'di dag snang ngam mi snang ces 'dri bar byed dam/_'on te snang ba lamtshan nyid yod dam med ces 'dri bar byed/_de la snang ngam mi snang ces 'dri nani/_mi snang na lta ba sna tshogs kyi rtsod pa'i gzhi ci la byed de/_thun mong gidbang po'i mthun snang 'di la snang mi snang ni su'ang mi rtsod do/_/gal te snang bala mtshan nyid yod dam med 'dri na ni/_mtshan nyid yod par 'dzin na rdzogs pa chenpo'i tshul sgyu ma lta bu mthar phyin par rtogs par yang ji ltar 'gyur te/_de lta bas nalta ba mthon dman ni snang ba la dngos por zhen pa che chung gi bye brag tsamste/_dper na chu'i nang na sbrul nag po'i gzugs brnyan snang ba la/_kha cig gis nisbrul nyid du mthong ste skrag nas spong bar byed do/_/de bzhin du sdug bsngal gyignas kyi chos rnams sgyu ma lta bu yin yang /_nyan thos rnams kyis dngos pormthong ste spong bar byed do/_/kha cig gis ni gzugs brnyan du shes kyang reg nanyes pa yod par mthong nas sman bsten to/_/de bzhin du pha rol du phyin pa'i tshulni/_kun rdzob sgyu ma lta bu yin yang /_bya ba byed nus pa'i yod par lta bas/_shesbya la ye shes bskyed pa dang snying rje chen po'i sman bsten par byed do/_/kha ciggis ni gzugs brnyan du shes pas reg kyang mi gnod par rtogs kyang /_nyam nga basrang gis reg mi nus kyi gzhan la skul ni nus so/_/de bzhin du bya ba dang rnal 'byorphyi pa'i tshul gyis/_dman pa'i spyod pa dang rdzas rnams la skyon med par rtogskyang /_rang gis bag yangs su spyod ni mi nus/_lha la dbul ba dang /_brtul zhugs kyispyod pa dang /_dngos grub kyi rdzas la sogs par ni spyod nus so/_/kha cig gis ni regna skyon med par yang shes reg kyang nus la/_nyam nga ba de nyid myur du med parbya ba'i phyir/_ched du rdzi ba'i brtul zhugs spyod do/_/de bzhin du rnal 'byor nangba'i tshul kyis chos mnyam pa nyid myur du nyams su lon par bya ba'i gnya' nondu/_chos la dge sdig med pa dang zas la gtsang sme med pa'i brtul zhugs ched dudang du blangs te spyod do/_/kha cig gis ni gzugs brnyan gyi mtshan nyid la phyin cima log pa'i blo dang ldan pas spyod pa de dag thams cad byis pa'i spyod par mthongste/_'di ltar dngos su spong ba la sogs pa gzhan lta zhog gi_/gzugs brnyan gcig la dpa'dpa' ltar rdzi ba de nyid kyang byis pa'i blo can du mthong ste/_blang ba'am dor ba'amde'i rkyen kyis mngon par 'du byed pa'i blo gang yang skyed mi nus shing /_g.yo rtsolmi 'byung ngo /_/de bzhin du rdzogs pa chen po'i tshul gyis chos thams cad sgyu malta bur shin du 'go mnyam pa nyid du rtogs shing mthar phyin par khong du chudpas/_de bas na snang ba'i dbang gis blo mi rmongs shing mngon par 'du byed pa skyedmi nus shing /_mi len mi 'dor mi g.yo mi rtsol lo/_/de ltar sgyu ma lta bu mthar phyinpar rtogs pa 'di ni/_bden pa gnyis dbyer med par rtogs pa'ang mthar phyin par grub payin no/_/de yang chos dang chos can bdag nyid gcig par 'dod pa tsam gyis bden pagnyis dbyer med par rtogs pa'i grangs su mi chud de/_'di ltar nyan thos kyi tshul laskyang /_'du byed rnams mi rtag pa'i mtshan nyid du 'dod pa na/_mi rtag pa nyid 'dubyed las gzhan yin par mi 'dod do/_/rnal 'byor spyod pa yang dag pa ma yin pa'i kundu rtog pa gnyis pos stong pa'i mtshan nyid can du 'dod pa na/_stong pa nyid gzhandbang las gzhan yin par mi 'dod do/_/de ltar na chos can la chos nyid yod par 'dod padag kyang gzhan yin par mi 'dod na/_dbu ma pa chos rnams rang bzhin med pa nyidyin par 'dod pa la/_gzhan du 'dod pa lta smos kyang ci dgos te/_'on kyang bden pagnyis kyi blo mi 'dor bas/_gnyis su med par lta ba'i grangs su mi chud de/_nam phyinang gi dngos por snang ba 'di dag kun du brtags pa'i mtshan nyid dang 'go mnyampar rtogs pa de'i tshe/_bden pa gnyis dbyer med par lta ba zhes bya'o/_/sgyu ma dangsprul pa la sogs pa ni snang ba tsam dmigs pas/_/de dag dang phyi nang gi dngos posnang ba gnyis snang bar 'dra bas mtshan nyid 'go mnyam par bsgrub du'ang rungna/_kun du brtags pa ni mu stegs can gyi bdag rtag pa la sogs pa lta bu gtan medpa/_sgro skur gyi gnas su gyur pa ri bong gi rwa dang 'dra ba yin la/_phyi nang gidngos po 'di dag ni rgyu dang rkyen las skye ba mngon sum dang mi dmigs pas grubpa yin na/_de gnyis ji ltar 'go mnyam par bya/_gal te kun du brtag pa'i dngos gzhi gcigrnyed na ni mnyam mi mnyam gzhal du'ang rung ce na_la/__kun du brtags pa ladngos gzhi nyid ma grub par/_gang dang gang mnyam par bsgrub ce na/_de la 'dibrjod par bya ste/_kun du brtags pa dang don rang gi mtshan nyid par bsgrub pa'imtshan gzhi ni snang ba nyid yin te/_mu stegs can gyi grub mtha' yan chadnas/_rdzogs pa chen po'i lta ba la thug gi bar du/_lta ba'i bye brag thams cad snang bamtshan nyid gzhir byas te/_de'i mtshan nyid ji ltar yin pa dang ji ltar yod pa la rtsoddo/_/de la yin pa ni bden par sgrub pa'o/_/yod pa ni dmigs par sgrub pa'o/_/snang bade nyid la gzhan kyis kun du brtags pa 'gegs par byed pa na/_med pa dang ma yin par'gogs so/_/de la med par dgag pas ni gzhan gyis kun brtag pa tsam 'gegs par byeddo/_/ma yin par dgag pas ni de'i steng du rang 'dod pa'i mtshan nyid pa'ang sgrub parbyed do/_/dgag sgrub 'di bzhi'i tshul ni 'dir smos pa tsam ste 'og nas 'chad do/_/'di ltardgag sgrub 'di bzhi'i tshul gyis gzhan gyi grub mtha' 'gegs shing rang gi grub mtha'sgrub pa na/_lta ba thams cad kyang bye brag med par rgyu dang rkyen las 'bras bubyung bar 'dod pa dang /_mngon sum dang mi dmigs pas grub par 'dod par mthun palas/_gang zhig gis mtshan nyid par yod pa dang yin par bsgrubs pa de/_gzhan dag gisde lta bu'i mtshan nyid du med pa dang ma yin par bkag ste/_kun du brtags pa yin parsgrub bo/_/'di bzhin du lta ba mthon dman rim par sgrub par byed pa na/_dang porang rang gi lta ba thams cad mtshan nyid pa yin par grub bo/_/de gzhan dang gzhangyis kun du brtags pa yin par sgrub bo/_/de bzhin du rim par grub pa na mthar dongang rang gi mtshan nyid pa kho na yin te/_kun du brtags pa ma yin pa'i don lhag malus pa'ang mi rnyed do/_/de dag kyang mu stegs can rtag par lta ba byed pa po rgyurlta ba rnams kyang gzhi rnam pa lnga la lta ste/_'di ltar tshangs pa chen portag_/dbang sgyur gyi lha rtag_/bdag rtag_/rang bzhin rtag_rdul phra rab rtag ste/_dedag ni rtag kyang rtag la rgyu'ang yin no/_/phyi nang gi dngos por snang ba 'di dag nide'i dbang las grub cing sprul pa'i 'bras bu yin te mi rtag go_/de la rgyu rnams ni rtagdu rgyu kho na'i bya ba byed de nam yang 'bras bu'i bya ba mi byed do/_/phyi nang gidngos po 'di dag ni rgyun du 'bras bu kho na'i bya ba byed de nam yang rgyu'i bya bami byed do/__/de lta na rgyu dang 'bras bu'i rang gi ngo bo ni so sor nges pa thob pa'ozhes lta ste/_de lta na phyi nang gi dngos po 'di dag kyang rgyu dang rkyen las grubpa/_'bras bu rang gi ngo bo mi rtag pa yin par yang lta la/_mngon sum dang mi dmigspas kyang grub pa yin te/_'di ltar bsam gtan gyi ting nge 'dzin thob nas lha'i mig dangldan par gyur pa'i drang srong rnams kyis/_sems can 'chi 'pho ba rnams la bltasna/_gang 'chi 'pho ba de'i rdul phra rab bsdus pa las gyur pa'i lus de las/_rdzus teskyes pa'i sems can cig byung ste skye gnas gzhan du 'phos pa las/_yang rdul phra rabbsdus pa las gyur pa'i lus can skye ba rnal 'byor gyi mngon sum gyis ma dmigsla/_rdzus te skyes pa'i sems can 'pho ba med par/_rdul phra rab bsdus pa las gyur pa'ilus can skye ba rnal 'byor gyi mngon sum gyis ma dmigs pa las/_sems can zhes bya bagang zag pa 'pho bar lta bar byung ste/_des 'di ltar sems can rtag pa de'i dbang gis rdulphra rab rtag par yod pa rnams bsdus nas/_rdul bsdus pa las grub pa'i phung po sprulcing byas pa yin la/_de nas gang zag gzhan du 'phos pa'i tshe/_rdul phra rab 'dus pa nimi rtag ste zhig nas/_rdul phra rab nyid ni rtag ste nam du yang mi 'jig gozhe'o/_/yang lha'i mig des sngon gyi mtha' la brtags na/_dang po sems can gzhan medpa na/_tshangs pa chen po byung ba mthong ste/_tshangs pa chen po ma byung ba'isngon rol ni ma mthong ngo /_/de nas tshangs pa chen po'i 'dod pa bzhin du/_'jig rtenchags nas tshangs pa chen pos bsams pa'ang 'jig rten thams cad ngas sprul to snyammo/_/de ltar gyur pa de dag lha'i mig gis mthong ngo/_/de nas phyi ma'i mthar brtagsna/__sems can gzhan ni 'chi bar mthong la 'jig rten 'di yang 'jig par mthong ste/_detsam na'ang tshangs pa chen po ni 'chi bar 'dug pa mthong ngo /_/de man chad kyi dusni ma mthong ngo /_/'di lta bu rnal 'byor gyi mngon sum gyis dmigs shing /_rnal 'byorgyi mngon sum gyis mi dmigs pas grub pa yin te/_'di dag kyang rgyu dang 'bras bu'idngos por snang ba mngon sum dang mi dmigs pas grub pa la/_ji ltar snang ba debzhin du yod pa dang yin par lta ba yin no/_/de la sangs rgyas pa las nyan thos byebrag du smra ba'i lta ba'i char gtogs pa gnas ma bu'i sde la sogs pa na re/_tshangs pachen po dang dbang sgyur gyi lha ni yod kyang rtag pa yang ma yin rgyu'ang ma yinno/_/bdag dang rang bzhin ni gtan med do/_/rdzus te skyes pa'i sems can gang zag pani phung po dang de nyid dang gzhan du brjod du med pa'i tshul du yod de chu dangklu 'dra'o/_/gang zag pa de 'pho ba ni yod de chu skams na klu 'bros pa bzhin no/_/'onkyang de la skad cig ma'i mi rtag pa ni yod do/_/rdul phra rab la'ang 'jig pa'i mi rtagpa ni med/_skad cig ma'i mi rtag pa ni yod do zhes 'dod do/_/'di'i grub mtha' ltar namu stegs can gyis tshangs pa chen po la sogs pa de dag rtag pa dang rgyu yin par ltaba ni/_kun du brtags pa yin te med do zhes med par dgag pas sgrub par byeddo/_/gang zag pa ni yod pa dang de 'pho zhing mi 'jig pa dang rdul phra rab mi 'jig pani ma yin par dgag pas bsgrubs te/__don dam pa'i mtshan nyid pa rdzas su yod padang yin par sgrub par byed do/_/mang por brjod mi dgos te/_bye brag du smra banyid la'ang de la sogs pa sde ba'i dbang dang /_kha che ba dang dbus pa la sogs pa yulgyi dbang gis lta ba mi mthun pa mang du yod la/_mdo sde pa'i bar du yang de bzhinte/_re shig mthar bsdu na/_nyan thos kyi tshul las/_phyi nang gi dngos po 'di dag lamu stegs can gyis mtshan nyid par bzhag pa de dag ni/_kun du brtags pa ste gtan medla/_de lta bu ma yin pa phung po dang khams dang skye mched kyi mtshan nyid/_phyinang gi dngos po gnyis su grub pa/_rgyu dang rkyen las skye ba mngon sum dang midmigs pas grub pa dngos po rang gi mtshan nyid pa/_don dam par rdzas su grub paryod pa dang yin pas grub pa yin no/_/mu stegs can kyi rnal 'byor gyi mngon sum dangmi dmigs pas grub pa de ni/_de ltar mthong ba la ni phyin ci log med mod kyi/_de lama dmigs pa gzhan zhig yod de/_'di ltar 'chi ba'i srid pa 'gag pa na/_de nyid la brtennas bar ma do'i srid pa mngon par 'grub la/_de nyid 'gag pa la rten nas skye ba'i srid pamngon par 'grub pa yin te/_phung po lnga'i rgyun bar chad med pa yin pa la/_srid pagsum po gcig 'gag pa la rten nas gcig skye ba 'thob pa'i mtshan nyid ma rtogs pa laskun brtags 'dzin pa'i lta ba byung bar zad de/_rnal 'byor gyi mngon sum la ni 'khrul pamed do/_/bdag dang 'jig rten gyi sngon gyi mtha' dang phyi ma'i mtha' rtog pa la'angde bzhin no/_/de la rnal 'byor spyod pa'i tshul las/_phyi nang gi dngos por snang ba 'didag la/_nyan thos rnams kyis phyi'i yul don rang gi mtshan nyid pa shes pa las gud nagzung bar bya ba'i ngo bor rdzas su yod la/_shes pa'ang de la 'dzin par byed pa'i ngobo rdzas su yod do zhes 'dod pa ni/_kun du brtags pa ste gtan med zhes med par 'gagspar byed la/_de ma yin pa'i yang dag pa ma yin pa'i kun du rtog pa gnyis med kyanggnyis lta bur snang ba'i mtshan nyid can/_rgyu dang rkyen las skye ba 'di mngon sumdang mi dmigs pa spyi dang yang mi 'gal la/_sems dang sems las byung ba nyid rangrig pa'i mngon sum ma yin nam/_mngon sum nyid yang dag pa'i shes pa ma yinnam/_de lta na yang dag pa'i shes pa la rigs pa gzhan gyis bsgrub ci zhig dgos/_de sun'byin par byed pa'i yang dag pa'i shes pa gnyis pa mthu stobs kyis che ba gzhan gangzhig yod zhes te/_don dam pa nyid du rdzas su yod pa dang yin par sgrub bo/_/deyang nang gi bye brag gis rnam pa bden par smra ba ni/_ji ltar snang ba de ltar dondam par rdzas su yod do zhes zer/_rnam pa brdzun par smra ba ni/_yang dag pa mayin pa'i kun du rtog pa gzung ba dang 'dzin pa'i rnam par snang ba dang bcas par skyeba yod pa ni bden na/_de ni kun rdzob kyi bden pa yin te/_yang dag par ni gnyis kyisstong pa rang rig pa'i mtshan nyid 'di don dam par rdzas su yod do zhes zer ro/_/rnampa med par smra ba ni/_khams gsum pa'i sems dang sems las byung ba thamscad/_gzung 'dzin gyi rnam pa dang bcas par skad cig kyang skye ma myongste/_gzung 'dzin du snang ba ni sems dang de nyid dang gzhan du brjod du med pa'ibag chags yin te/_de nyid kho na la kun du brtags pa zhes kyang bya ste/_de bas nanyon mongs pa la sogs pa'i sgrib pa thams cad kyang glo bur ba'i bag chags yinte/_kun du brtags pa'i mtshan nyid yin no/_/sems kyi rang bzhin ni sems can gyi dusna 'ang gsal ba rang rig pa rang bzhin gyis grub pa yin la/_'phags pa'i dus na 'ang delas bogs dbyung du med de ye shes rnam pa dang bral ba'i rang bzhin du gnasso/_/cung zad bye brag du na sems can gyi dus na glo bur ba'i bag chags kyis bsgribsnas mi gsal bar nyams su myong ngo /_/'phags pa'i dus na gsal bar nyams su myongngo zhes zer ro/_/mtha' bsdus na thams cad kyang rnam par mi rtog pa'i ye shes gnyispos stong ba'i de bzhin nyid dang bcas pa/_don dam par rdzas su yod do zhes zerro/_/de la dbu ma'i tshul las/__ji ltar rnal 'byor spyod pa rnams kyis don dam pa'imtshan nyid du yod pa dang yin par lta ba de dag ni/_kun du brtags pa ste gtan meddo zhes med par 'gegs par byed/_ma yin par dgag par bsgrub par bya ba'i don dam pani dbu ma pa mi sgrub bo/_/kun rdzob sgyu ma tsam du yang dag pa'i kun rdzob rgyudang rkyen las skye ba don byed nus pa/_ma brtags na nyams dga' ba brtags na rigspa'i spungs mi bzod de/_rang gi ngo bos dben pa 'di ni ji ltar snang ba de bzhin du yodpa dang yin par grub ste/_mngon sum dang mi dmigs pa dang yang mi 'gal lo zhes zerro/_/gsang sngags kyi tshul las/_don dam par dngos por ma grub pa kun rdzob 'khrulpa'i shes pa'i snang ba tsam la/_ji ltar snang ba de bzhin du yod pa dang yin pa'imtshan nyid du 'dzin pa ni/_kun du brtags pa yin te gtan med do/_/gang gi phyir 'khrulpa'i shes pa'i snang ba yin pa de'i phyir/_snang ba ltar mtshan nyid du gzung du mirung ste/_dper na rmi lam na rgyu dang rkyen las skye bar snang ba/_'di ltar zhingrmos pa las lo thog dang /_dug 'thungs pa las nad dang /_sman zos pa las sos pa rnamsrgyu dang rkyen las skye bar snang ngo /_/bya ba byed par snang ba'ang de nyidkyang yin no/_/gzhan yang rmi lam gyi bum pa'i gzugs kyis ni chu 'dzin pa'i bya babyed nus par snang la/_bum pa'i gzugs brnyan kyis ni chu 'dzin pa'i bya ba byed minus par snang ngo /_/de lta na rmi lam gyi gnas skabs tsam la'ang de ltar snang ba nibsgrub kyang mi dgos la/_mtshan nyid bye brag du gyur pa ni cung zad kyang meddo/_/de bzhin du phyi nang gi dngos po rgyu dang rkyen kyis skye bar snang ba dang/_don byed nus pa dang mi nus par snang ba'i bye brag 'di dag kyang /_snang ba tsamni mkhas pa paN Ti ta nas blun mo ba glang rdzi yan chad gang yang rung ste/_las kyibsgo skal la spyod pa mthun par snang ba dang /_yongs su dag pa dang ma dag pa lasogs pa snang ba bye brag mthun pa rnams la snang ngo zhes bsgrub mi dgoste/_mtshan nyid sna tshogs rnam par 'jog pa'i mtshan gzhi yin no/_/mtshan nyid ni jiltar snang ba de ltar bsgrub pa rdul 'phra mo tsam yang med do/_/de bas na dngos porang gi mtshan nyid par bzhag pa thams cad kun du brtags pa'i mtshan nyid par magyur pa mthar 'ga' yang med do/_/de bas na shes bya rnams la kun du brtags pas stongpa'i rang gi mtshan nyid pa/_yod pa dang yin par bsgrub du rung bar med par dgag pasbstan pa'i gzhir gyur pa 'ga' 'ang lhag ma mi lus so/_/snang ba tsam ni las gyi bsgoskal la spyod pa mi mthun pa rnams la mtshan nyid par bzhag pa rnams kyang misnang ngo /_/kun du brtags par bzhag pa rnams kyang rtog pa cung zad brtas pa rnamsla'ang snang ngo /_/yang dag pa'i kun rdzob rgyu dang rkyen las skye ba don byed nuspa'i mtshan nyid yod par bshad pa 'di dag_/kun du brtags pa'i mtshan nyid yin pargsang sngags kyi tshul las sngon gyi mkhan po rnams kyis bshad pa cung zad tsambrjod par bya ste/_de la dbu ma'i tshul las phyi nang gi dngos po 'di dag rten cing 'brelte 'byung ba'i phyir don dam par skye ba ni med/_kund rdzob du rgyu dang rkyen kyidbang las skye zhing 'gag ste/_mi rtag pa rnam par 'gyur pa'i chos can no zhes 'dod pade nyid las brtsams te gsungs pa/_'di kun rten cing 'brel 'byung tshul te skye dang 'gagpar 'gyur zhes pa/_tshig pa'i sa bon bzhin du med las med pa mi 'byung rgyu 'brasmed/_zhes bya ba la sogs pa'o/_/'o na rgyu 'bras su snang ba 'di'i mtshan nyid ci zhena/_dngos por zhen cing rgyu dang 'bras bur rtog pa'i sems nyid ni/_rgyu dang rkyendu snang ste/_zhes bya ba la sogs pa rgya cher gsungs so/_/de bas na gsang sngags kyitshul las/_chos thams cad ni kun tu brtags pa tsam mo/_/brtags pa tsam gang yin pa denyid kyang kun du rtog pa tsam mo/_/kun du rtog pa rnams kyi rang gi ngo bo gangyin pa ni kun tu brtags pa'i mtshan nyid de/_yongs su grub pa'i mtshan nyid ni gtanmed do/_/kun du brtags pa de nyid shes bya'i chos kyi mtshan nyid kyang yinno/_/lam yang yin no/_/'bras bu'ang yin no/_/de bas na gsang sngags kyi tshul la gnaspa'i rnal 'byor pas/_kun tu brtags pa tsam gyi blo la brten nas shes bya la blta barbya'o/_/'bras bu mngon du bya'o/_/'o na chos kyi mtshan nyid 'di lta bur bdenna/_rgyal ba rnams kyis kyang thog ma nyid du de ltar ci ste mi bstan ce na/_shes rabdang mos pa zab cing rgya che ba rnams kyi spyod yul yin te/_gang zag nyon mongspas khengs shing nyon mongs par byas pa rnams la bstan par gyur na/_chad par smraba nyid dang bye brag med de/_'gro ba'i rgyud chud gson par 'gyur te/_rnam par dkarba'i rtsol ba thams cad zlog par byed do/_/de bas na kun la bstan par bya ba ma yin padang /__/rtogs par dka' ba'i phyir gsang sngags kyi tshul zhes bya'o/_/de bas na dngospor zhen pa rnams kyi blo khad dang rims kyis gzhug dgos te/_dper na mi chus khyerba zhig gis rten sa btsal ba las/_shing chur 'gyel ba zhig gi rtse mo la zin te/_des bsampa rtse mo 'di ni rab du mi brtan pas rten mi nus te/_myur du 'di bor la rtsa ba'i cha la'jus te skam sa la 'byung ngo snyam nas rims kyis rtsa ba'i drung du nye bar phyin padang /_rtsa ba drungs byung du chus khyer ro/_/de nas bltas na rtsa ba'i cha nyid churbying bar gyur/_rtse mo'i chu khar byung ba mthong nas/_rtse mo'i phyogs su slarbros so/_/des bsams pa sngon chad brtan par bsams pa'i rtsa ba'i cha ni 'bying pa'igting rdo nyid du 'dug_mi brtan par bsams pa'i rtse mo'i cha ni rten dang skyabs surung bar 'dug pas/_da ci ran cig du bcad la/_rtse mo'i cha nyid la rten te/_yan lagrnams kyang bcad la/_la la ni gnas su bya/_la la ni rlung phyogs dang mthun pa'i tsherlung yab bya/_la la ni rlung phyogs dang mi mthun pa'i tshe gting rdo bya/_la la niskya bar byas te 'gro bar bsams nas/_de bzhin du byas pas chu las thar pa de bzhindu/_thar pa'i lam 'dod pa rnams kyis/_dang por 'jig rten pa'i lam nas 'jus te bltasna/_/kun du brtags pa' tsam la spyod par mthong nas/_kun du brtags pa dang bral barang gi ngo bo nyid kyis phyin ci ma log par yongs su grub pa'i mtshan nyid can gyilam dang 'bras bur bcas pa cig 'dod nas/_rim pa bzhin du brtags shing btsal na/_yangdag par brtags pa thams cad drungs byung du ma grub par mthong ngo /_/de nas ji ltarbgrod bltas na/_yang dag pa ba zhes bya bar bzung na/_don dam par bzung ba lta acang yang ches/_kun rdzob tu yang dag pa'i mtshan nyid du bzung yang /_de nyid'ching ba'i gting rdor mthong ste/_yang dag par lta ba thams cad shes rab kyi mtshonkyis bcad nas/_kun tu brtags pa tsam la blo gnas te/_thabs mkhas pa'i spyod pas/_ci layang mi chags mi gnas shing bcings pa med bzhin du/_thabs mkhas pa'i spyod pa jiltar 'dod pa bzhin rol cing brtsen pas de bzhin du 'grub par 'gyur ba ni/_bya nam mkha'la 'phyo ba bzhin no/_/'o na rnal 'byor spyod pa dag gis kun rtog pa ni/_kun brtags parbshad pa ma yin pa 'di ji lta bu zhe na/_de ni 'di ltar rang gi grub pa'i mtha' kun tubrtags par 'dzin par ni su'ang mi byed do/_/re shig de nyid kyi dbang ltar na/_/byed padang las rang dbang du brjod pa dang /_gzhan dbang du brjod pa gnyis yod de/_dedag gang sgrub par byed pa de'i tshe gcig shos 'gegs par byed do/_/'di ltar byed pa stare las shing bya ba dum bu gnyis su gyur pa yin pa'i tshe/_gzhan dbang du brjod payin te/_sta re rang la rang gcod ces ni sgrub par mi byed do/_/mar me snang bar byedpa lta bu la sgrub par byed pa'i tshe/_gzhan dbang du sgrub par byed na/_gsal barbyed pa ni mar me/_gsal bar bya ba ni mun pa dang ldan pa'i sa phyogs/_gsal bar byaspa ni sa phyogs mun pa dang bral bar byas pa'o/_/rang dbang du sgrub par byed pana/_gsal bar byed pa'ang mar me/_gsal bar bya ba'ang mar me/_gsal bar byas pa'angmar me nyid rgyun mun pa dang bral bar skyes pa'o zhes sgrub par byed do/_/rangdbang gzhan dbang gang sgrub kyang rung ste/_gcig shos dgag pa ma yin pa byed payod la byas pa med do zhes ni dgag du mi rung ste/_'di ltar shing gcod par byed pa niyod la shing bcad pa ni med do zhe'am/_mun pa gsal bar byed pa ni yod la byas pa nimed do zhes ni bsgrub du mi rung ngo /_/de bzhin du kun du rtog pa ni yod la kunbrtags pa ni med do zhes bsgrub du ni mi rung ste/_'on kyang gzhung der byed padang las gzhan gyi dbang du brjod pa'i tshul bkag par zad de/_'di ltar kun brtag parbya ba'ang gzhan dbang /_kun rtog par byed pa'ang gzhan dbang gi phyogs gcigste/_rnam par rtog pa dang bcas pa'i blo'i bye brag tha snyad 'dogs par nus pa'i lascan/_kun brtags pa ni gzung ba dang 'dzin pa'i mtshan nyid zhes bzhag pa na/_gzhandu kun brtags pa de lta bu med do zhes dgag du rung ngo /_/rang dbang gi tshul ltarna/_mar me gsal bar byed pa'ang yin la bya ba'ang yin te/_byas pa ni med do zhesbsgrub du mi rung ba bzhin du/_khams gsum pa'i sems dang sems las byung ba yangdag pa ma yin pa'i kun du rtog pa yin pa na/_kun du brtag par bya ba'ang sems dangsems las byung ba las gzhan na med do/_/kun du brtags pa'ang sems dang sems lasbyung ba de nyid rgyu dang 'bras bu'i tshul du grub cing /_gnyis med bzhin du gnyissu snang bar gyur pa nyid yin no/_/de bas na skabs gzhan dag du'ang kun tu brtags pazhes brjod pa na/_rnam par rtog pa bye brag can kyis nan gyis brtags pa tsam la 'jugpa mthong bas/_thams cad du'ang de ltar sbyor bar byed pa yin no/_/rtog pa dangbrtags pa'i mtshan nyid thams cad spyir bsdu na/_rtog pa'ang gsum ste/_rtog pa dang/_kun du rtog pa dang /_rnam par rtog pa'o/_/'di gsum ni dper na/_nyon mongs dang/_nye ba'i nyon mongs dang /_kun nas nyon mongs pa ces brjod pa na/_sgra 'domspa'i tshe ni yul khyab che chung yod la/_ma 'dom pa'i skabs la lar ni thun mong dugyur pa'ang yod pa bzhin du/_rtog pa 'di gsum yang de 'dra ste/_de la rtog pa zhes byaba'i sgra ni/_yul rgya che ste lam dang 'bras bu dang bstan pa'i gsung rab rnams la'ang'jug go_/kun du rtog pa ni/_khams gsum pa'i sems dang sems las byung ba thams cadla'ang 'jug go_/rnam par rtog pa ni sems pa dang shes rab kyi bye brag tha snyad 'dogspa'i las can phyogs 'ga' la 'jug go_/skabs la lar ni kun du rtog pa nyid la rnam par rtogpa'i sgras kyang ston to/_/de la sangs rgyas 'phrul pa dang bcas pa dang lam dangbstan pa'i chos la sgra 'jug pa'i tshe ni/_thabs kyi rtog pa zhes kyang bya'o/_/de la rtogpa de rnams kyis brtags pa gang dang gang yin zhe na/_de la thabs kyi rtog pas brtagspa ni de nyid yin te/_rtog pa de dag nyid la thabs su brtags pa zhes kyang bya'o/_/deyang 'di skad du/_rnam par mi rtog chos dag las/_sems can don du yongs su rtog_/rtogpas brtags pa gang yin de/_/de phyir rtog pa zhes bya'o/_/zhes bya ba la sogs pa gsangsngags kyi rgyud dang rtog pa so so las ji skad smos pa de dag la/_rtog pa'ang yin labrtags pa'ang yin par rgya cher 'byung ngo /_/kun du rtog pas brtags pa ni gong dubshad zin to/_/rnam par rtog pas brtags pa ni/_mu stegs kyi bdag dang nyan thos kyigzung 'dzin la sogs pa gong du so so'i grub mtha' bshad pa'i skabs su zhib du bshad zinto/_/de la rtog pa de rnams kyi brtags snang gang dang gang yin ce na/_de la thabs kyirtog pa'i brtags snang ni/_dngos grub thob pa rnams kyis rnam par smin pa'i lus 'di mabor bar/_lha'i sku phyag rgya chen po mtshan dang dpe byad du ldan pa/_mngon parshes pa drug dang ldan pa thob ste/_lus ma bor bar sangs rgyas kyi sa la sbyor nus palta bu dang /_de ltar ma gyur kyang rdzas me ltar 'bar bar gyur te/_nam mkha' la 'grozhing yongs su dag pa'i zhing khams su rgyu zhing /_tshe skal pa'i tshad tsam du gnaspar nus pa la sogs pa'o/_/kun rtog pa'i brtags snang ni/_khams gsum pa'i lus dang gnasdang longs spyod du bcas par snang zhing smin pa thams cad do/_/rnam par rtog pa'ibrtags snang ni/_sngon dge slong rnams kyis mi sdug pa bsgoms pas mngon du gyurte/_grogs po rnams lhan cig gnas pa'i klags med de zhe sdang gi yul du gyur pa ltabu'o/_/de la rtog pa de rnams kyis brtags kyang de ltar snang bar ma nus pa gang zhena/_de la thabs kyi rtog pas brtags kyang snang bar ma nus pa ni/_gsang sngags kyilam sgom pa na/_yi ge dang phyag rgya la sogs pa bsgoms kyang mngon du smin parma nus pa rnams so/_/'on kyang sa bon ni sogs so/_/kun du rtog pas brtags kyangsnang bar ma nus pa ni/_sems dang sems las byung ba gang gis las mngon par 'du byaba yod kyang rnam par smin pa 'byin ma nus pa rnams so/_/'on kyang sa bon ni sogsso/_/rnam par rtog pas brtags kyang snang bar ma nus pa ni/_mu stegs can kyi bdag lasogs pa'o/_/'on kyang sa bon ni sogs so/_/de la rtog pa de rnams kyis ma brtags pas misnang ba gang zhe na/_de la thabs kyi rtogs pas ma brtags pas mi snang ba ni so so'iskye bo rnams kyis lam ma bsgoms pas 'phags pa'i chos mi snang ba'o/_/kun rtog pasma brtags pas mi snang ba ni/_/shes pa rkyen ma tshang bas las mngon par 'dus mabyas pa rnams phung po mi skye ba rnams so/_/rnam par rtog pas ma brtags pani/_gnyis te/_rkyen ma tshang bas rtog pa ma skyes te ma brtags pa ni snga ma'ikhongs su 'dus so/_/so sor rtog pa'i shes rab kyis so sor brtags nas stong pa dang bdagmed par rtogs te/_bdag dang dngos por ma brtags pas mi snang ba ni/_lam bsgoms pas'dus ma byas thob pa'o/_/ma brtags kyang snang ba ni 'ga' yang med de/_rab rib cangyi skra shad kyang kun rtog pa'i brtags snang yin no/_/ri bong gi rwa'ang kun rtogpas ma brtags pas mi snang ba yin te/_de'i rgyud la rwa skye ba'i las ma bsags par zaddo/_/de la rnam par rtog pas brtags pa dang rtogs pa zhes bya ba'i tha snyad 'jug pani/_'di ltar rnam par rtog pa dang bcas pa'i blo phyin ci log gis mthong ba ni brtags pazhes gdags so/_/phyin ci log pa'i blos mthong ba ni rtogs pa zhes gdags so/_/'dir brgalba/_sgra 'di gnyis ni thun mong yin te/_'di ltar phyin ci log gis mthong ba la'ang rtogspa'i sgra 'jug ste/_'di ltar ma rtogs pa dang log par rtogs zhes bya ba blta bu'o/_/phyinci ma log par mthong ba la'ang brtags pa'i sgra 'jug ste/_'di ltar so sor rtog pa'i shes rabkyis legs par brtags na zhe'am/_so sor brtags pa'i 'gog pa zhes bya ba lta bu'o zhena/_de ni de lta ma yin te/_rtogs pa dang brtags pa gnyis las ston pa'i tshig du 'dra'ang/_bya ba'i las dang byed pa'i las la 'jug pa'i skabs gnyis yod de/_de la bya ba'i las stonpa'i tshe mthong ba phyin ci log la rtogs pa'i sgra mi 'jug go/_/mthong ba phyin ci malog pa la brtags pa'i sgra mi 'jug go/_/byed pa'i las ston pa'i tshe ni/_mthong ba phyinci log la'ang rtogs pa'i sgra 'jug la/_mthong ba phyin ci ma log pa la'ang brtags pa'isgra 'jug ste/_de yang ka la pi ta zhes bya ba'i sgra ni brtags par ston pa ste/_phyin cima log pa la ni a ba bo ng+ha zhe'am/_pra ti sang kya zhes bya ba lta bu byed pa'i lasston pa'o/_/de bas na 'di ltar phyin ci log gi rnam par rtog pa'i blos kun du brtags pazhes bya ba ni/_sgro skur gyi gnas su gyur pa ste/_de la sgro 'dogs kyi gnas ni/_gongdu smos pa'i rtag par lta ba'i gzhi lnga lta bu'o/_/skur ba 'debs pa'i gnas ni gzhi la 'debste/_'di ltar rgyu med/_'bras bu med/_byed pa med/_yon tan khyad par can med ces zerba lta bu'o/_/de la rnam par rtog pa dang bcas pa'i blo phyin ci ma log pas mthong bala rtogs pa zhes bya ba'i tha snyad gdags pa ni/_'di ltar sgro skur gyi gnas las/_sgro'dogs kyi gnas la phyin ci ma log par rtogs pa ni gong du bshad zin to/_/skur 'debs kyignas la/_rgyu yod de sa bon ni myu gu'i rgyu yin no/_/'bras bu yod de myu gu ni sabon gyi 'bras bu yin no/_/byed pa po yod de skyes bu ni sa bon 'debs pa'i bya ba byedpo yin no/_/yon tan khyad par can yod de/_dkon mchog gsum ni 'jig rten thams cadlas mngon par khyad zhugs shing 'phags pa yin no zhes bya ba lta ba'o/_/'di bzhin duji srid du kun du brtags par gzhag pa dang mtshan nyid par gzhag pa thams cad kyang/_rnam par rtog pa'i blo phyin ci log du mthong bas brtags par bzhag pa dang /_rnampar rtog pa'i blo phyin ca'i ma log par mthong bas rtogs pa mtshan nyid par gzhag parnam pa gnyis yin no/_/gang zhig gis phyin ci ma log pa'i blos rtogs par bzhag pa denyid/_gzhan gyis phyin ci log gi blos brtags pa yin par sgrub ste/_de bas na mthar donmtshan nyid pa mi rnyed pa de bzhin du/_blo phyin ci ma log pa'ang mi rnyed la/_dema rnyed pas don mtshan nyid pa'ang mi rnyed pa yin te/_rnam par rtog pa bye bragcan gyi dbang gis rnam par gzhag pa 'di bzhin du/_yang dag pa ma yin pa kun du rtogpa 'phra rags su skye ba thams cad kyi mtshan nyid kyang de 'dra'o/_/de lta bas nashes pa shes rig gi ngo bor grub pa nyid kyang brtags snang yin te/_yongs su grub pa'ingo bo nyid du grub pa med do/_/dper na mi zhig dgras bsad do zhes brjod pa dang/_mtshon gyis bsad do zhes bya ba don 'dra ste/_mtshon gyis bsad pa de nyid dgrasbsad pa yin no/_/de bzhin du rnam par shes pa thams cad rang gi sa bon las skye'ozhes brjod pa dang /_rnam par rtog pa'i brtags snang yin no zhes brjod pa don 'draste/_rang gi sa bon las skye zhes brjod pas/_brtags snang ma yin pa'i shes pa rang gibdag nyid thob pa med do/_/de ltar na bden pa rnam pa gnyis dbyer med par 'gyurro/_/bden pa gnyis dbyer med par rtogs pas chos gnyis su med par 'jug par nus par'gyur ro/__/des rdzogs pa chen po'i lta ba la gnas pa zhes bya ba'i ming thob bo/_/deyang lta bar 'dzin pa thams cad dang bral ba tsam la bya ste/_'di ltar nyan thos kyisgang zag pa med par rtogs/_rang sangs rgyas kyis snang ba gzugs kyi phung po lasbrtsams nas gzung ba'i don med par rtogs/_rnal 'byor spyod pas gzung 'dzin gnyi gamed par rtogs/_dbu mas don dam pa ba med par rtogs/_gsang sngags kyis bden pagnyis dbyer med par rtogs zhes bshad de/_de dag ni lta bar 'dzin pa dang bcas pa yinla/_de lta bu lta bar 'dzin pa dang bral ba la/_rdzogs pa chen po'i lta ba zhes tha snyaddu gdags te/_lta ba ye btang chen po zhes kyang bya'o/_/da ni lta ba'i zhar la spongstshad dang mthu'i khyad par kyang cung zad bshad par bya ste/_de la nyan thos kyisgang zag med par rtogs pas/_nang gi 'jig tshogs la lta ba dang /_de'i dbang las gyurpa'i nyon mongs pa thams cad dang /_nyon mongs pa can gyi yid 'khor dang bcaspa'ang ma dmigs bzhin du spongs so/_/de'i dbang gis las kyi tshe rnam par sbyong bamthu chung ngu thob bo zhe'o/_/rang sangs rgyas kyis snang ba gzugs kyi phung pophyi rol gyi don med par rtogs pas/_bdag du rtog pa dang gzung bar rtog pa gnyisga'ang nyams par byas shing /_bag chags kyi mtshams sbyor ba chung ngu spangs pathob bo zhe'o/_/de'i dbang gis las kyi tshe rnam par sbyong ba'i mthu chen po thobbo/_/theg pa chen po spyir bsdus nas chos dang gang zag gnyis ga la bdag med parrtogs pas/_bdag du rtog pa dang gzung ba'i rtog pa dang 'dzin pa'i rtog pa thams caddang bral ba'i ye shes thob nas/_bag chags kyi mtshams sbyor ba thams cad yongs suspangs pa thob ste/_de bzhin gshegs pa'i byin rlabs bsam gyis mi khyab pa'i mthuchen po 'thob par 'gyur ro zhe'o/_/zhar las 'ongs pa chog go/_/de ltar na lta ba thamscad dang bral ba'i rdzogs pa chen po'i tshul 'di ni/_theg pa thams cad kyi yangrtse/_lung thams cad kyi rgyal po/_/gsung rab thams cad kyi nying khu/_rgyud thamscad kyi spyi 'grel/_dgongs pa thams cad kyi zhe phugs/_man ngag thams cad kyisnying po zhes bya'o/_/de la theg pa zhes bya ba ni/_yA na zhes bya ba'i sgra 'gro ba'ibya ba la 'jug ste/_dngos su lam la bya'o/_/skabs su 'gro bar bya ba dang gsung rab la'jug ste/_de ston pa ni 'og nas kyang 'byung bas/_'dir lam nyid la bya ste/_de bas nalam thams cad kyi yang rtse bla na med pa zhes bya'o/_/de la nyan thos rnams kyirnam par grol ba ni/_rgyu dang rkyen dang bral ba las skyes pa/_ting nge 'dzin nidmigs pa dang bcas pa'i sa la gnas pa/_rang sangs rgyas rnams kyi rnam par grol bani/_ngag gi lam dang bral ba las skyes pa/_ting nge 'dzin ni brjod du med pa'i chos kyitshul la gnas pa/_theg pa chen po'i rnam par grol ba ni/_gzung ba dang 'dzin pa'i rnampar rtog pa dang bral ba'i ye shes las skyes pa/_ting nge 'dzin ni shin tu rnam par dagpa'i chos kyi dbyings la spyod pa/_gsang sngags kyi tshul ni/_rnam par grol ba dangting nge 'dzin gnyis ga dbyer med par/_rdo rje lta bu rnam pa gsum gyi nyams rnyedpa ces 'byung na/_de dag thams cad ni bgrod cing 'byung ba la ltos pa yin la/_'dir delta bu gang yang mi sgrub ste/_bgrod du med pa nyid lam gyi mchog yin pas/_de'iphyir na theg pa thams cad kyi yang rtse zhes bya'o/_/de la lung zhes bya ba'i donni/__a ga ma zhes bya ba'i sgra gzhan las 'ongs pa la yang bya/_rten dang gzhir gyurpa la'ang bya ste/_dngos su rgyal ba'i bka'i mtshan nyid la bya/_de lta bu'i bka' thamscad kyis kyang rdzogs pa chen po'i tshul ston par byed kyang mi nus/_gnod pa sgrubpar byed kyang mi nus te/_zil gyis gnon mi nus la/_rdzogs pa chen po'i tshul gyisni/_theg pa thams cad kyi grub pa'i mtha' thams cad kyang so so ma 'dres par ston parbyed kyang nus la/_thams cad sun 'byin par byed kyang nus te/_bka' thams cad zilgyis gnon pa ni/_dper na brgya byin kyi rgyal mtshan kyi rtse mo la yid bzhin gyi norbu rin po che dbang gi rgyal po btsugs pa bzhin du 'gran zla med cing rdzi ba medde/_de'i phyir lung thams cad kyi rgyal po zhes bya'o/_/de la gsung rab ces bya bani/_pra tsa na zhes bya ba'i sgra/_tsa na ni tshig gam ngag_/pra ni nye bar bsgyur badon lhag par ston pa'i tshig ste/_gsung rab ces btags te/_'jig rten gyi gtsug lag donchung ba rnams la ku ba tsa na zhes bya ste/_ku ni ngan par ston pa'i tshig go_/de ltabu ma yin pa tshig gam ngag gang gis thar pa'i lam ston par byed pa ste/_dngos sugsung rab yan lag bcu gnyis kyis bsdus pa'i chos kyi phung po la bya'o/_/de rnams lasbstan par bya ba'i don ni/_drang ba'i don dang nges pa'i don gnyis ston te/_de yanggang zhig gis nges pa'i don du bstan pa de gzhan gyis drang ba'i don du ston par yangbyed la/_gzhung gcig la yang drang ba'i don dang nges pa'i don gnyis ga ldan par stonpa'ang yod na/_rdzogs pa chen po'i tshul la ni/_drang ba'i don du ston par byed pa'ibka' gzhan gang yang med cing /_nges pa'i don kyi mchog du gyur pa 'ba' zhig magtogs pa/_sel med cing snyigs mar gzhag pa gang yang med pas/_de'i phyir gsung rabthams cad kyi nying khu zhes bya'o/_/de la rgyud ces bya ba/_tan tra zhes bya ba'isgra 'brel pa'am rag las pa'am 'khrugs pa la bya ste/_dngos su bya ba dang rnal 'byorgyi rgyud rnams las/_bla na med pa'i byang chub bsgrub pa'i thabs dang /_mngon parshes pa la sogs pa 'jig rten kyi dngos grub chen po rnams bsgrub pa'i thabs dang /_zhiba la sogs pa las kyi spros pa'i thabs sna tshogs bsgrub pa po'i bya bar gyur pa mtha'yas pa thams cad kyang /_rdzogs pa chen po'i don kyis ma zin na mtshan ma'i 'chingbas zin par 'gyur la/_rdzogs pa chen po'i don kyis zin na las rgya mtsho ji ltar spyadkyang 'ching bar mi 'gyur bas/_de'i phyir rgyud thams cad kyi spyi 'grel ces bya'o/_/dela dgongs pa zhes bya ba ni/_a bi san+di zhes bya ba'i sgra/_tshig gang gzugs por mabstan te lde'u dang zur gyis ston pa la bya/_a bi pra ya zhes bya ba'i sgra/_tshig gzhandang gzhan gyis don gzhan dang gzhan bstan par bya ba yod pa la bya ste/_bsdus naldem por dgongs pa'am dgongs pa zhes bya'o/_/de yang nyan thos kyi tshul las 'diltar/_rgyal ba'i bka' rnams las yod pa dang med pa'i tshig gis bstan pa thams cad kyidgongs gzhi ni/_gang zag dang chos kyi mtshan nyid la dgongs te gsungs pa yin nozhe'o/_/rnal 'byor spyod pa'i tshul las/_/'di ltar rgyal ba'i bka' rnams las/_yod pa dangmed pa'i tshig gis bstan pa thams cad kyi dgongs gzhi ni/_ngo bo nyid rnam pa gsumgyi mtshan nyid la dgongs te gsungs pa yin no zhe'o/_/dbu ma'i tshul las 'di ltar/_rgyalba'i bka' rnams las yod pa dang med pa'i tshig gis bstan pa thams cad kyi dgongs gzhini/_/don dam pa dang kun rdzob kyi bden pa'i mtshan nyid la dgongs te gsungs pa yinno zhe'o/_/de dag ni dgongs gzhi yin yang zhe phugs ni ma yin te/_'di ltar rgyal ba'ibka' rnams las tha snyad sna tshogs kyi sgo nas dgongs pa sna tshogs bstan pa thamscad kyi zhe phugs ni/_chos gnyis su med pa'i don 'di nyid bstan par bya ba'i ched yinte/_rgyal ba thams cad la dgongs pa'i phugs 'di las gzhan mi mnga' bas na/_de'i phyirdgongs pa thams cad kyi zhe phugs zhes bya'o/_/de la man ngag ces bya ba ni/_u pade sha zhes bya ba'i sgra/_don nye bar bstan cing gtan la phab ste bstan pa la byaste/_don gyi kha brgyud pa dang bral ba la man ngag ces bya'o/_/de la man ngag gisdon gtan la ji ltar phab ce na/_don nye bar thog du phab ste bstan na/_'di ltar chosrnams kyi don ni/_stong zhing bdag med pa dang /_rang bzhin med pa dang /_skye bamed pa dang /_mnyam pa nyid dang /_gnyis su med par gtan la phab bo zhes shes parbya ste/_sgra 'di rnams kyang res 'ga' ni don gyi bye brag med par ston/_res 'ga' nitshig gi sgo ji lta ba bzhin du tshig gi yul so sor yod par ston te skabs kyis sbyarro/_/de la 'di ltar nyan thos kyi tshul las/_/chos rnams ni bdag gi ngo bo ma yin zhing/_chos rnams la bdag po yod pa'ang ma yin par 'dod pas/_chos thams cad stong zhing/_bdag med par gtan la phab pa zhes bya ste/_'on kyang gzung ba dang 'dzin pa'i ngobo nyid 'dod pas/_rang bzhin med par gtan la phab pa zhes bya ba'i grangs su ni michud do zhe'o/_/rnal 'byor spyod pa'i tshul las gzung ba dang 'dzin pa'i ngo bo nyidmed par 'dod pas/_rang bzhin med par gtan la phab pa zhes bya ste/_de'i tshe rangbzhin med pa dang stong zhing bdag med pa'ang bye brag med do/_/'on kyang gzhangyi dbang rgyu dang rkyen las skye ba yod par 'dod pas/_skye ba med par gtan la phabpa zhes bya ba'i grangs su ni mi chud do zhe'o/_/dbu ma'i tshul las don dam par sprospa dang bral bar 'dod pas/_skye ba med par gtan la phab pa zhes bya ste/_de'i tsheskye ba med pa dang rang bzhin med pa dang stong zhing bdag med pa'ang bye bragmed do/_/'on kyang yang dag pa'i kun rdzob 'dod pas/_mnyam pa nyid du gtan la phabpa zhes bya ba'i grangs su mi chud do zhe'o/_/gsang sngags kyi tshul las bden pagnyis dbyer med par 'dod pas/_mnyam pa nyid du gtan la phab pa zhes bya ste/_de'itshe mnyam pa nyid dang skye ba med pa dang rang bzhin med pa dang /_stong zhingbdag med pa rnams kyang bye brag med do/_/'on kyang mnyam pa'i spyod pa nyamssu len mi nus pa'i nyam nga ba dang /_nyam nga ba de nyid myur du med par bya ba'iphyir ched du brtul zhugs dang du len pa lta bu'ang yod pas/_de'i phyir chos thamscad gnyis su med par gtan la phabs pa zhes bya ba'i grangs su mi chud dozhe'o/_/rdzogs pa chen po'i tshul ni/_chos thams cad la shes par bya ba bzhi po 'diltar/_shes te spang bar bya ba'am/_shes te dang du blang bar bya ba'am/_shes te btangsnyoms su bzhag par bya ba'am/_shes te mngon du bya ba rnams gang yang mi sgrubpas/_chos thams cad gnyis su med par gtan la phab pa zhes bya ste/_de'i tshe chosgnyis su med pa zhes bya ba dang /_mnyam pa nyid ces bya ba dang /_skye ba med paces bya ba dang /_rang bzhin med pa ces bya ba dang /_stong zhing bdag med pa zhesbya ba rnams kyang bye brag med do/_/de bas na chos thams cad gnyis su med pargtan la 'bebs par byed pa 'di ni/_man ngag thams cad kyi snying po nyid du gyur payin pas/_de'i phyir man ngag thams cad kyi snying po zhes bya'o/_/rdzogs pa chenpo'i tshul sgyu ma lta bu mthard phyin pa dang /__sgyu ma'i ming 'dzind pa'i theg pagzhan rnams/_shan dbye ba bstan pa'i skabs te/_gsum pa'o//_//de ltar stond pa'i rdzogs pa chen po'i tshul 'di yang mdor bsdus te bstan na/_chosthams cad kyi rtsa ba ni sems dang sems snang ba tsam du 'dus la/_sems kyi rangbzhin nyid byang chub yin pas byang chub kyi sems zhes bya'o/_/bstan par bya ba ni'di tsam las med la/_rdzogs pa chen po'i tshul la dad pa'i gang zag rnams kyang /_'dinyid bstan pa tsam gyis rtogs shing 'jug par 'gyur ba yin na/_'on kyang sgra'i bstandchos dang /_rigs pa'i bstan chos la mngon par zhen pa'i gang zag dag 'di snyamdu/_bdag cag gi grub pa'i mtha' 'di dag ni/_sgra'i don dang rigs pas grub pa yinla/_rdzogs pa chen po'i tshul ni rigs pa dang 'gal te/_gang rigs pa dang 'gal ba de niblang bar bya ba ma yin no snyam du sems te/_rdzogs pa chen po yid bzhin gyi nor burin po che dang 'dra ba 'di lta bu spangs nas/_nor bu 'ching bu dang 'dra ba'i grubmtha' sna tshogs la zhen pa'i gang zag la/_rdzogs pa chen po'i tshul las grags pa'i thigle dang che ba la sogs pa'i skad rnams bzhag ste/_spyir grags pa'i skad kyis rigs pa'itshul phyogs 'ga' bshad do/_/de la byang chub kyi sems zhes bya ba la/_byang chub nibo ng+hi ces bya ba a ba bo ng+ha ste/_zad pa dang mi skye ba shes pa'am/_dri mathams cad yongs su dag par gyurd pa'am/_phyin ci ma log par khong du chudpa'am/_ma lus par kun chub pa la bya/_sems zhes bya ba ni/_tsi ta zhes bya ba ni nabi tsi ta ste/_sna tshogs pa'i don te/_dmigs pa sna tshogs rnam par rig pa'am/_rnamgcig tu 'du byed thams cad kyi sa bon bsags pas/_chun pa'i sgye'u snod ltar gyur pa labya/_tsin te na tsid ng+ha ste/_sems par byed pas sems te/_'du byed sems pa dangmtshungs par ldan pa gang gis/_bya ba sna tshogs la sems par byed g.yo bar byed 'jugpar byed pas sems zhes bya'o/_/ci ta ma na bying+yar+tha ste sems dang yid don gcigste/__gzugs ltar bems por gyur pa ma yin te/_shes shing rig pa'i bdag nyid du gyur passems zhes bya'o/_/de ltar sems dang byang chub kyi rang bzhin tha dad du bzhag pa'di ni dmigs pa'i mtshan nyid yin te/_ngo bo nyid kyi mtshan nyid ni gnyis meddo/_/snang ba ni gnyis ga dus gcig du mi ldan no/_/de la dmigs pa ni 'du shes kyis byebrag du byas pa'i blo'i spyod yul lo/_/snang ba ni tshor bas bye brag du byas pa'i blo'ispyod yul lo/_/ngo bo nyid kyi mtshan nyid ni shes rab dri ma byed pas bye brag dubyas pa'i blo'i spyod yul lo/_/de la dmigs pa'i sgo nas ni/_yod pa dang med pa la sogspa'i tha snyad 'dogs par byed do/_/snang ba'i sgo nas ni yang dag pa dang yang dag pama yin pa'i tha snyad 'dogs par byed do/_/ngo bo nyid kyi sgo nas ni grub pa dang magrub pa'i tha snyad 'dogs par byed do/_/de la dmigs pa'i sgo nas ni sgro skur gyi gnaskyang sel bar mi nus so/_/snang ba'i sgo nas ni sgro skur ni yongs su gcod par nus la'khrul pa ni sel bar mi nus so/_/ngo bo nyid kyi sgo nas ni 'khrul ba'ang yongs su gcodpar byed de/_de bas na 'du shes kyi spyod yul gyi rjes su 'brengs pa'i blo ni dmanpa'o/_/tshor ba'i rjes su 'brengs pa'i blo ni bar ma'o/_/shes rab dri ma med pa'i spyodyul gyi rjes su 'brengs pa'i blo ni mchog go/_/de ni dper na 'gal me'i 'khor lo la dmigspa'i sgo nas ni/_'gal me dang 'khor lo gnyis ga 'go mnyam du so sor yod pardmigs/_snang ba'i sgo nas ni dus cig du gnyis mi snang ste/_gang gi tshe 'khor lorsnang ba de'i tshe 'gal mer mi snang ngo /_/gang gi tshe 'gal mer snang ba de'i tshe'khor lor mi snang ngo /_/ngo bo nyid kyi sgo nas ni gnyis mi 'grub ste/_gang 'khorlo'i ngo bo nyid du grub pa na/_'gal me gtan med par 'gyur ro/_/gang 'gal me'i ngo bonyid du grub pa zhig na/_'khor lo gtan med par 'gyur te/_de bas na 'dir 'khor lor snangtsam nyid na 'gal me'i ngo bo nyid du grub pa yin te/_'khor lo'i ngo bo nyid ni gtan magrub par shes par bya'o/_/sems dang byang chub kyang de 'dra ste/_dmigs pa'i sgo nasni sems dang byang chub gnyis ga 'go mnyam du rdzas so sor yod par dmigsso/_/snang ba'i sgo nas ni gnyis dus gcig du mi snang ste/_gang gi tshe sems su snangba de'i tshe byang chub mi snang ngo /_/gang gi tshe byang chub du snang ba de'i tshesems mi snang ngo /_/de la sems su snang ba ni slu ba'i phyir 'khrul ba'o/_/byang chubdu snang ba ni mi slu ba'i phyir phyin ci ma log pa'o/_/de la ngo bo nyid kyi sgo nasni gang sems kyi ngo bo nyid du grub pa zhig na byang chub kyi ngo bo nyid gtan mi'grub bo/_/gang byang chub kyi ngo bo nyid du grub pa zhig na sems kyi ngo bo nyidgtan mi 'grub ste/_de bas na sems su snang ba ni 'khrul pa yin te/_ji ltar snang ba delta bu'i ngo bo nyid med pas/_snang ba nyid na byang chub kyi ngo bo nyid yin tesems kyi ngo bo nyid ni gtan ma grub bo zhes shes par bya'o/_/don 'dis rdzogs pa chenpo'i tshul las nyon mongs pa nyid rnam par grol ba'i lam chen po/_las nyid rang byunggi ye shes/_sdug bsngal nyid byang chub bo zhes gsungs pa'i don yang 'di lta bu yinno/_/de la rnam par grol ba dang /_rang byung gi ye shes dang /_byang chub ces bstanpa'ang /_sems can gyi nyon mongs pa dang las dang sdug bsngal du zhen pa'i blobzlog pa'i tha snyad so sor bstan par zad de/_ngo bo nyid ni dbyer med cing gciggo_/de la gcig pa zhes bya ba'i don yang gsum ste/_'di ltar mtshungs pa'i gcig pa dang/_grangs kyi gcig pa dang /_dbyer med pa'i gcig pa'o/_/de la gcig pa'i tha snyad thamscad kyang du ma blo zlog par 'dra mod kyi/_rten gzhi'i bye brag_/du ma dmigs padang /_gcig dmigs pa dang /_mi dmigs pa'i bye brag gis phye ba yin no/_/de lamtshungs pa'i gcig pa gang zhe na/_'di ltar ka ba ni bla gab 'dzin pa'i mtshan nyidde/_bum pa ni chu 'dzin pa'i mtshan nyid de/_gnyis ga'ang byas pa'o zhes brjod pana/_ka ba byas pa ni ka ba rang gi ngo bo la gnas/_bum pa byas pa ni bum pa rang gingo bo la gnas te/_rang rang gi mtshan nyid can yin par dmigs kyang /_byas pa nyidla'ang tha dad mi dmigs so/_/byas pa tha dad mi dmigs kyang de ka ba'ang bum par mildog_/bum pa'ang ka bar mi ldog_/bla gab 'dzin pa dang chu 'dzin pa'i mtshan nyidkyang mi 'dor ro/_/tshul 'di lta bu ni mnar med pa'i sems can dmyal ba ni sdug bsngalgyi mthar phyin pa'i mtshan nyid/_/sangs rgyas bcom ldan 'das ni bde ba'i mthar phyinpa'i mtshan nyid/_gnyis ga yang bdag dang bdag gi mtshan nyid kyis stong pa'o zhesbrjod na/_stong pa nyid la tha dad mi dmigs kyang /_ngo bo nyid kyis stong pa yinpar ma grub na/_bdag dang bdag gis stong pa tsam kyis dmyal ba yang sangs rgyas sumi ldog_/sangs rgyas kyang dmyal bar mi ldog_/bde ba dang sdug bsngal gyi mtshannyid kyang mi 'dor te/_dper na cig brgya nyis brgya cig stong nyis stong zhes brjod pana/_brgya dang stong nyid kyang mang po yin mod kyi/_brgya pa gcig la brgya pagnyis la sogs pa'i dbye ba med pas/_gcig brgya zhes gcig gi tha snyad 'jug pa bzhinno/_/de la grangs kyi gcig pa gang zhe na/_dper na bse ru lta bu zhes bya ba/_ri dwagsbse la rwa gnyis lhan cig skyes pa med de/_ral gri lta bu gcig yod pa la/_bse ru cigzhes brjod pa bzhin du/_'di ltar gang zag dang phung po gnyis ni med phung po ni yodce'am/_rang rgyal ba rnams kyi gzung ba ni med 'dzin pa ni yod ce'am/_de bzhin dugnyis po ni med rang rig pa ni yod ces bya ba la sogs pa kun du brtags pa bsal nasmtshan nyid pa yod par sgrub pa dang /_mtshan nyid pa de nyid la'ang chos dang choscan bdag nyid gcig par 'dod pa dang /_chos phan tshun kyang ngo bo nyid gcig pa ltabu tha dad ni 'gegs par byed la/_dngos po gcig ni sgrub pas de 'di skad du/_gnyis nimed do gcig ni yod do zhes dngos po gcig gi blo mi gtong ba 'di ni grangs kyi gcig pazhes bya'o/_/de la dbyer med pa'i gcig pa ni/_dper na nams mkha'i rang bzhin ni namsmkha' nyid do zhes brjod na/_re shig tha snyad kyi yul du nam mkha' dang nammkha'i rang bzhin ces tha snyad kyi yul du chos dang chos can du 'jog kyang /_nammkha' zhes bya ba'ang stong pa nyid kyi tshig bla dwags/_nam mkha'i rang bzhin nammkha' nyid ces bya ba'ang stong pa nyid kyi tshig bla dwags te/_'di la gnyis su gzhagpa'i don gang yang mi rnyed do/_/de bzhin du byang chub kyi sems zhes bya ba la'ang/_sems bkag nas byang chub sgrub par byed pa de'i tshe ni/_grangs kyi gcig pa zhesbya bar 'gyur ro/_/gang gi tshe chos can sems ma grub pas/_de la rten nas gzhag pa'ibyang chub kyang ma grub ste/_ji ltar nam mkha'i rang bzhin nam mkha' nyid cesbrjod pa dang 'dra bar/_sems dang byang chub kyi dbye ba mi rnyed par 'dod pa de'itshe/_dbyer med pa'i gcig pa zhes bya'o/_/rdzogs pa chen po'i tshul las kyang tshul 'dignyis ston to/_/de la byang chub kyi sems kyi che ba ston pa'i tshe ni/_grangs kyi gcigpa'i tshul las brtsams te'ang ston to/_/byang chub kyi sems kyi rang bzhin ston pa'itshe ni dbyer med pa'i gcig pa nyid du ston to/_/'di ni don gyi rtsa ba mdor bsdus nasbstan pa yin te/_'og nas 'byung ba'i rdzogs pa chen po'i gzhung nyid bstan pa'i skabsnas bshad pa kun kyis kyang 'di las bogs dbyung du med do/_/da ni skabs 'dir gcig padang tha dad par sgrub pa dang dgag pa la sogs pa'i spyi'i tshul cung zad tsam brjodde/__de la gang dag rang gi grub pa'i mtha' sgrub par 'dod cing /_gzhan gyi grub pa'imtha' dgag par 'dod pa rnams/_so so'i sgo ji snyed pa thams cad kyang /_dngos pobsgrub pa dang /_dngos po dgag pa gnyis su 'dus so/_/de la dgag pa ji snyed pa thamscad kyang /_med par dgag pa dang ma yin par dgag pa gnyis su 'dus so/_/de la medpar dgag pa zhes bya ba ni/_yod pa bkag pa tsam yin te/_gzhan bsgrub par bya ba'idon med de/_'di ltar ma rtogs pa dang log par rtog pa dang the tshom za ba tsam selbar byed pa kun du brtags pa tsam 'gog par byed pa yin te/_don gzhan ston pa meddo/_/dper na bum pa med ces brjod na/_bum pa yod par rtog pa bzlog pa tsam du zadde/_bum pa med pa'i sa phyogs la sogs pa ni ston par mi byed do/_/de bzhin du gangzag med ces brjod na/_gang zag yod par rtog pa tsam bzlog par zad de/_gang zag gisstong pa'i phung po yod par ston par ni mi byed pa'o/_/de bzhin du kun la sbyarro/_/ma yin par dgag pa gang zhe na/_gzhan dgag nas gzhan ston pa ste/_'di ltar bumpa med pa zhes brjod na/_bum pas stong pa'i sa phyogs go bar byed pa bzhindu/_gang zag med pa zhes brjod na/_gang zag gis stong pa'i phung po ston par byedpa lta bu'o/_/de lta bas na med par dgag pa ni gzhan gyi grub pa'i mtha' sel ba tsam yinla/_ma yin par dgag pa ni de tsam gyis mi chog ste/_rang gi grub pa'i mtha' 'ang sgrubpar byed pa yin no/_/dngos po bsgrub pa ji snyed pa'ang mdo rnam pa gnyis su 'duste/_'di ltar yod par sgrub pa dang /_dmigs par sgrub pa'o/_/de dag gi gzhi yang rnampa gnyis te/_gcig pa dang tha dad pa'o/_/de dag gi gzhi yang rnam pa gnyis te/_ngo bonyid dang khyad par ro/_/de'i blo yang rnam pa gnyis te/_ril por 'dzin pa'i blo dang/_rjes su gzhig pa'i blo'o/_/blo 'di gnyis ni rang bzhin gyis ldan mod kyi/_'on kyangrgol ba dang phyir rgol ba brtsod pa na/_'di skad du/_rang gi grub mtha' ni ril por 'dzinpa'i blos bzlums te/_khyed kyi grub mthas mi phyed par byed do/_/khyed kyi grubmtha' ni rjes su gzhig pa'i blos bshig ste ma grub par byed do/_/zhes khas ni mi lento/_/de la dngos po sgrub pa thams cad kyi gzhi ngo bo nyid dang khyad par yinpas/_de khong du ma chud na dngos po sgrub pa thams cad khong du mi chud pas/_debas na dang po 'di bstan to/_/de la ngo bo nyid gang zhe na/_blo gang la don gangsnang ba na/_'di ltar grangs kyis ma phye rgya che chung gis ma phye ste/_don gangsnang ba de nyid mtshan mar byar rung bar snang ba'o/_/de mtshon par byed pa niming yin te/_'di ltar nA ma zhes bya ba'i sgra/_na ya ni zhes bya ste khrid par byedpas ming ste/_blo gang don gyi ngo bo nyid la khrid par byed sbyor bar byed pasming zhes bya ste/_de ni 'di ltar ka ba dang bum pa zhes bya ba lta bu ngo bo nyidrgya chung ba la sbyor bar byed kyang rung /_'dus byas dang 'dus ma byas zhes byaba lta bu ngo bo nyid rgya che ba la sbyor bar byed kyang rung ste/_ji tsam du minggis khrid pa'i don de la ngo bo nyid ces bya'o/_/la k+Sha na zhes bya ba/_rgyu'ammtshan ma'am rtags la 'jug ste/_de bas na rnam par rtog pa'i blo gang gis ming dangming can bsres te gcig du zhen par byas nas/_don gyi mtshan ma dang rtags su byasnas rgyu mtshan zhes bya'o/_/sangs rgyas kyi mtshan bzang po la yang la k+Sha nazhes bya ste/_mtshan ma'am rtags su byas pa'o/_/de la ming dang rgyu mtshan de dagni/_sgra'i bstan chos pa 'dod pa ltar don gyi ngo bo nyid la ldan pa ni ma yin te/_ngobo nyid ni ming dang rgyu mtshan dang bral ba'o/_/de la don gyi khyad par gang zhena/_ngo bo nyid de la brten nas bye brag gang gis ngo bo nyid de rnam par phye stekhyad par du byas pas khyad par zhes bya'o/_/de nyid mtshan nyid kyang yinte/_mtshon par bya ba'am byed pa'i dngos po yin pa'i phyir ro/_/de nyid chos zheskyang bya ste/_ng+ha rma zhes bya ba ng+ha ra ni 'dzin pa ma ni tshig gi rkyen yin te'dzin pas chos zhes bya'o/_/de yang 'dis 'dzin par byed pa'am/_'di 'dzin cing bzung basna chos te/__de la skabs la lar ni ltung ba las 'dzin par byed pa dang /_rigs pa 'dzin parbyed pa dang /_mtshan nyid 'dzin par byed pas chos zhes bya'o/_/la lar ni khyad par'di ngo bo nyid kyis bzung ba yin zhing ngo bo nyid la rten pa yin pas/_gzhan la rtenpa'i phyir chos zhes bya ste/_'dir ni 'di bzhin du sbyar ro/_/de bas na chos gang la yodpa de ni chos can/_mtshan nyid gang la yod pa de ni mtshan gzhi/_khyad par gang layod pa de ni khyad par gyi gzhi yin te/_de ltar na de rnams dang ngo bo nyid la dongyi bye brag med do/_/cung zad bye brag du na ngo bo nyid ni don gzhan la ma ltospar don de lta bu'i blo 'byung ba'o/_/chos can dang mtshan gzhi la sogs pa ni/_chos lasogs pa la ltos nas chos can la sogs pa'i blo 'byung ba ste/_'di ni bye brag go_/ngo bonyid dang khyad par du gzhag pa'ang /_ngo bo nyid ni khyad par la ma rten par grubpa'o/_/khyad par ni ngo bo nyid la rten nas bye brag so sor rnam par phye ba'o/_/de lakhyad par de ston par byed pa ni tshig yin te/_'di ltar byA dzA na zhes bya ba/_dpebyad bzang po'i ming yang yin/_tshod ma'i ming yang yin/_tshig 'bru la yang byaste/_de la dpe byad bzang po la byA dzA na zhes bya ba/_me tog gi ze'u 'bru nyidkyang me tog yin mod kyi/_me tog gi spyi ze'u 'brus 'byes par byed pa ltar/_dpe byadnyid kyang mtshan gyi khongs su gtogs mod kyi/_mtshan spyi dpe byad kyis 'byes parbyed pa bzhin du/_bum pa mi rtag ces bya ba lta bu tshig gang gis ngo bo nyid de byebrag du 'byed par byed pas de skad du'o/_/ji ltar tshod mas zan gyi ro bye brag tu'byed cing khrid par byed pa ltar/_khyad par gyi tshig gang gis ngo bo nyid de byebrag tu 'byed par byed/_phyogs gcig du 'dren par byed pas tshig 'bru zhes bya'o/_/deltar ngo bo nyid dang khyad par de gzhir byas nas/_gcig dang tha dad du sgrub parbyed de/_'di ltar ngo bo nyid gcig go_/ngo bo nyid tha dad do/_/chos gcig go_/chostha dad do/_/zhes sgrub par byed do/_/de dag la rten nas yod pa dang yin pa sgrub parbyed de/_'di ltar ngo bo nyid gcig yin no/_/gcig yod do/_/ngo bo nyid tha dad yinno/_/tha dad yod do/_/chos gcig yin no/_/gcig yod do/_/chos tha dad yin no/_/tha dadyod do zhes sgrub par byed do/_/de la yin par sgrub pa ni bden par sgrub pa'o/_/yodpar sgrub pa ni dmigs par sgrub pa'o/_/yang yin par sgrub pa ni ltos nas sgrub parbyed do/_/yod par sgrub pa ni rten nas sgrub par byed do/__/de dag kyang ji ltar zhena/_de la ngo bo gcig sgrub pa gang zhe na/_rigs mthun pa'am rigs mi mthun pa duma las bzlog ste/_'di ltar bum pa ni rigs mi mthun pa ka ba la sogs pa las kyangbzlog_/rigs mthun pa bum pa gnyis pa las kyang bzlog ste/_bum pa ngo bo nyid gcigdu sgrub par byed do/_/de la ngo bo tha dad du sgrub par byed pa gang zhe na/_ngobo gcig las ltos te sgrub par byed de/_'di ltar rigs mthun pa bum pa gcig la ltos tebzlog nas/_bum pa gnyis pa la sogs pa tha dad du'ang sgrub par byed/_rigs mi mthunpa ka ba lta bu phyogs gcig du byas te/_bzlog nas/_bum pa dang re lde dang rta dangglang po la sogs pa tha dad du sgrub par byed do/_/de la chos gcig dang tha dad dusgrub par byed pa'ang tshul de dang 'dra'o/_/gzhan yang gcig du sgrub par byed pa'itshul yang rnam pa gnyis te/_bkar te gcig du bsgrub par byed pa dang /_bsdus te gcigdu sgrub par byed pa'o/_/tha dad du sgrub par byed pa'i tshe na'ang gnyis te/__bzlogste tha dad du bsgrub par byed pa dang /_phye ste tha dad du sgrub par byed pa'o/_/dela ngo bo gcig yod par bsgrub pa gang zhe na/_spyi rdzas su yod par 'dod kyang rung/_btags pa'i yod par 'dod kyang rung ste/_spyi gcig la ngo bo nyid du ma yod palas/_'di ngo bo nyid gcig du yod do zhes/_bkar te ngo bo nyid gcig yod par bsgrubbo/_/bkar te ngo bo nyid gcig yin par bsgrub pa ni/_spyi la rten pa med par ngo bonyid du mar gnas pa rnams las ltos te/_bzlog nas bkar te 'di ngo bo nyid gcig yin nozhes yin par sgrub par byed do/_/de la bsdus te ngo bo nyid gcig du bsgrub par byedpa gang zhe na/_'di ltar gang dang gang gcig gang du gcig ces sgrub par byed do/_/'diltar chos dang chos can bdag nyid gcig par sgrub par byed pa na/_ngo bo nyid gcigpar sgrub ste/_ud pa la'ang de nyid sngon po'ang de nyid/_bum pa'ang de nyid byaspa'ang de nyid ces ngo bo nyid gcig du sgrub par byed do/_/chos dang chos can ngobo nyid du gcig par yang bsgrub par byed do/_'di ltar sngon po'ang ud pa nyid rtsubpa'ang ud pa la nyid/_byas pa'ang bum pa nyid mi rtag pa'ang bum pa nyid ces bsduste ngo bo nyid cig du bsgrub par byed de/_tshul 'di nyid la'ang yod pa dang yin pa'itshul gnyis gar sgrub par byed do/_/de la ngo bo nyid tha dad yod par bsgrub pana/_spyi las phye ste sgrub par byed do/_/yin par sgrub pa na gcig las bzlog ste sgrubpar byed do/_/de la chos gcig du sgrub par byed pa na/_/bkar te bsgrub par byed pa'itshe/_/bum pa'i ngo bo nyid gang yin pa de'i cha shas ma lus par chu 'dzin par byed payin byas pa yin mi rtag pa yin no zhes khyad par gzhan spangs shing chos gcig lasbzlog nas sgrub bo/_/chos dang chos can gnyis chos gcig par sgrub par byed na/_ngobo nyid phyogs su byas nas de'i cha shas ma lus par chos gcig du sgrub par byeddo/_/ngo bo tha dad bsdus te chos gcig du sgrub par byed pa'i tshe ni/_gang dang ganggcig gang du gcig ce na/_ka ba'i ngo bo nyid dang bum pa'i ngo bo nyid gnyis ga'angbyas par gcig go/_/zhes bsdus te chos gcig du sgrub par byed de/_yod pa'am yin parsgrub bo/_/de la chos tha dad du sgrub par byed pa na phye ste tha dad du sgrub parbyed pa ni 'di ltar/_bum pa'i ngo bo nyid gcig la kha dog dang dbyibs dang reg byadang mtshan nyid dag so sor 'byed do/_/mtshan nyid la'ang byas pa dang mi rtag pa lasogs pa mtshan nyid so sor 'byed do/_/bzlog ste chos tha dad du sgrub par byed pana/_'di ltar byas pa ni mi rtag pa las bzlog nas chos gzhan yin te/_'di ltar byas pa ni 'dubyed rnams mngon par 'grub pa'i mtshan nyid/_mi rtag pa ni 'du byed rnams 'gag pa'imtshan nyid de/_de bas na byas pa nyid mi rtag pa yin par gyurd na/_'du byed rnamsmngon par 'grub par mi 'gyur ro/_/de bzhin du mi rtag pa nyid byas pa yin na/_'dubyed rnams 'gag par mi 'gyur ro/_/zhes bsgrub par byed pa'o/_/de dag thams cad layang yod pa dang yin pa'i mtshan nyid bsgrub par byed de/_de la yod pa'i sgra dangblos ni khyad par gzhan ma spangs pa'i tshul du ston/_yin pa'i sgra dang blos ni khyadpar gzhan spangs pa'i tshul du ston to/_/de ltar sgrub par byed pa de yang blo rnam pagnyis kyi dbang du byas pa yin te/_'di ltar ril bor 'dzin pa'i blos gcig du sgrub par byedpa'i tshe/_ngo bo nyid gcig du sgrub par byed na/_chos dang chos can yang ngo bonyid tha dad mi rnyed/_chos dang chos kyang ngo bo nyid tha dad mi rnyed de/_ngobo nyid de ni gcig du yod pa'am ma yin par rdzas su grub par 'gyur la/_de'i chos ningo bo nyid de'i bye brag dang mtshan ma tsam du byas pa ste/_so so na rdzas kyi chashas med par 'gyur te/_de lta na ngo bo nyid ni cha shas du ma med pa rdzas gcig yodpa'am yin par sgrub par byed do/_/de la rjes su gzhig pa'i blos rnam par phye ba'i dusna ni/_spyi gcig tu yod par 'dod pa ni ngo bo nyid du mar phye bas spyi gcig po 'jiggo_/ngo bo nyid khyad par du mar phye bas ngo bo nyid gcig pa cha shas med pa'irdzas 'jig go_/khyad par gcig po cha shas su phye bas chos gcig po'i rdzas 'jig ste mi'grub bo/_/de ltar rims kyis rnam par phye na/_gcig dang du ma'i blo ni bskal pa'i bardu phye yang mi ldog du rung la/_/dngos po rnams kyi rang bzhin/_de bzhin du yodpar bsgrub du ni/_gzugs ni bong tshod kyis mi thub/_sems dang sems las byung ba nirnam pas mi thub ste/_mthar nam mkha' lta bu'i mtshan nyid du mi 'gyur ba'i gnasmed do/_/skabs kha cig du blo rnam pa gnyis su phyogs pa bor te/_gnyis ga'i cha labrten nas brtags na/_'du byed rnams dang de'i mtshan nyid mi rtag pa gnyis/_gcig padang tha dad pa gnyis ga la'ang skyon dmigs nas/_gnyis ga las grol bar bya'o zheskyang ston la/_de bzhin du gzhan dbang dang yongs su grub pa'i mtshan nyid kyangde 'dra ste/_de lta na dngos por lta ba'i grub mtha' thams cad kyis/_rang gi grub pa'imtha' ni ril por 'dzin pa'i blos ngo bo nyid gcig gi rdzas yod par bsgrubs/_gzhan gyigrub pa'i mtha' ni rjes su gzhig pa'i blos bshig ste rdzas su med par bsgrubs kyang /_jiltar bsgrubs pa de ltar tshad zin cing shes bya'i mthar phyin pa med de dri ma chechung tsam du zad do/_/yang na 'di ltar ngo bo dang khyad par gcig du'ang bsgrub durung /_tha dad du'ang bsgrub du rung /_gnyis ga las grol bar yang bsgrub du rung/_gcig du bsgrub par byed pa'i tshe/_chos ngo bo nyid gcig du'ang rung /_ngo bo chosgcig du'ang rung /_'di lta bur chos thams cad rnam par bsgrub pa nye bar gzhag pa'imtshan nyid du dmigs na/_rigs pa'i gnod pa 'di dag kyang khyed dngos por lta barnams phan tshun gcig la gcig 'gal ba dmigs pa tsam du zad de/_rdzogs pa chen po'itshul la rigs pa de dag gis phyogs cha tsam du'ang slebs pa med de/_dper na rgyamtsho chen po'i gting dang nam mkha'i mtha' mda' rgyang dang mig rgyang gis gzhalbar 'dod pa bzhin no/_/sgra'i bstan chos las kyang /_tha snyad ci brjod kyang med padang ma yin par dgag pa dang /_yod pa dang yin par bsgrub pa tsam las med de/_de ladngos po bsgrub pa'ang phal cher de la phan pa'i rkyen dang /_byed pa'i rkyen gyisbrjod de/_de la phan pa'i rkyen ni 'di ltar can lta bu spyi ston pa dang /_gang yin pa ltabu ngo bo nyid ston pa dang /_nyid lta bu khyad par ston pa dang /_byed pa'i rkyenyang 'di ltar/_ring du 'gro bar byed pa ni ring du 'gro ba zhes yon tan ston pa dang ringdu 'gro bar byed pa ni ring 'gro zhes yon tan ston pa lta bu'ang yod pa dang yin parston pa las gud na med do/_/gzhan yang ming kha ma tshang ba las kha tshang barbyas pa tsam dang /_rnam par dbye ba dang bcas pa tsam la yin byed kyi mtha' canzhes bya ste/_ras yug gi dkar po bya ba lta bu yod pa dang yin par ston pa'i rkyen medpa'ang don de las mi 'da'o/_/gzhan yang rigs pa'i bstan chos las rigs pa rnam pa bzhi'isgo nas dgag sgrub byed pa rnams kyang /_dgag pa rnam pa gnyis dang /_bsgrub pagnyis las mi 'da' ste/_rigs pa rnam pa bzhi'i sgo nas gzhal yang /_dngos por lta barnams kyi grub mtha' gcig la gcig gnod pa tsam yang dmigs la/_gzhan yang rigs panyid thal bar gyur nas slar gnod pa dmigs par zad de/_des rdzogs pa chen po'i tshul lami gnod pa ni snga ma bzhin no/_/de la rigs pa bzhi'i tshul ni/_spyir chos rten cing'brel te 'byung ba bsgrub pa'i mtshan nyid la/_ngo bo nyid kyi sgo nas sgrub par byedpa ni chos nyid kyi rigs pa/_'bras bu'i sgo nas sgrub par byed pa ni bya ba byed pa'irigs pa/_rgyu'i sgo nas sgrub par byed pa ni ltos pa'i rigs pa/_rigs pa nyid dri ma medpar byas te sgrub par byed pa ni 'thad pa sgrub pa'i rigs pa'o/_/'di rnams kyi sel ba bzhini/__ngo bo nyid la the tshom za ba dang /_byed pa la the tshom za ba dang /_mngonpar 'grub pa la the tshom za ba dang /_rigs pa la the tshom za ba rnams go rims bzhindu sel bar byed do/_/'di rnams kyi yul dang tshad ni/_chos nyid kyi dngos gzhi la drima med cing dngos gzhi ma log na chos nyid kyi rigs par gzhag du rung ngo /_/debzhin du byed pa dang mngon par 'grub pa dang rigs pa'i dngos gzhi rnams la dri mamed cing dngos gzhi ma log na de rnams rigs par gzhag du rung ngo /_/de la chosnyid kyi dngos gzhi la dri ma yod pa ni/_me shel la tsha ba'i reg pa yod pa ltabu'o/_/de la dngos gzhi log pa ni ri dwags me'i gtsang sbra can la me tsha ba'i dngosgzhi log pa lta bu'o/_/gzhan la yang ci rigs su sbyar ro/_/rigs pa bzhi'i thal ba ni/_chosnyid kyi rigs pas bsgrub pa thal drags na/_dngos po thams cad mi ldog ste/_mtha' rangbzhin rgyur smra bar 'gyur ro/_/bya ba byed pa'i rigs pa thal drags na/_byed pa dangrtsol ba thams cad mi ldog ste/_mtha' byed pa po rgyur smra bar 'gyur ro/_/ltos pa'irigs pa thal drags na/_dbang thams cad mi ldog ste/_mtha' dbang phyug rgyur smrabar 'gyur ro/_/'thad pa sgrub pa'i rigs pa thal drags na/_rigs pa gnas skabs thams caddu dri ma byed par 'gyur te/_mthar mngon pa'i nga rgyal du 'gyur ro/_/de la dngos porsmra ba rnams dngos po sgrub pa na/_phal cher chos nyid kyi rigs pa dang mngonsum gyis sgrub par byed de/_de bas na 'di gnyis kyis tshad dang thal ba brjod parbya'o/_/de la don la blos 'jal ba na/_gong du brjod pa bzhin du 'du shes kyis khyad pardu byas pa'i blos dmigs pa dang /_tshor bas khyad par du byas pa'i blo la snang badang /_shes rab dri ma med pas khyad par du byas pa'i blos rtogs pa'o/_/de la tshorba'i spyod yul du snang ba ni nyams su myong ba yin yang /_'khrul pa sel mi nus pasda rung gzhal bya yin te/_rdzas lta bu zhig du zad do/_/'du shes kyis dmigs pa ni sgroskur yang sel mi nus pas ngos mi lta bu zhig du zad do/_/de la 'jal bar byed pa'i sranglta bu ni shes rab dri ma med pas rtogs pa yin no/_/shes rab kyang gnyis te so sor rtogpa'i shes rab dang /_rnam par mi rtog pa'i shes rab bo/_/de la so sor rtog pa'i shes rabkyis chos nyid la gzhal na/_dri ma rim pa nas rim par bsal du yod de/_gong du bstanpa bzhin du mtshan nyid rnam par gzhag pa rnams la/_kun du brtags pa'i dri ma rimpa nas rim par bsal du yod pas/_mtha' chos nyid kyi dngos gzhi ma log gi bar du drima mi zad do/_/rnam par mi rtog pa'i ye shes kyis rtogs pa na/_chos nyid kyi dngosgzhi ldog go_/de bas na chos nyid kyi rigs pas sgrub pa 'di yang chos nyid ma log pala dri ma phyogs re chod pa tsam/_chos nyid kyi rigs par 'jog du zad do/_/de las thalbar gyur na/_dbu ma'i yang dag pa'i kun rdzob dug gis 'chi ba'i chos nyid dang /_smangyis 'tsho ba'i chos nyid bzhin du/_dngos po rnams kyi chos nyid yin na/_rnal 'byorspyod pa'i sems dang ye shes don dam par yod pa'ang chos nyid du 'gyur/_nyan thoskyi gzung 'dzin dang /_mtha' rang bzhin rgyur lta ba nyid du 'gyur te/_dngos por lta bathams cad kyi srungs mar 'gyur ro/_/mngon sum gyis grub pa yang 'di ltar/_gong dubstan pa bzhin du nyan thos kyi tshul las/_phyi rol gyi don mngon sum gyis grub pa'di rigs pa gzhan gang gis sun dbyung zhe'o/_/rnal 'byord spyod pa'i tshul las/_khyodkyi don de chos nyid kyi dngos gzhi la 'khrul pa yin te/_chos nyid dri ma med pa nirnam par rig pa nyid phyi nang gi skye mched du snang bar zad de/_de bas na rang rigpa ni gang gi yang gzung ba ma yin la gang la yang 'dzin par byed pa ma yin te/_gnyiskyis stong pa'i mtshan nyid rang rig pa tsam gyi chos nyid du grub pa ni chos nyid drima med pa yin no/_/'di ni rigs pas bsgrub kyang mi dgos la/_rigs pas gnod kyang minus te/_'di ltar sems dang sems las byung ba thams cad rang rig pa'i mngon sum mayin nam/_de ltar na mngon sum nyid yang dag pa'i shes pa ma yin nam/_de lta na dela rigs pa gzhan gyis bsgrub ci dgos/_gzhan yang yang dag pa'i shes pa de sun 'byinpar byed pa'i yang dag pa'i shes pa gnyis pa/_de las mthu rtsal gyis che ba gzhan gangzhig yod/_shes bya thams cad sems tsam yin na/_yang dag pa'i shes pa des gzhalzhing bsgrub par bya ba'i don gzhan yang ci zhig btsal dgos zhes chos nyid dri mamed pa dang mngon sum dri ma med par 'dzin to/_/gzhan du na de dag dri ma can dubsgrub par byed pa yang yod de/_'di ltar thun mong ltar na mngon sum gyi blo dernam pa dang bcas par skye ba zhig gam/_'on te rnam pa med par skye ba zhig_de larnam pa med par skye na ni don la mngon sum du'ang ji ltar byed/_gal te rnam padang bcas par skye na ni ma 'khrul ba'i dpang po'ang gang gis bya/_de bas na mngonsum ni tshad mar mi rung ngo zhes sun 'byin pa yang yod do/_/rnal 'byor spyod pa panyid kyi ltar na/_khams gsum pa'i sems dang sems las byung ba thams cad yang dagpa ma yin pa'i kun du rtog pa ma yin nam/_kun du rtog pa yin na ji ltar mngon sumgyi blo rtog pa dang bral/_yang dag pa ma yin par grub na ji ltar mngon sum gyi bloma 'khrul/_rtog pa dang bcas shing 'khrul pa dang bcas par gyur na tshad mar ji ltarrung /_gzhan yang 'di ltar rtog pa dang ma 'khrul zhes dgag pa'i sgra gnyis kyis bstanpa 'di/_zhen par dgag pa dang bral bar dgag par bstan pa yin te/_'di ltar nyi ma'isnying po la mun pa med pa zhes bya ba'i sgras bstan pa bzhin du/_mun pa'i gzhi cungzad kyang med par ston pa zhig na ni/_dbang po'i blo ngo bo nyid kyi g.yeng bar mi'gyur te/_ngo bo nyid kyi ye shes su 'gyur ro/_/gal te phra zhing chung bar dgag pa yinte/_'du shes phra ba la 'du shes med ces dgag pa ltar/_rtog pa 'phra ba la rtog pa medces brjod la/_gzugs chung ba la gzugs med ces brjod pa ltar/_'khrul pa chung ba la ma'khrul zhes brjod na ni/_ngo bo nyid rtog pa dang bcas shing 'khrul pa dang bcas payin pas tshad mar ji ltar rung /_gzhan yang gzung 'dzin gyi ngo bo bsal yang /_shesshing rig pa'i mtshan nyid du skye ba nyid tshor bas nyams su myong ba yin na/_tshorba'i spyod yul gyis 'khrul pa mi chod pas rang rig pa nyid de lta bur grub bam mi grubma nges te da rung gzhal bya yin no/_/'di skad du 'o na rigs pa thams cad dri ma canyin na/_khyed la rigs pa dri ma med pa gzhan ji lta bu zhig yod ce na/_kho bo cag nirigs pa dri ma med pa yod par mi smra ste/_'on kyang dri ma che chung gi bye bragyod pas chung bas che ba sun 'byin par nus so/_/rigs pa dri ma med pa gcig gis shesbya'i mthar phyin par byed pa zhig yod na/_rgyal ba rnams kyis bka' thams cad du denyid thog mar ci'i phyir mi bstan te/_de lta'ang ma yin/_rigs pa la rten cing phan mi'dogs pa'ang ma yin te/_dper na skyes bu lam ring bor 'gro bar 'dod na/_mig rgyangdang po dang gom pa dang pos mthar phyin pa'ang ma yin/_de la ma rten par yang mayin/_ded dpon gyi lung dang dbang la ma rten par yang ma yin te/_de rnams la rtenpas mthar phyin pa bzhin du lung dang man ngag dang rang gi blo rigs pas bskyed parnams kyis mthar rtogs par 'gyur ro/_/ji skad du/_/mkhas pa gom pa snga ma ma brtanbar du phyi ma 'dor mi byed/_de brtan gyur nas de bzhin rim par 'dor byed pa/_nyamnyes g.yang sar mi ltung bde bar gnas su phyin par 'gyur/_de bzhin mkhas pa rigs pasnga ma ma brtan bar du gzhan mi sgrub/_de brtan gyur nas de bzhin rim par sgrubbyed pa/_skyon kyi g.yang sar mi ltung bde bar don rnams rtogs par 'gyur/_zhesgsungs pa lta bu'o/_/de lta bas na sgra'i bstan chos dang rigs pa'i bstan chos la mngonpar zhen pa rnams kyis kyang /__rang gi grub pa'i mtha' ni rigs pa dri ma med pasgrub pa yin pas blang bar bya ba yin la/_rdzogs pa chen po'i tshul ni rigs pas ma grubste dor bar bya ba yin no snyam du yid la ma byed par 'di la dad pas 'jug par gyisshig__/de lta ma yin na mngon pa'i nga rgyal can du gyurd ta re/_rdzogs pa chen po'itshul rigs pas mi gnod pa'i skabs te/_bzhi pa'o//_//da ni rdzogs pa chen po'i gzhung nyid la 'jug par bya ste/_de la rdzogs pa chen po'itshul ston pa'i gzhung ji snyed pa thams cad las kyang /_don mdor bsdu na rnam pabzhir 'dus te/_'di ltar byang chub sems kyi rang bzhin bstan pa dang /_byang chubsems kyi che ba bstan pa dang /_byang chub sems kyi gol sgrib bstan pa dang /_byangchub sems kyi gzhag thabs bstan pa'o/_/de la che ba dang gol sgrib bstan pas kyangrang bzhin bstan par 'gyur/_rang bzhin bstan pas kyang che ba rtogs shing gol sgribchod par 'gyur te/_de bas na gzhung rnams las kyang lhag par 'di ltar gud du phyezhing bstan pa'ang med la/_'di rnams las 'da' ba'ang med do/_/de la mdor bsdu nabyang chub sems kyi rang bzhin ni/_phyi nang snang srid kyi chos thams cad gnyis sumed pa'i byang chub kyi sems/_snying po byang chub kyi rang bzhin du gdod ma nyidnas sangs rgyas te/_da lam gyis bcos shing gnyen pos bsgrub du med de brtsal ba medpar lhun gyis grub pa'o/_/byang chub sems kyi che ba ni/_/dper na rin po che gsergling nas rdo'i ming yang med do/_/thams cad gser gyi rang bzhin du gnas pa bzhindu/_phyi nang snang srid kyis bsdus pa'i chos thams cad la/_'khor ba dang ngan songla sogs te nyes skyon gyi chos su btags pa ni ming tsam yang med de/_thams cad kundu bzang po'i rol pa'i rgyan ma 'gags pa tsam du snang ba de bzhin gshegs pa'i che banyid do/_/byang chub sems kyi gol sgrib ni/_de ltar ma rtogs pa dang log par rtog pa'i'jig rten pa nas theg pa 'og ma ba'i lta spyod thams cad yin te/_mdor bsdus na gol sgribsum bcu lta bu'o/_/byang chub sems kyi gzhag thabs ni/_/rnal 'byor gyi skyes bu bloyang rab tu gyur pa gang gis/_rdzogs pa chen po'i don ji ltar ba bzhin du shes bzhinchen po'i snod kyis bzung nas btang snyoms chen po'i ngang la gnas pa'o/_/'di lta burston pa'i rdzogs pa chen po'i tshig 'di dag kyang /_che che rags rags skad du smra'ang/_'phra zhing zhi ste nam mkha'i khams dang 'dra la/_theg pa 'og ma pa'i tshul ni 'phrazhing zhi zhi skad du smra yang rags shing brdo' ste/_rdul gyi phung po bzhin no/_/debas na rdzogs pa chen po'i tshul 'di la blo yangs pa zab pa 'phra bas brtag dgos so/_/dela rdzogs pa chen po'i gzhung nyid las 'byung ba ni/_'di skad du/_chos thams cadbyang chub kyi sems thig le chen po gcig gi rang bzhin du sangs rgyas par lta'ozhe'am/_de bzhin du 'khrul snang thams cad kun tu bzang po'i rol par lta'ozhe'am/_sems can thams cad zab mo byang chub kyi zhing du lta'o zhe'am/_spyod yulthams cad rang byung gi ye shes rang shar par lta'o zhe'am/_gzhan yang rnam grangskyis na chos thams cad ni che ba rnam pa lnga'i rang bzhin du sangs rgyas par lta'ozhe'am/_thig le chen po drug gi rang bzhin du sangs rgyas par lta'o zhe'am/_gzhanyang 'di ltar gol sgrib sum bcus ni gol ba dang sgrib pa gcad/_yin pa rnam pa gsumgyis ni the tshom gyi gegs bsal/_gdeng chen po gsum gyis dgongs pa'i rdeng gcadman ngag gi rtsa ba gsum gyis ni man ngag gi gzhi gzung /_byang chub kyi sems thigle chen po gcig gis ni shes bya thams cad kyi gdar sha gcad/_thams cad nas thams caddu sangs ma rgyas pa med pa'i che bas ni la bzla' ste/_kun du bzang po dbye ba medpa'i sa la da lta nyid nas brtsal ba med par lhun kyis 'jug pa 'di ni/_dpal rdo rje semsdpa' gnyis pa nyid yin pas srid pa dang mi srid pa thams cad kyis yid bzhin gyi nor burin po che dbang gi rgyal po bzhin du/_/spyi bos bkur bar 'os so zhes bya'o/__/da ni jiskad du smos pa de rnams bstan par bya ste/_de la byang chub kyi sems zhes bya bani gong du bstan pa bzhin du sems dang byang chub dbyer med pa'i don to/_/ji skaddu/_sems de kho na byang chub ste/_/byang chub gang yin sems yin no/_/sems dangbyang chub gnyis med de/_/dbyer med de bzhin yo gas so/_/zhes gsungs pa ltabu'o/_/thig le ni spros pa dang bral ba'i don/_chen po ni chos thams cad kyi rang bzhindu khyab bdal ba'o/_/de'i rang bzhin du sangs rgyas pa ni/_snying po byang chub kyirang bzhin la sgrib pa bsal du med cing ye shes bskyed du med de/_dper na lce spyanggi mig la nyin mtshan bye brag med par shin du gsal bar mthong ba'i tshe/_mun pabsal mi dgos pas snang ba'i mthu la brten mi dgos te/_de'i tshe nam mkha' rang bzhingyis 'od gsal bar shes so/_/de bzhin du chos thamasacad snying po byang chub kyirang bzhin du rtogs pa na/_sgrib pa bsal du med pas ye shes bskyed mi dgos te/_de'itshe byang chub kyi sems rang bzhin gyis 'od gsal bar shes so/_/de la kun du bzangpo'i rol pa zhes bya ba ni/_'gro ba'i 'khrul snang du grags pa thams cad la/_thams cadnas thams cad du ngan cing dor bar bya ba med pas kun tu bzang po'o/_/don du gnyerbar bya ba med cing mthil phab pa'i don dang bral bas/_sgyu ma rtsed mo dang 'dra'bar gnas pa'i phyir rol pa'o/_/cir yang bkag pa med par snang yang chos nyid las mag.yos shing chos nyid 'byes par byed pas rgyan no/_/sangs ma rgyas pa'i chos ni gangyang med la/_thams cad kyang de bzhin gshegs pa'i mdzad pa sgrub pa nyid pas sangsrgyas kyi che ba nyid yin te/_ji skad du/_nyon mongs pa stong phrag brgya cu rtsabzhis sems can rnams nyon mongs par byed pa de dag thams cad kyis sangs rgyas kyimdzad pa mi sgrub pa med do/_/tha na bdud bzhi po rnams kyis kyang /_sangs rgyasrnams sangs rgyas kyi mdzad pa sgrub par byed do zhes mdo sde las gsungs pa ltabu'o/_/kun du bzang po'i rol pa gtsor smos pa 'di ni/_byang chub kyi sems rdo rje tshigdrug pa las/_tshig dang po gnyis kyis ni byang chub sems kyi rang bzhin gol sa bcadpa dang bcas pa bstan to/_/tshig bar ma gnyis kyis ni byang chub sems kyi che ba kuntu bzang po'i rol pa'i rgyan mi 'gog par bstan to/__/tshig tha ma gnyis kyis ni byangchub sems kyi gzhag thabs la bzla' ba dang bcas par bstan to/_/sems can zab mobyang chub kyi zhing zhes bya ba ni/_byang chub kyi sems rdo rje sems dpa' nammkha' che las/_che ba ni chos nyid che ba'i che ba ni sems can thams cad zab mobyang chub kyi zhing yin pas so zhes bya ba lta bu ste/_sems can ni 'gro ba'i phungpo'o/_/byang chub kyang yin la zhing yang yin pas byang chub kyi zhing ste/_yon tanthams cad kyi gnas kyi phyir ro/_/de ltar 'gro ba rnams kyi blo la mi snang zhing mirtogs pas zab mo'i zhing zhes bya'o/_/de la spyod yul thams cad rang byung gi ye shesrang shar bar lta'o zhes bya ba ni/_spyod yul ni 'gro ba'i dbang po drug gi spyod yullo/_/rang byung gi ye shes ni 'du byed thams cad rang bzhin gyis zhi ba yin pas/_yeshes rang byung yin te/_tshul 'di ni rnal 'byor spyod pa rnam pa med par smra ba'ang'dod do/_/nges pa'i don gyi mdo sde gzhan las kyang 'di sgrub ste/_'di skad du/_gsogdang gsob dang snying po med pa yin yang /_bsod nams gsog ma yin pa dang /_yeshes gsob ma yin pa dang /_rang 'byung gi ye shes su dbang bskur ba'i snying po medpa ma yin no/_/zhes gsungs pa lta bu ste/_'di ltar chos thams cad ni gsog yin te slu ba'ichos can yin yang /_bsod nams kyi tshogs mi slu bar yang bltas te spyad do/_/de bzhindu gsob yin te bcud du bya ba med pa yin yang /_don la phyin ci ma log pa'i ye shesbcud du byas te bsten par bya'o/_/thams cad snying po med pa yin yang rang byung giye shes su dbang bskur ba snying po zhes bya ba/_shes pa ngo bo nyid kyis dri ma dagpa med pa ma yin par yang blta'o/_/'di dag rnal 'byord spyod pa pa 'dod pa ltar yangdag par yod pa ma yin pas/_gsob dang gsog dang snying po med pa yang yinno/_/sdong pos brgyan pa'i mdo las/_'jig rten khams rnams la la dag_/bsam gyis mikhyab tshig 'gyur kyang /_/nam mkha' 'jig par mi 'gyur te/__/rang byung ye shes debzhin no/_/zhes gsungs pa'i tshul yang de 'dra'o/_/'di ni khyung chen las/_mi gnasdmigs pa'i yul med mi rtog chos kyi lam/_/bsngo ba'i cha shas 'phra mo'i yul lasdbyung ba ste/_/rtog sgom chos kyi sku ni khyad par don med pas/_/rang byung yeshes mi rtog kun du ji bzhin gnas/_/zhes gsungs pa ste/_'di ni bsam gtan kyi gal gegsyin pas byang chub sems kyi gzhag thabs kyi skabs su dgos pa yin yang /_rang byunggi ye shes kyi gnas lugs yin pas 'dir yang bstan te/_/'di ltar rnam par mi rtog pa'i tingnge 'dzin ni/_rten gang la yang mi gnas/_yul gang la'ang mi dmigs/_rnam par ji lta buryang mi rtog pa yin pas de ltar bsgom mo zhes zer ba ni/_blang dor gyi mthar lhungbas bsngo ba'i cha shas dang ma bral ba ste/_chos kyi sku blang dor kyis khyad par dudbye zhing lhag par bogs dbyung ba'i chos gcig med do/_/dbang po drug gi spyod yuldu ji ltar rnam par rtog cing g.yengs par gyur kyang /_don la'ang blang dor med cingshes pa'ang rang bzhin gyis 'od gsal ba yin no/_/blang dor med pa'i tshul 'di'ang gongdu bstan pa'i lce spyang gi mig gi dpe bzhin du shes par bya'o/_/'di yang rnal 'byorspyod pa 'dod pa ltar ni ma yin te/_rang byung ye shes nyid kyang bsnyad pa kundang bral zhes gsungs pa lta bu yin no/_/la la dag 'di snyam du ye shes rang byungyod na/_sgrib pa ci ste mi spong zhes bsam par mi bya ste/_dper na mi rnams kyi migla mun pa bsal du yod par snang bas/_de'i gnyen po snang ba'i mthu la'ang bltosdgos/_lce spyang gi mig thob pa na mun pa la spang ba'i rdzas med par rtogs te/_nammkha' rang bzhin gyis 'od gsal ba na/_snang ba la rten gyi 'byung ba chen po yodpas/_rdzas yod par shes kyang mun pa sel ba'i bya ba mi byed do/_/de bzhin du choskyi mig dri ma med pa thob pa na/_nyon mongs pa dang nyon mongs pa can ma yinpa'i mi shes pa la rdzas med par shes pa na/_sems rang bzhin gyis 'od gsal bar sheste/_de'i tshe rnam par mi rtog pa'i ye shes sgrib pa dang mtshungs pa ma yin te/_shesshing rig pa'i mtshan nyid rdzas su yod par mthong yang /_des sgrib pa sel ba'i bya babyed pa mi dmigs so/_/de bas na 'khrul pa'i blo tshor ba'i spyod yul du gang snangsnang la rdzas su mi gzung ngo /_/de bas na sgrib pa spong mi spong gi tha snyad nibyis pa'i spyod yul yin te/_mkhas pa'i spyod yul ni ma yin no/_/'di ltar sdud pa tshigssu bcad pa las/_'gro ba 'khrul pa ri dwags rgyar chud 'drar shes nas/_/shes rab ldan pamkha' la bya bzhin rnam par rgyu/_/zhes gsungs pa'i don yang de 'dra'o/_/de ltar tshigre re'i sgo nas rdzogs pa chen po'i don mdor bstan nas/_da ni rnam grangs kyi sgo nasbstan par bya ste/_de la chos thams cad che ba rnam pa lnga'i rang bzhin du sangsrgyas par lta'o zhes bya ba la/_chos thams cad ni ma 'dres pa dang yongs su rdzogspa'i chos so/_/de la ma 'dres pa ni sna tshogs su snang ba'o/_/yongs su rdzogs pa nirang bzhin mi gnyis pa'o/_/che ba rnam pa lnga ni/_mngon par sangs rgyas pa'i che badang /_bdag nyid chen por sangs rgyas pa'i che ba dang /_/chos kyi dbyings su sangsrgyas pa'i che ba dang /_de yin pa'i sangs rgyas pa'i che ba dang /_thams cad nasthams cad du sangs rgyas pa med pa'i che ba'o/_/sangs rgyas pa'i sgra ni gong dubshad zin to/_/mngon pa'i sgra ni mngon sum pa'am ngo 'thon nyid du'o/_/bdag nyidchen po ni thams cad la mnga' brnyes pa'o/_/chos kyi dbyings ni mtshan ma thams caddang bral ba'o/_/de yin pa ni the tshom mi za ba'o/_/sangs rgyas pa med pa ni thasnyad las 'das pa'o/_/de la che ba zhes bya ba ni/_chung ngu rnams zil gyis gnon parbyed pas chen po zhes bya ste/_de yang lan cig gi tshe theg pa 'og ma'i blo mtshanma'i dri ma dang bcas pa rnams/_blo yangs shing rgya che ba 'dis zil gyis gnon parbyed pas chen po zhes bya ste/_ngo bo nyid du che ba dang chung ba'i blo yod na denyid chen por mi rung ste/_che chung gi dmigs pa dang bral ba nyid yin no/_/'di ltarkhyung chen las/_yangs so che'o chos chen po/_/chung ngu rnams kyi gnyend porgsungs/_/che la dmigs pa'i cha bsnyams na/_/chung che de rnams dmigs dangbral/_zhes gsungs pa lta bu yin no/_/de la che ba rnam pa lngas zil gyis gnan par byaba'i yul lnga ni/_lta ba dman pa dang /_chad par lta ba dang /_dngos por lta ba dang/_the tshom dang /_rtsol sgrub rnams zil gyis gnon pa'i phyir che ba zhes bya'o/_/de lamngon par sangs rgyas pas lta ba dman pa zil gyis gnon pa ni 'di ltar/_theg pa 'og maba rnams sgrib pa bsal/_snang ba gnas bsgyur nas sangs rgyas bsgub par 'dod parnams la/_spang bar bya ba'i chos spang du med/_/gnas gyurd par bya ba'i chos gnasbsgyur du med/_mngon du bya ba'i chos thob par byar med de/_mngon sum ngo 'thonkho nar sangs rgyas par bstan pas/_/lta ba dman pa de dag zil kyis gnon cing de'ignyen por 'gyur te/_spang blang gi blo 'jig pas chen po zhes bya'o/_/'og ma rnams layang de bzhin du sbyar ro/_/de la thams cad la mnga' brnyes pa ni rig pa'i rgyal porang dbang du gyurd pa ste/_byang chub kyi snying po gzhan gyi dbang la mi ltospa'o/_/lhag ma gsum ni go sla'o/_/che ba lnga po 'di yang rnam grangs lngas rdzogs pachen po'i don gcig ston par byed pa yin te/_'di ltar dang po ni dam bca' ba/_de'i 'og magnyis ni de'i mtshan nyid/_bzhi pa ni de'i gtan tshigs/_lnga pa ni de rnams la bzlaba'o/_/de yang 'di ltar mngon sum du sangs rgyas pa de mtshan nyid ji ltar sangs rgyaszhe na/_thams cad snying po byang chub kyi rang bzhin gzhan la ltos pa med par rangbyung gi ye shes rang shar pa yin la/_ye shes de nyid kyang mtshan ma thams cad las'das te/_bsnyad pa thams cad dang bral ba'i mtshan nyid do/_/de ci'i phyir zhe na/_de'irang bzhin de yin pa'i phyir ro/_/de ltar sangs rgyas zhes bstan pa 'di yang /_skyonmed pa'i yon tan zhig la gnas par bya ba'am/_de lta bu'i mtshan nyid du gnas pa medde/_thams cad nas thams cad du sangs rgyas pa zhe'am/_sangs ma rgyas pa zhes gdagspa'i tha snyad tsam dang yang bral te/_mngon par 'du byed pa'i rtsol ba thams cad kyiyul las 'das pas brtsal du med par la bzla ba'o zhes bya ba'i don 'di ston par 'gyur bayin no/_/de la thig le chen po drug gang zhe na/_chos nyid kyi thig le dang /_dbyingskyi thig le dang /_dbyings rnam par dag pa'i thig le dang /_ye shes chen po'i thig ledang /_kun tu bzang po'i thig le dang /_lhun kyis gnas pa'i thig le'o/_/de la chos nyidni 'gyur ba med pa/_thig le ni spros pa dang bral ba'i don te/_dper na smigs rgyu'i chosnyid ni chus stong pa tsam yin par ma zad de/_sngo ba dang g.yo ba tsam nyid kyiskyang stong pa yin la/_stong pa nyid de ni smigs rgyu skye bar snang yang rung 'gagpar snang yang rung ste/_stong pa nyid la mtshan nyid gzhan du 'gyur ba'ang medla/_dngos po'i spros pas zin pa'ang med do/_/de bzhin du chos thams cad kyi chosnyid ni/_gong du man ngag gi skabs su bstan pa bzhin du/_stong zhing bdag med panas gnyis su med pa'i bar du bstan pa bzhin te/_sna tshogs pa'i chos kyis rang gi rangbzhin gzhan du 'gyur ba'ang med la/_mtshan ma'i spros pas zin pa'ang med/_mtshanma bsal zhing dor ba yang ma yin te/_mtshan ma nyid kyi ngo bo nyid de lta bu yinpas/_chos nyid kyi thig le zhes bya'o/_/de nyid sangs rgyas kyi chos thams cad kyignas su gyur pas dbyings kyi thig le'o/__/de nyid dri ma thams cad gdod ma nas dagpas/_dbyings rnam par dag pa'i thig le'o/_/de nyid rang bzhin gyis 'od gsal te/_rangbyung gi ye shes rang shar bas/_ye shes chen po'i thig le'o/_/de nyid las kun du bzangpo'i rol pa'i rgyan mi 'gog pas/_kun du bzang po'i thig le'o/_/de lta bu'i don de yang dagzod bgrod cing sbyong ba la mi ltos te ye nas lhun kyis grub pas/_lhund kyis gnaspa'i thig le'o/_/de la dang po gnyis ni sems can kyi 'khrul pas ma bslad pa'o/__/bar magsum ni gnyen po'i thabs kyis ma bcos pa'o/_/tha ma ni brtsal ba las 'das par la bzlaba'o/_/che ba dang thig le 'di dag gis kyang /_byang chub sems kyi rang bzhin dang/_byang chub sems kyi che ba dang /_byang chub sems kyi gol sa bcad pa rnams bstanpa yin la/_byang chub sems kyi gzhag thabs kyang brtsal ba dang bral bar la dangrdeng chod pa nyid yin no/_/da ni 'di nas mar rnam grangs kyi don kyis blo'i rdengbcad nas/_brtsal ba med par lhund kyis gnas pa'i thabs ston te/_de la gol sgrib sum cusgol sa dang sgrib pa gcad pa ni/_spyir grags pa ming du sum cu rdzas su bcu rtsa bagnyis so/_/de la rtsa ba gnyis ni gol sa dang sgrib pa ste/_de la sgrib pa ni byang chubchen po la sgrib par byed pa ste/_'di ltar de sgrub par mi rtsol ba'o/_/de dag kyanggang zhe na/_'jig rten pa dang /_nyan thos dang /_rang sangs rgyas so/_/gol sa ni thunmong dang khyad par gnyis so/_/de la thun mong ni nang sems kyi rnal 'byord las golba'o/_/de yang 'di ltar mdo sde pha rol du phyin pa'i tshul dang /_kri ya dang /_u paya'o/_/khyad par gyi gol sa ni/_/rnal 'byor gyi tshul gcig la yang yo ga rnam pa bzhirphye ste/_'di ltar yo ga dang /_ma hA yo ga dang /_a nu yo ga dang /_a ti yo gar phyebas/_de dag 'og ma gong ma'i gol sar 'gyur ro/_/de bas na rdzas su bcu'o/__/ming dusum cu ni/_yo ga rnam pa bzhi re re la yang thun mong gi gol sgrib drug drugste/_drug bzhi'i nyi shu bzhi'o/_/khyad par gyi gol sa gcig dang gnyis dang gsumste/_drug gis bsnan nas spyir sum bcu'o/_/de la 'jig rten pa smos mi dgos/__nyan thoskyi lta sgom bden pa bzhi'i don la gnas shing /_sdom pa'i rtsa ba pham pa bzhi la sogste/_/so sor thar pa'i sdom pa la gnas nas/_khams gsum las nges par 'byung ba yin yang/_de kho na nyid kyi rnal 'byor dang bral bas rnal 'byor spyi las gol la/_rtsol ba'i nadkyis zin pas rdzogs pa chen po las gol lo/_/'di yang mthar sangs rgyas su 'gyur barbshad pas ni gol sa yin la/_byang chub chen por sems ma bskyed pas ni sgrib pa yinno/_/spyir ni gol sa thams cad kyang sgrib pa yin no/_/rang sangs rgyas kyi lta sgomrten 'brel gyi tshul la gnas shing /_sdom pa'i gzhi nyan thos dang mthun par gnaspas/_khams gsum las 'byung ba'ang de 'dra'o/_/mdo sde pha rol du phyin pa'i tshul lagnas pas byang chub chen por sems bskyed nas lta sgom sdom pa dang bcas pa pharol du phyin pa drug dang bcu la spyod de/_bye brag du na lta ba bden pa gnyis kyitshul la gnas shing /_sdom pa'i gzhi so sor thar pa la brten nas/_thun mong ma yin pa'isdom pa pham pa bzhi dang /_nyes byas kyis bsdus pa'i byang chub chen po'i sdom pala gnas nas/_dkon mchog dang sems can la rten nas byang chub chen po sgrub pala/_gtsor snying rje chen pos sems can kyi don byed pa'i spyod pa nyams su blangspa'i sgo nas byang chub chen po sgrub pa'ang /_de kho na nyid kyi rnal 'byor dangbral bas yo ga spyi las gol la/_rtsol ba mngon du byed pas rdzogs pa chen po las gollo/_/gsang sngags kyi tshul spyir dkon mchog dang sems can la brten nas byang chubbsgrub pa'ang /_gtsor rig sngags dang gsang sngags mnyes par bya ba spyod cing/_sems can gyi don zhar la spyod pa yin pa las/_de la kri ya'i lta sgom ni/_byang chubsems dang de nyid gsum la gnas pas/_rig sngags dang gsang sngags yongs su mnyespar byed cing /_sdom pa'i gzhi ni so sor thar pa dang /__byang chub chen po'i gzhi labrten nas/_bslab pa'i gzhi lnga la gnas te/_spang bar bya ba'i rtsa ba'i ltung ba chen pobzhi spangs te/_blang bar bya ba'i rtsa ba'i dam tshig bcu gsum dang /_yan lag gi damtshig mang po la gnas nas/_byang chub chen po sgrub par byed do/_/de la sdom pa'igzhi 'di rnams ni/_gsang sngags kyi 'dul ba yin pas/_gzhi thams cad 'di la brtente/__de nas rnal 'byor gyi rgyud rnams su gsungs pa'i/_sdom pa khyad par du gsungspa rnams kyang srung bar byed cing /_thun mong gi sdom pa rnams kyang srung bar'os pa ni srung /_sdud par 'os pa ni sdud par byed pas gzhi de la rten pa yin no/_/byangchub sems dang de nyid gsum yang /_gsang sngags kyi lta sgom thams cad kyi gzhiyin te shes bya ma lus pa mdor bsdus pa yin pas/_gsang sngags kyi rnal 'byor byed pakun la gces pa'i phyir cung zad tsam bshad do/_/de la byang chub kyi sems ni 'dir shesrab dang snying rjes bsdus pa'i sems bskyed pa'o/_/de nyid gsum ni bdag gi de kho nanyid dang /_lha'i de kho na nyid dang /_bzlas brjod kyi de kho na nyid do/_/de la bdaggi de kho na nyid kyis ni/_'khor ba'i chos kyi rang bzhin ji lta ba yin pa bsdusso/_/lha'i de kho na nyid kyis ni/_mya ngan las 'das pa'i chos kyi mtshan nyid ji lta bayin pa bsdus so/_/bzlas brjod kyi de kho na nyid kyis ni/_de bsgrub pa'i thabs kyimtshan nyid bsdus so/_/de la bdag ces bya ba ni/_phung po lnga'i don blos rnam parma phye ba tsam mo/_/de'i de kho na nyid ni sgo gsum gyi dbang gis rnam pa gsumdu 'gyur ro/_/de la nyan thos dang sgo bstun na/_phung po lnga'i tshogs 'di ni/_mustegs can kyis kun du brtags pa'i bdag dang bdag gi dang rtag pa dang chad pa la sogspar kun brtags pas stong ba/_phung po dang khams dang skye mched kyi mtshannyid/_chos tsam med par skur ba gdab du mi rung ba 'di ni bdag gi de kho na nyid yinno zhe'o/_/rnal 'byor spyod pa dang sgo bstun na/_phung po lnga'i tshogs pa 'di'i dekho na nyid ni/_bdag dang bdag gis stong par ma zad gyi/_nyan thos kyis gzung badang 'dzin par kun du brtags pas kyang stong pa/_sems dang sems las byung ba rangrigs pa tsam/_gang gi yang gzung ba ma yin zhing /_gang la'ang 'dzin par byed pa mayin pa 'di ni/_de'i de kho na nyid yin no/_/de yang gzung 'dzin gyi rtog pas ma bsladna ni sangs rgyas nyid dang bye brag med pa yin na/_bslad pas na bye brag phye bayin no zhe'o/_/dbu ma dang sgo bstun na/_phung po'i tshogs 'di'i de kho na nyidni/_rnal 'byor spyod pa bas rnam par mi rtog pa'i ye shes don dam par yod par brtagspas kyang stong ste/_spros pa thams cad yongs su zhi ba 'di ni de'i de kho na nyid dozhe'o/_/de ltar de kho na nyid gsum po gang yang rung ba zhig la/_lha'i de kho nanyid kyis bsgos te dam tshig sems dpa' bsgoms nas/_ye shes sems dpa' mdun du dmigste/_bzlas brjod dang ldan par byas pas grub pa'i khyad par 'grub par 'dod do/_/de la lhani phan 'dogs shing khyad par du 'phags pas lha zhes bya ste sangs rgyas so/_/de'i dekho na nyid ni chos brgyad lha drug du bsdus pa ste/_de la chos brgyad ni/_chos kyidbyings rnam par dag pa dang /_rnam par mi rtog pa'i ye shes dang /_de gnyis su medpa'i ting nge 'dzin dang /_rnam par rtog pa dang bcas pa'i ye shes dang /_gzugs kyibye brag du snang ba bzhi ste brgyad do/_/de la gzugs su snang ba'i bye brag bzhini/_sgrar snang ba dang /_ming du snang ba dang /_gzugs su snang ba dang /_phyagrgyar snang ba'o/_/de la lhas bsgos pa ni/_lha'i chos nyid dag pa dang /_bdag gi chosnyid ma dag pa gnyis la'ang rang bzhin bye brag med par rtogs te/_de bzhin du bsgompa dang /_lha'i ye shes rang rig dag pa dang /_bdag gi shes pa rang rig ma dag pagnyis kyang de bzhin du dbyer med la/_lha'i sku dang gsung khyad par du 'phags parsnang ba dang /_bdag gi lus ngag khyad par can ma yin par snang ba'ang de bzhin dushes te/_de la brten nas lhar bsgyur zhing bskyed de bsgoms pas/_lhar grub pas lhasbsgos pa zhes 'dogs so/_/don 'di lta bu la/_la la dag na re/_yi ge dang phyag rgya dangsku la sogs pa sgom pa na/_'di skad du/_'di dag ni gnyen po'i don tsam du kun dubrtags pa sgom pa yin no zhes skur pa 'debs par byed pa ni/_shin du lci ba'i las gsogpa yin te/_bdag gi de kho na nyid ngo bo nyid du grub par bsams nas/_lha'i de kho nanyid kun du brtags pa yin par sems pa 'di ni/_dper na blun po dag rgyan 'dogs pana/_nor bu 'ching bu rgyan gyi snying por byas nas/_nor bu rin po che rgyan rten tsamdu byed pa dang 'dra'o/_/lha'i de kho na nyid 'di ni/_gsang sngags kyi tshul kun laskyang 'dir ma 'dus pa gang yang med de/_'di nyid la bsdu lugs dang /_sbyor lugs dang/_lta lugs mi 'dra ba tsam du zad do/_/ha cang spros pa chog go/_/'di lta bur ston pa'di'ang phyi'i las dang bya ba gtsor byed pas rnal 'byor spyi las gol la/_rtsol ba mngondu byed pas rdzogs pa chen po las gol lo/_/u pa ya'ang bya ba mi gtong bas tshul de'dra'o/_/yo ga rnam pa bzhi ni nang sems kyi rnal 'byor gtsor byed pas spyi mthunno/_/nang gi khyad par ni/__yo ga ni spyod pa blang dor dang yang ldan la/_bsam palha dang bdag gnyis su'ang byed do/_/ma hA yo ga ni de las bzlog pa'o/_/a nu yo ga nirjes su mthun pa'i rnal 'byor ces bya ste/_dbyings dang ye shes gnyis su med pa'i rigpa skad cig ma gcig la/_lta spyod thams cad rdzogs par 'dod pas/_a ti yo ga dang rjessu mthun te/_cung zad brtsal ba dang bral bar la ma zlos pas rjes su mthun pa'i rnal'byor zhes bya'o/_/gsang sngags kyi nang gi bye brag 'di dag kyang /_bden pa gnyisdbyer med par 'dod pa'i dang po kri ya nas brtsams nas/_rdzogs pa chen por mtharphyin to/_/de'i dbang gis bdag gi de kho na nyid dang lha'i de kho na nyid rang bzhinmnyam par lta ba'i dang po kri ya nas brtsams nas/_rdzogs pa chen por mthar phyinto/_/ji ltar mnyam par lta ba shas che ba ltar/_mi mnyam par lta ba 'grib par 'gyurro/_/mdor na dngos por lta ba'i zhen pa khad kyis bri bar zad do/_/lha dang rang bzhinmnyam par lta ba 'di lta bu ni/_/nges pa'i don kyi mdo sde la'ang yod de/_'on kyangsmos pa tsam las ji ltar mnyam par bsgrub pa'i thabs med do/_/dper na nyan thos kyitshul las kyang /_byang chub sems dpa' rnams kyi skyes rabs dang /_dus yun ring morsems can kyi don spyod pas byang chub bsgrub par bstan pa tsam yod de/_'on kyangder byang chub kyi spyod pa ji ltar bsgrub pa'i thabs ma bshad pa bzhin no/_/gol sgrib'di dag kyang rdo rje sems dpa' nam mkha' che la brten nas bshad pa yin te/_sngon gyimkhan po rnams kyi lung khong thon las/_mi nub rgyal mtshan nam mkha' che nimkha' la nyi shar bzhin te gol sgrib so sor ston/_zhes kyang grags so/_/gol sgrib dedag kyang mtha' de las mi 'da' bas ra ba tsam du bshad par zad de/_bcar te 'bru 'thus sugzung na/_gol sa nyi shu rtsa gsum/_sgrib pa bdun te sum bcu'o/_/de la gol sa nyi shurtsa gsum la/_bcu phrag dang po ni/_byang chub kyi snying po'i gol sa gsum/_bsamgtan gyi gol sa gsum ste drug_chos nyid lam gyi gol sa bzhi ste bcu'o/_/bcu phraggnyis pa la/_ye shes chen po bde ba'i rnam pa la chags pa'i gol sa gcig_/re smon gyimtha' la gnas pa'i gol sa gnyis te gsum/_lung gi gol sa gsum ste drug_/rgyu'i gol sagcig ste bdun/_ting 'dzin thob pa 'bras bu'i gol sa gsum ste bcu'o/_/chos kyi gol sagsum la/_chos las chos mi 'byung ba dang /_chos la chos mi ltos pa dang /_chos kyischos mi rtogs pa gsum ste/_gol sa nyi shu rtsa gsum mo/_/sgrib pa bdun la/_snying pobyang chub kyi rang bzhin la bslad pas bsgribs pa'i sgrib pa gsum rnal 'byor gyi byaba don gyis ma zin te/_nyon mongs pa'i 'ching ba'i nad kyis zin pa'i sgrib pa gsum stedrug__lung sgro skur gyis zin pa'i sgrib pa gcig ste bdun no/_/de la byang chub kyisnying po'i gol sa gsum la/_dang po ni chos nyid byang chub kyi sems byang chub kyisnying po'i rang bzhin ni/_snang ba'i mtshan nyid thams cad dang bral ba yin pala/_chos nyid mngon du bya bar 'dod nas brtsal bas gol ba ni/_snang ba med pa'i chosnyid ni/_/ma brtsal bzhag pas bsgoms pa yin/__/de dang der ni rnam brtsal na/_/de lasde bzhin de mi 'byung /_/zhes gsungs pa yin te/_byang chub kyi snying po'i rangbzhin snang ba'i mtshan nyid dang bral bas cir yang ma brtsal na bsgoms pa yinte/_mngon du bya bar 'dod nas brtsal bas gol sar gyur to/_/gnyis pa byang chub kyisnying po gzhan gyi dbang gis mi 'gyur ba la/_'gro ba las kyis bkol bar brtags pas golsar gyur pa ni/_khyad par cir yang mtshungs pa las/_/las so zhes ni rnam parbrtags/_/ci ste las kyi dbang gyur na/_/rang byung ye shes yod ma yin/_/zhes gsungspa ste/_mngon par 'du byed kyi rtog pa sna tshogs ji ltar snang yang /_byang chub kyisnying po'i rang bzhin du mtshan nyid dbyer med par mnyam pa yin pa la/_'gro ba'khrul pas las dge sdig du kun du brtags par zad do/_/tshul 'di lta bu ni rnam par snangmdzad sgyu 'phrul drwa ba'i rgyud las kyang /_sems can mi shes pas rmongsnas/_/rnam rtog drwa bas blun byas gang /_/de dag gis ni dge sdig gi/_/phung pognyis su rnam par brtags/_/chos 'di rang bzhin gyis dag ste/_/nam mkha' lta bur drimed las/_/sems can shes pa spel ba'i phyir/_/las kyi tshul ni sna tshogs yin/_/zhesgsungs pa dang yang mthun no/_/de lta na mngon par 'du byed pa'i dus nyid na rangbyung gi ye shes rang shar ba yin te/_gzhan du na de lta ma yin te/_las rdzas su grubpa zhig na rang byung gi ye shes gtan ma grub par 'gyur te/_dper na 'gal me'i 'khor lorang gsal ba/_gal te 'khor lo'i mtshan nyid rang gsal bar rdzas su grub pa zhig na/_'galme rang bzhin gyis 'od gsal ba gtan ma grub pa bzhin no/_/gsum pa/_byang chub kyisnying po rgyu dang rkyen kyis ma bskyed pa la/_byang chub rgyu rkyen kyis grubpar 'dod nas brtsal bas gol sar gyur pa ni/_rgyu nyid rdo rje rkyen dang 'dra/_/maskyes pas na 'jig pa med/_/gdod nas snying po byang chub la/_/brtsal ba'i bsam pasdbyings mi bskyod/__/zhes gsungs pa ste/_rgyu dang rkyen du snang ba'i mtshan nyidrdo rje ltar dbyer med pa'i mtshan nyid pas/_skye 'gag med pa la rgyu rkyen gyi rtsolbas g.yo ba'i gnas med do zhe'o/_/bsam gtan gyi gol sa gsum la/_dang po ni/_yon tanchen po'i bsam gtan ni/_/bsam gtan nyid pas bsam du med/_ma bsams ma sbyangschos bzhin du/_/rnam rtog nyid las ye shes skye/_/zhes gsungs pa ste/_mnyam pa nyidkyi snying po la bsod nams mngon par 'du bya ba thams cad kyang bkag pa medla/_rnam par ma dag pa'i las kyang rang zhi bar 'gyur ba ni/_yon tan chen po'i bsamgtan yin bzhin du_/_de ltar ma rtogs te nyon mongs pa sbyang zhing yon tan mngonpar bsgrub par 'dod pa'i bsam pas bsam gtan kyi gnas la gnas pa ni/_blang dor kyi nadkyis zin te 'ching ba'o/_/bsam zhing sbyang ba'i rtsol ba la mi ltos par ma bcos pa'ingang la gnas na/_rnam rtog nyid ye shes su 'od gsal bar 'gyur ro zhe'o/__/gnyis pa'phra ba'i gol sa ni/__'phra' ba'i sgo mor ming btags nas/_/sems kyi dbyen pas lamtshol zhing /__/dgon pa'i rgyud du dben 'dzin te/_/brtags na rnam par rtog 'gyursgom/_ces gsungs pa ste/_de la 'phra' ba ces bya ba'i sgra ni/_don gnyis la 'jugste/_'dir yang de bzhin du sbyar te/_de la bslad pas phra ba ni/_yul med pa la yul dubzung nas/_sems yul las dben pa thard pa'i lam du mthong ba dang /_lus 'du 'dzi lasdben pa thar pa'i lam du mthong ba ni/_blo zhib mos brtags na rnam rtog nyid sgompa'o zhe'o/_/phra ba zab pa'i sgrar sbyar na/_rnam par mi rtog pa'i sgom lunglas/_rnam par mi rtog pa sgom pa na/_/blo rten gang la'ang mi 'cha'/_yul gang la'angmi dmigs/_rnam pa cir yang mi rtog pa'i bsgom mo zer ba ni/_skyon gsum dang bralba'i bdag nyid mngon du thob par 'dod pas/_blang dor kyi cha shas 'phra mo yod payin te/_'di ltar sems dngos po dang mtshan ma las dben pa lam du 'dod cing /_lus 'du'dzi las dben pa tshol ba 'di ni blo zhib mos brtags na rnam par rtog pa nyid sgom parzad do zhe'o/_/phyogs phyi ma 'di ni rdzogs pa chen po'i gol sa yin yang /_thun monggi blang byar bzung ngo/_/gsum pa rgyu 'bras kyi gol sa ni/_rgyu dang 'bras bur mingbtags shing /_/dge sdig gnyis ga rnam par sel/_/'jig rten 'di las 'byung ngo zhes/_/blangdor brod pa mchog du skyed/_/ces gsungs pa ste/_chos rgyu 'bras dang /_las dge sdigdon dam par yod par mthong bas/_'jig rten 'khor ba'i sdug bsngal 'dis skyo ste/_sdugbsngal gyi 'jig rten 'di las thar pa'i skam sar mngon par 'byung bar bya'o snyam dublang dor gyi brod pa la gnas pa rnams so/_/'di ni phal cher theg pa chung ngu la 'juggo/_/de la dge sdig gnyis ga rnam par sel zhes bya ba'i sgra/_rnam gcig du dge sdiggnyis ga 'gog pa la bya ste/_nyan thos dang rang sangs rgyas rnams las kyi tshe 'gogpa sgrub ste/_de bas na tshe dgag par bya ba'i phyir las 'gog pa sgrub bo/_/las 'gog parbya ba'i phyir nyon mongs pa 'gog pa sgrub po/_/nyon mongs pa 'gags na sdug bsngalgyi phung po 'ba' zhig pa'i 'jig rten 'di las/_mya ngan las 'das pa'i skam sar mngon par'byung ngo /_/zhes blang dor gyi brod pa mchog du skyed pa rnams so/_/chos nyidlam gyi gol sa bzhi la/_dang po lam dbu ma tshol ba gnyis su med pa'i lam las gol bani/_/chags dang ma chags tshig gi lam/_/dbu ma bzhin te brag cha 'dra/_/bde dangsdug bsngal rgyu mthun zhes/_/'gro ba'i mgon po sems dpas gsungs/_/zhes gsungs paste/_de la chags pa ni 'dod pa la gnas pa ste 'jig rten pa'o/_/ma chags pa ni de las grolba ste mya ngan las 'das pa'o/_/de gnyis ni tshig gi lam mo zhes bstan pa ste/_tshig gilam ni tshig gi don to/_/tshig gi don ni tha snyad kyi yul lo/_/tha snyad kyi yul ni bdagnyid thob pa med pa'o/_/de ltar 'khor ba dang mya ngan las 'das pa'i mtha' rnam pagnyis bdag nyid thob pa med na/_dbu ma'ang de dang 'dra bas dbu ma bzhin te zhesbya ba smos so/_/thams cad kyang tshig gi lam tsam ste don du bya ba med pas bragcha 'dra zhes gsungs pa yin no/_/de bas na chags pa'i sdug bsngal dang ma chags pa'ibde ba gnyis rgyu'am rang bzhin dbyer med par/_kun gyi bla mar gyur pa dpal rdo rjesems dpas gsungs so zhe'o/_/gnyis pa dbang po drug gi spyod yul mtshan ma'i skyondu bltas nas/_chos nyid zhi ba mtshan ma med pa gzhan du tshol bar byed pa na lamgyi rang gi ngo bo las gol bar gyur pa ni/_e ma'o sangs rgyas spyod yul 'di/_/btsal basrnyed pa'i gnas med de/_/drug gi chos bzhin yul med pas/_/mdongs pas nam mkha'brnyabs pa bzhin/_/zhes gsungs pa ste/_de bzhin gshegs pa'i spyod yul ni sems cankyi dbang po drug gi spyod yul las gzhan du btsal du med de/_dbang po drug gi spyodyul 'di nyid rang gi ngo bo ji ltar gnas pa gang yin pa de nyid sangs rgyas kyi spyodyul yang yin te/_de lta bu'i mtshan nyid la/_gang gis 'di ltar mtshan ma'i spyod yul 'didag ni/_sems can gyi spyod yul phyin ci log yin pas bsgom par bya ba'i don ma yinla/_bsgom pa'i don ni de bzhin gshegs pa'i spyod yul chos nyid mtshan ma zhi ba yinpas/_de bsgom par bya'o snyam du sems na/_mdongs pas nam mkha' bsnyabs pa dang'dra ste lam gyi rang gi ngo bo las gol lo/_/de ni dper na nam mkha' mtha' yas skyemched bsgoms pas gzugs zil gyis mnan te/_gzugs kyi 'du shes las 'das shing thogs pa'i'du shes nub par gyur kyang /_gzugs kyi bcings pa las mi grol te/_gzugs kyi bag lanyal mi spongs pa bzhin no/_/gal te gang zhig gis gzugs kyi ngo bo nyid nam mkha'ingo bo nyid dang dbyer med par rtogs nas/_/ting nge 'dzin de lta bu thob na ni/_/gzugskyi bcings pa las grol bar yang 'gyur ro/_/de bzhin du gang zhig gis mtshan mar snangba skyon du bltas nas/_mtshan ma med pa zhi ba bsgoms na ni mtshan ma zil kyisgnon par 'gyur gyi/_mtshan ma'i bcings pa las grol bar mi 'gyur ro/_/gang gi tshe gangzhig gis mtshan mar snang ba rnams kyi ngo bo nyid mtshan ma dang bral ba yin parrtogs nas/_mtshan ma la skyon du ma bltas shing mtshan ma ma bor bar mtshan ma'irang bzhin yongs su shes par bya ba la goms par byas pas/_mtshan ma med pa'i tingnge 'dzin thob na/_mtshan ma'i bcings pa las grol bar yang 'gyur ro/_/gsum pa lam gyirim pa la bgrod par 'dod pas/_bgrod du med pa'i lam las gol bar gyur pa ni/_gong nasgong du tshangs pa'i lam/_/bya bral chos dang mthun pa min/_/ci ste lam la bgrod'gyur na/_/nam mkha'i mtha' bzhin thob pa med/_/zhes gsungs pa ste/_chos ji bzhin pani chos rnams kyi ngo bo nyid yin pa la/_lam dang sa'i rim pas bgrod du med de/_galte sa'i rim pa bzhin du dag pa dang tshangs pa dang grol ba rim pas bsgrub du yodna/_chos rnams kyi chos nyid gtan med par 'gyur bas/_gal te gzhan dang gzhan thobpar bya ba yon na/_de mthar thug pa'ang rnyed par mi 'gyur ro zhe'o/_/bzhi pa snyingpo byang chub kyi rang bzhin phyogs dang ris med pa la/_lam la phyogs char bzungbas mnyam pa nyid kyi lam las gol bar gyur pa ni/_de dang 'dra ba yongs kyilam/_/zla ba las byung rten dang bcas/_/kun kyi mnyam nyid yin pa la/_/phyogs subltas pas grub pa med/_/ces gsungs pa ste/_de ni de bzhin nyid de snying po byangchub kyi rang bzhin no/_/de dang 'dra ba ni snying po byang chub la cha shas medde/_sems can dang sangs rgyas lam thun mong yin pas yongs kyi lam zhes byaste/_lam zhes bya ba dang /_sa zhes bya ba don 'dra ste/_sdud pa tshigs su bcad palas/_theg pa 'di ni mkha' 'dra gzhal med khang chen te/_zhes gsungs pa lta bu ste/_'dinas gzhan du bgrod pa la mi bya'i/_de'i rang bzhin du gnas pa tsam la bya'o/_/de nidpe chu zla dang 'dra bas/_zla ba las byung rten dang bcas zhes smos te/_'di ltar rtenchus gar khyab pa de tsam du chu zlas khyab ste/_khyab ma khyab kyi phyogs chamed bzhin du/_mi rnams 'di skad du/_rang rang gang na gnas pa'i sa phyogs de nasbltas pa na/_chu zla phyogs cha re re na gnas par mthong ste/_de'i dbang gis 'di skaddu chu zla 'di na snang ngo pha ki na snang ngo snyam du sems so/_/de bzhin dusnying po byang chub kyi rang bzhin la/_phyogs dang cha shas med de/_chos thamscad kyi rang bzhin yin pa las/_gang zag rnams lam la phyogs char 'dzin pas mnyam panyid las gol lo/__/bcu phrag dang po'o//_//bcu phrag gnyis pa la/_ye shes chen po'ibde ba'i rnam pa la chags pa'i gol sa ni/_da lta'i bde dang phyi ma'i bde/__/mngon sumpa dang rgyal las byung /_/de'ang rnam pa'i skyon yin pas/_de la rten par mibya'o/_/zhes gsungs pa ste/_de la da lta'i bde ba mngon sum pa ni rnam par mi rtogpa'i ye shes so/_/phyi ma'i bde ba rgyab las byung ba ni dag pa 'jig rten pa'i ye shesso/_/ye shes chen po 'di gnyis sangs rgyas kyi lam du mthong ste blang bar bya barmthong la/_mi mthun pa spang bar bya bar mthong na'ang /_rnam pa'i 'ching bas zinpa yin pas/_de la'ang blo'i rten mi bca' 'o zhes bya ba'i don to/_/re smon gyi mtha' lagnas pa'i gol sa gnyis la/_dang po 'jig rten gyi mngon par mtho ba la smon pa 'jog pa'igol sa ni/_srid pa gsum na sbyor ba'ang /_/ming tsam sgyu mar snang ba ste/_/'khor losgyur ba'i gnas chen yang /_/sgyu mas sbyong ba'i bsdi gnas yin/_/zhes gsungs paste/_srid pa gsum ni khams gsum mo/_/de na sbyor ba'i mngon par mtho ba ji snyedpa thams cad kyang /_ming tsam sgyu mar snang ba yin pas re smon gyi gnas su mirung ngo /_/mi'i 'jig rten 'di na mngon par mtho bar grub pa'i 'khor los sgyur ba'i rgyalpo'i gnas thob pa'ang /_mi'i 'jig rten sgyu ma tsam sbyong zhing 'dul bar byed pa'i bsdignas tsam yin pas/_re smon gyi gnas ma yin no zhe'o/_/gnyis pa 'bras bu dus phyis'byung ba'i re smon 'jog pa'i gol sa ni/_rnam spyod dus la ltos pa rnams/_/dus der'byung bar mi 'gyur te/_/ma bral smon pa spyod pas na/_/stong pa'i mtshan nyidgsungs pa bzhin/_/ces gsungs pa ste/_mtshan ma'i rnam pa la zhen pa rnams/_rgyu las'bras bu dus phyis 'byung bar snang ba de bzhin du bden par zhen nas/_'bras bu dusgzhan du 'byung ba'i re smon 'jog pa ni/_de bzhin du 'byung bar myi 'gyur te/_dper nabcom ldan 'das kyis gdul bya'i dbang gi phyir stong pa nyid yod do zhes gsungs palas/_de'i dbang gis gang zag de sangs rgyas kyi bka' la dad par gyur te zhugs nas/_denas stong pa'i dngos po btsal ba na ma rnyed pa bzhin no/_/'di ni snying po byangchub kyi rang bzhin la dus snga phyi med bzhin du/_dus kyi mtha' la re smon 'jog pasgol ba yin no/_/lung gi gol sa gsum la/_dang po lung sgro 'dogs kyis zin pa'i gol sani/_gcig ste rnam pa yongs kyis med/_/rnam 'byor nam mkha'i bya lam gnas/_/mabyung ma skyes snying po la/_/sgros btags chos kun ga la yod/_/ces gsungs pa ste/_delung zhes bya ba ni/_bka'i mtshan nyid de rten par 'os pa'o/_/de yang nges pa'i lungdang tha mal pa'o/_/de la nges pa'i lung ni thog du phab pa ste/_sgro 'dogs dang bralba yin na/_lung gi rang bzhin ni snying po byang chub kyi don nyid yin la/_de nimngon du bya ba'i chos dang bral bas gang gis kyang bstan par mi nus la/_de bas nade mtshon pa'i lung gi tshig rnams kyang sgro 'dogs yin te/_lung gi rang bzhin las gollo zhe'o/_/gnyis pa ni ting nge 'dzin gyi gol sa ste/_nang ma dag pa la phyi rol rtsolba'i nad kyis zin pas/_mnyam pa nyid kyi ting nge 'dzin las gol bar gyur pa ni/__phyinang gnyis ga phyi nyid nang /__/zab mo'i cha shas rtogs yul med/_/srid pa ming tsamlog pa'i stobs/_/de bas ting 'dzind mnyam dang bral/_/zhes gsungs pa ste/__de la phyini sems kyi bde ba thob par 'dod pa'i rtsol sems so/_/nang ni bde ba thob pa'o/_/phyinyid nang zhes bya ba ni phyi nang bzlog par bstan pa ste/_rtsol ba ngang gis zhi ba ninang du 'gyur ro/_/bde ba chags pa'i 'ching bas zin pa ni phyir 'gyur ro/_/des zab mo'idon mi rtogs te/_srid pa'i 'ching ba'i dbang du 'gyur bas/_zab mo'i cha shas rtogs yulmed/_/srid pa ming tsam log pa'i stobs/_/zhes bya'o/_/de bas na mnyam pa nyid kyiting nge 'dzin las gol bar gyur bas/_de bas ting 'dzin mnyam dang bral/_/zhes gsungspa yin no/_/gsum pa ni dam tshig gi gol sa ste/_de yang mnyam pa nyid kyi snying pola dam tshig phyi nang du dbye ba med de/_ji star 'gro ba rnams phung po dang khamskyi rang bzhin yin pa'i phyir/_mtshan nyid de las 'da' ba'i thabs med pa bzhin/_phungpo dang khams kyi rang bzhin nyid sangs rgyas kyi che ba yin pas de las 'da' ba'i thabsmed pa'i phyir/_/bsrung ba dang mi bsrung ba med bzhin du/_dam tshig phyi nang dubstan pas gol lo zhes bstan pa'i phyir/_de la tha tshigs phyi dang nang /_/rang bzhinphung po khams bzhin gnas/_/dus gsum de dang mi 'bral bas/__/tha tshigs ming dubtags pa med/_/ces gsungs pa yin no/_/de la rgyu'i gol sa ni/_/'di la brtul zhugs dragshul kyis/__/gnas su bya ba'i gzhi med de/_/a dang par ni rnam ldan na/__/sgyu ma'ibde ba 'byung bar 'dod/_/ces gsungs pa ste/_snying po byang chub kyi rang bzhin gnassu bya ba dang bral ba la/_phyi rol gyi dka' thub dang brtul zhugs kyi nan dang tshankyis bsgrub par bya ba'i gnas gzhi med de/_'on kyang ma skyes pa'i don la ma chagspa'i blo dang ldan na/_sgyu ma tsam du yon tan snang ngo zhes bya ba'i don to/_/ting'dzin thob pa 'bras bu'i gol sa gsum la/_dang po bde ba thob par 'dod nas rtsol ba'i golsa ni/_rang bzhin gcig du ma nges pas/_/ji ltar bltas pa der snang ste/_snang 'dod rtsolsems bde ba yang /_/de ni sgrib skyon chen po yin/_/ces gsungs pa ste/_chos rnamskyi rang bzhin ji lta bu'i ngo bo yang ma yin pa'i phyir/_blos ji ltar bltas pa bzhinsnang ba la/_yang dag pa'i ngo bo zhig snang ba'i bde ba thob du re nas rtsol bas gollo/_/gnyis pa byang chub kyi yan lag gi mtshan ma phra mo'i gol sa ni/_byang chubyan lag kun kyi sgo/_/cha lugs bsgoms pas chu zla bzhin/_/ma chags ma gos byunggyur kyang /_/bsgoms pas byis pa'i spyod yul bzhin/_/zhes gsungs pa ste/_byang chubkyi yan lag gi sgor gyur pa mtshan ma lha'i cha lugs/_cha shas yongs su rdzogs pa'amma rdzogs pas bsdus pa gang yang rung ba mngon du gyur te/_sgrib pa'i dri mas magos pa gsal bar gyur kyang /_mtshan mar snang ba cig gsal bar zad pas/_byis pa'ispyod yul bzhin no/_/gsum pa mtshan ma rags pa'i gol sa ni/_dkyil 'khor khro gnyercha lugs kyis/_/khro bdag chen po'i lus bzung nas/_/yi ge mngon du gyur na'ang /_/zhiba de nyid mthong ba min/_/zhes gsungs pa ste/_'di'i don yang snga ma bzhin no/_/yige zhes bya ba'i sgra ni/_gnas skabs kyis chos nyid dang /_ye shes dang /_ming dang/_gzugs dag la 'jug na/_'dir lha'i sku nyid la bya'o/_/bcu phrag gnyis pa ste spyir nyishu'o//_//chos kyi gol sa gsum la/_dang po chos las chos mi 'byung ba ni/_rnamgrangs brgya stong phrag yas pa/_/gang ltar bskyed kyang me tog skye/_/mtshan mamed pa'i dbang gis na/_/bsdi gnas de las 'byung mi 'gyur/__/zhes gsungs pa ste/__choskyi sgo mo dpag du med pa gsungs pa'ang /_thams cad kyang sems can kyi don du'gyur te/_che ba'i yon tan skyed pa yin mod kyi/_/chos nyid la mtshan ma medpas/_rnam grangs kyi chos las snying po'i chos 'byung bar mi 'gyur ro/_/gnyis pa chosla chos mi ltos pa ni/_lhag ma med par yongs su rdzogs/_/'gyur ba ma yin drang porgnas/_/nam mkha' bzhin du mtha' mnyam zhing /_/gzhan la ltos 'gyur chos mayin/_zhes gsungs pa ste/_chos zhes bya ba ni rang rang gi chos sam mtshan nyid yinte/_/gzhan la ltos na rang gi chos su mi 'gyur ro/_/dper na dngos po'i chos sgrub pana'ang /_me shel kyi 'od tsha ba nyi ma la ltos mi dgos pa zhig na/_me shel tsha ba'imtshan nyid du grub pa zhig na/_ltos pa'i phyir mi grub bo/_/me ni gzhan la ltos midgos par tsha bas/_me tsha ba'i chos su grub po/_/dngos po med pa'i chos sgrub pana/_dper na smigs rgyu'i chos chu yis stong ba dang sngo ba dang g.yo bas stong payin par grub pa na/_tha snyad kyi blo smigs rgyu la rten nas 'jug par byed modkyi/_stong pa nyid kyi chos ni smigs rgyu la ltos pa med de/_nyi ma shar te smigsrgyu yod kyang rung /_nyi ma nub ste smigs rgyu 'gags kyang rung /_stong pa nyid larang bzhin bye brag du gyur pa med do/_/de bzhin du chos can mtshan mar snang bala rten nas tha snyad kyi blo 'jug par zad de/_ngo bo nyid kyis dag pa'i chos ni gzhangang la'ang ltos pa med do/_/gsum pa chos kyis chos mi rtogs pa ni/_lhun kyis gnaspa'i bde chen de/_/mtshungs pa med pa'i ye shes kyis/_/rang gi mthu yis rig palas/_chos ni gzhan nas 'byung mi 'gyur/_/zhes gsungs pa ste/_chos nyid snying pobyang chub kyi rang bzhin byang chub kyi sems bde ba chen po de ni/_/ngo bo nyidkyis dri mas ma bslad/_rang 'od gsal zhing rang rig pa las ma gtogs pa/_chos nyid laye shes kyis dmigs shing rtogs pa zhig na/_chos nyid du'ang mi rung ngo /_/de ltar golsa nyi shu rtsa gsum mo/_/sgrib pa bdun las/_bslad pa'i sgrib pa gsum la/_dang posnying po byang chub kyi rang bzhin gud na med bzhin du bslad pas bsgribs pa ni/_slazhing dka' la bslad phyir dka'/_/mngon sum mi gnas kun tu khyab/__/ming tsam 'dizhes bstan par ni/_/rdo rje sems dpas mtshon du med/_/zhes gsungs pa ste/_snying pobyang chub kyi rang bzhin gud na med cing brtsal du med pas sla la/_bslad pasbsgribs te ma rtogs pas dka'o/_/de ni nam mkha'i dbyings dang 'dra ste/_mngon sumdu mi snang la kun la khyab bo/_/de'i rang bzhin ni mtshan ma'i tha snyad las 'daste/_ming tsam 'di zhes bstan par ni/_/rdo rje sems dpas mtshon du med/_/zhes gsungspa yin no/_/gnyis pa bslad pas bsgribs pa'i phyir dge ba'i bshes gnyen kyis skabs dbyedgos par bstan pa ni/_'di ni thams cad mtshungs pa'i lam/_/'gro ba kun la rang bzhingnas/_/byis pas bslad pas 'khrul pa'i phyir/_/sman nyid sman pa tshol ba bzhin/_/zhegsungs pa ste/_rang bzhin yin yang bslad pas bsgribs pas ngo ma shes te/_dper nasman ni rang bzhin gyis nad la sman bsod du gyur pa nyid yin yang /_sman de tsholba sman pa yin pa bzhin du/_'gro ba rang bzhin gyis grol ba yin yang /_bslad pas deltar ma shes pa la dge ba'i bshes gnyen kyi skabs dbye dgos pas/_dge ba'i bshes gnyendam pa bsten cig pa'o/_/gsum pa ni bde ba chen po phyogs dang ris med pa la/_bsladpas snod kyi 'jig rten phyogs chad pa dang /_bcud kyi 'jig rten ris su bye bar snang bani/_go ba'i yul na bde ba che/_/de nyid rnam dag 'jig rten yin/_/de la phyogs kyi 'od'dus pas/_/phyogs bzhi mtshams dang bla 'og 'grub/_/ma nges 'ja' tshon kha doglas/_/rigs kyi khyad par mngon par snang /_/zhes gsungs pa ste/__/bde ba chen pophyogs dang ris med pa la/_phyogs ris su snang ba thams cad ye shes chen po'i rol pache ba'i rgyan nyid yin mod kyi/_bslad pas snod bcud kyi 'jig rten du snang ba yangyin no zhes pa'o/_/de la 'od 'dus pa zhes bya ba ni/_cir yang ma grub pa la grub grubltar phyogs su chad par snang ba ste snod kyi 'jig rten du snang ba'o/_/'ja' tshon khadog zhes bya ba ni/_/so sor dbye ba med pa la so sor nges nges ltar snang ba ste/_bcudkyi 'jig rten du snang ba'o/_/mdor na gzhi gcig la rnam par dag pa'i 'jig rten du snangba dang /_ma dag pa'i 'jig rten du snang ba ste/_de la ma dag par snang ba ni/_bsladpas bsgribs pa yin no zhe'o/_/tshul 'di lta bu ni mdo sde las kyang gsungs te/_snoddang bcud kyis bsdus pa'i 'jig rten thams cad sangs rgyas kyi zhing du ma gyur pa medla/__gdul bya'i rgyud kyang rnam pa gnyis te/__sems can dul ba dang khengspa'o/_/de la dul ba ni byang chub sems dpa'o/__/khengs pa ni so so'i skye bo dangnyan thos so/_/de la sems can dul ba gdul bar bya ba'i phyir/_/yongs su dag pa'i 'jigrten dang /_longs spyod rdzogs pa'i skur snang bar byin gyis rlob bo/_/sems cankhengs pa rnams gdul ba'i phyir/_yongs su ma dag pa'i 'jig rten dang /_sangs rgyasngan cing dbul bar snang bar byin gyis rlob bo/_/'jig rten 'jig pa'i bskal pas 'jig pa'ang/_des 'dul ba la de ltar byin gyis rlob bo/_/tha na nyon mongs pa stong phrag brgyadcu rtsa bzhis 'gro ba rnams nyon mongs par byed pa gang yin pa dang /_bdud bzhi podag gis kyang sangs rgyas rnams sangs rgyas kyi mdzad pa mi sgrub pa med par'byung la/_thun mong gi bka' rnams las snod dang bcud kyi 'jig rten ni/_sems can gyilas dbang gis grub pa yin par 'byung ste/_'on kyang tshul 'di gnyis la snang ba tha dadmed cing snang ba'i rten gzhi yang med de/_snang ba'i rkyen tsam du ni thugs rjedang las gnyis ga'ang thun mong du 'gyur du rung la/_snang ba de nyid kyang byanggrol dang 'ching ba gnyis ga'i rkyen du 'gyur bar mnyam pas/_tshul gnyis ga ltar yangbsgrub du rung bar snang ngo /_/rjes su mthun pa'i blo mi slu ba gang yin pa de ltarbden par sgrub pa ltar na ni/_thugs rje'i byin rlabs ltar bden par 'gyur ro/_/rnal 'byorkyi bya ba don kyis ma zin te/_nyon mongs pa'i 'ching bas zin pa'i sgrib pa gsumni/_'di ltar rnal 'byor pa'i bya ba thams cad kyang mdor bsdus na rnam pa gsum yinte/_/'phags pa mchod par bya ba'i phyir/_rol pa rgyan kyi dkyil 'khor kyi tshul gyistshogs kyi mchod pa bsngo zhing dbul ba dang /_'gro ba'i don du las rgya mtshobrtsams pa dang /_bsod nams kyi tshogs bskyed pa'i phyir/_bla ma mchod pa dangsbyin pa gtong ba la sogs te/_bsod nams bya ba'i dngos po thams cad kyang mi spangbar don gyis zin par bya ste/_spyad par bya ba yin pa las/_nyon mongs pa'i 'ching bargyur na sgrib par bstan pa'o/_/de gsum gyi dkyus dang don ni go sla bas ma bkoddo/_/tha ma lung sgro skur kyis zin pa'i sgrib pa ni/_de bas de lung de nyid la/_/de lasde byar sgrib par 'gyur/_/de ltar de la de rtog na/_/de la de nyid thob pa med/_/zhesgsungs pa ste/_de la lung de nyid ni byang chub kyi sems snying po byang chub kyirang bzhin de nyid rten gzhi'i mchog yin pas lung de nyid do/_/de la bya ba ni de nyidthob cing rtogs par bya ba'i phyir/_yod med kyi blo dang /_sgra'i rtsol ba bskyed pathams cad sgrib pa nyid yin te/_mtsho rlung gis bskyod pa lta bu'o/_/de bas na rang girang bzhin rang bzhag na bde ba chen por rang gnas bzhin du/_de la rtog pas thob parmi 'gyur ro zhe'o/_/'di ni chu dang me ni ma bcos na rang dwangs shing gsal la/_ji ltar'du byed pa de ltar rang la rang sgrib bo/_/de bzhin du sems ngo bo nyid med par rtogsna bcos mi dgos la/_bcos par bya ba dang byed pa'i dngos gzhi'ang mi rnyed do/_/mashes na ji ltar nan gyis bcos kyang rtog pa snga phyi rje ba tsam du zad de/_dper nasprin dkar nag gnyis ga nam mkha' la sgrib pa lta bu'o/_/de ltar gol sgrib sum bcus golsa dang sgrib pa bcad pa de nyid/_byang chub sems kyi rang bzhin bstan pa'ang yinla/_byang chub sems kyi gzhag thabs bstan pa'ang yin no/_/yin pa rnam pa gsumni/_kun tu bzang po yin pa dang /_kun tu bzang mo yin pa dang /_gnyis su med pa yinpa'o/_/'di gsum ni che ba rnam pa lnga mdor bsdus pa'i man ngag yin te/_cir snangyang kun tu bzang po'i rol pa la mnga' brnyes pa yin pas/__kun tu bzang po yin pazhes bya'o/_/cir snang yang rang gi ngo bo ma grub pas/__kun tu bzang mo yin pazhes bya'o/_/de la yang mtshan nyid gnyis su grub pa med de/_/snang ba nyid maskyes pa'o/_/ma skyes pa nyid sna tshogs su snang zhing thugs rje'i byin rlabs rgyunmi 'chad do/_/tshig 'di gsum gyis kyang rdzogs pa chen po'i don thams cad bsdusso/_/de la gding chen po gsum ni/_thig le chen po drug man ngag tu bsdus pa yinte/_gsum gang zhe na/_ngang dang /_rang bzhin/_bdag nyid chen po'o/_/de la ngangma byas pa/_rang bzhin ma bcos pa/_bdag nyid chen po lhun gyis grub pa'o/_/de lama byas pa ni sems can gyi 'khrul pas ji ltar bslad kyang /_sems kyi rang bzhin gzhandu 'gyur ba med pa'o/_/ma bcos pa ni rgyal ba rnams kyi thabs kyis ji ltar bcos kyang/_byang chub sems kyi yon tan bogs dbyung du med pa'o/_/lhun kyis grub pa ni de ltabas na bgrod cing sbyong ba las 'das pa'o/_/don 'dis kyang rdzogs pa chen po'i donmtha' dag bsdus so/_/de la man ngag gi rtsa ba gsum ni/_gol sgrib sum bcu'i gol sabcad pa mdor bsdus pa ste/_gsum gang zhe na/_lung la ma brten pa'i man ngag_/rgyulas ma byung ba'i 'bras bu/_/sems las ma byung ba'i chos so/_/de la gol sgrib sum bcuskyang byang chub sems kyi rang bzhin ma rtogs pa dang /_rtsol sgrub kyi mthu lasthob par 'gyur ba bcad do/_/'dir yang de nyid bstan te/_de la byang chub kyi sems nichos thams cad kyi snying po yin pas/_blo la bcad pa'i man ngag gi dam pa yin yang/_lung gi sgra la rten pa'ang ma yin no/_/byang chub kyi sems ni rang bzhin gyis 'odgsal ba yin yang /_sems las byung ba'i chos shes rab dang ting nge 'dzin dang snyingrjes bsdus pa'ang ma yin no/_/byang chub kyi sems ni mngon par rdzogs par sangsrgyas pa yin yang /_bsod nams dang ye shes kyi tshogs kyi rgyu las bsgrubs pa'ang mayin no/_/de la byang chub kyi sems thig le chen po gcig gis shes bya thams cad kyigdar sha ji ltar gcad ce na/_chos thams cad sems su 'dus pas/_sems las ma gtogs pa'ishes bya gzhan med la/_sems kyi rang bzhin nyid byang chub yin pas/_gong du bstanpa ltar shes bya'i bya ba bzhi las 'das par the tshom med cing dri ma med pas gdar shabcad ces bya'o/_/thams cad nas thams cad du sangs rgyas pa med pa'i che bas la bzlaba zhes bya ba ni/_sangs rgyas pa dang sangs ma rgyas pa gnyis med na ci zhig brtsalte brtsal du med par la bzla'o/_/de lta bu'i don dang ldan pa'i rnal 'byor gyi skyes burnams ni/_kun tu bzang po dbye ba med pa'i sa la lhun kyis gnas pa yin te/_de la kuntu bzang po dbye ba med pa'i sa ni sangs rgyas kyi sa thams cad kyi spyi chings yinte/_rdzogs pa chen po'i don ji lta ba gang yin pa de nyid do/_/dpal rdo rje sems dpa'gnyis pa zhes bya ba ni/_dpal rdo rje sems dpa' dang dgongs pa mthun pa'o/_/srid padang mi srid pa zhes bya ba la/_srid pa ni sems can las kyi tshe bskyed pa rnamste/_so so'i skye bo dang byang chub sems dpa' 'o/_/mi srid pa zhes bya ba ni las kyitshe bkag pa rnams te/_nyan thos dang rang sangs rgyas rnams so/_/de dag thams cadkyis yid bzhin gyi nor bu rin po che dbang gi rgyal po bzhin du/_spyi bos bkur ba'i 'ossu gyur pa ni/_rdzogs pa chen po'i don rtogs shing rdeng du gyur pa'i rnal 'byor kyiskyes bu chen po dag yin te/_gang gi phyir dpal rdo rje sems dpa' gnyis pa yin pa de'iphyir ro/_/zhes bstan par 'gyur ro/_/de dag gis ni byang chub sems kyi rang bzhindang /_byang chub sems kyi che ba dang /_byang chub sems kyi gol sgrib rnamsgzhung gi tshogs dang bcas te bstan pa yin no/_/da ni byang chub sems kyi gzhagthabs bstan te/_de yang mdor bsdus te bstan na/_chos thams cad sgyu ma dang smigsrgyu la sogs pa dang 'go mnyam par shes te/_shes bzhin chen po'i snod kyis bzungnas/_btang snyoms chen po'i ngang la gnas pa tsam la byang chub sems kyi gzhagthabs zhes bya'o/_/de la sgyu ma dang 'go mnyam pa ni gong du rgyas par bshad zinto/_/de ltar sgyu ma dang 'go mnyam pa dang mi mnyam par lta ba'i dbang gis/_shesbzhin dang shes bzhin chen po'i bye brag du 'gyur te/_de la shes bzhin ni dran pa dangshes rab kyi bye brag gang gis/_lus dang ngag dang yid kyi las rnams la shes bzhin du'jug pa ste/_gang de yod na sems nang du yang dag 'jog la mnyam par 'jog pa'i tshena'ang /_'di ltar bying na'ang bying ngo zhes bya bar rab du shes/_rgod na'ang rgod dozhes bya bar rab du shes/_bying ba'i gnyen po sems pas 'phang bstod pa yin par yangrab tu shes/_rgod pa'i gnyen po btang snyoms kyis mgo gnon pa yin par yang rab tushes/_bying rgod gnyis kyi zug rngu dang bral te blo mnyam par gnas na yang debzhin du rab du shes te/_lhag par gnyen po bsten pa'i rtsol ba bskyed pa'i gnas ma yinpar yang rab du shes pa'i blo bya ra ba dang 'dra ba ste/_dper na snod chus gang baphyir ma bo bar srung ba lta bu'o/_/de ni sgyu ma dang 'go mi mnyam par lta ba lasbyung ba yin te/_dper na glang po che rang bzhin gyis dregs shing myos pa dag_/rgunchang 'thungs par gyur na shin du myos par 'gyur te/_de lcags kyu dang lcags thag gisma zin na/_rtsi khyim gzhom pa dang srog chags gsad pa la sogs pa nyes pa snatshogs la sbyor bar dogs pa des 'jigs te/_gzungs gnyis kyis rtag du 'dzin to/_/des zincing dul na dgra'i dpung 'joms shing yul [?]g.yul ce [? ]brtan par byed pa'i yon tanchen po yod pas/_de ltar skyon dang yon tan gnyis kyi dbang gis re dogs kyi blo dangldan pas/_de'i phyir rtag du gzungs gnyis kyi srung ngo /_/de bzhin du sems kyi glangpo che rang bzhin gyis gdul dka' bar gyur pa la/_'dod chags la sogs pa nyon mongs parnams dang /_bying rgod la sogs pa nye ba'i nyon mongs pa rnams kyi rgun chang'thungs te/_shin tu 'khrugs shing nyon mongs par gyur pa la/_shes bzhin gyi lcags thagdang lcags kyus ma zin na/_rtag du 'khor ba dang ngan song gi rgyu gnas ngan len gyilas kho na gsog par byed pas/_de'i nyes skyon chen pos 'jigs pa'i dogs pa yod pa dang/_shes bzhin kyi gzungs kyis zin na nyon mongs pa rnams kyi dbang du mi 'gyurte/_mtho ris dang thar pa'i 'bras bu chen po la sbyor ba'i yon tan chen po yod pas re badang ldan te/_de ltar re dogs chen po gnyis yod pas/_de'i phyir shes bzhin gyi gzungskyis srung bar byed do/_/de la shes bzhin chen po gang zhe na/_dper na khor yug chenpo'i snod kyis bzung ba'i rgya mtsho chen po ni/_chu bo chen po mtha' yas pa 'babkyang ltung ba'i dogs pa med do/_/dus kyi rlung gis bskyod dam/_nam mkha' lding gi'dab mas gtor yang khor yug chen po las phyir 'da' ba'i dogs pa med pa bzhin du/_chosthams cad sgyu ma dang 'go mnyam par rtogs pa na/_re dogs kyi blo dang bral basbsrung ba dang mi bsrung ba gnyis med par rtogs pa'i blo dang ldan pa ste/_dper nasgyu ma'i glang po che snang zhing mthong na/_de sgyu mar shes pas/_shor bas yulphung ba'i dogs pa'i blo yang mi skye/_gzungs kyis zin cing dul bas yul srung ba'i reba'i blo'ang mi skye ste/_de'i dbang gis lcags kyu dang lcags thag gi gzungs kyang misten pa bzhin no/_/shes bzhin rnam pa gnyis la bsten nas/_btang snyoms dang btangsnyoms chen po la gnyis su 'gyur te/_de la btang snyoms ni nyon mongs pa med pargnas pa'i blo gang zhig__bying rgod kyi zug rngu gnyis kyi mi mnyam pa med pasna/_sems mnyam pa nyid thob pa zhes bya ste btang snyoms thog ma'o/_/de nas debas ches sems dbang du gyur pa na/_zug rngu gnyis gnyen pos bcos mi dgos par semsrnal du 'dug pa thob ste/_btang snyoms bar ma zhes bya'o/_/de nas sems de shin tuyang dbang du gyur pas na/_zug rngu gnyis 'byung ba'i dogs pa'ang med la/_gnyen pobsten pa'i rtsol ba'ang med par sems lhun gyis grub pa thob pa ste/_btang snyoms thama'o/_/de la btang snyoms chen po gang zhe na/_/sgyu ma dang 'go mnyam par rtogspa na/_/mi mthun pa dang gnyen po dbyer med pa'i shes bzhin chen po dang ldan pasna/_mi mthun pa spang bar mi rtsol/_gnyen po bsten par mi rtsol/_don mngon du byabar mi rtsol te/_ma bcos pa'i ngang la lhun gyis gnas pa tsam mo/_yang smigs rgyu'idpes bstan na/_nam mkha'i ngang las ma g.yos bzhin du/_/klung chus gang ba bzhindu snang ngo /_/snang ba'i dus de nyid na chu med pa tsam du ma zad kyi/_sngo badang g.yo bar snang ba nyid na/_sngo ba dang g.yo ba nyid kyang med de/_nammkha'i rang bzhin du gnas so/_/nam mkha'i rang bzhin nyid ji lta bu zhe na/_sems canrnams gzugs las bzlog pa'i dngos po stong ba zhig yod par brtags nas/_nam mkha' nammkha' zhes tha snyad kyi yul du byed pa tsam ma gtogs pa/_nam mkha' la ngo bo nyidgang yang med do/_/de bzhin du chos thams cad rang bzhin gyis rnam par dag pa'ingang las ma g.yos bzhin du/_sangs rgyas kyi sku dang ye shes man chad nas/_semscan kyi gnas dang sdug bsngal gyi bar du snang ste/_de ltar snang ba'i dus nyid na chudang 'dra ba'i dngos po sna tshogs su kun tu brtags pas stong ba tsam du ma zadkyi/_sngo ba dang g.yo ba dang 'dra ba'i sems rang rig pa dang ye shes rang rig panyid kyang de ltar grub pa med de/_chos nyid dag pa'i rang bzhin du gnas so/_/chosnyid dag pa zhes bya ba de nyid kyang nam mkha' dang 'dra ste/_sems kyi tha snyadkyi blo'i yul du bdag med pa spros pa nye bar zhi ba zhes bzhag par zad kyi/_ngo bonyid gang yang med do/_/de ltar rtogs pa ni smigs rgyu dang 'go mnyam par rtogs pazhes bya'o/_/de ltar rtogs pas ni smigs rgyus gnod par yang ma dogs/_/phan 'dogs paryang mi re bas re dogs dang bral ba'i blo dang ldan pa bzhin du/_kun nas nyon mongspa'i chos kyis gnod pa sgrub par yang mi dogs/_rnam par byang ba'i chos kyis phan pasgrub par yang mi re ba'i blo dang ldan pa ni/_shes bzhin chen po'i snod kyis zin pazhes bya/_de'i dbang gis rtsol ba gang yang mi skyed de/_ma bcos pa'i ngang la gnaspa ni/_btang snyoms chen po'i ngang la gnas pa zhes bya'o/_/mdor bsdus na chosthams cad sgyu ma dang smigs rgyu dang 'go mnyam par rtogs pa ni/_rdzogs pa chenpo'i don rtogs pa ste lta ba zhes bya/_rtogs pa'i blo dang mi 'bral bar gnas pa ni shesbzhin chen po'i snod kyis zin pa zhes bya/_de'i dbang gis 'du byed kyi rtsol ba ched dumi skyed pa ni/_btang snyoms chen po'i ngang la gnas pa zhes bya ste/_de la sgom pazhes kyang bya'o/_/tshig de gsum kyis rdzogs pa chen po'i lta sgom ma lus par rdzogspa yin no/_/da ni don de dag nyid lung gi khungs kyi sgo nas bstan na/_ma dad pa khacig kyang dad par 'gyur/_ma rtogs pa kha cig kyang rtogs par 'gyur bas/_de bas nagzhung gi tshogs kyi tshig gis bstan to/_/de la shes bzhin gyis zin par bya ba ma gtogspa rtsol bas bcos su med de/_rnam par rtog pa dang rnam par mi rtog pa gnyis ga'angrang bzhin gyis mnyam pa'i phyir/_rtsol bas bcos mi dgos pa ni/_lta ba yang dag sgronma las/_/rmi lam dag gi bde dang sdug bsngal yang /_/sad par gyur na rang bzhinmnyam pa ltar/_/rnam par rtog dang mi rtog gnyis ga'ang /_/shes pas rig na rang bzhinyongs kyis mnyam/_/de ltar dus gsum rnam pa thams cad dag_/rang bzhin nyid las ma'das shes nas ni/_/sgro 'dogs byis pa'i rjes su ma 'brangs na/_/rang bzhin nyid ni yonggis bcos mi dgos/_/zhes gsungs pa ste/_shes bzhin chen pos zin cing sgro 'dogs kyirjes su ma 'brangs pa tsam ste/_rtsol bas bcos pa'i don ni med do/_/gang gi phyir chosnyid zhes brjod pa'ang /_chos thams cad sems su 'dus pas/_sems las ma gtogs pa'ichos gzhan med la/_sems ngo bo nyid kyis ma skyes pa nyid chos nyid ces bya barzad na/_da su zhig gis gang zhig bsgom/__de ltar yang gsungs pa/_ji ltar nam mkha'mtshan nyid med pa'i phyir/_/nam mkha' de nyid bsgom par mi 'gyur bzhin/_/ngo bonyid kyis ma skyes sems kyis ni/_/ma skyes de nyid bsgom par ga la 'gyur/_zhesgsungs pa yin no/_/'o na bsgom zhes bya ba'i tha snyad ji tsam la gdags zhe na/_/mimthun pa dang gnyen po dbyer med don/_/gang gis shes nas rtsol ba kun spangste/_/btang snyoms chen por ma bcos ngang bzhag na/_/tha snyad tsam du bsgom zhesde la bya/_/zhes gsungs te/_spang bar bya ba'i mi mthun pa'i phyogs dang /_bsten parbya ba'i gnyen po gnyis rang bzhin gyis dbyer med par shes pa'i dus na/_spang blanggi rtsol ba thams cad ngang gis zhi ste/_btang snyoms chen po'i ngang la bzhag patsam la tha snyad tsam du sgom zhes bya'o/_/'o na sngon gyi bag chags kyi dbang gisyul gyi 'khrul snang mngon sum du snang ba dang /_sems kyi rtog pa byung tshor snatshogs skye ba ji ltar bya zhe na/_skyon dang yon tan gnyis po ma skyes phyir/_/rnampa rtog pa'i mtshan ma ci byung yang /_/ma bkag rang byung ma 'brang rang zhiste/_/ma bcos ma byas rang gi ngang gis gsal/_/zhes gsungs te/_skyon du brtag pa'i'khrul snang du rtog pa dang /_yon tan du brtags pa'i snang rtog dang bral ba'i ye shesgnyis/_rang bzhin dbyer med par rtogs pa'i dus na/_yul gyi rnam pa gang snang/_sems kyi rtog pa ci skye'ang /_theg pa 'og ma pa ltar/_snang rtog la skyon du bltas tedgag du med pas/_ma bkag rang byung zhes bya/_sems can phal pa ltar mtshan ma'irjes su 'brang du med pas ma 'brang rang zhi zhes bya ste/_de bas na byang chub semskyi rang bzhin ni/_rkyen rtsol ba gzhan gyis ma bcos shing /_sus kyang ma byas parrang gi ngang gis gsal bar bzhag go zhes bya ba'i don to/_/don 'di nyid byang chub kyisems bsgom pa las kyang gsungs te/_de ltar dngos po'i mtha' rnams brtags dang rangbzhin sgyu ma'ang med 'gyur phyir/_yod la ltos pa'i med pa'ang med de med pa'i medpa'ang med/_mtha' rnams med phyir dbus med dbus la'ang gnas par mi byeddo/_/ldang dang mi ldang ched du mi spong sems rten mi 'cha' mngon du min/_zhesgsungs te/_de ltar zhes bya ba'i sgra ni/_gong du kun nas nyon mongs pa dang rnampar byang pa'i chos thams cad ma grub par bstan pas/_don dam pa dang kun rdzob kyibden pa zhes bya ba'ang bkri ba'i tha snyad tsam yin te/_nges pa'i don la ni bden pagnyis su'ang gzhag du med par bstan pa de ltar/_dngos po rnams kyi mtha' zhib mo'iblos brtags na/_kun rdzob kyi rang bzhin sgyu ma tsam du'ang med par 'gyurna/_yang dag par yod pa lta ga la 'grub ste/_de bas na yod pa'i tha snyad kyi donthams cad ma grub na/_de la ltos pa'i med pa'ang mi 'grub bo/_/gzhan yang rang bzhinmed pa dang ma skyes pa'i sgras bstan pa'i don/_spros pa nye bar zhi ba zhig bsgrubdu'ang med pas/_med pa'i med pa'ang med ces smos so/_/de ltar mtha' med na dbuskyang mi 'grub la dbus la gnas pa'ang mi grub bo/_/lta bas de ltar rtogs nas de dangmthun par blo gzhag pa'i thabs gsungs pa/_ldang dang mi ldang ched du mi spongsems rten mi 'cha' mngon du min/_/zhes gsungs pa ste/_mi mthun pa dang gnyen podbyer med par rtogs pas mtshan ma dang rtog pa ldang ba la ched du mi spong /_mildang ba la sems kyi rten mi 'cha'/_thob par bya ba'i don mngon du mi byeddo/_/blang dor dang bral bar gzhag pa'i gtan tshigs gsungs pa/_'jam dpal ma yin rdultsam g.yo ba de nyid de yin der mi gnas/_/zhes gsungs pa ste/_chos nyid mnyam panyid ma yin pa'i log rtog rdul tsam g.yo bar tshor na'ang /_de nyid chos nyid yin pa'iphyir/_mtshan ma dang rtog pa la spang bar mi rtsol lo/_/chos nyid la ngo bo nyidmed pa'i phyir der mi gnas/_zhes gsungs te/_rtog pa mi ldang ba la sems kyi rten mi'cha' 'o/_/mngon du byar med pa'ang /_bsgom pa'i sa mi rnyed phyir bsgoms pas rnyedpar mi 'gyur te/_zhes gsungs pa ste/_tha snyad du sems kyis chos nyid sgom zhesbtags kyang /_sems dngos por ma grub pa nyid la chos nyid zhes brjod pa yinpas/_gang gis gang la bsgoms pas 'bras bu ci zhig 'thob ste/_de bas na mngon du byarmed do/_/'o na sngon gyi bag chags kyi dbang gis 'khrul snang gi spyod yul mngonsum du snang ba dang /_'du byed kyi rtog pa sna tshogs skye ba ji ltar bya zhe na/_dela snang ba'i rang bzhin shes na skyon gyi ngo bo nyid med pa'i phyir skyon bsal dumed par bstan pa/_sems kyi spyod yul shes pa de la de dag chos rnams kyi ni chosnyid yin/_zhes gsungs te/_sems kyi spyod yul phyin ci ma log par shes pa de la/_cirsnang ba de dag nyid chos nyid las gud du gyur pa med pas skyon du gzung du meddo/_/snang ba la skyon med na sems can gang gis bslus te 'khor zhe na/_sems can nisnang ba la dngos po'i rnam par zhen cing /_mtshan ma'i rnam par 'dzin pas 'khorla/_snang ba la dngos po med par rtogs te/_de lta bu'i rnam pa dang bcas pas snangba'i rjes su mi 'brang bar bstan pa'i phyir/_rnam bral gang la mchog dang tha ma medpa'i lam mchog 'di bsgom mo/_/zhes gsungs te/_snang ba la dngos po med par rtogspas snang ba'i rjes su mi 'brang ngo /_/de bzhin du sems kyi rtog pa ci skye'ang skyonkyi dngos po med pas mi dgag ste rang byung rang gi ngo bo ma grub pas rjes su mi'brang ste rang zhir gzhag pa'i don gsungs pa/_'du byed ma skyes chos kun 'byungmed shin tu chos rnams mya ngan 'das/_dngos med de tshe kun kyang chos kyidbyings shes dgra bcom rab 'byor yin/_zhes gsungs pa ste/_mngon par 'du byed pa'ichos thams cad rang bzhin gyis skye ba med pa yin pas/_chos gang yang 'byung bamed de rang bzhin gyis mya ngan las 'das pa'o/_/de ltar dngos po gang yang med parrtog pa'i tshe/_snang rtog kun kyang chos kyi dbyings su shes pa na/_dgra bcom rab'byor kyi blo dang 'dra'o zhes so/_/'dir dpe gsungs pa/_nam mkha' mi dmigs mingtsam dge dang mi dger 'byed med skye ba med/_ces gsungs te/_dper na nam mkha'zhes ming du brjod pa tsam du zad de/_ngo bo nyid dmigs su med do/_/de bzhin dudge ba dang mi dge ba la sogs pa'ang ngo bo nyid med pas/_dgag du'ang med la rjessu 'brang du'ang med do/_/de lta bas na don de lta bu la blo mnyam par 'jog pa'itshe/_/dmigs pa 'di rnams dang bral bar bya bar gsungs pa/_rtsol bar yid la mi byedgang la'ang sems med shes dang mi shes bral/_/dran dang 'byed med spong len gangla'ang dga' dang mtshungs med mi dmigs shing /_/mnyam gnas gnyis su brtag medbrjod bral bya dang mi bya med de sogs 'bri med/_/zhes gsungs te/_skyon dang yontan gyi dngos po ma grub pas/_spong len gyi rtsol bar yid la mi byed/_mngon du byaba'i chos nyid ma grub pas/_gang la'ang sems pa med/_sems nyid kyang ma grub passhes rig gi mtshan nyid kyang ma yin/_bems po'i mtshan nyid kyang ma yin pas shesdang mi shes bral/_mi mthun pa dang gnyen po dbyer med pas/_gnyen po dran parbya ba yang med cing spong len gnyis ga la yang dga' ba med/_gnyis ga mnyam zhingmtshungs par gzhag pa'ang med de cir yang mi dmigs shing /_'dod pa dang mi 'dod pamed pas mnyam par gnas/_tha dad du mi 'byed pas gnyis su brtag pa med/_tha snyadlas 'das pas brjod pa dang bral/_don du gnyer ba med pas bya ba med/_sgo gsum gyilas la skyon du mi lta bas mi bya ba'ang med de/_tshogs rnam gnyis rdzogs par byaba'am/_sgrib pa bri bar bya ba'ang med de/_shes rab kyi pha rol du phyin pa las/_briba med pa gang ba med pa'o zhes gsungs pa lta bu'o/_/don 'di nyid khyung chen laskyang gsungs te/_'di skad du/_gtang ngo gzhag go rang bzhin te/_/'dod pa med cinglen pa'ang med/_/brod pa rdul tsam mi skyed cing /_/khyung chen nam mkhar ldingspa bzhin/_/spros pa med cing bsdu ba'ang med/_/stor bar mi dgos gza' ba'angmed/_/rgya mtsho 'dra bar ye gnas la/_/chos rnams sna tshogs 'byung bar byed/_/zhesgsungs te/_bsgrub par bya ba med pas gtang ngo /_/dor bar bya ba med pas gzhaggo_/mngon du bya ba'i yul med pas 'dod pa med/_dngos po nyid ma grub pas lenpa'ang med/_gang la'ang dga' ba med pas brod pa rdul tsam mi skyed cing /_dperkhyung chen nam mkhar ldings pa 'dab gshog spro bsdu med bzhin du/_spyi rgyarlabs kyis chod de ci la yang mi rten bzhin du g.yang sar ltung ba'ang med pa bzhinno/_/dngos po med pas 'jigs pa med pas stor bar mi dgos/_de nyid kyi phyir gza' gtadkyi yul yang med de/_'on kyang de dag gis 'jig par mi bya'o/_/gang gi phyir 'jigs pathams cad sel ba ni stong pa nyid yin te/_dngos por 'dzin pas ni su la yang mi bskyabsshing grol bar ma byas so/_/ji lta zhe na/_nyan thos kyang bdag med par rtogs pas grolgyi/_gzung 'dzin yod par lta bas ma grol lo/_/rang rgyal ba'ang gzung ba med parrtogs pas grol gyi/_'dzin pa yod par lta bas ma grol lo/_/rnal 'byor spyod pa'ang gzung'dzind med par rtogs pas grol gyi/_sems yod par lta bas ma grol lo/_/dbu ma pa'angdon dam pa med par rtogs pas grol gyi/_kun rdzob yod par lta bas ni ma grol lo/_/'o nadngos por cung zad kyang mi lta na/_thabs kyi spyod pa rgyun chad de snying rjedang bral bas/_shes rab dang snying rje zung du ma 'brel na thar par yang mi 'gyur rozhe na/_snying rje ni sems can la dmigs nas skye ste/_'on kyang sems can gyi rdzasdngos por grub par blta ni mi dgos te/_sems can ma grub bzhin du sems can bde sdugdu snang ba rnams la/_sgyu ma tsam du phan 'dogs pa la zhugs pas/_ma zhen mi ngalba'i snying rje chen po dag par 'gyur ro/_/de bas na thabs kyi spyod pa la dngos porblta mi dgos so/_/de'i phyir na stong pa nyid ni 'jigs pa thams cad sel ba yin gyis 'di laskrag par mi bya'o/_/rgya mtsho 'dra bar ye gnas la/_/chos rnams sna tshogs 'byungbar byed/_/zhes bya ba ni/_rgya mtsho las rlabs 'byung ba rlabs nyid rgya mtsho yinpa bzhin du/_stong pa nyid las ma g.yos bzhin du mtshan ma sna tshogs su snangba/_snang ba de nyid stong pa yin pas/__ma bkag ste rang byung /_ma blangs te rangzhir gzhag go_/yang 'di nyid las/_mngon sum kun du mi rtog yangs pa'i snying pola/_/rnam dag lam 'dir zhugs na mnyam pa'i rgyal po thob/_/zhes gsungs te/_snangrtog mngon sum du snang yang snang ba nyid na gnyis ga ma grub pas blang dor medla/_sems la'ang dngos po med pas rtog pa ngang gis med de/_rang bzhin gyis gnas subya ba med pas yangs pa'i snying po la zhes bya'o/_/'dzin pa thams cad dang bral basrnam par dag pa'i lam du zhugs pa'o/_/de lta bu'i blo dang ldan na mnyam pa'i rgyal posangs rgyas thob par 'gyur gyi/_blang dor gyi blos thob par mi 'gyur ro zhes bya ba yinno/_/tshul 'di nyid rtsal chen sprugs pa las kyang gsungs te/_'di skad du/_bsgrub medrtsal sprugs smon pa med pa yi/_/bya med lhun rdzogs snga ma'i de bzhin nyid/_/rtogspyod rnam dag bde chen rang bzhin la/_/log rtog byis pa'i spyod pas ci zhigbslu/_/gnyis me bde chen sems can kun spyod la/_'khrul pas nor pa'i lam du brtagspa'ang /_/gong du bstan pa'i lam chen de las mi gnyis pas/_/mnyam par shes na sangsrgyas kun kyi rje/_/zhes gsungs te/_/sems can dang sangs rgyas rang bzhin dbyer medpa'i phyir/_lam gyis bcos su med pas bsgrub du med de/_shes pa dang shes bya labogs dbyung du med pas rtsal sprugs so/_/yon tan gyi khyad par gong du bgrod dumed pas smon pa med do/_/mi mthun pa dang gnyen po'i dbyer med pas bya ba meddo/_/sangs rgyas kyi chos thams cad ye nas gnas pas lhun kyis rdzogs te/_snga ma debzhin nyid ces bya'o/_/de lta bu'i don la 'khrul pa'i blos bslad kyang rang bzhin 'gyurba med de/_de'i phyir/_rtog spyod rnam dag bde chen rang bzhin la/_/log rtog byispa'i spyod pas ci zhig bslu/_/zhes gsungs te/_rtog pa'i sems nyid ngo bo nyid kyis magrub na/_des bskyod pa'i 'du byed kyi skyod pa rnams ga la 'grub ste/_de'i phyir semsnyid gnyis su med pa'i byang chub kyi sems bde ba chen po'o/_/de la bslad pas ga la'gyur te/_smigs rgyu'i phung pos nam mkha' bslad du med pa bzhin no/_/bslad pa ltabur snang ba de nyid rnam par dag pa'i lam chen po yin te/_ji ltar smigs rgyu dangnam mkha' la rang bzhin tha dad med de dbyer med pa bzhin/_'khrul pas 'khor ba'i lamdu brtags pa dang /_ma 'khrul bas thar pa'i lam du brtags pa gnyis ga'ang rang bzhindbyer med pa'i phyir/_rnal 'byor gyi skyes bu gang gis don de rtogs shing rdeng dugyur te/_de'i ngang la gnas na/_kun tu bzang po rdo rje sems dpa' nyid dang dgongspa mthun pa'i phyir/_mnyam par shes na sangs rgyas kun kyi rje zhes gsungs pa yinno/_/tshul 'di nyid rdo rje tshig drug pa las kyang /_zin pas rtsol ba'i nad spangste/_/lhun gyis gnas pas bzhag pa yin/_/zhes gsungs te/_chos thams cad kyi rang bzhinni kun tu bzang po'i sku gsung thugs rdo rje bde ba chen po'i ngang du rdzogs zin pa'iphyir/_mi mthun pa dang gnyen po blang dor kyi nad spangs te/_btang snyoms chenpo'i ngang la lhun gyis gnas pa 'di ni/_mnyam par bzhag pa ces bya ba'i don yinno/_/rdo rje sems dpa' nam mkha' che las kyang /_'di skad du/_rdo rje sems dpa' nam mkha' che/_/kun bzang yangs pa chos kyi dbyings/_/rnam dag lam chen kun sgrol phyir/_/mi skye mi 'gag cir mi dgongs/_/zhes gsungs te/_rdo rje sems dpa' ni byang chub sems kyi rang bzhin dus gsum du 'dusma byas shing /_'pho 'gyur gyi gnas med de/_shin tu brtan pa'i phyir rdo rje sems dpa''o/_/sems dpa'i sgra rtogs pa la yang 'jug ste/_don de lta bu nyid rang byung gi ye sheschen pos dbang bskur te/_rang bzhin gyis 'od gsal ba'i phyir yang rdo rje sems dpa''o/_/nam mkha' ni dngos po med bzhin du kun la khyab pa'i dpe/_che ba ni byangchub sems kyi yon tan te/_byang chub kyi sems rdo rje sems dpa' de yang rtag du cheba rnam pa lnga dang ldan nas bzhugs so zhes bya ba'i don to/_/mdor bsdu na gzugsthams cad kyi rang bzhin nam mkha'i ngo bo nyid yin pa de bzhin du/_chos thams cadkyi rang bzhin rdo rje sesam dpa'i rang bzhin du sangs rgyas so zhes bya ba'i donto/_/byang chub kyi sems kun tu bzang po'i sgras chos thams cad de'i rang bzhin dusangs rgyas par bstan pa/_kun bzang yangs pa chos kyi dbyings zhes bya ste/_de lakun zhes bya ba'i sgra ni ma 'dres pa dang yongs su rdzogs pa'i chos thams cad ste/_dela ma 'dres pa ni sna tshogs su snang ba/_yongs su rdzogs pa ni rang bzhin mi gnyispa'o/_/de dag thams cad kyi thams cad du ngan cing dor bar bya ba med pas kun tubzang po'o/_/chos thamasacad kyi ngo bo nyid de yin te/__dper na nam mkha' nigzugs can thams cad kyi rang bzhin du gnas shing go 'byed pa yin yang dogs pa medpa bzhin du/_kun tu bzang po'i rang bzhin du ma gyur pa'am ma 'dus pa med pasyangs pa ste/_de'i phyir chos kyi dbyings so/_/mdor bsdu na chos thams cad ni byangchub kyi sems rdo rje sems dpa'i rang bzhin nam/_byang chub kyi sems kun tu bzangpo'i rang bzhin du sangs rgyas te/_thams cad nas thams cad du che zhing yangsso/_/de bas na rdo rje sems dpa' dang kun tu bzang po'ang don 'dra la/_che ba dangyangs pa'ang don 'dra ste/_ji skad du/_kun tu bzang po' rdo rje sems dpa'i ngang/_/zhes bya ba dang /_yangs so che'o chos chen po/_/zhes gsungs pa lta bu'o/_/don denyid kho na lam chen po yin te/_theg pa 'og ma ltar lam gzhan la sbyangs pas/_'brasbu gzhan thob pa ni ma yin te/_de'i rang bzhin du sems can thamasacad rang bzhingyis grol ba nyid du gnas pa ni lam chen po zhes bya/_de nyid rnal 'byor gyi skyes bugang gis rtogs shing rdeng du gyur pas/_dpal rdo rje sems dpa' 'am kun tu bzang podang mnyam par gyur pa ni grol ba grol zhes kyang bya/_yang sangs rgyas zheskyang bya ste/_de nyid las/_/don rnams ji bzhin mi bskyod de/_/bya ba med pas grolba grol/_/zhes gsungs pa dang /_rmad du byung ba las/_rmad byung byang chub 'dirtogs te/_/rdo rje sems dpa' bdag nyid kyang /_/rdo rje gdan la yang sangsrgyas/_/zhes gsungs pa lta bu'o/_/mdor na rdzogs pa chen po'i gzhung gis/_byangchub sems kyi rang bzhin dang /_byang chub sems kyi gzhag thabs gnyis la tshul thadad med de/_rang bzhin ji ltar rtogs pa de dang mthun par blo gnas pa tsam du zaddo/_/de la mi skye mi 'gag ces bya ba ni/_byang chub kyi sems la rgyu rkyen med passkye 'gag gi ngo bo nyid med pa'o/_/ngo bo nyid skye 'gag med pa la rtog pa'i gnasmed pas/_cir mi dgongs zhes gsungs pa yin no/_/yang 'di nyid las/_snang ba med pa'ichos nyid ni/_/ma brtsal bzhag pas bsgoms pa yin/_/zhes gsungs pa'i tshul yang de'dra'o/_/blang dor med cing bcos su med par gzhag pa'i lam 'di ni/_gzhan las kyanggsungs te/_mtha'i mun sel sgron ma las/_'gro la sems rgyud gnyis mi 'chang /_/de ni ma skyes rang mi dmigs/_/de las gzhan pa'i sems med phyir/_/'chos shing gnas pa gang zhig yod/_/ces gsungs te/_'gro ba rnams la shes pa'i rgyud gnyis dang ni mi ldan la/_gcig po de'irang bzhin ni ma skyes pa yin zhing /_'khrul pa'i dbang shes rig du skye bar snang ba'itshe'ang rang la rang mi dmigs te/_de'i phyir 'chos shing gnas pa'i ngo bo nyid meddo/_/'o na ma bcos na mtshan ma'i skyon kyis mi gos sam zhe na/_'khrul rtog rkyendang ldan gyi bar/__/smigs rgyu lta bur sems snang la/_/rang bzhin shes pas bcos sumed/_/mi shes smigs rgyu 'chos pa bzhin/_/zhes gsungs te/_ji srid du 'khrul rtog girkyen ma zad pa de srid du/_don med kyang don du snang ba'i shes pa smigs rgyu ltabur skye ba rgyun chad par mi 'gyur la/_de'i rang bzhin shes na bcos su med de/_bcossu med pa bzhin du 'chos pa ltar med pa ni/_smigs rgyu 'chos par 'dod pa dang'dra'o/_/des ni snang rtog bcos su med cing dgag du med par bstan to/_/gzhan yangsnang rtog gi rjes su'ang 'brang du med par ston te/_mi rtog mtshan med sems nyidkyis/_/mtshan ma med la'ang gnas mi byed/_/mtshan ma med la'ang mi gnasna/_/mtshan mar mi gnas smos ci dgos/_/zhes gsungs te/_dngos po tshol ba'i blo miskyed pas na rnam par mi rtog pa'o/_/de la mtshan mar zhen cing 'dzin pa dang bralbas mtshan ma med pa'i sems ces bya ste/_de lta bu'i blo gang gis mtshan ma med pala'ang gnas rten mi 'cha' na/_/mtshan ma la gnas rten mi 'cha' ba smos ci zhig dgoszhe'o/_/lta ba rin po che sgron ma las kyang /_sgyu ma'i mtshan nyid ma bkag mngonsum ste/_/mtshan med ro gcig don dam dbyings su rtogs/_/zhes gsungs pa'i tshul yangde 'dra'o/_/de lta bur bcos pa med par gzhag pa'i don 'di/_lus sems bcos med thabs kyisgron ma las kyang gsungs pa/_ji ltar mtshan med nam mkha' ni/_/dmigs dang midmigs rtsol dang bral/_/de bzhin sems nyid nam mkha' yang /__/rang bzhin gyis ni delta'o/_/lus la sogs pa'ang de bzhin te/_/rtsa ba med phyir gang ltar yang /_/gnas pa medde mi gnas na/_/mi 'gal tsam du gyur pa yin/_/zhes gsungs te/_dper na nam mkha' nirang gi mtshan nyid med pa'i phyir/_yul la dmigs pa dang mi dmigs pa'i rtsol ba meddo/_/de bzhin du sems kyang rang bzhin nyid med pa'i phyir rtsol ba'i gnas meddo/_/lus ngag gi 'du byed thams cad kyang de 'dra'o zhes bya ba'i don to/_/da ni bsamgtan kyi gal gegs cung zad tsam cig bstan par bya ste/_de yang spyi ni gong du bstanpa'i gol sgrib sum cu po nyid kyang /_lta sgom gnyis kyi gal gegs yin na/_de las 'dircung zad nye rab bstan pa'i gal gegs su gyur pa/_'dzin pa cha 'phra zhing de nyid gegsyin nam ma yin rtogs par dka' ba cung zad tsam cig bshad do/_/de yang bsam gtan gyigal gegs gtsor ston pa'i/_byang chub kyi sems yul kun la 'jug las/_mi gnas dmigs pa'iyul med mi rtog chos kyi lam/_/bsngo ba'i cha shas 'phra mo'i yul las byung baste/_/rtog sgom chos kyi sku ni khyad par don med pas/_/rang byung ye shes mi rtogkun tu ji bzhin gnas/_/zhes gsungs te/_rnam par mi rtog pa'i sgom lung dag las 'diskad du/_rnam par mi rtog pa sgom pa'i tshe/_sems gnas gang la'ang mi rten cing mignas/_yul gang la'ang mi dmigs/_rnam pa ji lta bur yang mi rtog par sgom pa ni/_choskyi sku'i lam yin no zhes 'dod de/_sems kyi gnas dang dmigs pa dang rnam pa rnamssu snang zhing rtog pa ni sgrib skyon du bltas nas/_de dag dang bral ba ni phyin ci malog pa'i lam yin no zhes 'dod pa de nyid/_bsngo ba'i cha shas 'phra mo dang ma bralzhing /_yongs su bsngo ba'i yul 'dod pa las byung ba ste/_dngos su rnam rtog nyidsgom pa yin no zhes bya ba'i don to/_/de la bsngo ba'i cha shas zhes bya ba ni smonpa ste 'dun pa'i mtshan nyid do/_/cha shas 'phra mo zhes bya ba ni/_nyan thos ltardmigs pa dang bcas pa'i sa la gnas pa ma yin yang /_re smon kyi mtha' la gnas pasblang dor gyi mthar lhung ba'i blo nyid rnam par rtog pa yin no zhe'o/_/'o na ji ltargnas par bya zhe na/_chos kyi sku ni khyad par don med pas/__zhes bya ba la sogs pagsungs te/_/chos kyi sku zhes bya ba ni/_sems can kyi 'khrul snang las khyad par dudbyung zhing lhag par 'phags pa'i don gzhan zhig med de/_'khrul snang gi ngo bo nyidgang yin pa de nyid ngo bo nyid kyi sku zhes bya/_chos kyi sku zhes bya bar zaddo/_/'khrul snang yang sems nyid yin la/_sems rang gi ngo bor ma grub pas rtog parang bzhin gyis med de/_de bas na yul gyi rnam pa gang snang sems kyi rtog pa ciskye'ang /_snang rtog nyid rang bzhin gyis 'od gsal bas/_rang byung gi ye shes rangshar pa yin no/_/rdo rje sems dpa' nam mkha' che las kyang /_/nam mkha'i rtog paskye med cing /_/rtog pa de nyid nam mkha' 'dra/_/mi chags nam mkha'i bsngo balas/_/rang don chen po nam mkha' 'byung /_/zhes gsungs te/_dper na ri bong gi rwazhes brjod na/_ri bong gi rwa gtan med pa'i phyir/_ming des kyang don ma brjod debrdzun yin no/_/de bas na ri bong gi rwa'i don dang ri bong gi rwa'i sgra gnyis donmed pa dang don la brjod pa ma myong bas dngos por ma grub par 'dra'o/_/de bzhindu nam mkha' dang nam mkha' la dmigs te skyes pa'i rtog pa gnyis ma skyes par 'go'mnyam ste/_gang gi phyir nam mkha' ni ngo bo nyid med pa'i phyir ma skyes/_de ladmigs pa'i rtog pa ni yul med pa'i phyir ma skyes te/_de bas na nam mkha' la dmigs pasnyam byed pa'i rtog pa de ni/_nam mkha' nyid dang 'dra bar skad cig kyang skye mamyong ba yin no/_/dmigs pa'i rkyen las ltos nas skye bar snang ba'i rnam par rtog pathams cad kyang __dmigs rkyen don la med pas/_tshul de 'dra'o/_/de bas na nammkha' ltar gang la'ang ma chags pa'i blo ni/_ci'ang mi 'dod mi spong bas nam mkha'ibsngo ba ces bya ste/_de'i ngang la gnas shing rdeng du gyur na sangs rgyas su 'gyurbas/_rang don chen po'i nam mkha' 'byung zhes bya'o/_/tshul 'di nyid lus sems bcosmed thabs kyi sgron ma las kyang gsungs te/_sems ni ci la'ang mi dmigs dang /__/cila'ang mi gnas zhes bya ba/_/sems la gnas dmigs skyon sel ba'i/_/sems 'dzin 'phra mode la yod/_/smigs rgyu bzhin du sems med na/_/mi gnas mi dmigs byed pa gang/_/nam mkha' rang la ma gnas zhes/_/bsgo ba don dang ldan ma yin/_/zhes gsungste/_dper na smigs rgyu'i rang bzhin nam mkha' yin pa'i tshe/_smigs rgyu la bsamste'ang smigs rgyu khyod rten gang la yang ma gnas shig__/yul gang la'ang ma dmigsshig ces gzhan gyis bsgo bar mi rigs la/_nam mkha' la dmigs te'ang /_nam mkha'khyod nam mkha'i rang bzhin du'ang ma gnas shig ces gzhan kyis bsgo bar mi rigsso/_/de bzhin du sems 'khrul snang tsam ni smigs rgyu dang 'dra ba'i phyir/_rten gangla'ang gnas par mi bya'o/_/yul gang la'ang dmigs par mi bya'o zhes rnam par rtog pa'icha gzhan kyis kyang bcos par mi rigs la/_sems kyi rang bzhin nam mkha' ltar ngo bonyid med pa'i phyir/_de la'ang bcos par mi rigs so zhes bya ba'i don to/_/tshul 'di nyidbyang chub kyi sems bsgom pa las kyang gsungs te/__'di skad du/_gzugs dang mtshanma smon par 'dzin pa rab du spangs nas ni/_/rnam thar gsum po sgom pa'ang bdud kyilas yin gzugs nyid stong pa'o/_/zhes bya ba la sogs pa gsungs te/_'di ltar rnam par tharpa'i sgo'i ting nge 'dzin sgom pa na/_spang bar bya ba ni/_dngos por lta ba dang/_mtshan mar 'dzin pa dang /_smon chags gsum yin la/_de'i gnyen po rnam par tharpa'i sgo stong pa nyid dngos pos dben pa'i mtshan nyid dang /_de bzhin du mtshan mamed pa'i ting nge 'dzin zhi ba'i mtshan nyid dang /_smon pa med pa'i ting nge 'dzinsdug bsngal sel ba'i mtshan nyid rnams bsgom mo zhes 'dod pa ni/_blang dor gyimthar lhung bas chos mnyam pa nyid kyi blo skye ba'i bar du gcod pa'i phyir bdud kyilas yin no/_/'o na ji ltar bya zhe na/_gzugs nyid stong pa'o zhes gsungs te/_mi mthunpa dang gnyen po dbyer med par rtogs pas/_thabs la mkhas pa'i rnam par thar pa zheskyang bya/_mi mthun pa la spang bar bya ba'i rdzas med par rtogs pas/_rang bzhingyis 'od gsal ba'i rnam par thar pa zhes kyang bya/_thams cad du rang gi ngo bo grubpa med par rtogs pas/_mngon par 'dus ma byas pa'i rnam par thar pa zhes bya ste/_'dilta bu'i don kyis zin par bya'o zhes bya ba'i don to/_/gzhan yang /_'khor ba'i lam gsumspong zhing mya ngan 'das lam sgom pa'ang bdud kyi las nyid de/_de nyid rang bzhinma zhi rang bzhin btsal spangs gar mi gnas/_/zhes gsungs te/_'dod chags zhe sdang gtimug gsum 'khor ba'i lam du mthong nas spong zhing /_ma chags pa'i dge ba'i rtsa bala sogs pa/_mya ngan las 'das pa'i lam du mthong nas sgom par byed pa de yang/_blang dor kyi mthar lhung bas bdud kyi las yin te/_des chos thams cad rang bzhingyis zhi ba'i don ma mthong ngo /_/gang gi phyir chos kyi rang bzhin ni btsal spangsgnyis la gnas bcar med pa'i phyir ro/_/'di skad du/_dri ma med par grags pas bstan palas/_rnam par grol ba ni 'dod chags dang zhe sdang gti mug spangs pas rnam par grolba ma yin nam/_smras pa/_'dod chags dang zhe sdang dang gti mug spangs pas rnampar grol lo zhes zer ba ni/_nga rgyal ba rnams kyi ste/_gang nga med pa rnams kyi ni'dod chags dang zhe sdang dang gti mug gi rang bzhin nyid rnam par grol ba yin nozhes gsungs pa dang yang mthun no/_/gzhan yang de nyid las/_'di ltar 'phags pa dgrabcom pa rnams ni/_bdag gis nyon mongs pa thams cad spangs so snyam du rlom semsyod na'ang /_dgra bcom par mi 'gyur ro zhes gsungs pa'i tshul yang de 'dra'o/_/'o na'phags pa'i lam gyi dngos gzhi gang yin zhe na/_'phags pa kun gyi yul dang gnaskyang 'das sogs lam nyid gzhan na med/__/zhes gsungs te/_'phags pa kun kyis gzigspa'i yul dang grub pa'i gnas kyang /_chos mnyam pa nyid gnyis su med pa las gzhanmed la/_mya ngan las 'das pa thob pa'i lam yang chos mnyam pa nyid gnyis su med palas gzhan med de/_de bas na ji srid du chos mnyam pa nyid gnyis su med pa'i donrtogs pa rdeng du ma gyur cing /_spang blang gi blo cha shas 'phra mo tsam yod pa desrid du/_thar pa'i bsdi gnas tsam yin te/_lam gyi rang gi ngo bo ma yin no/_/de bas nargyal ba'i bka' rnams su lam 'di ma rtogs par lam gzhan gyis sangs mi rgya'o zhesgsungs pa'ang /_chos mnyam pa nyid gnyis su med pa'i don ma rtogs par sangs rgyasnyid mi 'thob pas/_de bas na dgongs pa thams cad kyi zhe phugs zhes gsungs pa'i donyang de yin no/_/tshul 'di ni sdong pos brgyan pa'i mdo las kyang /_gang zhig bdagdang sangs rgyas rnams/_/rang bzhin mnyam par rab gnas shing /_/mi gnas len pamed pa de/_/de dag bde bar gshegs par 'gyur/_/gzugs dang tshor ba 'du shes dang/_/rnam par shes dang sems pa dag_/grangs med de bzhin gshegs pa rnams/_/de dagthub pa chen por 'gyur/_/zhes gsungs pa dang yang mthun no/_/da ni byang chub kyisems goms pa klong du gyur cing rdeng du gyur nas sems la dbang thob par gyur pa'itshad cung zad bstan par bya ste/_de yang byang chub sems bsgom pa las/_ji srid yidkyi g.yo ba de srid bdud kyi yul te 'phra ba'i lam/_g.yo dang mi g.yo tha snyad mignas gnas la gnas pa med/_snang med dbu ma'i lam de byang chub sems zhes bdergshegs gsungs/_/zhes gsungs pa ste/_'di ltar snang rtog ci skye'ang ma bkag ste rangbyung ma 'brangs te rang zhi ste/_rtsol ba med par btang snyoms chen po'i ngang layun ring du bzhag pa'i tshe/_nus pa cung zad rnyed pa na/_snang rtog rgyun duskye'ang dngos po dang mtshan ma'i zhen pa dang bral bar skye ste/_dper na rmi lamkyi don snang ba gnyid de bas bsrabs par gyur te/_snang ba ma log kyang dngos porlta ba dang mtshan mar 'dzin pa'i zhen pa log pa lta bu'o/_/de nas de bas kyang shesrab dang ting nge 'dzin las su rung ba na/_mtshan mar 'dzin pa phra ba tsam du ma zadkyi/_skye ba nyid kyang phra bar 'gyur te/_dper na rmi lam na gnyid cher bsrabs pargyur pa na zhen pa log pa tsam du ma zad kyi/_snang ba nyid kyang phra bar snang balta bu'o/_/de nas shes rab dang ting nge 'dzin shin du dbang du gyur pa na/_yid kyig.yo ba'i 'du byed nyams su myong ba snyam byed pa'am/_mi g.yo bar nyams sumyong ba snyam byed pa'am/_de gnyis kyi tha snyad las 'das par nyams su myong bayang med de/_de bas na snang med dbu ma'i lam zhes bya ste/_de lta bu'i dus nanyams su myong ba'am/_'gags nas de lta bu zhig nyams su myong bar shes pa'am/_delta bu'i tshor ba'i snang ba gnyis dang yang bral la/_'du shes kyis don 'di lta bu zhig gozhes tha snyad gdags su rung ba'i snang ba dang bral ba ni/_snang med dbu ma'i lamzhes bya'o/_/tshul 'di nyid mtha'i mun sel sgron ma las kyang gsungs pa/_ji tsam rtog med zab mo zhig_/blo'i yul du snang zhe na/_/mi rtog zab mo'i nyams myong ba/_/myong ba yin phyir de nyid min/_/zhes gsungs te/_dus gang gi tshe rnam par mi rtog pa'i don zab mo gzhan la bstan pa'ithabs med pa zhig__/rang gi blos nyams su myong ngo zhe na/_de lta na yang nyamssu myong ba nyid kyi phyir rtog pa zhig du zad pas/_bden pa mthong ba zhes mibya'o/_/'di ltar rang gis myong ba gzhan la bstan par mi nus pa ni mngon sum kun gyichos nyid yin te/_dper na lan tsha'i ro ni mi dang dud 'gro phal mo ches kyang thunmong du nyams su myong ba yin mod kyi/_'on kyang lan tshwa'i ro ma myong bazhig la/_lan tshwa'i ro ni 'di 'dra'o zhes bstan pa'i thabs ni med do/_/de bzhin du rangla ting nge 'dzin gyi ro myong ba yod na/_gzhan la bstan par mi nus kyang /_zab mo'igrangs su mi chud de rnam par rtog pa zhig du zad do/_/tshul 'di ni gzhan las kyanggsungs te/_tshor bral bde ba'i lam zhes kyang gsungs la/_bla na med pa'i byang chubkyang tshor ba dang bral zhing yid kyi spyod pa dang bral ba la gsungs te/_dri mamed par grags pas bstan pa las/_thub dbang khyod kyis bdud dpung stobs can rab btulnas/_/byang chub mchog rab zhi ba mi 'chi bde ba brnyes/_/de la tshor byed semsdang yid kyi spyod pa med/_/ces gsungs pa lta bu'o/_/'di ni byang chub brnyes pa'iskabs su gsungs pa'o/_/'di sangs rgyas kyi dgongs pa/_dang bden pa mthong ba'i byebrag khyad par _ni/__shes pa tshogs brgyad du smra ba dang /_gcig pur smra ba'i byebrag gis cung zad tha dad par bzhag pa'ang yod na/_mdor bsdu na snang rtog mngondu rgyu log pa ni bden pa mthong ba'o/_/bag la nyal zad pa ni byang chub nyid brnyespa'o/_/bden pa mthong ba zhes bya ba 'di'ang /_chos gang yang ma mthong ba'i tshigbla dwags te/_ji skad du dri ma med par grags pas bstan pa las/_/bden pa mthong barnams kyis kyang bden pa nyid mthong ba med na/_brdzun pa lta ga la mthong zhesgsungs pa dang /_sdud pa tshigs su bcad pa las/_nam mkha' mthong zhes sems cantshig du rab brjod pa/_/nam mkha' ji ltar mthong ste don 'di brtag par gyis/_/de bzhinchos mthong ba'ang de bzhin gshegs pas bstan/_/zhes gsungs pa'ang de 'dra'o/_/yongni bden pa mthong ba rnams kyi ting nge 'dzin rnam par rtog pa dang bral ba la/_debzhin gshegs pa dang khyad par med pa skad du 'byung ba'ang yod na/_'on kyang bagla nyal zhes bya ba'i sgra'ang /_rtog pa 'phra bas ma tshor ba tsam la bya'i/_rtog pagzhi nas mi g.yo ba la ni mi bya ste/_a nu sha ya zhes bya ba'i ming chu srin chu bya'igrib ma snyegs pa'i ming ngo /_/grib ma zhes bya ba ni gzugs brnyan kyi mingste/_rgya mtsho chen po'i steng gi bar snang la bya 'phur ba'i gzugs brnyan rgyamtsho'i nang na gnas pa/_/chu srin kyis snyegs pa na/_byas ma tshor ba la a nu sha yazhes zer te/_mdo sde'i skabs su bag la nyal zhes btags/_/chos mngon pa'i skabs su phrargyas zhes btags/_de nas bya chu'i steng du babs pa na gzugs brnyan dang bya lhancig gyur pa'i tshe/_chu srin bya nyid la snyegs pa byas mngon du tshor ba na/_pad+yud tha na zhes bya ste kun nas ldang ba zhes bya bar btags par zad de/_dngos surtog pa 'phra rags su rgyu ba nyams su tshor ba dang ma tshor ba las/_mngon du rgyudang bag la nyal zhes btags par zad de/_gzhi mi g.yo ba ni ma yin no/_/tshul 'di nimdo sde las kyang gsungs te/_blo gros rgya mtshos zhus pa las/_blo gros rgya mtshomtsho chen po rgyang ma nas bltas na shin tu mi g.yo bar snang ba de ni/_drung duthug na mi g.yo ba ma yin no/_/de bzhin du byang chub sems dpa' rnams kyi ting nge'dzin gang shin du mi g.yo bar snang ba de ni/_de bzhin gshegs pa'i ye shes kyi spyankyis gzigs na mi g.yo ba ma yin no/_/zhes gsungs so/_/gzhan yang shes bya'i sgrib pa'irang gi ngo bo yang /_mnyam bzhag gi dus na sems gnas pa thob pa na/_rtog pa phraba yod pa mtshor ba la gsungs te/_'di skad du/_byang chub sems dpa' rnams kyi shesbya'i sgrib pa gang zhe na/_sems gnas pa de ni de bzhin nyid ma yin no/_/de ni chumgyogs pa dang 'dra ste rgyang ma nas bltas na gnas par snang yang mi 'bab pa yangma yin no/__/de ni mchog du phra ba'i snying po'i rtog pa yin no zhes gsungsso/_/yang 'di skad du/_gnas pa bcu'i byang chub sems dpa' rnams kyis/_de bzhingshegs pa'i rang bzhin mthong ni mthong gi legs par ma mthong ngo/_/dpa' bar 'groba'i ting nge 'dzin kyi stobs bskyed pas bye brag phyed par mthong bar 'gyur ro/_/zhesgsungs te/_de bzhin gshegs pa'i rang bzhin mthong ma mthong zhes bya ba 'di yang/_mi rtog pa'i ye shes kyi rang bzhin gyi dbang yin par zad de/_dag pa 'jig rten pa'i yeshes kyis de bzhin gshegs pa'i rang bzhin mthong zhes tha snyad su'ang mi 'dogsso/_/yongs su mya ngan las 'das pa las kyang /_nyan thos rnams ni zhi gnas kyi shasche la lhag mthong gi shas chung bas/_de bzhin gshegs pa'i rang bzhin ma mthongngo /_/byang chub sems dpa' rnams ni zhi gnas kyi shas chung la lhag mthong gi shasche bas/_de bzhin gshegs pa'i rang bzhin legs par ma mthong ngo /_/de bzhin gshegspa rnams ni zhi gnas dang lhag mthong zung du 'brel bas legs par gzigs so/_/zhesgsungs pa'i tshul yang de 'dra'o/_/de bas na gsang sngags kyi tshul las/_snang rtogchos nyid du shes par bya ba ma gtogs pa/_ma skyes mi g.yo bsgom pa rnams/_semsmi g.yo mi rtog par gzhag zer ba ni/_rtog pa nyid la chags su zad de/_nam sangs margyas kyi bar du mi rtog pa'i dbyings su chud mi srid do/_/zhes gsungs pa yin te/_debas na sems nyams su lon pa'i tshad bstan pa 'di yang /_snang rtog mngon du rgyu logpa tsam la re shig tshad bzhag par zad de/_snang rtog gi zhen pa log par tshor ba nyidbyang chub sems kyi drod thob pa yin no/_/da ni drod kyi rtags cung zad bstan parbya ste/_de yang byang chub sems bsgom pa las 'di' skad du/_ched du rtsol bral yid lami byed cis kyang mi 'khrugs mnyam shes dang /_/gang la'ang chags dang yul gyismyos skrag med de mi 'bral mi gnas shing /_/mi 'khrugs mnyam shes bzhi po phyogsdang pha rol phyin rnams der shes te/_/zhes gsungs te/_gong du bstan pa ltar bsgom tegoms pa dang /_rtags 'di lta bu dag 'byung ste/_gang gi tshe ting nge 'dzin las langspa'i dus na'ang /_yul gyi rnam pa gang snang yang /_dngos por ma zhen pa'i stobskyis/_yid du 'ong ba snang yang chags shing 'dod pa'i sems mi skye/_yid du mi 'ongba snang yang skrag cing mi 'dod pa'i sems kyang mi skye/_mngon sum gyi stobs kyisdngos por snang yang mi lta zhing mngon sum gyis rmongs par gyur pa med de/_'bralba'i blo dang gnas pa'i blo mi skye na'ang /_byang chub kyi sems goms pa'i rtags yinno/_/gzhan yang lam dang 'bras bur bcas pa'i chos phyogs dang pha rol du phyin padang /_ye shes chen pos bsdus pa thams cad kyang /_chos gnyis su med pa'i don rtogspa las gzhan med pa'i blo 'byung ste/_de'i tshe'ang byang chub kyi sems goms pa'irtags thob pa yin no/_/de ltar rtogs na lam mang po la sbyang mi dgos te/_rang gisems kyi rang bzhin ji lta ba bzhin rtogs shing goms par byas pa kho na ma nor ba'ilam yin pas/_sems kyi dbyings su bsgoms pas lam gyi gzhan du bsgoms pas 'od gsalmi 'gyur ro/_/zhes pa dang /_rdo rje sems dpar bsgoms pas lam kun ma nor bsgoms payin/_zhes gsungs pa yin no/_/da ni byang chub sems kyi yon tan cung zad tsam bshadde/_gang gi phyir theg pa 'og ma'i tshul dag las/_dang po rigs dang bshes gnyend kyistobs kyis smon pa'i sems bskyed pas/_sems can thams cad bdag gir bzung ba'i snyingrje chen po'i stobs kyis 'phangs te/_dkar po'i chos yongs su rdzogs par byas shing/_/smon lam lhun kyis grub par mdzad pa las/_/chos kyi sku brnyes pas na/_chosbsags pas na chos kyi sku zhes kyang bya ste/_de'i dbang gis gzugs kyi sku rnamgnyis kyi mdzad pa rgyun mi 'chad do zhes kyang 'byung la/_gsang sngags kyi tshulkha cig las/_/rgyu ji lta ba bzhin du 'bras bu 'byung bas/_/dang po nyid nas snying rjechen po'i mthus bslang ste/_sangs rgyas kyi mdzad pa nyams su blangs nas/_gzugs kyisku rnam gnyis bsgoms te/_sems can kyi don bya ba dang /_de bzhin gshegs pa'i rigsmnyes par bya ba'i sgo nas/_bsod nams kyi tshogs chen po'ang spyod cing /_chos kyidbyings phyin ci ma log pa'ang bsgoms pa las/_'bras bu sku gsum gyi bdag nyid cangyi sangs rgyas nyid thob par 'dod pa'ang yod pas/_de'i phyir byang chub sems kyiyon tan ma bshad na skur ba'i gnas su 'gyur ba'i phyir ro/_/de la theg pa 'og ma ba'itshul las rgyu 'bras kyi tshul de skad du bshad pa de dag kyang /_'gro ba rnams la'phrul ba snang bar 'gyur ba'i rgyur bshad pa ni 'gal ba med de/_rgyu rkyen sgyu malas 'bras bu sgyu mar snang ba 'grub pa'i phyir ro/_/'on kyang 'gro ba'i don du snang barnams kyang /_de dag kho na la rag las pa'ang ma yin te/_rdzogs pa chen po'i tshul lade dag bkag pa'ang med de/_thabs rgya mtsho bsam gyis mi khyab pa'i mthus snangba rgya mtsho 'byung ba zad do/_/'on kyang sangs rgyas kyi yon tan thams cadni/_byang chub sems kyi mthu las brtsal ba med par 'byung ste/_de yang rang bzhindang mngon du gyur pa'i mthu'o/_/de'ang khyung chen las/_byang chub snying por dema thag_/ting 'dzin rgya mtsho chen po 'byung /_/snang ba rgya mtsho chen pobzhin/_/mi rtog nam mkha'i mtha' ltar yangs/_/zhes gsungs te/_'di ltar byang chub kyisnying po'i don rtogs ma thag tu/_gzungs dang ting nge 'dzin dang stobs dang ma 'drespa la sogs pa che ba'i yon tan thams cad kyang /_rgya mtsho chen po ltar mi g.yo ba labyin rlabs 'byung la/_gdul bya la snang ba yang rgya mtsho ltar brtsal ba med par'byung ste/_'on kyang rnam par mi rtog cing nam mkha'i mtha' ltar khyab cing yangsso zhe'o/_/tshul 'di nyid rdo rje sems dpa' nam mkha' che las kyang gsungs te/_cho'phrul chen po dka' ba min/_/yon tan kun dang stobs kyi rnams/_/ji bzhin rtogs pa'phra ba yis/_/de ma thag tu rang las 'byung /_/zhes gsungs pa'i tshul yang de'dra'o/_/'bras bu brtsal ba med par 'dod pa ni/_nges pa'i don gyi mdo sde las kyanggsungs te/_'di skad du/_bla med gsang chend gang gis 'di rtogs na/_/brtsal med 'brasbu min te der sangs rgyas/_/zhes gsungs pa dang yang mthun no/_/snying rje chen pos'gro ba'i don mdzad pa'i tshul yang de nyid las/_rtog med mnyam nyid chos kyisku/_/gzung bas mi zin chu zla 'dra/_/kun tu bzang po'i rol pa yis/_/a li ka li zab tubstan/_/zhes gsungs te/_chos kyi sku'i rang bzhin ni mi rtog cing mnyam pa nyid yinpas/_nam mkha' ltar kun la khyab bo/_/de las ma g.yos bzhin du sangs rgyas kyi 'phrulpa thams cad kyang med pa ma yin te/_sgyu ma rtsed mo dang 'dra bar rol pas/_gzungbas mi zin chu zla 'dra zhes so/_/de lta bu'i rang bzhin gyis 'gro ba thams cad kun tubzang po'i rgyan la 'god par mdzad cing /_thabs dang shes rab kyi spyod pa zab mosgrol bar mdzad pas/_kun tu bzang po'i rol pa yis/_/a li ka li zab tu bstand/_/zhesgsungs te/_a li ka li ni 'dir kun tu bzang po yin pa dang /_kun tu bzang mo yin pa dang/_gnyis su med pa yin pa'i don kyis/_sgyu ma'i 'jig rten sbyong zhing 'dul ba'i mdzadspyod ston pa yin te/_de la a thung ni thams cad ma skyes pa'i don/_a ring po ni thugsrje'i mdzad spyod rgyun mi 'chad pa'i don/_ka thung ni byed pa'i don te/_ye sheschend pos thams cad la dbang sgyur ba'i don/_ka ring po ni 'gro ba gnas nas gnas subskyod par mdzad pa'i don/_la ni la ya ti gri na zhes bya ste len cing 'dzin pa'i don/_gugu ni gud du bshad na dbyibs kyi sgo nas/_i glang po che'i sna 'dra ba zhes byaste/_thugs rje chen pos 'gro ba mi gtong ba'i gzungs kyi don/_sgra'i sgo nas i s+t+riling ga zhes bya ste/_shes rab chen po'i gzungs kyis chos thams cad 'dzin pa'i don/_ladang sbyar te bshad na/_thabs dang shes rab zab mo'i mdzad spyod la mnga' brnyespa'i don to/_/des don ji ltar mdzad pa'i tshul bstan pa ni/_de ni a dang mdzes pa'ita/_/pa dang yan lag spros pa bzhin/_/'jig rten yongs kyi spyod yul la/_/sangs rgyasgsung gi zab mo 'byung /_/zhes gsungs te/_de la a ni a ring po ste thugs rje chen po'imdzad spyod rgyun mi 'chad pa'i don/_mdzes pa'i ta ni mdzad spyod de/_mdzes parbyed pa ni shes rab chen po dag cing spros pa med pa'i ngang la gnas shing de las mag.yos pa ste/_ta zhes bya ba ni shes rab kyi rang bzhin zla ba'i dkyil 'khor gyi gzugsso/_/pa zhes bya ba ni de gnyis kyi ngang du 'gro ba thams cad grol bar mdzad paste/_de yang gud na yod pa ma yin te/_'gro ba rnams kyi thun mong gi spyod pa 'dinyid yin mod kyi/_'on kyang las 'phro dang skal par ldan pa rnams la/_dbang po'i rimpa bzhin skyob par snang bar 'gyur la/_skal ba med pa rnams la ni snang bar yang mi'gyur ro/_/de ltar mi snang yang thabs dang shes rab kyi rang bzhin ni yan lag spros pabzhin du thun mong du khyab pas/_pa dang yan lag spros pa bzhin/_/'jig rten yongskyi spyod yul la/_/sangs rgyas gsung gi zab mo 'byung /_/zhes gsungs pa yinno/_/khyung chen las kyang /_brtags na med la bzhag na legs pa 'byung bache/_/mngon sum mi snang chags pas cha lugs kun nas skong /_/bdag dang gzhan dubral ba'i ston mkhan rin chen mdzod/__/thams cad grub pa'i yul med bdag med snyingrjer bstan/_/zhes pa dang /_yul phyir chags la yul la bsngo ba'i dmigs pa med/_zhesbya ba la sogs pa gsungs te/_byang chub kyi sems ni mngon du bya ba'i chos medkyang kun gyi dgos 'dod skong /_bdag dang gzhan du mi dmigs kyang /_bdag danggzhan gyi don mthard phyin par mdzad/_grub par bya ba'i yul med kyang bdag medpa'i snying rje skye/_sems can gyi phyir thugs rjes chags kyang yongs su bsngo ba'idmigs pa med pa ni/_bdag med pa'i snying rje zhe'o/_/lta ba rin po che sgron ma laskyang /_shes rab gnas med chags pa'i rdul bral yang /_/snying rjes sems can khams laskyo ba med/_/zhes gsungs pa dang /__thabs dang shes rab gsal ba'i sgron malas/_/sems can sangs rgyas bden par tshul gcig cing /_/rang gi sems nyid sangs rgyasyin shes na/_/gzhan nas bsgrub par bya ba ci yang med/_/de lta bas na spang bar byaba'ang med/_/de lta bu'i chos kyi tshul rig nas/_/ma rig rnams la snying rje yongs kyisskye/_/snying rje skyes nas sgyu ma'i ting 'dzin kyis/_/phan 'dogs thabs kyi spyod pacir yang ston/_/zhes gsungs pa'i tshul yang de 'dra'o/_/mdor na chos mnyam pa nyidgnyis su med par rtogs pas/_snying rje chung bar mi 'gyur te/_sangs rgyas dang byangchub sems dpa' bzhin no/_/dngos por lta bas snying rje che bar mi 'gyur te/_/nyan thosdang so so'i skye bo bzhin no/_/theg pa 'og ma'i tshul las smon lam dang bsgoms pa'istobs las/_gzugs kyi sku'i yon tan 'byung bar 'gyur ro zhes zer ba de'ang /_/las kyistobs yin par zad kyi/_gnyis su med pa'i byang chub kyi sems kyi stobs ni ma yinte/_'di skad du/_khyung chen las/_gsungs dang rgyas la dmigs dang snang /_/sgyumkhan ri mo'i rnam pa bzhin/_/'byung 'jug ye shes rmugs pa yis/_/de'i dbang las skyebar 'gyur/_/zhes gsungs te/_dam pa chos kyi gsung rab la dmigs pa dang /_sangs rgyasla dmigs pa'i mthu las/_che ba'i yon tan snang ba 'byung ba rnams kyang /_dper nasgyu ma'i rnam pa med bzhin du snang ba'am/_ri mo'i rnam pa gzhi mthon dman medbzhin du/_mthon dman du snang ba rnams/_sgrib par byed pa'i rkyen zhig gi dbanglas snang ba bzhin du/_dmigs pa dang bcas cing 'byung 'jug gi rtog pa dang bcas pa'isgrib pas/_ye shes chen po bsgribs shing rmugs par byas pa'i dbang las/_yon tan gyirnam pa lta bur snang ba 'byung bar 'gyur te/_'on kyang byang chub sems kyi rangbzhin gyi yon tan ni ma yin no/_/mang po brjod mi dgos te/__rdzogs pa chen po'itshul la sangs rgyas kyi chos mi rdzogs pa'i nyes skyon med do/_/rdzogs pa chen po'igzhung nyid bstan pa'i skabs te lnga pa'o//_//da ni rdzogs pa chen po'i tshul la ji lta ba bzhin du gnas par mi nus pa rnams la/_rtsolba dang bcas pa'i thabs kyis lam btsal ba bstan par bya ste/__de yang rdzogs pa chenpo'i lta bas zin par bya'o/_/gang gi phyir byang chub kyi sems bde ba chen po ni choskyi rtsa ba yin te/_'ching ba'i nad thams cad 'byin par byed pa'o/_/'di skad du/_byangchub kyi sems bsgom pa las/_kun tu bzang mos ma zin dge ba'i chos ni gang yangrung /_/kun tu bzang po'i spyod pa'ang bdud kyi las te zad cing mthar thug 'gyur/_/dedang ldan pa'i las ni bdud kyi las kyang byang chub spyod par gsungs/_/zhe gsungs palta bu yin no/_/de la sems bcos pa'i thabs kyang /_pha rol tu phyin pa'i tshul dang/_gsang sngags kyi tshul las sgo mang du snang ste/_'di ltar bsam gtan kyi skyon drugspangs shing sgrib pa bcu bsal ba'i bsam gtan ni thar pa'i lam mo zhes kyang 'byung/_nyes pa lnga spong ba'i 'du byed brgyad dang ldan pa'i ting nge 'dzin ni thar pa'i lammo zhes kyang 'byung /_phung po dang khams dang skye mched kyi chos la/_bzungbtags bkag phye bcom pa'i ting nge 'dzin ni thar pa'i lam mo zhes kyang 'byung/_sems rang bzhin gyis gdul bar dka' ba'i chos drug btul ba'i bzlas brjod dang bsamgtan ni thar pa'i lam mo zhes kyang 'byung /_lus sems lha dang gsum la dmigs pa'iting nge 'dzin ni thar pa'i lam mo zhes kyang 'byung ste/_'di lta bu la sogs pa/_semsbcos pa'i thabs mang du gsungs pa'ang /_thams cad mthong bar yang mi nus la/_bstanpar yang mi nus pas re shig 'di dag tsam bshad do/_/sgo 'di dag bstan pa ni gang zagmos pa'i dbang gis 'jug pa so so yang 'byung la/_phan tshun gcig la gcig phan 'dogspa'ang 'byung bas 'di dag tsam bshad do/_/de la bsam gtan kyi skyon drug ni/_byungtshor dbang gis g.yeng ba dang /_bying rmugs dbang gis 'thibs pa dang /_ther zugdbang gis 'thas pa gsum ni/_zhi gnas las su ma rung ba'i skyon yin te/_de la snga magnyis ni dper na mar me phyi rol gyi rlung gis bskyod na yang mi gsal la/_rang gi nyebar len pa'i rlung bkag na'ang /_'chi ba'am 'chi ba la thug par 'gyur ro/_/de bzhin dusems gnas pa ni 'du byed sna tshogs kyis bskyod na'ang g.yengs par 'gyur la/_rang ginye bar len pa'i 'du byed bkag na'ang sems nyid kyang 'gag pa'am 'gag pa la thug par'gyur bas/_de bas na 'du byed gzhan bkag la rang gi 'du byed mi dgag go_/gsum pa nidran pa snga ma'i steng du phyi ma rtag du 'bab pa yin te/_dper na chu'i thigs pa bzhinno/_/'di ni dmigs pa gcig las su rung yang /_bsam gtan gyi yul bsam gyis mi khyab pala 'jug pa'i thabs med de sgribs pa'o/_/lhag mthong gi sgrib pa gsum la/_'dzin chagsdbang gis 'gog pa zhes bya ba ni/_chos bdag med par rtogs pa'i shes rab dang bralbas/_bsam gtan gyi yul ci snang yang 'dzin chags dang ma bral bas/_thar pa 'gog stesgrib pa'o/_/yod med dbang gis nyams pa zhes bya ba ni/_chos rten cing 'brel te'byung ba la rmongs pas/_ji ltar bsams kyang yod med kyi mthar lhung ste/_ye shesnyams par gyur pa ste sgrib pa'o/_/shes rgya chungs pas 'khor ba zhes bya bani/_mnyan bsams kyi shes rab rgya chung pas bsam gtan gyi yul gang la 'jug ma sheste/_bya mun pa la rdugs pa bzhin du sems 'khor zhing 'tshoms pa ste sgrib pa'o/_/'didag ni dngos su sgrib pa yin yang zhi gnas dang lhag mthong skye ba nyid la gegs sugyur pas/_nyes skyon che ba'i phyir bsam gtan gyi skyon drug ces bya'o/_/de la rnamrtog g.yeng ba'i skyon 'ba' zhig la yang skyon lnga gsungs te/_'di skad du/_rtog parags pa'i ri bo dang /_/mtshan ma rgyu ba tshor ba dang /_/byung tshor skyon lngaspang bar bya/_/rtog pa rags dang 'phra ba gnyis/_/mtshan ma che dang chung bagnyis/_/rgyu ba ring po thung ngu gnyis/_/de bzhin tshor ba gsal mi gsal/_/byungtshor gnyis su snang ba'ang /_/myur ba dang ni bul ba'o/_/zhes gsungs te/_'di rnamsrtog pa'i bye brag du 'dra yang /_phra rags kyi bye brag dang rnam pa'i bye brag giskhyad par dbye ste/_de la rnam pa'i bye brag ni/_rtog pa ni don kyi dngos po' tshol basphye/_mtshan ma ni zhen cing 'dzin pas phye/_rgyu ba ni rgyun kyis phye/_tshor ba ninyams su myong bas phye/_byung tshor ni 'byung 'jug gis phye/_phra rags ni go rimsdang bye brag gnyis brjod pa dag yin no/_/spyir bsdu na phra ba'ang rnam pa gnyisyin te/_skye ba phra ba dang 'dzin pa phra ba'o/_/rags pa'ang rnam pa gnyis yinte/_skye ba rags pa dang 'dzin pa rags pa'o/_/de la mkhas pa rnams kyi blo ni skye barags la 'dzin pa phra ste/_skye ba rags te/_shes bya thams cad la rtog cing 'jugla/_'dzin pa phra ste de la dngos po dang mtshan mar zhen pa med do/_/blun po rnamskyi blo ni skye ba phra la 'dzin pa rags te/_skye ba phra ste/_shes bya rnams la rtogcing 'jug mi nus la/__'dzin pa rags te/__dngos por 'dzin cing zhen pa dang mi 'brallo/_/de bas na rnam par mi rtog pa sgom pa'i tshe/_skye ba phra la 'dzin pa rags pa'isems ni thar pa'i lam ma yin te/_'du shes med pa'i snyoms par 'jug pa dang cha mthunpas lam gyi sgrib pa yin no/_/de bas na dang por skye ba rags la 'dzin pa phra ba'isems las goms pa klong du gyur cing 'dzin pa phra ba'i mthus skye ba nyid kyang jephra je phra gyur nas/_tha ma rtog pa'i rnam pa lnga po 'di dang bral la/_sems rang rigpa ni ma 'gags na bden pa mthong ba zhes bya/_'di rnams yul du 'dzin pa'i rtog padang /_yul 'dzin pa 'dzin pa'i rtog pa gnyis kyi sgo nas khad kyis zhi bar tshorna/_sems kyi drod thob par gzung ngo /_/gang gi tshe 'dzin pa 'phra bar ma tshor ba'iskye ba phra bar tshor ba ni lam gyi drod du mi gzung ngo /_/de la lam gyi sgrib padgu la/_bsam gtan mi g.yo ba dang /_lam thib pa dang /_gsal ba gsum ni/_yang dagpa'i rtsol ba la sgrib pa ste/_'di ltar mi g.yo na'ang lam snga ma mi gtong zhing /_lamgzhan thob par mi rtsol te/_tshang na gnas pa'i byi'u phrug lta bu'o/_/de bzhin du lamthim na'ang mi rtsol te/_'ben thim pa'i mda' lta bu'o/_/shin du gsal bar gyur na'ang mirtsol te/_yul gsal bas dbang po'i blo gzung ba lta bu'o/_/sems la shes pa mang po skyebar 'dod pa dang /_/mngon par shes pa thob par 'dod pa dang /_/mtshan ma'i rdzu'phrul 'byin par 'dod pa gsum ni/_yang dag pa'i ting nge 'dzin la sgrib pa ste/_dper nakhyim bdag dag gis mar gyi snying po 'dod pa'i phyir ba bzhon mang po bsten palas/_de'i 'o ma dang zho'i longs spyod la chags pa gyur na/_mar gyi snying po la sgribpar gyur pa lta bu'o/_/'di bdag gi _las bla 'am gong na gzhan/__med pa'i chos thob bosnyam pa dang /_rang gi lta ba la nga bsnyems pa dang /_gzhan gyi lta ba la khyad dugsod pa gsum ni/_yang dag pa'i dran pa la sgrib ste/_'di ltar yang dag pa'i dran pani/_nges pa'i don kyi mdo'i don dang /_/dge ba'i bshes gnyen dam pa rnams kyi gdamngag ma brjed par srung ba yin na/_sgrib pa 'di rnams yod na de dag yal bar 'dorte/_dper na rgyal po'am blon po'i bu gzhon nu rgyags pas myos pa dag__/dam parnams kyi gdam ngag yid la mi byed pa bzhin no/_/bcu pa ni rang bzhin gyi sgrib payin te/_chos spyod rnam bcu shing leb kyi ngos ltar gcig la gcig sgrib par gyurpas/_de bas na bsam gtan la sogs pa don chen po la gnas pa rnams kyis/_yi ge 'dri bala sogs pa don chung ngu'i chos spyod mi spyad do zhes bya ba'i don to/_/don 'dirnams kyis kyang bsam gtan gyi sgrib skyon mtha' dag bsal te thar pa'i lam la 'jug pargsungs pa yin no/_/de la nyes pa lnga spong ba'i 'du byed brgyad dang ldan pa'i tingnge 'dzin gang zhe na/_nyes pa lnga ni le lo dang /_dmigs pa brjed pa dang /_zhumrgod dang /_mngon par 'du mi byed pa dang /_'du byed pa'o/_/de la le los ni dam pa'ilung mi nyan cing mi 'jug go_/dmigs pa brjed pas ni bsam pa nyams te thos pa rnamskyang dran pa med par byed do/_/zhum rgod kyis ni don la goms par byed pa'i blo 'jugdu mi ster ro/_/mngon par 'du mi byed pa dang byed pa gnyis kyis ni/_zhi gnas danglhag mthong zung du 'brel pa'i gegs byed do/_/de la spong ba'i 'du byed brgyadni/_dad pa dang /_'dun pa dang /_brtson 'grus dang /_shin du sbyangs pa bzhis ni/_lelo spong ngo /_/dran pas ni dmigs pa brjed pa spong ba'o/_/shes bzhin gyis ni zhumrgod spong ngo /_/sems pas ni mngon par 'du mi byed drags na gzeng bstod par byeddo/_/btang snyoms kyis ni mngon par 'du byed drags na 'go gnon par byed do/_/de naszhi gnas dang lhag mthong cha mnyam par tshor na lhag par gnyen po bsten pa'i rtsolba mi skyed do/_/btang snyoms su bag yangs su bzhag ste/_don la goms par byeddo/_/tshul 'di'ang thard pa'i lam mo zhes 'byung ngo /_/de la bzung btags bkag phyebcom pa dang ldan pa'i ting nge 'dzind gang zhe na/_'di skad du/_gtogs 'dod spre'u 'dibzung nas kyang /_/rkun mo byi la btags byas te/_/khang stong phang phung kundbshig nas/_/gseb khung skar khung kun bkag ste/_/rgyal po'i dkor mdzod kha phyena/_/de dag rtag du sangs rgyas yin/_/zhes gsungs pa ste/_de la gtogs 'dod spre'ugzung ba ni/_phung po dang khams dang skye mched kyi chos las gzung bar 'os pagzung ba ste/_'di ltar yid kyi rnam par shes pa spre'u'i gtogs 'dod ltar/_rigs pa dangldan pa'i don la ni ched du gtad kyang 'jug par mi nus/_rigs pa dang mi ldan pa'i donla ni skul ba med par rang zhugs byed de/_rtag du don med par 'phyan pa 'di shesbzhin dran pa'i snod du bcug ste/_gzhan du mi g.yo bar bsdam dgos so/_/rkun mo byila gdags pa ni/_de bzhin du chos rnams las gdags par 'os pa gdags pa ste/_dper na byila ni shin du dal zhing 'jam pa'i spyod pas/_gzhan kyis ma tshor bar gzhan gyi srogrku bar byed do/_/de bzhin du nyon mongs pa can gyi yid ni/_shin tu rgyu ba phra ba'itshul gyis kun gzhi la kha nang du bltas te bdag du rlom sems pas/_de'i dbang gis yidkyi rnam par shes pa'ang 'jig tshogs la lta ba dang mtshungs par ldan par skyeste/_thams cad zag pa dang bcas par byin gyis rlob par byed do/_/de bas na 'di chosthams cad la bdag med par rtogs pa'i shes rab kyi gzungs kyis ma btags na/_nam yangthar pa'i go skabs mi 'byed do/_/'di ni lhag mthong spyod pa yin no/_/snga ma ni zhignas spyod pa yin no/_/khang stong phang phung bshig pa ni/_phung po dang skyemched kyi grong stong bshig pa ste/_'di rnams la bdag po med pas grong stong yinte/_rang gi ngo bo yang ma grub par bshig pas grong stong nyid kyang med de nammkha' lta bur rtogs par bya'o/_/'di yang lhag mthong spyod pa'o/_/gseb khung skarkhung dgag pa ni/_sgo lnga'i rnam par shes pa ste/_dbang po lnga'i skar khung nasbyung nas yul la rang bzhin gyis g.yeng ba 'di dag yid nang du bsdus pa'i mthus bkagste/_mi 'phro bar byas pa ste/_'di yang zhi gnas spyod pa yin no/_/rgyal po'i dkormdzod kha phye zhes bya ba ni/_kun gzhi rnam par shes pa'i mtshan nyid la mkhaspar byas pa ste/_dper na rgyal po'i mdzod na nor bu rin po che la sogs pa nor rin thangmed pa'ang yod la/_dug la sogs pa dman pa'i rdzas kyang yod do/_/de bzhin du kungzhi rnam par shes pa ni zag pa dang bcas pa dang /_zag pa med pa'i chos thams cadkyi mdzod yin te/_shes bya thams cad kyi gnas yin no/_/de yang theg pa 'og ma ba'itshul gyis/_kun gzhi'i mtshan nyid ni zag pa dang bcas pa'i chos thams cad kyi rgyudang 'bras bu'i ngo bor gnas shing smin pa yin pas/_shing thog smin pa dang 'drala/_zag pa med pa rnams kyi ni rten dang gnas tsam yin te/_dug gi bum pa'i nang nasman gnas pa lta bu'o/_/zhes bshad/_theg pa gong ma'i tshul las ni/_kun gzhi'i mtshannyid ni gdod ma nas byang chub kyi snying po'i rang bzhin du dag pa yin pas kun gzhibyang chub kyi sems zhes bya la/_nyon mongs pa dang gnas ngan len kyi bag chagsni glo bur gyi dri ma ste/_gser g.yus g.yogs pa'am/_nor bu rin po'i che 'dam du bsubspa bzhin yon tan cung zad mi snang bar zad de/_rang bzhin nyams par byas pa meddo/_/ji skad du/_/rdo rje bkod pa las/__sgron ma 'bar ba'i rin chen ni/_/gnas ngan 'damdu bying 'gyur yang /_/de nyid yon tan rang snang bas/_/_'od ni mkha' la gsal bayin/_/de bzhin sems nyid rin po che/_/lus ngan 'khor bar bying 'gyur yang /_/de nyidrang bzhin 'od gsal bas/_/shes rab chos nyid mkha' la gsal/_/zhes gsungs pa lta bu yinno/_/mdor na gang ltar yang rung ste dkar nag gi chos thams cad kun gzhi rnam parshes pa'i snang ba tsam yin la/_snang ba de'ang 'du byed kyi bag chags kyi dbang gissnang ba yin te/_ji ltar snang ba de bzhin yod pa ma yin pas/_/chos thams cad rangbzhin gyi mya ngan las 'das par rtogs na/_rgyal po'i dkor mdzod kha phye ba yinte/_de'i tshe spre'u yang bzung ba yin no/_/byi la yang btags pa yin no/_/khang stongyang bshig pa yin no/_/skar khung yang khegs pa yin no/_/'di lta bu'i blo dang ldan nasangs rgyas kyi lam gzhan nas btsal mi dgos so zhe'o/_/de la sems gdul bar dka' ba'ichos drug gdul ba ni/_'di skad du/_/dpung gzungs las/__sems ni glog dang rlung dangspre'u dang mtshungs/_/rgya mtsho chen po yi ni rlabs dang 'dra/_/sgyu can rtag duyul la mngon dga' ba/_/g.yo zhing 'phyan pa'i sems ni gdul bar bya/_/zhes gsungs paste/_sems ni glog dang 'dra ste skad cig tsam gsal rgyun du gsal bar mi gnas payin/_rlung dang 'dra ste ngo bo nyid kyis gnas pa'i chos med de/_g.yo zhing rnam parg.yeng ba'i mtshan nyid can yin/_spre'u dang 'dra ste bya ba la mi 'jug cing bya ba mayin pa la 'jug pa'i las can yin/_rgya mtsho chen po'i rlabs dang 'dra ste/_rnam par rtogpa mi zad pa yin/_sgyu can yin te rtag du yang dag pa ma yin pa'i don ston payin/_rtag du yul la mngon par dga' ba yin te/_nang du yang dag 'jog la mi dga' bayin/_de lta bu rang bzhin gyis gdul bar dka' ba de bzlas brjod dang bsam gtan gyis btulte thar ba'i lam la sbyar ro/_/zhe'o/_/de la gdul ba'i thabs kyang mdor bsdu na rnam pagnyis yin te/_a nu gra ha zhes bya ba rjes su mthun pas gzung ba dang /_pi gra ha zhesbya ba bzlog ste gzung ba'am tshar bcad pas gzung ba gnyis so/_/de la rjes su mthunpas gzung ba ni/_glog cung zad gsal ba bzhin du bsam gtan kyi yul la dang po cungzad tsam gzhag ste yun ring du mi gtad do/_/rlung ltar 'du byed sna tshogs kyi sgo nas'jug par bya'o/_/spre'u ltar mthun mthun la 'jug par bya'o/_/rgya mtsho ltar rtog pa snatshogs dang mthun par bya'o/_/sgyu can ltar yang dag pa ma yin pa'ang gdul ba'iskabs su bsten par bya'o/_/yul la mngon par dga' ba bzhin du 'dod pa'i yul la'ang gtaddo/_/bzlog ste gzung ba ni/_glog las bzlog ste yun ring du'ang gsal bar gzungs/_rlunglas bzlog ste mi g.yo bar yang bya/_spre'u las bzlog ste bya ba'i don la gtad/_rgyamtsho las bzlog ste rtog pa'i rlabs zhi bar bya/_sgyu can las bzlog ste yang dag pa'idon la brtag_/yul la mngon par dga' ba las bzlog ste/_nang du yang dag 'jog la gzhaggo_/mdor na sems tha mal pa'i chos lugs dang rjes su mthun pas gdul ba'i thabs 'dila/_thabs 'di dang 'di zhes ris su chad pa med de/_sems kyi 'du byed ji ltar 'phro zhinggang la 'jug pa dang /_ji snyed du 'jug pa de dag thams cad kyi rjes su bsam gtan gyiyul gang yang rung ba zhig rjes su mthun par bsams pas/_mtha' rtog pa nyid kyangbsam gtan gyi yul las 'das nas gzhan du 'gro ba'i sa gnas mi rnyed do/_/'di ni phal cherzhi gnas spyod pa'i dbang du gsungs pa'o/_/de la rnal 'byor gyi yan lag drug dang ldanpa'i ting nge 'dzin ni/_'dus pa las _'di skad du/_so sor spong dang bsam gtan dang/_/dbugs dgag gtong dang gzung ba dang /_/rjes su dran dang ting 'dzin ni/_/sbyor ba'iyan lag drug ces bya/_/zhes gsungs pa ste/_de la nang sems kyi rnal 'byor 'thob pa'iyan lag 'di drug yin te/_de la so sor spong ba ni sdom pa la gnas pa yin te/_ji ltar tshulkhrims rnam par dag pa 'dod pas g.yeng ba med cing 'gyod pa'i dri ma med pas rtag dudbang po bsdams pa'i phyir/_ting nge 'dzin 'thob pa'i rgyu yin pa de bzhin du/_so sorspong ba zhes bya ba 'di yang yul dang dbang po'i sgo nas rnam par shes pa skye bathams cad skyod du bltas te spang bar bya ba'ang ma yin/_dngos por bltas te mtshanma'i rjes su 'brang ba'ang ma yin te/_rtag du rang gi lha'i bdag nyid du bltas te spyadpar bya la dngos por zhen pa dang dgag pa gnyis spang bar bya ba 'di ni/_dbang porang bzhin gyis bsdams shing /_'dod pa bkag pa'i gdung bas kyang ma zin pa dang/_rgyal ba'i byin rlabs kyang nye bar 'gyur bas/_bsam gtan kyi snod du gyur pa yinno/_/'di la so sor spyod pa ces kyang bya ste/_de bas longs spyod do/_/so sor spong bazhes kyang bya ste/_'dod pas g.yeng bar 'gyur ba spong ngo /_/bsam gtan ni 'dod padang sdig to mi dge ba'i chos las dben pa las skyes pa yin pas/_de'i 'og du bsam gtanbstan par rigs so/_/de yang yan lag rnam pa lnga ste/_'di ltar rtog dpyod gnyis/_dga'bde gnyis/_sems rtse gcig pa dang lnga'o/_/bsam gtan gyi yul yang 'di'i skabs su gsangba gsum nyid yin te/_gsang ba gsum kyis ni phyag rgya thams cad bsdus so/_/phyagrgyas ni yongs su dag pa'i lha thams cad kyang don dang rtags kyi tshul kyis bsdusso/_/de la gsang ba gsum las/_sku'i gsang ba ni/_lha'i gzugs kyi sku kha dog dangdbyibs dang g.yo ba'i bye brag_/'di skad du/_smind ma mig dang so dangmchu/_/bzhin dang lus dang rkang lag gis/_/rdo rje sems dpa' dpal gyi rgya/_/rang donlas rnams sgrub byed pa'o/_/zhes gsungs pa bzhin/_sku'i tshul thams cad kyi sgonas/_bsam gtan kyi yul du dmigs pa'o/_/gsung gi gsang ba ni/_/sgra dang sgra minrnam dpyad pa/_/bsam gtan phyi ma las/__nga ro sbas pa rdo rje'i gsung /_/zhes byaba la sogs pa gsungs pa ltar/_lha'i thugs ka dang ljags stengs su chos kyi yi ge kha dogdang dbyibs kyi mtshan mar bsam pa dang /_de yang sgra dang sgra'i don kyi chosnyid dang bcas par brtag cing dpyad pa ni bsam gtan thob pa'i rgyu yin te/_ji skaddu/_sgra la gnas pa'i bsam gtan ni rnal 'byor thob par byed pa yin la/_sgra'i mtha' lagnas pa'i bsam gtan ni thar pa ster bar byed par gsungs pa dang 'dra'o/_/ngag sgragrags par brjod pa ni bsam gtan gtsor smos pa'i skabs 'dir g.yeng ba'i rgyur 'gyurro/_/thugs kyi gsang ba ni/_thugs kar sems pa'i rdo rje bsgom pa dang /_ye shes semsdpa' lta bu bsgom pa ni thugs kyi mtshan ma/_de'i don byang chub kyi sems dangchos kyi skur gnas pa'i mtshan nyid rnam par dpyad pa ni thugs kyi bdag nyid de/_deltar gsang ba gsum la dmigs pa ni bsam gtan gyi yul lo/_/de la dmigs par byed pani/_yan lag lnga'i tshul gyis dmigs par byed de/_de la rtog pa ni gsang ba gsum gyimtshan nyid ji ltar ba bzhin du rtog pa'i blo skye ba'o/_/dpyod pa ni de nyid la bloyang dang yang du sbyor zhing /__de'i don dang bcas pa la dpyod pa yang dang yang'jug pa'o/_/dga' ba ni rtog dpyod gnyis kyi bsam gtan thob pas gsang ba gsum gyi 'drasnang gi rnam pa 'byung bar 'gyur te/_de'i tshe 'dod pas dben par gyur pa dang /_sngarma myong ba'i don nyams su myong bas thun mong ma yin pa'i dga' ba rlabs po cheskye'o/_/bde ba ni de'i dbang gis sems bsdus pa thob pa na lus dang sems kyi tshor babde ba nyams su myong bar 'gyur ro/_/sems rtse gcig pa ni de ltar sems shin du bsduspar gyur pa las/_shes pa dang shes bya gnyis su snang bar mi skye ste/_rang rig patsam du gyur pa'o/_/de ltar bsam gtan kyis sems zhi bar byas pa la/_de shin du dul barbya ba'i phyir dbugs dgag cing gtang ba la bslab par bya'o/_/de la ji ltar bslab pa'ithabs ni sgo mang bas gang ltar bslabs kyang 'gal ba med do/_/de nas sems dul zhingdbugs zhi nas/_brtan zhing stobs dang ldan par bya ba'i phyir/_dbugs nang du gzungba la bslab par bya'o/_/de nas dbugs zin te sems kyang shin du zhi bar gyur nas brtanpa thob pa na/_mtshan ma rnam pa lnga 'byung bar 'gyur te/_'di skad du/_dang posmigs rgyu 'dra ba dang /_/gnyis pa la ni du ba'i tshul/_/gsum pa srin bu me khyer'dra/_/bzhi pa mar me bzhin du 'bar/_/lnga pa rtag du snang ba ni/_/sprin med pa yinam mkha' bzhin/_/zhes gsungs te/_de la rtags 'di yang phyi nang rnam pa gnyiste/_de la phyi'i rtags ni dbugs nang du zin par gyur pa na/_phyi rol du mdun kyi nammkha' la mig lam du 'od snang bar 'gyur te/_de yang dang po dbugs brtan par zin nasnam mkha' la yun ring du brtan par bltas pa na/_'od snang ba'i snga rtags du ba'i rnampa smigs rgyu'i rnam pa 'dra ba mthong bar 'gyur ro/_/de brtan par gyur nas du ba 'draba mthong bar 'gyur ro/_/de brtan par gyur nas srin bu med khyer gyi 'od 'dra bamthong bar 'gyur ro/_/de brtan par gyur nas mar me'i 'od 'dra ba mthong bar 'gyurro/_/de brtan par gyur nas sprin med pa'i nam mkha' bzhin du thams cad gsal bar 'gyurte/_rtags tshad du phyin to/_/'di ni nyin par gyi dbang du gsungs pa yin te/_mtshan mobltas na ni thams cad du me'i 'od 'dra bar rims kyis rgyas par mthong bar 'gyurro/_/nang gi rtags ni sems je zhi je gsal gyur pa nyid dang sbyar ro/_/de ltar brtan pa'irtags thob nas/_sems shin du sbyangs pa thob par bya ba'i phyir/_rjes su dran pabsgom par bya ste/_steng 'og gi sgo gang rung zhi gnas gsang ba gsum kyi rnam pa'i'od zer kyi spro bsdu rgya che chung dang grangs mang nyung gis sems kyi rtsalsbyang bar bya'o/_/de ltar rtsal 'byongs nas ting nge 'dzin la bslab pa ni/_gong ma ltarrtsal 'byongs pa'i shugs kyis ye shes rang rig pa thob ste/_rnam par mi rtog pa'i ye shesmngon du gyur te sgrib pa'i dra ba thams cad gcod par 'gyur ro/_/yan lag gzhan kyiyon tan ni/_so sor sbyang bas bder gshegs rnams dgongs par 'gyur/_bsam gtan thob palas mngon par shes pa 'thob bo/_/dbugs dbang du gyur pa las 'od kyi dkyil 'khor'byung ngo /_/de la lus dang sems dang lha la dmigs pa'i tshul gang zhe na/_lus ladmigs pa ni dbugs kyi sgo nas dmigs te/_de yang dbugs kyi rang bzhin dang /_debzhin du gnas dang /_yul dang /_lam dang /_las dang /_dmigs pa'i thabs dang /_yontan no/_/de la dbugs kyi rang bzhin ni/_lus nyid khams lnga'i rang bzhin du gnaspas/_dbugs kyi rang bzhin khams lnga'i rang bzhin yin te/_de la sa'i dbugs ni sra zhinglci'o/_/chu'i dbugs ni dal zhing 'jam mo/_/me'i dbugs ni yang zhing dro'o/_/rlung gidbugs ni yang zhing rtsub bo/_/nam mkha'i dbugs ni phra zhing rgyu ba mi tshorro/_/dbugs kyi gnas ni snying khong stong dang /_glo ba khong stong ngo /_/dbugskyi yul ni nang du lus kun la yang khyab par rgyu na/_shas cher lte ba yan chadnas/_phyi rol kyi sor bcu drug tshun chad do/_/dbugs kyi lam ni gtsor mgrin pa'igsang nas sna'i bu ga'o/_/dbugs kyi las ni gnyis te/_'dzin pa'i las dang byed pa'i lasso/_/de la 'dzin pa'i las ni reg pas lus la phan 'dogs shing /_lus 'dzin par yangbyed/_sems kyi bzhon pa byed cing sems kyang 'dzin par byed de/_lus sems gnyis ga'dzin par byed pas srog 'dzin pa'i las byed ces bya/_byed pa'i las ni/_g.yo ba'i tshe lussems gnyis ga yang g.yo bar byed/_mi g.yo ba'i tshe gnyis ga yang mi g.yo bar byeddo/_/dbugs la dmigs pa'i thabs ni sgo mang ste gang ltar yang 'gal ba med do/__/mdorbsdu na dbugs kyi chos dang mthun par dmigs pa dang /_chos la ma brten par dmigspa'o/_/de la mthun pa ni/_g.yas nas rgyu ba me dang rlung gi khams/_g.yon nas rgyuba sa dang chu'i khams/_dbus nas rgyu ba nam mkha'i khams zhes bshad pa dang /_delas kyang phye na/_g.yas g.yon re re la'ang khams lnga lnga tshang bar rgyu ba dang/_rags rims mdor bsdu na/_g.yas g.yon re re la'ang 'byung ba re re'i shas su bstan padag gi sgo nas/_kha dog dang /_dbyibs dang /_bong tshod dang /_rnam pa'i sgo nas sosor phye nas dmigs pa'o/_/rnam pa'ang 'od dang yi ge dang mtshan ma dang sku phramo lta bu'i rnam par dmigs pa'o/_/chos la ma rten pa ni bye brag so sor phye ba medpar/_dbugs phyi nang du rgyu ba tsam la dmigs te/_mtshan ma'i rnam pa gang yangrung ba gcig la dmigs pa'am/_reg bya tsam la dmigs kyang rung ste/_sems ma yengspar gtad pa 'ba' zhig tsam kyis kyang chog go_/spyir grags pa'i kha dog dang bongtshod kyi skyon dang yon tan ni/_khams rnams ni gdug pa'i mtshan nyid yinpas/_bsam gtan gyi yul du dmigs pa tsam la'ang mthu brtags pa'i dus na/_skyon dangyon tan yod de/_de la kha dog dkar po ni gdug pa zhi bar byed pa'i mtshan nyid/_serpo ni gdug pa 'dzin pa'i mtshan nyid/_dmar po ni gdug pa mched pa'i mtshannyid/_nag po ni gdug pa slong ba'i mtshan nyid zhes 'byung /_reg bya dang bongtshod kyang sra zhing sbom pa ltar lus la mi bde ba 'byung /_phra zhing dang la chuzla ltar dngos po'i shas chung bar dmigs na lus la mi bde ba mi 'byung ngozhe'o/_/dbugs la dmigs pa'i yon tan ni/_lus kyi rnam pa la mkhas pas gcig pur lta badang /_dngos por lta ba dang /_bde zhing gtsang bar lta ba rnams ldog ste/_lhagmthong bskyed do/_/sems gnas pa thob pas zhi gnas las su rung bar 'gyur ro/_/sems ladmigs pa'ang de bzhin sbyar te/_sems kyi rang bzhin ni snang ba'i khams dang /_rlomsems pa'i khams dang /_dngos po so so rnam par rig pa'i khams so/_/sems kyi gnas nikhams lnga pa'i rlung la zhon nas khams lnga pa'i lus la gnas so/_/sems kyi yulni/_snang ba'i yul ni chos thams cad do/_/rlom sems pa'i yul ni sems nyid do/_/rnampar rig pa'i yul ni phyi'i skye mched rnams so/_/sems kyi lam ni dbang po rnamsso/_/sems kyi las ni gnyis te/_'dzin pa'i las ni chos thams cad 'dzin par byed do/_/byedpa'i las ni dkar gnag gi 'du byed thams cad mngon par 'du byed do/_/sems la dmigspa'i thabs ni/_gong du dbugs la dmigs pa las su rung bas/_de nas dran pa dang shesbzhin kyis bzung ste/_sems ji ltar skye ba nyid la dmigs pas sems kyi mtshan nyidkhong du chud par 'gyur ro/_/dmigs pa'i yon tan ni/_bdag du lta ba dang /_rtag par ltaba dang /_dngos por lta ba thams cad ldog ste/_lhag mthong skyed do/_/sems las surung bar 'gyur te zhi gnas 'thob bo/_/de ltar lus dang sems la dmigs pa las su rungnas/_lha la dmigs par bya ste/_lha la'ang re zhig gi mtshan ma lus sems dang mthunpar bstan te/_de yang 'di ltar lha'i rang bzhin ni/_chos nyid dag pa dang /_rnam par mirtog pa'i ye shes dang /_ci yang sa le mkhyen pa'i ye shes dang /_'gro ba 'dul ba'igzugs kyi sku dang /_so so'i skad du dam pa'i chos ston pa'i gsung ste/_chos lnga'irang bzhin no/_/lha'i gnas ni/_sems can kyi lus dang sems nyid do/_/lha'i yul ni choskyi dbyings dang /_thugs rje'i zhing rnams so/_/lha'i lam ni 'gro 'ong mi mnga' 'ang/_lha'i yongs su gzung ba ni sems can/_sems can kyi skyabs ni lha ste/_'brel pa gnyiskyi sgo dang lam du gyur pa ni/_lam gyi chos sems can dang lhar 'brel/__dang lung gichos lha dang sems can du 'brel/__so/_/lha'i las ni/_'dzin pa'i las ni yon tan thams caddang ldan pa'o/_/byed pa'i las ni sems can sgrol bar mdzad pa'o/_/lha la dmigs pa'ithabs ni lus dang sems nyid lhar bsgoms pa ste/_de yang rnal 'byor rnam pa gsum gyitshul kyis/_byin kyis rlob pa'i tshul lam/_yongs su brtags pa'am/_rdzogs pa'i tshulgang yang rung bar bsgom mo/_/yon tan ni/__tshogs rnam pa gnyis dus gcig durdzogs par 'gyur ba'o/_/de ltar dmigs pa rnam pa gsum la rims kyis bslab cing /_rimskyis bstan par bshad pa 'di ni/_byis pa dang po gzhug pa tsam ste/_dngos su ni lusnyid sems kyi rnam pa yin la/_sems kyi rang bzhin ni lha yin no/_/de bas na phyi nangsnod bcud kyi chos thams cad kyi rang gi ngo bo lha nyid du shes pa ni/_dang po lhango shes pa yin no/_/bar du lha bsgom pa'i thabs shes pa ni/_bsgrub thabs sna tshogsnas gsungs pa dang /_gong du bstan pa'i bsam gtan kyi lung sems lon gyis bcos pa'ithabs bstan pa rnams yin no/_/tha ma las su rung ba'i tshad bstan pa ni/_mtshan mamed pa'i lha'i tshad ni gong du bstan zin to/_/mtshan ma'i lha'i sku bsgoms pa'i tshadni/_lha'i lung bcur bstan pa'ang yod na/_mdo gsum du 'dus te/_lham me/_lhanne/_lhang nge ba dang gsum ste/_de la lham me ni ma brdos pa/_lhan ne ni ma g.yospa/_lhang nge ni ma bsgribs pa'o/_/de la ma brdos pa ni snang la rang bzhin med paste/_gzugs brnyan nam chu zla lta bu'o/_/ma g.yos pa ni bying rgod kyi zug rngus mabskyod pa ste/_nor bu rin po che'i 'od lta bu'o/_/ma bsgribs pa ni de gnyis dang ldanpas ma rtogs pa'i sgrib pa dang /_mi gsal ba'i sgrib pa gnyis med par shin du gsal barsnang ba/_dbang pos blta bar mi bzod pa ltar shin tu gsal ba'o/_/de dag ni tshul bzhindu slob par 'dod pa rnams kyi dbang du bshad pa'o/_/gang dag mos pa dang bya basg.yengs par gyur cing tshul bzhin du sbyor mi nus pa rnams kyis ni/_rdzogs pa chenpo'i don dang /_lha'i rang bzhin ji ltar ba yid la bya ste/_des zin par byas la/_cho ga'irim pas bskyed kyang rung /_skad cig gcig la rdzogs pa'i tshul lam/_bag chags kyishugs sam/_mos pa dang nga rgyal kyi sgo nas kyang ma yengs pa'i sems kyis bzungste/_bzlas brjod dang bsam gtan la 'jug go_/bzlas brjod kyi tshe'ang mdun du lhadmigs kyang rung /_ma dmigs kyang rung /_'phro 'du yod kyang rung med kyangrung /_las sam 'bras bu gang la dmigs kyang rung ste/_spyir dmigs pa rtse gcig pas'bad pa ltar mthu dang byin rlabs che'o/_/spyir lha'i de kho na nyid la/_lha drug dugrags pa dang /_don dam pa'i lha chos nyid kyi lha/_dang /_sems pa'i bye brag gi lhagzhan kun/__zhes bya ba dang /_lhar btags pa dang /_dam tshig can gyi skye bosbrtags pa'i lha zhes spyir grags mod kyi/_phyag rgya'i mtshan ma la lhar grags pana/_brtag pa rnam pa du ma la 'jug ste/_rnam par pha rol du phyin pa'i lugs/__sminpa'i lus kyi dbyibs kyi bye brag ces brtag pa dang /_de nyid bdag nyid chen po sngagskyi lugs/__rnams kyi mtshan ma'i gzugs so zhes brtag pa dang /_de nyid skye bo byinkyis rlob pa la sogs pa'i nus mthu can no zhes brtag pa dang /_de nyid dam tshig cankyi skye bos lhar brtags pa'o zhes brtag pa dang /_de nyid rnam par smin pa'i gzugskyi bye brag dang /_ye shes chen po'i byin rlabs gnyis dbyer med par 'dres pa'o zhesbrtag pa dang de nyid bdag nyid chen po rnams kyi thugs gsang ba'i ye shes nyidmtshan ma'i gzugs su sprul pa ste/_chu grang ba'i rkyen kyis chab rom du gyur pa ltabu'o zhes brtag pa dang /_chos thams cad lhun kyis grub pa'i phyag rgya'i rang bzhinyin pa las/_las 'phro dang skal ba'i dbang gis so sor snang ste/_de la shin du dag pa dulbar gyur pa rnams la ni longs spyod rdzogs pa'i skur snang ngo /_/sems can khengs palas dag par gyur pa rnams la ni/_sprul pa'i sku rab du byung ba'i cha lugs su snang ngo/_/de'i 'og ma rnams la ni cha shas kyi phyag rgya snang ngo /_/de'i 'og ma rnams la nithun mong gi gzugs la rten pa'i phyag rgya snang ste/_thams cad kyang lhun gyis grubpa'i phyag rgyar bye brag med do zhes 'dod do/_/de la gong ma lnga ni dngos por ltaba'i dbang du bshad pa'o/_/tha ma gnyis ni dngos por zhen pa dang bral ba'i dbang dubshad pa'o/_/brtag pa de ltar 'jug kyang yongs su gzung bar bya ba ni/_phyi ma ltargzung bar bya'o/_/mdor na bsam gtan gyi bye brag 'di dag thams cad la'ang /_/rdzogspa chen po'i don kyis zin par byas na thabs mkhas pa'i spyod par 'gyur ro/_/ma zin nathabs mi mkhas pa'i spyod par 'gyur ro/_/brgyud pa'i thabs bstan pa ste/_skabs drugpa'o//_//chos rnams sgyu ma lta bu zhes/_/gsung rab spyi las grags mod kyi/_/sgyu masmigs rgyu la sogs dang /_/'go mnyam nyid du ston byed pa/_/nges don rdzogs pachen po'i tshul/_/tshul 'di bsgrub par bya ba la/_/brgal lan bcas shing shan dangbcas/_/rigs pas gnod med tshul dang bcas/_/nges don byang chub sems kyi don/_/rangbzhin dang ni che ba dang /_/gol sgrib dang ni gzhag thabs kyang /_/brgyud thabsbcas par bstan pa lags/_/rkyen rnams nye bar gnas bzhin du/_/'bras bu snang bar mi'gyur zhes/_/gang du'ang skur ba ma btab pas/_/'di la skur ba'i gnas ma mthong/__/rgyu 'bras rten cing 'brel tshul du/_/snang ba tsam las ma gtogs pa/_/rgyu 'brasdngos po mi sgrub pas/_/'di la sgro 'dogs gnas ma mthong /_/gang gzhan sgro skurbral ba'i don/_/tshul gzhan dag gis sgrub byed kyang /_/nges don bka' yi rjes 'brangsnas/_/don la bdag blo 'di ltar skyes/_/theg chen tshul la 'jug pa tsam/_/lta sgom don du'di bgyis te/_/theg chen snod du gyur pa yi/_/'gro ba rnams kyis mthong gyurtam/_/'jig rten grags mthun sgrub byed pa'i/_/bstan chos rjes su zhugs pa'i blo/_/'dzinbcas rnams kyis mthong yang rung /_/theg chen bden pa'i byin rlabs kyis/_/blang dorbral ba'i don rtogs te/_/khyung chen nam mkhar ldings pa bzhin/_/bcings med bskyodpa med bzhin du/_/spyi rgya rlabs kyis chod par shog_/theg pa chen po'i tshul la 'jugpa'i thabs/_'jug pa'i yan lag dang bcas par bstan pa rdzogs so/_/mkhas pa'i dbang porong zom chen pos so//_//le'u dang po nyon mongs kyi mtshan nyid 1[]14/_/gnyispa la brgal lan14[]31/_/gsum pa la shan sbyar31[]44/__/bzhi par rigs pas mi gnodtshul44[]54/_/lnga par rdzogs pa chen po'i gzhung 54[]90/_/drug par brgyud pa'ithabs bstan pa'o90[]100/_/sarba mang+ga laM/_/shu b+haM//_bkrashis/_dge'o/_/dge'o/_/dge'o//_//_      