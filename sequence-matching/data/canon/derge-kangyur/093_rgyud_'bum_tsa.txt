[\[1a\]]
[\[1a.1\]]@#/_/rgyud 'bum tsa bzhugs so//
[\[1b\]]
[\[1b.1\]]@##/_/de nas hUM zhes bya ba dran pas khro bo'i rgyal po gshegs par 'gyur ro/_/las 'grub pa ston pa dang mthong ba sbyin pa dang 'dod pa'i mchog thams cad rab tu sbyin par 
[\[1b.2\]]'gyur ro/_/'on te 'phags pa spyan ras gzigs dbang phyug dang khro bo'i rgyal po spyan drang bar 'dod na/_shing su ra bis me sbar la/_'bras yos dang /_pad+ma dang ut+pa la dang /_yungs 
[\[1b.3\]]kar dang /_tsan+dan dang /_zho dang sbrang rtsi rnams mar dang sbyar te brgya rtsa brgyad sbyin sreg bya'o/_/rig sngags 'chang bas khrus legs par bya zhing gos gtsang ma bgos te gtsang bar bya'o/_/
[\[1b.4\]]de nas 'phags pa spyan ras gzigs dbang phyug dang khro bo'i rgyal po'i sku mdun na bzhugs shing rig sngags 'chang ba dbugs 'byin par mdzad do/_/mchog gang 'dod cing gsol ba'i 
[\[1b.5\]]mchog de thams cad sbyin par mdzad do/_/phyag g.yas pa mgo bo'i spyi bor 'jog par mdzad do/_/gal te skal ba chung ba zhig ste mngon du zhal mi mthong na de'i tshe rmi lam du bstan te/_
[\[2a\]]
[\[2a.1\]]thams cad bka' stsol cing ji ltar 'dod pa'i mchog sbyin te/_gsang sngags grub pa chen po dang /_cho ga zhib mo grub pa dang /_dkyil 'khor dang phyag rgya dang /_rim par phye ba grub par sbyin no/_/dam tshig grub pa chen po rab tu ston 
[\[2a.2\]]to/_/dbang phyug thob par bya na/_'bras so ba stu ra sa dang /_zho dang sbrang rtsi rnams mar dang sbyar te sbyin sreg brgya rtsa brgyad byas na dbang phyug so sor thob par 'gyur ro/_/grong thob par bya na/_tan tu li ya kha dang zho dang sbrang rtsi rnams mar dang sbyar te lan brgya 
[\[2a.3\]]rtsa brgyad sbyin sreg byas na grong thob par 'gyur ro/_/yul gyi bdag por bya na 'bras sA lu dang ras bal sa bon rnams mar dang bsres te brgya rtsa brgyad sbyin sreg byas na yul thob par 'gyur ro/_/mi snang bar bya na/_ske tshe dang lan tshwa'i sbyin sreg bya'o/_/
[\[2a.4\]]nam mkha' la 'gro bar bya na/_sha ta pad tri ka'i me tog gis sbyin sreg bya'o/_/sangs rgyas kyi sku mthong bar bya na/_shi li dang tsan+dan gyi phye ma dang /_tu ruSh+ka rnams til dang sbyar te lan brgya rtsa brgyad sbyin sreg byas na de bzhin gshegs pa'i sku mang po 
[\[2a.5\]]mthong bar 'gyur ro/_/de bzhin gshegs pa de dag gis rig sngags 'chang ba legs so legs so zhes gsung zhing dbugs 'byin to/_/de bzhin gshegs pa de dag thams cad kyis mgo bo'i spyi bor phyag 'jog cing mchog grub pa chen po stsol bar mdzad do/_/
[\[2a.6\]]thams cad du mchod pa 'os pa chen por 'gyur ro/_/shi nas bde ba can gyi 'jig rten gyi khams su skal ba mnyam par skye bar 'gyur ro/_/tshe rabs dran par 'gyur ro/_/'jig rten kun gyi bla mar 'gyur ro/_/dgra thams cad gzhom par 'dod na 'bras ma 
[\[2b\]]
[\[2b.1\]]grugs pas sbyin sreg bya'o/_/gter bsgul na de nas don yod pa chen po'i spyan sngar brjod par bya ste/_khro bo'i rgyal po'i dngos grub chen po sgyu ma'i dngos grub bla na med pa/_bklags pas grub pa so sor bstan pa'i dngos grub bla na med pa/_grub pa rigs sngags 'chang gi rnam 
[\[2b.2\]]par 'phrul pa ston pa lhur len pa bde ba skyed pa la mkhas pa rnams kyi rigs sngags 'chang gi dngos grub kyi de kho na nyid/_de bzhin gshegs pa thams cad kyi de kho na nyid mchog tu gsang ba/_byang chub sems dpa' rnams kyi rdzu 'phrul gyi rnam par 'phrul pa/_ngogs su zhugs pa 
[\[2b.3\]]rnams kyi rab tu sgrub pa/_dad pa'i rjes su 'brang ba rnams rnam par sel ba/_don gyi stegs mchog tu grub pa/_mal cha dang stan med pa rnams kyi gos sems can thams cad kyi mchod par bya ba chen po/_thams cad du las thams cad legs par grub pa/_sdig pa dang sgrib pa 
[\[2b.4\]]thams cad 'phrog pa/_gdug pa thams cad 'joms pa/_rgyal po mnyes par byed pa/_rnam par thar pa dang dul ba'i grong khyer nyid de/_dge bsnyen rnams kyi mchog tu skyid pa/_dge bsnyen ma rnams kyi dga' ba 'phel bar byed pa/_rig pa'i rgyal po'i yon tan rmad du byung 
[\[2b.5\]]ba'i de kho na nyid sgrub pa grub pa rnams gtsang ma gtsang sbrar spyod pa/_gos gtsang ma bgos te/_bza' ba mchog shin tu gsang ba dang /_bag yod cing bden par smra ba/_dkon mchog gsum la mchog tu dad pa/_bla ma la gus pa/_rtag par rgyun du byams pa'i sems la 
[\[2b.6\]]mnyam par gzhag pa/_sems can thams cad la brtse bar gyur pa/_sbyin pa la mngon par dga' ba'i yid can/_'byung po thams cad la brtse ba'i sems dang byams pas bla na med pa'i sgrub pa 'di bya'o/_/bslab pa dang sdom pa blangs pa/_don yod pa chen po'i sgyu 
[\[2b.7\]]ma bla na med pa ni 'di'o/_/gi wang dang /_spr-i ka dang /_pu shel tse dang /_tsan+dan dang /_ldong ros dang /_shing kun dang /_spang spos dang /_na la da dang /_ru rta dang bcas pa dang /_de bzhin du 'bras dgang ste 'di rnams thams cad cha mnyam ste/_phye mar byas nas/_
[\[3a\]]
[\[3a.1\]]thams cad zhib mor btags la/_ga bur dang /_gla rtsis bsgos te/_snyigs ma 'di dag tsha ba'i til mar gyis bcos pa/_nye'u shing dang /_bil ba dang /_me tog brgya pa dang /_puSh+ka ra dang /_gan+d+ha pri yang ku dang /_rgya spos dang /_sa mu sta dang /_pra 
[\[3a.2\]]puN+Da rI ka dang /_shing mngar rnams chu bre bdun gang bar sbyin par bya ste drug cha lhag mar lus pa dang /_snyigs ma bre gang dang 'o ma'i snyigs ma bor te/_til mar srang gnyis la rtag tu btso bar bya'o/_/legs par grub pa'i gsang sngags bzlas brjod byas la gtor ma dang /_
[\[3a.3\]]dkyil 'khor du me tog dang /_dri bzang po'i bdug pa dang /_til mar btso ba'i cho ga bzhin du rab tu sbyar la gang las grub pa khyad par du bskyed cing babs pa'i til mar byas pa srung ba'i cho ga bya ste/_snod gtsang ma bkang nas slar yang gsang sngags lan nyi shu rtsa gcig tu bzlas 
[\[3a.4\]]brjod byas nas gsang ba'i gnas su gzhag par bya'o/_/de nas las thams cad byed du gzhug ste/_rig sngags 'chang khrus legs par byas pa/_dris bsgos pa'i til mar rtag tu lus la byugs pa 'dis/_lus de mi snang zhing dngos po med par ston par byed do/_/ngag thos 
[\[3a.5\]]la reg par mi byed do/_/gang gis lus khrus ma byas kyi bar de srid du bdag nyid mi snang ste lus mi mthong ngo /_/dpral bar thig le byas nas/_yan lag dang /_nying lag rnams la reg ste/_gsang sngags lan cig bzlas brjod byas na nam mkha' la 'gro bar 'gyur te/_
[\[3a.6\]]skad cig la dga' bar byed pa dang /_lha dang bcas pa'i rig sngags 'chang gi dbang po mkha' la spyod pa rnams kyis lhan cig tu til mar mgo la byugs pas mdog sngo ba dang /_skra cung zad li zhing 'khyil bar 'gyur ro/_/til mar grub pa'i rig sngags 'chang thams cad kyi 'khor 
[\[3a.7\]]los sgyur ba'i mnga' bdag tu 'gyur ro/_/reg pa tsam gyis tshe bskal pa khri thub par 'gyur ro/_/lus pad+ma dkar sham lta bur 'gyur ro/_/lus rdo rje ltar brtan pa dang /_gnas kyi sgo thams cad bye ste 'dug go/_/gang du 'dod par 'jug par byed do/_/dkyil 'khor sgrub 
[\[3b\]]
[\[3b.1\]]pa'i dus su rig sngags 'chang la thig le byas nas lag tu rdo rje dang nor bu byas na/_nam mkha' la 'phur bar 'gyur te/_mod la dkyil 'khor grub pa ston par byed do/_/til mar gyis rkang pa la byugs na/_nam mkha' la 'ong bar byed do/_/lus la byugs na mi snang bar 
[\[3b.2\]]ston par byed do/_/mtshal dang til mar lhan cig sbyar te/_yan lag dang /_nying lag la thig le byas na/_lus 'bar ba'i snying po mthong bar byed do/_/'di dag rig sngags 'chang gi rnam 'phrul so sor bstan pa'o/_/yungs kar la bzlas te/_lan cig bskus sam/_
[\[3b.3\]]dkyil 'khor gyi steng du gtor na/_dkyil 'khor g.yo bar 'gyur te/_'khor lo bzhin du bskor bar byed do/_/gtor ma'i snod gang ba rnams dang /_bum pa gang ba rnams sor mo brgyad kyi tshad du nam mkha' la 'phags te 'dug go/_/rang nyid se gol gyi sgras yongs su 'don 
[\[3b.4\]]par byed na/_slar yang snod nam mkha' la 'phags te 'dug pa rang rang gi gnas su gnas par 'gyur ro/_/'di rnams dkyil 'khor dgos pa bla na med pa'i dngos grub bo/_/de nas seng ge'i khrag dang til mar lhan cig sbyar te/_bdag nyid kyi lus la byugs na/_
[\[3b.5\]]mi yi seng ge chen po'i gzugs su mthong bar 'gyur te/_ji srid lus khrus ma byas pa de srid du mi'i seng ger kun tu gnas so/_/gzhan yang ji ltar bsams pa bzhin du/_nam mkha' la 'phags te 'dug pa dang /_mi snang bar 'gyur ba dang /_me 'bar ba ston par byed 
[\[3b.6\]]do/_/phag gi khrag dang sbyar na/_phag gi gzugs su ston par byed de/_shugs dang stobs chen por ston par byed do/_/glang po che'i khrag dang sbyar bas tshogs kyi dbang phyug chen po'i gzugs su ston par byed do/_/rta'i khrag dang sngon po lhan cig sbyar ba lus la byugs pa 
[\[3b.7\]]tsam gyis rta mgrin gyi gzugs su ston par byed de ji srid khrus ma byas pa de srid du mthong bar byed do/_/ba lang gi mkhris pa dang lhan cig sbyar na/_/khyu mchog chen po la zhon par mthong bar 'gyur ro/_/nya'i mkhris pa dang lhan cig sbyar na/_klu'i rgyal po chu bdag chen po'i gzugs 
[\[4a\]]
[\[4a.1\]]su mthong bar 'gyur ro/_/sbrul dmar po'i khrag dang bsres nas sbyar na/_sbrul chen po'i gzugs su mthong bar 'gyur ro/_/ra'i khrag dang bsres pas/_ra chen po'i gzugs su mthong bar 'gyur ro/_/pad+ma'i lo ma dang /_phye ma dang /_rtsa ba dang bcas pa 
[\[4a.2\]]dang /_'dab ma dang me tog dang sdong bu dang bcas pa til mar gyis lhan cig sbyar bas yungs kar la bskus te lus la byugs la til mar gyis thig le bya'o/_/mkhas pas yan lag dang nying lag la byug pa byas na rgyal po chen po'i cha lugs su mthong bar 'gyur te/_ma mo'i tshogs dang 
[\[4a.3\]]bcas pas yongs su bskor bas dgos pa sna tshogs pa dang /_rgyal po'i dgos pa rnams byed par 'gyur ro/_/yid la bsams pa'i dgos pa thams cad sgrub par byed par 'gyur ro/_/ldong ros kyi mig sman dang lhan cig bsres nas mig la byugs na/_'khor chen po'i dbus su/_
[\[4a.4\]]spyan ras gzigs dbang phyug gi gzugs su mthong bar 'gyur ro/_/rig pa'i rgyal po bzlas te yungs kar de nam mkha' la gtor na/_'bras bu sna tshogs kyi char 'bab par mthong bar 'gyur ro/_/pad+ma'i snying pos sbyar na/_pad+ma chen po'i char 'byung bar 'gyur ro/_/ut+pa 
[\[4a.5\]]la sngon po'i khu bas sbyor na/_ut+pa la sngon po chen po'i char 'byung ba mthong bar 'gyur ro/_/ji ltar me tog gi khu bas sbyar ba de lta de ltar me tog gi char chen po 'byung bar 'gyur ro/_/ji ltar yid la 'dod pa'i gzugs dang /_kha dog dang /_rtags dang /_dbyibs su mthong bar 
[\[4a.6\]]'dod pa de lta de ltar lha'i til mar rnying pa dang lhan cig sbyar na/_de lta de ltar de dang de nyid kyi gzugs su mthong bar 'gyur ro/_/gzhal yas khang yang mthong bar 'gyur ro/_/lag pas nor bu gcig blangs te/_yid la rjes su dran par byas na/_rnam pa sna tshogs pa du ma'i bdag nyid 
[\[4a.7\]]du mthong bar 'gyur ro/_/gos dang /_rgyan sna tshogs pa rnams ston par byed do/_/lag pas snod la gzung na/_snod sna tshogs pa bton par byed do/_/lag pas bum pa la gzung na/_bum pa brgya stong phrag ston par byed do/_/rkang pa'i mthil la bskus na/_gang du rdo ba la rkang pa 
[\[4b\]]
[\[4b.1\]]bzhag pa de dang de nyid du rkang pa'i rjes 'jog par byed de/_mar gsar la nye bar 'jog pa ji lta ba bzhin du/_mar gsar mnyen pa bzhin du rdo ba yang 'dra bar 'gyur ro/_/gtun shing la byugs na/_rtags 'byung bar 'gyur ro/_/ma mo'i dkyil 'khor gyi gnas su zhugs na/_
[\[4b.2\]]ma mo'i lha rnams kyi so so tha dad pa'i rdul bzung ste til mar dang lhan cig sbyar nas so so'i gdong la byugs na/_lha de dang de lta bu'i gzugs su ston par byed do/_/gzhan yang dgos pa rnam pa sna tshogs pa rnams rang gi 'dod pa'i blos las bya'o/_/de nas blo 'phel bar byed pa 
[\[4b.3\]]ni/_til mar dang /_'o ma lhan cig zos na/_blo dang dran pa chen po 'phel bar 'gyur ro/_/nub gsum gyi sbyor bas tshigs su bcad pa stong klog par byed cing 'dzin par byed do/_/zhag bdun gyi sbyor bas blo gros rgya mtsho chen po lta bu 'phel bar byed cing sogs par byed do/_/
[\[4b.4\]]zhag bcu bzhi'i sbyor bas tshe lha'i lo stong du 'gyur ro/_/zhag nyi shu rtsa gcig gi sbyor bas/_bcud len sgrub pa'i dngos grub 'byung bar 'gyur te/_gnyer ma dang /_skra dkar spangs pa dang /_skra cung zad 'khyil bar 'gyur ro/_/lus 'jam zhing mnyen pa dang /_pad+ma'i 
[\[4b.5\]]kha dog dang 'dra bar 'gyur ro/_/skyes nas lo bcu lon pa dang 'dra bar gzugs dang lang tsho dang ldan par 'gyur ro/_/glang po che stong phrag bcu'i stobs su 'gyur ro/_/zhag nyi shu rtsa brgyad kyi sbyor bas glang po ches srung gi stobs su 'gyur ro/_/zhag sum cu so lnga'i sbyor bas 
[\[4b.6\]]nam mkha' lding chen po'i stobs su 'gyur ro/_/zhag bzhi bcu rtsa gnyis kyi sbyor bas lha ma yin gyi dbang po sgra gcan dang 'dra bar brtson 'grus dang stobs chen por 'gyur ro/_/zhag bzhi bcu rtsa dgu'i sbyor bas ri rab lhun po chen po'i dkyil 'khor dang 'dra bar 'gyur te/_klu'i 
[\[4b.7\]]rgyal po dga' bo dang /_nye dga' bos yongs su bskor ba/_mi g.yo zhing mi bsgul ba/_reg par bya ba ma yin zhing mi mthong ba/_mi ma yin pa rnams kun tu spyod pa/_lha rnams thams cad kyis phyag byas shing /_phyag bya ba'i 'os su gyur pa/_drang srong rnams kyis bstod pa'i 
[\[5a\]]
[\[5a.1\]]'os su gyur pa/_gnod sbyin dang srin po rnams kyi phyag bya ba'i 'os su gyur pa/_de bzhin gshegs pa thams cad kyi byin gyi rlabs kyis byin gyis brlabs pa/_byang chub sems dpa' thams cad kyi rab tu bsngags pa'i 'os su gyur pa/_rig sngags 
[\[5a.2\]]'chang ba'i dbang po thams cad kyi gsang ba'i dam tshig grub pa/_lha'i dbang po rnams kyis lhan cig 'gran pa'i 'os su gyur pa/_tshangs pa dang /_khyab 'jug dang /_dbang phyug chen po rnams kyi mngon du smra ba'i 'os su gyur pa/_klu'i dbang po thams cad kyi nye bar bgrod par bya ba 
[\[5a.3\]]ste/_de ltar don yod pa'i lcags kyu'i khro bo'i rnam par 'phrul pa zhes bya ba til mar gyi rgyal po'i rnam par 'phrul pa yon tan chen po rmad du byung ba brgya stong phrag gis gang ba'o/_/til mar gyi rgyal po'i rig sngags 'chang 'dis/_til mar gyi rgyal po ral gri la byugs na/_byugs 
[\[5a.4\]]pa tsam gyis ral gri 'bar bar 'gyur ro/_/rig sngags 'chang gi 'khor los sgyur bar 'gyur te/_ral gri'i rig sngags 'chang gi 'khor los sgyur ba thams cad kyi mchog tu 'gyur ro/_/rdo rje la byugs na rdo rje 'bar bar 'gyur te/_rig sngags 'chang gi 'khor los sgyur ba nam mkha' la 'gro 
[\[5a.5\]]zhing /_rdo rje'i rig sngags 'chang gi 'khor los sgyur bar 'gyur ro/_/'khor lo la byugs na 'khor lo 'bar bar 'gyur te/_rig sngags 'chang nam mkha' la 'gro bar 'gyur ro/_/blta na sdug pa'i 'khor lo'i rig sngags 'chang gi 'khor los sgyur bar mod la 'gyur ro/_/
[\[5a.6\]]dgra thams cad rab tu 'joms so/_/mdung rtse gsum pa la byugs na 'bar bar 'gyur te/_rig sngags 'chang gi 'khor los sgyur bar 'gyur te/_nam mkha' la gnas par byed do/_/stobs dang /_brtson 'grus dang /_pha rol gnon pa dbang phyug chen po dang 'dra bar 'gyur ro/_/
[\[5a.7\]]'bras dang /_phol mig dang /_lhog pa dang /_me dbal dang /_shu ba dang /_mdze dang /_rkang shu dang /_rtsa'i rma dang /_mgul pa 'gags pa dang /_rna ba'i rtsa nad dang /_mtshan bar rdol ba dang /_dmu chu dang /_skran dang /_rlung dang /_mkhris pa dang /_bad kan dang /_'dus pa 
[\[5b\]]
[\[5b.1\]]nyid la yang /_mkhas pas chu dron mo 'thungs pa tsam dang /_byugs pa tsam gyis nad thams cad sel lo/_/til mar gyis nad thams cad sel ba de bzhin du/_rtsib logs na ba dang /_tshad pa dang /_snying na ba dang /_mchin pa na ba dang /_bshang ba 'khyim pa dang /_pho 
[\[5b.2\]]ba'i nad kyi nyes pa de rnams thams cad 'thungs pa tsam gyis rnam par 'jig par the tsom med do/_/nyams pa dang /_zad pa dang /_de bzhin du rgyal po'i dpal bcom pa dang /_gso dpyad ngan pa rnams bskus pa tsam mam zos pa tsam gyis stobs dang ldan par 'gyur ro/_/lus 
[\[5b.3\]]rnams rgyas pa dang /_mgu ba dang /_spro ba chen por 'gyur ro/_/gdon rnam pa sna tshogs par bsrung ba dang /_brjed byed mi bzad pa la yang /_reg pa tsam gyis de dag thams cad rnam par 'jig par the tshom med do/_/byad mi bzad pa dang /_sdug bsngal dang /_dug dang /_
[\[5b.4\]]sbyar dug nyid kyang reg pa tsam gyis rnam par 'jig par 'gyur ro/_/brtan pa dang /_g.yo ba'i dug gang yin pa dang /_mche ba'am/_sbrul go Na sa dang /_sdig pa yang rung /_srin bu dang /_phye ma leb gdug pa'am/_nor rgyas kyi bu dang /_'jog po'am/_sbrul gyis mthong ba'i 
[\[5b.5\]]dug gam/_dbugs kyi dug mi bzad pa gang yin pa dang /_reg pa'i dug gang yin pa dang /_hA la hA la'i gdug pa gang yin pa dang /_gzhan da ra da'i dug gang yin pa dang /_rtsa ba'i dug gang yin pa dang /_sdong bu'i dug dang /_'dab ma'i dug dang /_me tog gi dug dang /_mdangs 
[\[5b.6\]]kyi dug gang yin pa dang /_gzhan dug rnam pa sna tshogs pa de rnams thams cad rnam par 'jig par 'gyur ro/_/til mar reg pa tsam gyis/_lam mchog dang /_lam gol bar song ba rnams dang /_rgyal po'i sgo drung du song ba yang rung /_bsad par 'os par gyur pa gang yin pa dang /_
[\[5b.7\]]bcings par gyur pa gang yin pa dang /_'thab pa dang /_rtsod pa dang /_'gyed pa gang yin pa dang /_gzhan yang dgra'i gzeb dang /_pha rol gyi dmag tshogs kyi 'jigs pa nyid dang /_mi mdza' ba dang /_phyir rgol ba gang yin pa yang til mar 'di mngon par sbyar bas skad cig de la thams 
[\[6a\]]
[\[6a.1\]]cad 'joms so/_/rgyal po khros pa gang yin pa 'dzum bzhin du bka' stsol to/_/g.yul 'gyed pa'i nang du'am/_phan tshun 'thab bzhin pa thams cad la til mar rgyal po bla na med pas rtag tu rgyal ba ster ro/_/mkhas pas mig la byugs na/_mi thub cing thams cad 
[\[6a.2\]]du 'gro bar 'gyur ro/_/gzhan gyis kyang dgos pa thams cad la rab tu sbyar bar bya ste/_dngos grub kyi gnas thams cad kyi mchog yin pa'i phyir ro/_/de nas khro bo lcags kyu bla na med pa/_sdig pa thams cad sel ba/_mod la gdug pa thams cad 'jigs par byed pa/_nad thams cad 
[\[6a.3\]]rab tu zhi bar byed pa/_mod la thams cad du grub pa bla na med pa/_nad thams cad zhi ba/_de kho na nyid khro bo lcags kyu bla na med pa'i ras ris kyi sku gzugs brjod par bya ste/_ras ris kyi sku gzugs bla na med pa 'di mthong ba tsam gyi mod la/_bsod nams kyi phung po chen po thob pa dang /_
[\[6a.4\]]dge ba'i rtsa ba chen po bskyed par 'gyur ba dang /_rig pa'i gnas thams cad rtogs par khong du chud par 'gyur ba dang /_de bzhin gshegs pa dgra bcom pa yang dag par rdzogs pa'i sangs rgyas gang+gA'i klung gi bye ma snyed bye ba khrag khrig brgya stong phrag dgu bcu rtsa gnyis mthong ba dang /_
[\[6a.5\]]mchod pa dang /_rim gror bya ba dang /_zhe sar bya ba dang /_bla mar byas pa dang /_de bzhin gshegs pa de rnams kyi spyan sngar bsod nams kyi phung po chen po'i dge ba'i rtsa ba dang ldan par 'gyur ba dang /_ras ris kyi sku gzugs gang yin pa 'di mthong ba tsam gyi mod la/_mthas klas 
[\[6a.6\]]pa tsam dang 'di mtshungs par 'gyur te/_'di dang mtshungs pa'i bsod nams kyi phung po'i dge ba'i rtsa ba bskyed par 'gyur ro/_/de bzhin gshegs pa dang /_byang chub sems dpa' thams cad dang /_lha thams cad kyis dgongs par 'gyur ro/_/ras gru bzhi pa gru bzhir cha 
[\[6a.7\]]mnyam pa/_shin tu thags bzang ba/_shin tu gsar ba/_shin tu 'jam pa mchog tu mdzes pa/_khru gnyis pa'i tshad kha tshar ma bcad pa/_skra dang bral ba'am/_yang na dar gtsang ma gru bzhi shin tu rnam par 'byes pa la/_ri mo mkhan gtsang ma smyung bar gnas pas/_lhag 
[\[6b\]]
[\[6b.1\]]ma ma yin pa'i tshon snod gsar par bzhag la/_tshon sna tshogs rnam par 'byes pas/_'phags pa don yod zhags pa'i khro bo lcags kyu bri bar bya'o/_/'phags pa spyan ras gzigs dbang phyug zhal bzhi pa/_zhal dang po ni zhi ba/_spyan gsum pa/_ral pa'i cod pan gyis brgyan 
[\[6b.2\]]pa/_'od dpag med cod pan du 'chang ba/_zla bas nye bar mdzes pa/_phyag bzhi pa rgyan thams cad kyis rnam par brgyan pa/_g.yas pa'i zhal drag po'i gzugs can 'jigs par byed pa/_tshems kyis ma mchu mnan pa/_dbu skra gyen du brdzes pa'i ral pa'i thor tshugs 
[\[6b.3\]]kyis brgyan pa/_g.yon pa drag po chen po mche ba gtsigs pa/_zhal rnam par 'gyur ba/_dbu skra 'khyil zhing gyen du brdzes pa'i ral pa kun tu bcings pa/_'od dpag med kyi cod pan can/_drag tu bzhad pa'o/_/zhi ba'i zhal ral pa'i cod pan gyis brgyan pa'i steng du/_
[\[6b.4\]]sku phyed pa'i khro bo'i rgyal po 'bar ba'i snying por chud pa bya ste/_sku ut+pa la sngon po'i kha dog can/_dbu skra dmar po cung zad 'khyil ba/_'od dpag med kyi cod pan can/_rgyan thams cad kyis rnam par brgyan pa/_phyag gnyis kyi gcig gis ral gri dang /_gnyis pas 
[\[6b.5\]]tho ba 'bar ba can bya'o/_/phyag gcig gis pad+ma 'chang ba ste/_pad+ma'i ge sar 'bar ba'i snyen pa can no/_/gnyis pas lcags kyu dang mdung rtse gsum ste/_g.yas pa na'o/_/g.yon pas khro bo chen po drag tu rgod pa'i gzugs can/_don yod pa'i zhags pa 'dzin pa'o/_/g.yas 
[\[6b.6\]]pa dbugs 'byin pa'i rin po che chen po'i char 'bebs pa/_phyag thams cad 'bar ba'i snying po 'od zer kha dog sna tshogs pa bya ste/_pad+ma'i gdan la skyil mo krung gis bzhugs pa bya'o/_/rgya mtsho'i snying por ri rab la gnas pa/_klu'i rgyal po dga' bo dang /_nye dga' bos 
[\[6b.7\]]dkris pa bya'o/_/nya dang chu srin dang /_nor bu rin po che sna tshogs kyis dkris pa/_pad+ma dang /_ut+pa la dang /_ku mu dang /_pad+ma dkar pos gcal du bkram pa/_dang pa dang /_bzhad dang /_ngur pa dang /_shang shang te'us khyab pa bya'o/_/g.yas logs su 
[\[7a\]]
[\[7a.1\]]lha mo sgrol ma/_dbu cung zad dud pa/_thal mo sbyar ba 'chang ba/_rgyan thams cad kyis rnam par brgyan pa/_'dzem bag dang bcas pa bya'o/_/dkar sham chen mo thal mo sbyar te cung zad 'dud pa/_rgyan thams cad kyis rnam par brgyan pa/_'dzem bag dang bcas 
[\[7a.2\]]pa bya'o/_/srin mo chen mo ral pa gcig ma khrag 'dzag pa'i thod pa dang /_drag mo drag tu rgod pa bya ste/_'bar pa'i snying por khro bo lcags kyu la blta bzhin pa/_lag pa bzhi pa/_lag na ral gri dang /_dgra sta dang /_zhags pa dang /_rdo rje thogs pa rgyan thams cad kyis rnam par brgyan 
[\[7a.3\]]par bya'o/_/g.yon phyogs su gnod sbyin gyi dbang po bya ste/_zhal khro gnyer can drag po/_dbu skra gyen du brdzes pa/_'jigs par byed pa/_'bar ba'i snying por pus mo g.yas pa btsugs pa/_ral gri dang /_dgra sta thogs pa/_phyag gnyis thal mo sbyar ba 'chang ba/_rgyan 
[\[7a.4\]]thams cad kyis rnam par brgyan pa/_khro bo'i rgyal po lcags kyu la nges par blta bzhin pa/_kho ra khor yug tu 'od 'dom gang ba/_'od zer sna tshogs 'bar ba bya'o/_/lcags kyu dang bcas pa'i kho ra khor yug gi steng du/_tshangs pa dang /_khyab 'jug dang /_dbang phyug chen po 
[\[7a.5\]]dang /_gshin rje dang /_chu lta dang /_lus ngan po bya ste/_me tog sna tshogs kyi phur ma thogs te/_mchod pa byed bzhin pa bya'o/_/khro bo'i rgyal po don yod lcags kyu'i rgyab tu/_rin po che sna bdun las byung ba'i shing ljon pa bya ste/_yal ga dang /_'dab ma dang /_lo ma rnam 
[\[7a.6\]]par bkra bar bya'o/_/khro bo'i rgyal po'i zhabs kyi drung du/_rig sngags 'chang bya ste/_pus mo btsugs pa me tog sna tshogs thogs shing /_lag na bgrang phreng 'dzin pa/_khro bo'i rgyal po la steng du blta bzhin pa bya'o/_/zhabs gnyis pa'i drung gi gnas su pho nya mo bya ste/_
[\[7a.7\]]zur mig can drag mo/_lag na ral gri thogs pa/_rnam par 'gyur ba phyag thal mo sbyar ba rgyan thams cad kyis rnam par brgyan pa bya'o/_/ras ris kyi sku gzugs kyi bya ba yongs su mthar phyin nas/_byin gyis brlabs te/_de'i 'og tu gsang ba'i gnas su gzhag par 
[\[7b\]]
[\[7b.1\]]bya'o/_/de'i drung du gtsang mas zas mi bza' bar/_de'i spyan sngar khro bo lcags kyu brgya rtsa brgyad bzlas brjod bya ste/_me tog dang /_bdug pa dang /_mchod yon dang /_zhabs bsil ji ltar rnyed pa dbul bar bya'o/_/ras ris kyi sku gzugs sgrub pa'i cho ga 'dis sgrub pa'i cho ga 
[\[7b.2\]]rgyas pa gzhan yang bya'o/_/de'i 'og tu rig sngags 'chang gis nyi ma re rer ras ris kyi mdun du/_gtsang mas zas mi za bar/_de'i spyan sngar me tog dang /_bdug spos phul nas/_khro bo'i rgyal po lan gcig bzlas par bya'o/_/de nas las thams cad dang dgos pa thams cad 
[\[7b.3\]]bya'o/_/'di ni de kho na nyid kyi dngos grub bklags pas grub pa ste/_rig sngags 'chang gis/_gsang ba mchog gi las bsgrub pa bya'o/_/de nas sku gzugs mthong ba tsam la sogs pas mtshams med pa lnga dang /_mnar med pa la gzhol ba dang /_dam pa'i chos spong ba rnams 
[\[7b.4\]]'di mthong ba tsam gyis thams cad yongs su dag par 'gyur ro/_/sdig pa thams cad dang /_sgrib pa thams cad dang /_sngon gyi sgrib pa bsags pa dang bcas pa dang /_bskal pa brgyar bsags pa'i sdig pa de dag thams cad rnam par 'jig par 'gyur ro/_/nad dang 'jigs pa thams 
[\[7b.5\]]cad las yongs su grol bar 'gyur ro/_/sdig pa thams cad dang /_dgra thams cad dang /_phyir rgol ba thams cad dang /_mi mdza' ba rnam par 'jig par 'gyur ro/_/ras ris kyi sku gzugs shin tu chung ba byed pa gang yin pa de yang phan pa byed par 'gyur te/_me tog gam/_bdug 
[\[7b.6\]]pa dang /_dri'am/_byug pa'am/_dkyil 'khor dang bcas pa byed pa'am/_khrus kyi bum pa gang bkod pa'am/_rdul sel bar byed pa tsam yang rung ste/_rig sngags 'chang de'i/_rigs kyi bu'am/_rigs kyi bu mo'am/_dge slong ngam/_dge slong ma'am/_dge bsnyen nam/_
[\[7b.7\]]dge bsnyen mas/_de bzhin gshegs pa gang+gA'i klung gi bye ma snyed bye ba khrag khrig brgya stong phrag dgu bcu rtsa dgu'i de bzhin gshegs pa'i drung du dge ba'i rtsa ba chen po bskyed par 'gyur ro/_/bsod nams kyi phung po chen po yongs su 'dzin par 'gyur ro/_/pha rol tu phyin pa drug 
[\[8a\]]
[\[8a.1\]]yongs su rdzogs par yang 'gyur ro/_/mtshams med pa lnga rnam par sbyangs shing bskal pa'i mthar thug par 'gyur ro/_/sangs rgyas dang /_byang chub sems dpa' thams cad kyis gzigs 'dod par 'gyur ro/_/skye ba brjes nas kyang /_'jig rten gyi khams 
[\[8a.2\]]bde ba can du 'gro bar 'gyur te/_pad+ma las brdzus te skye bar 'gyur ro/_/skye ba'i skye ba dran par yang 'gyur ro/_/rnam par grol ba'i dkyil 'khor gsang ba pad+ma yangs pa'i dkyil 'khor/_don yod zhags pa'i snying po/_don yod pa'i khro bo lcags kyu'i gzungs 'di yang mtha' 
[\[8a.3\]]dag yongs su rdzogs par kha ton du gnas par 'gyur ro/_/de bzhin gshegs pa thams cad kyi gsang ba'i rigs kyi dam tshig gsang ba rnams dang /_gsang sngags rim par phye ba dang /_phyag rgya dang /_gsang sngags dang /_dkyil 'khor rim par phye ba dang /_cho ga zhib mo 
[\[8a.4\]]thams cad mngon sum du 'gyur ro/_/sangs rgyas kyi zhing nas sangs rgyas kyi zhing du 'gro bar 'gyur ro/_/de bzhin gshegs pa thams cad mngon sum du mthong bar 'gyur ro/_/yon tan thams cad kyi pha rol tu phyin pa yongs su rdzogs par yang 'gyur ro/_/dge ba'i rtsa ba thams 
[\[8a.5\]]cad yang dag par sdud par yang 'gyur ro/_/bsod nams kyi tshogs chen po dang ldan par 'gyur ro/_/'jig rten thams cad kyi bla mar yang 'gyur ro/_/tshig btsan par yang 'gyur ro/_/'jig rten thams cad dga' bar yang 'gyur ro/_/thams cad du mchod par 'os par 
[\[8a.6\]]yang 'gyur ro/_/rig sngags thams cad grub par 'gyur ro/_/yid la bsams pa thams cad yongs su rdzogs par 'gyur zhing /_dgos pa thams cad grub par yang 'gyur ro/_/thams cad du thogs pa med pa mkhas pa'i blo ru 'gyur ro/_/de nas khro bo'i lcags kyu'i dkyil 
[\[8a.7\]]'khor/_cho ga zhib mo thams cad kyi dkyil 'khor dang /_gsang ba'i phyag rgya bla na med pa bshad par bgyi'o/_/khor yug tu them skas bzhi dang ldan pa/_sa dang ba byung bsres pa'i dkyil 'khor gru bzhi pa bya ste/_gzings kyi rgya dang tshad mnyam pa/_shin tu tshad la bab cing 
[\[8b\]]
[\[8b.1\]]legs par rnam par 'byes pa/_legs par byugs shing shin tu 'jam pa/_'jam shing mnyen pa dang ldan pa'o/_/tshon sna tshogs pas rnam par phye ba dang /_dkyil 'khor mchog gi thig btab la/_/sna tshogs tshon rtsis rnam par dbye/_/sgo bzhi shin tu rnam 'byes pa/_/khor yug 
[\[8b.2\]]them skas bzhi dang ldan/_/rta babs bzhi yis brgyan pa ste/_/dbus kyi dkyil 'khor snying por yang /_/shin tu rnam 'byes tshad la bab/_/khru yi tshad du bya ba'o/_/dkyil 'khor gru bzhi mnyam pa yi/_/snying po'i dkyil 'khor dbus su yang /_/mkhas pas shin tu rnam 'byes pa'i/_/
[\[8b.3\]]pad+ma 'dab ma bcu gnyis bya/_/lcags kyu phyogs dang rtse gsum dang /_/ge sar pad+ma'i khor yug tu/_/snying por gyur pa'i dbu mchog la/_/khro bo zhags pa yang bya'o/_/drag po'i gzugs can 'jigs par byed/_/ral gri dang ni dgra sta'i phyag_/ral pa'i cod pan gyis brgyan 
[\[8b.4\]]cing /_/rgyan rnams kun gyis rnam par brgyan/_/lus phyed pa dang /_zhags pas kun nas dkris pa/_mdung rtse gsum pa/_nam mkha' la phyir phyogs pa/_pad+ma dang bcas pa byas pa la/_grwa grwar 'bar ba'i gdong bya'o/_/mdung rtse gsum dang pad+ma la rab tu gnas pa/_
[\[8b.5\]]drag po'i zhal 'jigs par byed pa chen po mche ba rnam par gtsigs pa/_zhal 'jigs su rung ba 'bar ba'i snying por chud pa'o/_/nang gi ri mo la/_lcags sgrog dang /_mdung rtse gsum pa'i gdong bri bar bya ste/_'bar ba'i snying po dang bcas pa/_kha dog sna tshogs pa'i 
[\[8b.6\]]tshon rtsis bya'o/_/ri mo gnyis pa'i nang du/_pad+ma kha phyed bye ba ge sar 'bar ba dang bcas pa'i pad+ma bya'o/_/ri mo gsum pa'i nang du/_'khor lo'i rnam pa'o/_/mu khyud kyi phyi rol tu lag pa'i phyag rgya yang bri bar bya ste/_mtshon cha sna tshogs pa 'dzin pa'o/_/ral gri dang /_zhags 
[\[8b.7\]]pa dang /_mdung rtse gsum dang /_tsa ba la dang /_mdung rtse gnyis/_dung dang /_tir+ya dang /_'khor lo dang /_rtse gsum kha gdengs dang /_tho ba dang /_mdung dang /_ral gri dang /_nor bu dang /_mdung rtse gsum dang /_mda' bo che dang /_las kyi rdo rje dang /_rtse lnga dang /_par+sha sU 
[\[9a\]]
[\[9a.1\]]la dang /_rdo rje zur gsum dang /_pad+ma dang /_rtse gsum dag kha dog sna tshogs 'bar ba khor yug tu yongs su bskor ba bri bar bya'o/_/kha khyer gyi rnam pas brgyan pa la kha khyer gyi phyi rol dkyil 'khor gyi gnas su mtshan ma sna tshogs bri bar bya ste/_rigs chen po bzhi thun 
[\[9a.2\]]mong ba'i dkyil 'khor gyi phyag rgya bri bar bya'o/_/shar gyi gnas su/_de bzhin gshegs pa'i rigs kyi mtshan ma'i phyag rgya yang bri bar bya'o/_/lho ru pad+ma yangs pa'i mtshan ma dkyil 'khor gyi phyag rgya'o/_/nub kyi gnas kyi dkyil 'khor du/_nor bu'i rigs kyi mtshan ma'i phyag 
[\[9a.3\]]rgya rnams kyang bri bar bya'o/_/byang du rdo rje'i rigs kyi mtshan ma'i phyag rgya yang dag par bri'o/_/shar gyi sgo ru/_de bzhin gshegs pa'i rigs kyi khro bo'i rgyal po sgo ru bri bar bya'o/_/lho ru pad+ma yangs pa'i dkyil 'khor gyi khro bo rnams so/_/nub tu nor bu rigs kyi khro bo'o/_/byang 
[\[9a.4\]]du rdo rje'i rigs kyi khro bo bri bar bya'o/_/khro bo thams cad kyi gzugs 'bar ba'i snying po/_rgyan thams cad kyis rnam par brgyan pa/_lag pa bzhi pa/_mtshon cha sna tshogs pa 'dzin pa bya'o/_/ri rab la gnas pa/_skyil mo krung phyed pa lus cung zad bskum pa bya'o/_/phyi'i ri 
[\[9a.5\]]mo'i dkyil 'khor du/_nor bu dang /_rdo rje dang /_me tog dang /_mdung rtse gsum pa dag go/_/khor yug tu kha khyer 'bar bas/_dkyil 'khor gyi khor yug tu brgyan pa'o/_/lhab lhub dang /_ba dan dang /_rgyal mtshan dang /_tshon sna lnga pa'i skud pas kun 
[\[9a.6\]]nas dkyil 'khor la yang dag par brgyan pa'o/_/ro bro ba'i mchog dang ldan pa'i gtor mas gang ba'i snod ci 'byor pa dang /_gtor ma'i las kyi cho gas 'byor pa dang /_rjes su mthun par gzhag par bya'o/_/bum pa gang ba dang /_pog phor dang /_bum bu dang /_bum pa dang /_
[\[9a.7\]]gtor ma dkar pos bkang ba dang /_'bras bu rnam pa sna tshogs pa nyid dang /_dri dang /_phreng ba dang /_byug pa dang /_me tog kun nas gcal du dgram mo/_/'bras yos dang /_yungs kar gyis gtor bar bya'o/_/snying po'i dkyil 'khor gyi grwar/_mchod yon dang /_
[\[9b\]]
[\[9b.1\]]zhabs bsil gyi snod dang /_rin po che sna bdun rab tu dgram mo/_/dri'i chus bkang ba'i bum pa dang /_legs par brgyan pa'i bum pa byas nas/_mkhas pas dar bzang po bcings te/_dbus kyi dkyil 'khor du gzhag par bya'o/_/sgo bzhir dri chab kyis gang ba'i bum pa 
[\[9b.2\]]dar gyis bcings pa gzhag par bya'o/_/mkhas pas sgo dang /_sgo ru ni/_bu ram dang /_sha kha ra dang /_sbrang rtsi'i ro dang /_gtor ma gzhag par bya'o/_/mdung rtse gsum la/_zho dang /_'o ma dang /_zan dang /_mchog gi bza' ba ma nyams pas/_shin tu mdzes pa'i 
[\[9b.3\]]gtor ma gzhag par bya'o/_/de bzhin du/_'khur ba dang /_'khur ba zlum po nyid dang /_snum 'khur dang /_be Ti ma ka dang /_sa rA'i la du dang /_mud ga'i la du dang /_hwags dang /_kha y+YA ni bzang po rnams gzhag par bya'o/_/gtor ma'i las la/_khor yug tu me tog 
[\[9b.4\]]bzang po dgram zhing /_phreng bas brgyan par bya'o/_/'bru'i rnam pa sna tshogs pa gzhag par bya'o/_/'bras bu'i ngo bo rnam pa sna tshogs pa dang /_ne'u gsing sngo bsangs dang /_lo ma mdzes pa bkram ste gzhag par bya'o/_/khor yug tu mar me'i phreng ba dang /_de bzhin du/_a ga 
[\[9b.5\]]ru dang /_tsan+dan spr-i ka dang /_tu ruSh+ka dang /_dpal gyis dkris pa dang /_gu gul dang /_kun tu ru dang /_sbrang rtsi dang /_hwags sbyar ba'i bdug pa ste/_bdug pa 'di dag dbul bar bya'o/_/dkyil 'khor gyi khor yug tu bdug pa 'thul ba'i pog phor gzhag par 
[\[9b.6\]]bya ste/_dkyil 'khor gyi lha la bdug pa dbul bar bya'o/_/phyogs bcings pa dang /_dkyil 'khor bcing ba bya ste/_gtsug tor bcing zhing /_bdag srung ba dang /_gzhan bsrung ba bya'o/_/de'i 'og tu 'jug par bya'o/_/rig sngags dkyil 'khor mchog mthong ba dang /_
[\[9b.7\]]phyag bya zhing /_bskor ba nyid dang /_dam tshig kyang sbyin par bya'o/_/rtag tu bsang ba'i las byas te/_de kho na bzhin du gsang sngags bzlas pa yang bya'o/_/dkyil 'khor gyi cho ga tshad ma las/_da gos pa 'di dag thams cad byas nas/_de'i 'og tu rig sngags 'chang 
[\[10a\]]
[\[10a.1\]]gis las thams cad kyi dngos grub bla na med pa'o/_/rgyal ba rigs bzhi'i yongs su bskor ba'i dkyil 'khor du zhugs pa de dag thams cad ni/_'gro ba bzang por skye bar 'gyur ro/_/de bzhin du bde ba can du/_'od dpag med kyi spyan sngar pad+ma las brdzus te 
[\[10a.2\]]skye bar the tsom med do/_/lha'i gzugs shin tu mdzes pa rgyan thams cad kyis rnam par brgyan pa/_'jig rten las 'das pa'i dngos grub chen po thob par 'gyur te/_'di la the tsom mi bya'o/_/'jig rten pa'i dkyil 'khor gyi dngos grub bla na med pa dang /_cho ga zhib mo'i dngos 
[\[10a.3\]]grub dang /_phyag rgya'i dngos grub dang /_khro bo'i rgyal po dngos grub bla na med pa dang /_sdig pa dang /_sgrib pa thams cad sel ba dang /_mod la gdug pa thams cad 'jig pa dang /_dgra thams cad bzlog pa dang /_mod la nad thams cad rab tu zhi ba dang /_dgos pa 
[\[10a.4\]]thams cad dang /_thams cad du dngos grub bla na med pa gang yin pa grub par 'gyur ro/_/'jig rten thams cad kyi mnga' bdag dang rtag tu dga' bar 'gyur ro/_/de rtag tu rjes su 'brang bar 'gyur ro/_/rtag tu rgyal po dang /_blon por bcas pa rnams kyis dus rgyun du bla 
[\[10a.5\]]na med pa'i mchod pa'i gnas su 'gyur ro/_/gzhan yang ljongs thams cad blta zhing mchod pas rjes su 'brang bar 'gyur ro/_/de bzhin nyid du yang dge sbyong rnams dang /_bram ze rnams dang /_rgyal rigs dang /_rje'u rigs dang /_dmangs rigs dang /_skyes pa dang /_bud med 
[\[10a.6\]]dang /_khye'u dang /_bu mo thams cad kyang dga' bar 'gyur ro/_/rtag tu tshig btsan pa dang /_rtag tu lha rnams kyis mngon par bsrungs pa dang /_skabs gsum gyi dbang po dang /_rdo rje 'chang ba nyid dang /_rdo rje snying po bdag nyid chen po dang /_tshangs pa dang /_khyab 'jug 
[\[10a.7\]]dang /_dbang phyug chen po dang /_gzhon nu dang /_dga' byed dbang phyug dang /_gshin rje dang /_chu lha nyid dang /_de bzhin du rgyal po chen po bzhi rnams rtag tu rjes su 'brang bar 'gyur ro/_/khro bo'i dkyil 'khor du zhugs shing mthong ba la yang dus rtag tu srung ba dang /_rjes su 'brang bar 'gyur te 
[\[10b\]]
[\[10b.1\]]the tsom mi bya'o/_/yun ring du 'tsho bar 'gyur/_rtag tu smra ba nyung zhing mkhas pa dang /_thams cad du dngos grub thob par 'gyur ro/_/dkyil 'khor mthong ba dang /_'jug pa la dga' bar 'gyur/_sangs rgyas dang byang chub sems dpa' thams cad kyis kyang dgyes pa dang bcas 
[\[10b.2\]]pas byin gyis rlob par 'gyur ro/_/sangs rgyas rnams dang /_'jig rten las 'das pa dang /_de bzhin gshegs pas dbugs 'byin par 'gyur/_sangs rgyas thams cad kyi thugs las skyes pa'i sras ji lta ba bzhin no/_/'di ni de rnams kyi mngal gyi gnas su skye ba'i tha 
[\[10b.3\]]ma yin no/_/rtag tu skye ba'i skye ba dran par 'gyur te/_'di la the tsom mi bya'o/_/sangs rgyas kyi byang chub tu 'gro ba dang /_rtag tu rgyal ba rnams kyi de kho na nyid mthong ba dang /_rtag tu sangs rgyas thams cad la mngon sum du chos nyan par the tsom med do/_/'di ni skye ba'i tha ma yin 
[\[10b.4\]]te/_ji srid du sangs rgyas kyi byang chub tu rdzogs par sangs rgyas par 'gyur ro/_/dgos pa gzhan rnam pa sna tshogs pa dang /_khro bo lcags kyu'i las brgya phrag stong rnams rang gi 'dod pa'i blos bya'o/_/thams cad du lan cig bzlas brjod byas la/_thams cad du las 
[\[10b.5\]]thams cad bya'o/_/bklags pas 'grub pa'i cho ga'o//_//de nas byang chub sems dpa' sems dpa' chen po 'phags pa spyan ras gzigs dbang phyug gis/_bcom ldan 'das kyi zhal du bltas te/_bzhin 'dzum pas khro bo chen po lcags kyu'i gzungs kyi kun tu 
[\[10b.6\]]snang bzhin pa'i 'od zer sna tshogs 'bar ba'i snying po lus las phyung ngo /_/gang gis stong gsum gyi stong chen po'i 'jig rten gyi khams kun tu snang bar byas so/_/'od zer gyi snang ba gang gis/_stong gsum gyi stong chen po'i 'jig rten gyi khams su rin po che sna bdun gyi char 'bab 
[\[10b.7\]]pa'i snying po rab tu 'bebs par 'dod pa'i don dang /_lha'i me tog sna tshogs kyi char 'bebs pa'i don dang /_lha'i dri dang mthun par gsal ba'i dri dang rjes su mthun pa'i dri rnam par bkra ba'i char rnams kyis bcom ldan 'das dang /_'phags pa spyan ras gzigs 
[\[11a\]]
[\[11a.1\]]dbang phyug la phab bo/_/rab tu dgyes pa'i thugs kyis lha'i chu gsal zhing rgya che ba/_dri 'phro bas rnam par mdzes pa'i dpral ba'i chu mu tig dang mnyam zhing mtshungs pa/_dza ti'i 'bras bu dang 'dra bar rnam par mdzes pa'i dpral ba'i lha'i chus yongs su dbang bskur te/_
[\[11a.2\]]thigs pa nam mkha' dang mnyam pa bzhu ba'i mig 'bras las lhung ba'i chu skar ma las rab tu lhung ba'i gos/_de lta bu'i dpral bar thig le 'bar ba nyi ma dang /_smig rgyu rnam par mdzes pa'i 'od zer sa la lhung ste/_bcom ldan 'das kyi spyan sngar zhabs kyi drung du lhung ngo /_/
[\[11a.3\]]pad+ma'i 'dab ma brgya stong phrag kha bye ba ltar rab tu 'dzum pas rnam par mdzes pa/_pad+ma'i ze 'bru ltar mnyen pa byung bar gyur to/_/bai DUr+ya'i sdong bu nyi ma brgya stong phrag pas lhag pa'i mthu stobs dang ldan pa'i 'od zer snang bas 'bar bzhin pa/_bcom ldan 'das la mi gang gi 
[\[11a.4\]]tshad lta bur gnas par gyur to/_/de nas rig pa 'dzin pa'i dbang po chen po rdo rje 'chang gis/_chu'i thigs pa 'dab ma mnyam pa/_bai DUr+ya mchog tu mdzes shing 'bar ba pad+ma kha bye ba de mthong nas/_thugs ngo mtshar dang /_ya mtshan skyes te/_bcom ldan 'das dang /_byang chub 
[\[11a.5\]]sems dpa' sems dpa' chen po 'phags pa spyan ras gzigs dbang phyug gi zhabs gnyis la phyag 'tshal te/_'di skad ces gsol to/_/sems dpa' chen po shin tu ngo mtshar ba mthong lags so/_/rmad du byung ba'i cho 'phrul chen po mthong lags so/_/sems dpa' chen 
[\[11a.6\]]po bdag gis/_ltad mo'i mchog mthong lags so/_/sems dpa' dag pa chen po/_khyod kyis bdag gi ltad mo'i the tsom med par mdzod cig ces so/_/de nas byang chub sems dpa' sems dpa' chen po 'phags pa spyan ras gzigs dbang phyug gis/_gnod sbyin gyi sde dpon chen 
[\[11a.7\]]po lag na rdo rje la 'di skad ces smras so/_/lag na rdo rje/_bdag la don yod pa pad+ma dri ma med pa chu skyes kyi zhabs kyi lcags kyu zhes bya ba/_don yod zhags pa'i snying po/_rig sngags kyi rgyal po'i dkyil 'khor chen po dang /_phyag rgya dang /_lha rnams yod de/_de bdag gis 
[\[11b\]]
[\[11b.1\]]bcom ldan 'das kyi spyan sngar 'khor chen po'i dbus su/_de bzhin gshegs pa'i spyan sngar yongs su bsgrag par bgyi'o/_/de'i mthu dang /_rig sngags kyi rgyal po'i mthu stobs kyi rdzu 'phrul gyi cho 'phrul gyi rnam par 'phrul pa 'di mthong ngo /_/de'i mthus pad+ma 'di byung ngo /_/rig 
[\[11b.2\]]sngags kyi rgyal po 'di bdag gi dpral ba nas phyung bas cho 'phrul gyi rnam par 'phrul pa rgya che zhing che ba dang yang dag par ldan par gyur to/_/de nas gnod sbyin gyi sde dpon chen po lag na rdo rjes/_byang chub sems dpa' sems dpa' chen po 'phags pa spyan ras gzigs dbang phyug gi 
[\[11b.3\]]zhabs gnyis la mgo bos phyag byas nas/_lan gsum bskor ba byas te/_mchod pa byas nas song ngo /_/bcom ldan 'das ga la ba de logs su song nas/_bcom ldan 'das kyi spyan sngar 'dug ste/_byis pa'i cha byad bzung nas/_bcom ldan 'das la bsil yab g.yob par 
[\[11b.4\]]byed bzhin du 'dug go/_/de nas bcom ldan 'das de bzhin gshegs pa shAkya thub pas/_byang chub sems dpa' sems dpa' chen po 'phags pa spyan ras gzigs dbang phyug la 'di skad ces bka' stsal to/_/sems dpa' chen po don yod pa pad+ma dri ma med pa chu skyes kyi zhags 
[\[11b.5\]]pa'i snying po zhes bya ba/_don yod pa'i zhags pa'i snying po/_rig sngags kyi rgyal po'i dkyil 'khor chen po dang /_phyag rgya dang /_lha rnams smros shig_/gang gis smras pa tsam gyis/_de bzhin gshegs pa thams cad kyi rigs kyi dam tshig gsang ba'i dkyil 'khor 
[\[11b.6\]]rim par phye ba dang /_phyag rgya dang /_gsang sngags 'di rnam par dbye ba byas par 'gyur ro/_/sgrib pa med par dkyil 'khor mthong ba kun tu gnas par byed do/_/cho ga zhib mo thams cad dang /_gsang sngags dang /_dam tshig dang /_phyag rgya rnams rjes su mthun par phyogs 
[\[11b.7\]]te gnas par byed do/_/dkyil 'khor gyi dam tshig gi de kho na nyid dang /_rig sngags kyi rgyal po'i lha thams cad mdun na nye bar gnas par byed do/_/sgrub pa'i de kho na nyid kyi dngos grub mthong bar 'gyur ro/_/rig sngags 'chang phyis kyang rnam pa gzhan du mi 'gyur ro/_/
[\[12a\]]
[\[12a.1\]]las thams cad sgrub pa'i cho ga rnams la legs par sgrub pa'i cho gar yang 'gyur ro/_/rtag tu rig sngags 'chang gi rjes su 'brang zhing /_phyi bzhin phyi bzhin lhan cig rjes su 'brang bar 'gyur ro zhes so/_/byang chub sems dpa' sems dpa' chen po 'phags pa 
[\[12a.2\]]spyan ras gzigs dbang phyug gis/_bcom ldan 'das kyis gnang bar rig nas/_sems can thams cad la rjes su brtse ba'i don du/_rig sngags 'chang thams cad kyi mchog gi sgrub pa bklags pas grub pa bcom ldan 'das kyi spyan sngar 'khor chen po'i dbus su/_bzhin 'dzum 
[\[12a.3\]]zhing mig mi 'dzums pas rig sngags kyi rgyal po 'di smras so/_/dus gsum du gshegs shing bzhugs pa'i sangs rgyas dang /_byang chub sems dpa' rab 'byam thams cad dang /_de bzhin gshegs pa'i gsang ba'i dkyil 'khor dang /_phyag rgya dang /_gsang sngags rab 'byam rgya 
[\[12a.4\]]mtsho rnams la phyag 'tshal lo/_/'phags pa rdo rje 'dzin pa rigs thams cad kyi gsang ba dang /_rig sngags 'chang gi dbang por bzhugs pa rnams la phyag 'tshal lo/_/'das pa dang /_ma byon pa dang /_da ltar byung ba'i 'phags pa nyan thos kyi dge 'dun rnams dang /_rang 
[\[12a.5\]]sangs rgyas thams cad la phyag 'tshal lo/_/dkyil 'khor gyi gsang ba thams cad dang /_rig sngags kyi rgyal po chen po'i sgrub pa grub pa rnams la phyag 'tshal lo/_/dkon mchog gsum la phyag 'tshal lo/_/byang chub sems dpa' sems dpa' chen po 'phags pa spyan ras 
[\[12a.6\]]gzigs dbang phyug thugs rje chen po can/_rig sngags thams cad kyi dkyil 'khor gyi rgyal po'i bdag nyid chen po'i rnam par 'phrul pa grub pa rnams dang phyag rgya thams cad la phyag 'tshal lo/_/tad+ya thA/_o~M bi ma le/_bi ma la gar+b+he/_bi ma la am+bu dza pad+me sUr+ya brtsa se/_sa ha 
[\[12a.7\]]sra rasmi ki ra Ne ma hA ra smi dz+wA la a ba b+hA Shi te/_tsa ra tsa ra/_tsa ra tsa ra/_sany+tsa ra pad+mo da ri pad+ma gar+b+he/_pad+ma b+hu dze/_su bi ma la am+bu dza bi ma le ma Ni ka Na ka badzra bai DUr+ya in+d+ra nI la ma ra ka ta/_pad+ma rA ga bi bi d+ha ma hA ma Ni rat+nA la~M kr-i ta sha rI re/_d+ha ra d+ha ra/_ma hA pad+ma d+ha ra/_pa ra pa ra pa 
[\[12b\]]
[\[12b.1\]]ra shu pA she d+ha ra/_sa ra sa ra sa man+ta bai ro tsa na/_sarba ta thA ga ta gu h+ya ad+hiSh+Thi te/_ku la sa ma ya pa ri pU ra Ni/_ba ra ba ra/_badzra dz+wA la mA lA gar+b+he/_badzre badzre badzra a d+hiSh+Thi ta pad+me hU~M hU~M/_ma Ni ma Ni ma hA ma Ni tsin+tA ma Ni pA sha d+ha ra/_hu ru hu ru pad+ma pad+ma gau re pad+ma pA Ni bar de/_a mo g+ha pad+me/_o~M pad+mi ni 
[\[12b.2\]]pad+ma ma Ni badzra d+ha rA/_sarba ta thA ga ta ku la sA nA mya sa ma ya a d+hiSh+Thi te/_ma hA bi pu la b+hu dze/_b+ha ra b+ha ra/_sam+b+ha ra/_b+hu ru b+hu ru b+hu ri Ni/_b+hi ri b+hi ri/_sa man+ta a ba lo ki ta bIr+ya rA dze pra sa ra pra sa ra san+ta bi ma le/_sarba bid+yA maN+Da la de ba tA na ma skr-i te/_ta ra ta ra/_tA ra ya tA ra ya/_sa man+ta 
[\[12b.3\]]pa ri pU ra Ni sarba bo d+hi satwa a b+hi She tsa ni sarba ta thA ga ta a mo g+ha a b+hi Shik+ta a b+hi Shiny+tsa ya sa maM sarba bid+yA maN+Da la ku la/_sa ma ya a b+hi She kaiHsarba ta thA ga ta pA Ni bar de/_pad+ma gau re pad+ma pra b+he/_pad+ma bi ka tsam+bu dza gar+b+he/_hU~M hU~M/_badzre badzre/_badzre pad+me ta thA ga ta ku la a d+hiSh+Thi te/_a mo g+ha ba ra de/_
[\[12b.4\]]sarbA sA pa ri pU ra Ni sarba pA pa duHkha pra sha ma ni/_a mo g+ha hr-i da ya sid+d+hi sA d+ha ya bi ma le hU~M phaT/_o~Mb ra de pad+ma b+hu dze na ma stu te pad+ma su te swA hA/_byang chub sems dpa' sems dpa' chen po 'phags pa spyan ras gzigs dbang phyug gis/_don yod pa dri ma med pa pad+mo'i chu skyes kyi 
[\[12b.5\]]pad+ma'i lcags kyu don yod zhags pa'i snying po rigs kyi rgyal po gzungs chen po kun nas rnam par snang bar byed pa/_de bzhin gshegs pa thams cad kyi thun mong gi rigs kyi dam tshig gi phyag rgya'i snying po 'di smras pa'i de ma thag gi 'og tu pad+ma ze 'bru dang bcas pa'i ge sar gsal 
[\[12b.6\]]bar rnam par bye ste/_dper na grong khyer gyi phyogs gcig gi sgo bya nas rgyal mo byung ba bzhin du/_lha'i gzugs blta na sdug pa 'od mtha' yas pa phyag bzhi pa rgyan gyis rnam par brgyan pa/_phyag na pad+ma/_don yod zhags pa'i ngo bo'i zhags pa'i phyag dang /_yid bzhin gyi 
[\[12b.7\]]nor bu rin po che'i rgyal mtshan chen po'i phyag dang /_mdung rtse gsum pa'i phyag_/spyan gsum pa/_zhal gsum pa zla ba'i cod pan 'chang ba zhi ba/_zhi zhing 'dzum pa'i zhal/_sku la 'od zer sna tshogs 'bar ba'i snying po/_pad+ma dang /_seng ge'i gdan la bzhugs 
[\[13a\]]
[\[13a.1\]]pa/_pad+ma kha bye ba'i snying por bcom ldan 'das kyi spyan sngar 'khod nas/_bcom ldan 'das kyi zhabs gnyis la mgo bos phyag 'tshal te/_bcom ldan 'das la lan gsum bskor ba byas nas/_mgo bos phyag 'tshal zhing thal mo sbyar ba btud de/_bcom ldan 'das kyi 
[\[13a.2\]]spyan sngar 'dug ste/_mig mi 'dzums par blta zhing 'khod do/_/de nas bcom ldan 'das de bzhin gshegs pa shAkya thub pas/_don yod pa pad+ma dri ma med pa chu skyes kyi zhags pa'i lcags kyu rig sngags kyi rgyal po bud med kyi gzugs 'dzin pa la 'di skad ces bka' stsal to/_/
[\[13a.3\]]sems can dag pa chen po khyod ci'i phyir mig mi 'dzums par blta/_mchog ci don du gnyer bzhin du 'khod ces so/_/rig sngags kyi rgyal mos gsol pa/_bcom ldan 'das bdag de bzhin gshegs pa thams cad kyi gsang ba'i dkyil 'khor rnams kyi spyi'i phyag rgya dang /_sngags 
[\[13a.4\]]dang /_dam tshig gsang ba'i rjes su 'jug par bgyi'o/_/bcom ldan 'das kyis 'di skad ces bka' stsal to/_/rig sngags kyi rgyal mo nyon cig_/khyod de bzhin gshegs pa thams cad kyis thams cad du/_dam tshig gi dkyil 'khor dang /_phyag rgya'i gsang bar lung bstan cing /_
[\[13a.5\]]khyod de bzhin gshegs pa rnam par snang mdzad kyis dkyil 'khor thams cad kyi mchog tu lung bstan no/_/ngas kyang de bzhin gshegs pa thams cad kyi gsang ba dang /_dkyil 'khor dang phyag rgya'i dam tshig thams cad kyi mchog tu 'gyur bar lung bstan no/_/tuN+DA dang /_kar sham 
[\[13a.6\]]dang /_sgrol ma dang /_khro gnyer can dang /_pad+ma rigs mdzes ma dang /_lha mo chen mo ki lI ki lI dang /_rdo rje pho nya mo dang /_dri med byed ma dang /_pad+ma'i spyan ma dang /_rdo rje lu gu rgyud ma dang /_rdo rje khro gnyer can dang /_lha mo pad+ma rab snang ma dang /_pad+ma spyod byed ma dang /_rig sngags 
[\[13a.7\]]kyi rgyal mo chen mo don yod pa'i phyag dang /_longs spyod ldan ma dang /_dpal mo dang /_'jigs ma dang /_dpe med ma dang /_dbyangs can ma dang /_ral gcig ma spyan stong pa/_phyag stong pa/_dbu stong pa/_don yod pa'i pad+ma dang /_rin chen lha mo dang /_rin chen 'byung gnas 
[\[13b\]]
[\[13b.1\]]dang /_'jig rten dbang phyug nyid dang /_rig pa'i dbang phyug nyid dang /_lha mo chen mo phyag rgya'i dbang phyug dang /_rigs kyi dkyil 'khor gyi lha mo dang /_hu hwa bzlas pa'i sbyin sreg dang /_zhi ba'i las dang /_lha mo rigs mdzes ma dang /_rig sngags 'chang chen mo rdo rje mdzes ma nyid dang /_
[\[13b.2\]]phyag na 'khor lo grub pa dang /_de bzhin du ral gri bzang po'i rig pa 'dzin pa dang /_khro bo nyid dang /_khro bo'i rgyal po dang /_dus kyi mtshan mo dang /_zhal rnam par 'gyur ma dang /_mche ba gtsigs ma dang /_ser skya ma nyid dang /_rang gsal ma dang /_phyag na rin chen ma nyid dang /_sa'i 
[\[13b.3\]]dkyil 'khor gyi lha mo dang /_de bzhin du rdzas yongs su 'dzin pa'i lha mo dang /_mchod yon dang /_zhabs bsil dang /_gtor ma nyid kyi lha dang /_a gri Ni dang /_me tog dang /_bdug pa dang /_phreng ba dang /_byug pa'i lha dang /_thams cad du rjes su song ba'i lha mo khyod dang /_gsang 
[\[13b.4\]]sngags thams cad la dbang sgyur ma dang /_bud med kyi gzugs 'dzin pa'i rig sngags kyi rgyal po'i mchog sgrol bar byed pa dang /_bdag gi gsang sngags thams cad 'dzin pa'i rig sngags kyi rgyal mo'i mchog ma dang /_rig sngags 'chang gi dbang mo dang /_rigs kyi gsang 
[\[13b.5\]]sngags dang /_de bzhin gshegs pa thams cad kyis rig sngags kyi rgyal mo chen po nges par sbyin pa 'jig rten dbang phyug skyes pa nyid du dpral ba'i smin ma'i bar du lha'i chu'i dngul las nges par skyes shing byung ba/_skar ma'i rnam pa dang mtshungs pa/_sna tshogs pa'i gzugs can du gyur 
[\[13b.6\]]pa'o/_/zhes las sna tshogs dang /_dbyangs can gang yin pa 'di 'chang bar byed do/_/zhes de bzhin gshegs pas lung bstan pa dang du blangs nas gsungs so/_/rig sngags thams cad kyi dngos grub mnyam par skyob pa thob pa dang /_de bzhin du cho ga zhib mo'i sgrub pa dang /_
[\[13b.7\]]phyag rgya dang /_gsang sngags thams cad kyi dngos grub rnam pa sna tshogs pa dang /_don yod pa'i dngos grub kyang thob par byed do/_/don yod pa'i 'bras bu mthong ba dang /_bklags pas grub pa'i rgyu mtshan gzhan dang /_thams cad du rigs spyi'i dkyil 'khor dang /_phyag 
[\[14a\]]
[\[14a.1\]]rgya'i dngos grub kyi phyir dang /_spyi'i dkyil 'khor dang phyag rgya'i dam tshig nyid kyang 'di dran pa tsam gyis thams cad thob par byed do/_/dkyil 'khor dang /_phyag rgya dang /_gsang sngags dang /_lha de dag thams cad kyang dran pa tsam gyis rjes su 'brang bar 'gyur bar the tsom 
[\[14a.2\]]med do/_/rig sngags kyi rgyal po'i dkyil 'khor dang lha rnams dam tshig la kun tu gnas par byed do/_/de lta bas na/_'bad pa thams cad kyis zung cig_/de bzhin du thub pa rnam par snang mdzad dang /_shAkya'i rgyal pos rig sngags kyi rgyal por lung bstan pa/_de bzhin gshegs 
[\[14a.3\]]pa thams cad kyis ming kun tu gzigs shing thams cad du rjes su 'gro ba ste/_de'i phyir spyan ras gzigs pad+ma zhes bya ba rig sngags kyi rgyal po bla na med pa/_rdo rje'i dngos grub dngos grub chen po/_pad+ma'i rigs kyi dngos grub bla na med pa/_de bzhin gshegs pa'i rigs kyi dngos 
[\[14a.4\]]grub sgrub pa grub pa/_dkyil 'khor chen po'i rigs dang nor bu chen po'i rigs kyi dam tshig gi dngos grub sgrub pa grub pa/_don yod pa'i snying po'i dkyil 'khor thams cad du mchog gi dngos grub/_mchog gi dang po rdo rje'i rigs su bstan pa/_rdo rje rtse mo chen po'i lha 
[\[14a.5\]]dang /_de bzhin du rdo rje sa 'og dngos grub kyi phyir rdo rje phreng ba rim par phye ba'i grangs dang rdo rje mchu'i mchog gi dngos grub rnams la spyan ras gzigs pad+ma dang /_pad+ma mdzes pa dang /_de bzhin du'am/_ming smos pa tsam gyi mod la rjes su 'brang zhing 'ong bar byed do/_/de 
[\[14a.6\]]bzhin du rdo rje dbang po dang /_rdo rje 'dzin pa dang /_lag na rdo rje dang /_dbang phyug chen po rnams rtag tu rjes su 'brang bar 'gyur ro/_/de lta bas na/_rtag tu shes pas rig sngags smra ba dang /_ming gang gi mchog 'dzin pa la/_de bzhin gshegs pas rtag tu rnam par 
[\[14a.7\]]gzigs par 'gyur ro/_/de bzhin nyid du byang chub sems dpa' thams cad dang /_thub pa rnam par snang mdzad kyis rtag tu lung ston par 'gyur bar the tshom med do/_/bcom ldan 'das kyis rig sngags kyi rgyal po 'di lung bstan ma thag tu sa rnam par 'gyur ba drug tu g.yos 
[\[14b\]]
[\[14b.1\]]so/_/g.yos rab tu g.yos/_'gul rab tu 'gul/_ldeg rab tu ldeg_/'ur 'ur rab tu 'ur 'ur/_chem chem rab tu chem chem mo/_/lha'i me tog gi char bab ste/_'di lta ste/_zla ba mdog mdzes dang /_dri med mdog mdzes dang /_mdog mdzes chen po dang /_man+dA 
[\[14b.2\]]ra ba dang /_man+dA ra ba chen po dang /_pad+ma dang /_ku mu da dang /_pad+ma dkar po dang /_ut+pal sngon po dang /_ut+pa la dmar po dang /_mya ngan 'tshang dang /_skya nar dang /_pun+nA ga dang /_gan+d+ha ga pAr+Shi ka dang /_kon+ta dang /_a d+hi muk+ta ka dang /_pa lA sha dang /_mthon ka dang /_
[\[14b.3\]]mthon ka chen po dang /_tsam+pa ka dang /_sau gan+d+hi ka dang /_san+d+ha bA ra Na dang /_nA ga puSh+pa dang /_sna ma dang /_yU thi ka dang /_na ba mA li ka dang /_ta ra Na dang /_ma ru ba ka dang /_ku bya ka'i me tog gi char 'bab pa'i don dang /_tshon rtsi sna tshogs pas btsos pa'i lha'i gos kyi char 
[\[14b.4\]]'bab pa'i don dang /_rin po che sna bdun gyi lha'i rgyan dang /_lhab lhub dang /_rgyan cha'i char 'bab pa'i don dang /_lha'i gser gyi me tog gi char 'bab pa'i don dang /_lha'i dri tsan+dan dang /_ta mA la dang /_ga pur dang /_gla rtsi dang /_gur gum dang /_lha'i gos dang /_dri bzang 
[\[14b.5\]]pos bsgos pa'i phye ma'i char 'bab pa'i don dang /_lha'i dri chab kyi char 'bab pa'i don dang /_ma dkrol bar nam mkha'i mthil du rol mo'i sgra 'byung ba dang /_sum cu rtsa gnyis pa'i ris kyi lha'i bu me tog sna tshogs 'thor bar byed pa dang /_gos dang /_rin po che sna tshogs 
[\[14b.6\]]'tsher bar byed pa dang sum cu rtsa gsum pa'i ris kyi lha'i mu tig gi do shal dang /_gdu bu dang /_dpung rgyan dang /_rgyan zla gam can dang /_mu tig dmar po dang /_ka shi ka'i gos sna tshogs pa 'thor bar byed par gyur to/_/lha'i dbang po brgya byin dang /_tshangs pa dang /_khyab 
[\[14b.7\]]'jug dang /_dbang phyug chen po dang /_gshin rje dang /_chu lha dang /_gzhon nu dang /_rgyal po chen po bzhi dang /_dbang phyug la sogs pa lha'i bu 'bum phrag dgu bcu rtsa dgus lha'i gzhal yas khang rnam pa sna tshogs pa dang /_lha'i gos dang me tog dang /_dri dang /_phreng ba 
[\[15a\]]
[\[15a.1\]]dang /_byug pa rnams dang /_rin po che sna bdun las byung ba'i gdugs sna tshogs pa rnams nam mkha'i mthil du kun tu gtor nas bcom ldan 'das shAkya thub pa dang /_'phags pa spyan ras gzigs dbang phyug dang /_phyag na rdo rje dang /_rig sngags kyi rgyal po'i 
[\[15a.2\]]'khor la mchod pa'i sprin chen por gyur te mchod pa chen po byed par gyur to/_/rdzu 'phrul chen po'i cho 'phrul chen po mthong bar gyur to/_/dngos grub chen po'i mtshan ma byung bar gyur pa rnams yang dag par mthong ngo /_/phyogs bcu'i sangs rgyas kyi zhing thams cad na/_de 
[\[15a.3\]]bzhin gshegs pa'i 'khor gyi dkyil 'khor thams cad yang dag par mthong bar gyur to/_/de bzhin gshegs pa thams cad kyi gsang ba'i dkyil 'khor rnams kun tu yang dag par bye'o/_/lha'i gzhal yas khang sna tshogs pa byung bar gyur pa mthong ngo /_/de nas yang 
[\[15a.4\]]gnod sbyin gyi sde dpon chen po lag na rdo rjes/_bcom ldan 'das ga la ba de logs su song nas lhags te/_bcom ldan 'das la lan gsum bskor ba byas te/_zhabs gnyis la mgo bos phyag 'tshal te rdo rje gsor bzhin du/_bcom ldan 'das kyi spyan sngar 'khod nas 
[\[15a.5\]]bzhin 'dzum pas/_bcom ldan 'das la 'di skad ces gsol to/_/bcom ldan 'das/_rdzu 'phrul gyi rnam par 'phrul pa che zhing che ba yang dag par snang ba dang /_mchod pa'i sprin gyi char che zhing che ba rab tu 'bab pa dang /_bcom ldan 'das dngos grub kyi mtshan ma che 
[\[15a.6\]]zhing che ba snang ba dang /_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang mi ma yin pa'i 'khor chen po 'dus par gyur pa'i rig sngags kyi rgyal po skyes par mthong bar snang ba dang /_cho 
[\[15a.7\]]'phrul che zhing che ba snang ba dang /_rdzu 'phrul gyi rnam par 'phrul ba mthong ba dang /_byang chub sems dpa' sems dpa' chen po 'phags pa spyan ras gzigs dbang phyug gi rig sngags chen po 'byung bar snang ba ni/_bcom ldan 'das rgyu ci lags/_rkyen ci lags/_'di ci'i 
[\[15b\]]
[\[15b.1\]]mthus sngon gyi mtshan ma yang dag par snang ba lags/_'di rdzu 'phrul gyi rnam par 'phrul pa gang zhig yang dag par snang ba lags/_bcom ldan 'das bdag gi sems la the tsom de skyes par gyur pas/_de nges par bstan du gsol/_zhu ba lung ston par 'gyur ba gang gis/_bdag gi 
[\[15b.2\]]dogs pa rnam par sel ba dang /_som nyi rnam par sel bar byed pas bcom ldan 'das kyis bdag la skabs dbye ru gsol/_de nas bcom ldan 'das de bzhin gshegs pa shAkya thub pas gnod sbyin gyi sde dpon chen po lag na rdo rje la 'di skad ces bka' stsal to/_/lag na rdo rje nges 
[\[15b.3\]]par bstan par bya'i nyon cig_/lag na rdo rje 'di ni byang chub sems dpa' sems dpa' chen po 'phags pa spyan ras gzigs dbang phyug gi sgyu ma lta bu'i ting nge 'dzin gyi rnam par 'phrul ba'o/_/sgyu ma lta bu'i ting nge 'dzin dang /_rdo rje lta bu'i ting nge 'dzin dang /_dpa' bar 'gro 
[\[15b.4\]]ba'i ting nge 'dzin la sogs pa ting nge 'dzin gang+gA'i klung gi bye ma snyed bye ba khrag khrig brgya stong phrag dgu bcu rtsa dgus rnam par 'phrul pa'o/_/lag na rdo rje spyan ras gzigs dbang phyug gi mthus rdzu 'phrul gyi cho 'phrul snang bar byed do/_/don yod pa rnam par 'phrul pa/_kun tu snang ba'i dkyil 
[\[15b.5\]]'khor chen po dang /_phyag rgya dang /_cho ga zhib mo dang /_gsang sngags dang /_gzungs dang /_rig sngags kyi rgyal po'i rnam par 'phrul pa dang /_rig sngags kun tu snang ba dang /_rig sngags kyi rgyal po rnam par snang bar byed do/_/de'i mthus snang ba 'di dang /_rdzu 'phrul gyi rnam 
[\[15b.6\]]par 'phrul pa dang /_cho 'phrul 'di snang ngo /_/lag na rdo rje rig sngags kyi rgyal po 'di mthong ba dang /_ming bzung ba tsam gyis kyang /_de bzhin gshegs pa dgra bcom pa yang dag par rdzogs pa'i sangs rgyas gang+gA'i klung gi bye ma bye ba khrag khrig brgya stong phrag dgu bcu rtsa gnyis kyi rdul phra 
[\[15b.7\]]rab dang mnyam pa mngon sum du mthong ba dang /_mtshan gzung ba'i dge ba'i rtsa ba bskyed pa'i bsod nams kyi phung po chen po dang ldan pa yongs su 'dzin par 'gyur ro/_/de bzhin gshegs pa thams cad kyi rigs kyi dam tshig dang /_rig sngags dang /_phyag rgya dang /_gsang sngags 
[\[16a\]]
[\[16a.1\]]rim par phye ba dang /_snying po'i mthu rab tu 'jug par 'gyur ro/_/dam tshig gi dkyil 'khor gsang bar rab tu zhugs par 'gyur ro/_/de bzhin gshegs pa thams cad kyi cho ga zhib mo'i rjes su 'jug par 'gyur ro/_/rig sngags kyi rgyal po 'di lan cig bzlas 
[\[16a.2\]]pa de rnams kyang /_de bzhin gshegs pa rnams kyi drung du/_'das pa dang /_ma 'ongs pa dang /_da ltar byung ba'i dus gsum du gshegs pa'i sangs rgyas bcom ldan 'das rnams kyi snying po dang /_phyag rgya dang /_gsang ba'i dkyil 'khor gyi dam tshig dang /_gsang sngags 
[\[16a.3\]]chen po rim par phye ba'i sgrub pa la rjes su 'jug par 'gyur ro/_/de ci'i phyir zhe na/_lag na rdo rje rig sngags kyi rgyal po 'di ni/_rdzu 'phrul che ba'i phyir te/_'di lta ste/_'di ni de bzhin gshegs pa thams cad kyi 'das pa dang /_ma 'ongs pa dang /_da ltar byung ba'i sangs rgyas 
[\[16a.4\]]bcom ldan 'das kyi drung du/_snying po dang /_phyag rgya rim par phye ba dang /_dkyil 'khor gsang ba la rab tu zhugs shing dbang bsgyur ba'i rjes su zhugs pa ni rig sngags kyi rgyal po'i snying por gyur pa gcig pu'o/_/'di lta ste/_'o ma dang chu yang dag par 'byung ba bzhin 
[\[16a.5\]]no/_/snying po gcig po 'di/_rigs thams cad kyi dkyil 'khor dang /_phyag rgya rim par phye ba dang /_cho ga zhib mo'i rjes su zhugs pa'o/_/des na lag na rdo rje khyod kyis rig sngags kyi rgyal po 'di/_kun nas rjes su 'jug pa zhes bya'o/_/lag na rdo rje rgyu des na/_rigs 
[\[16a.6\]]kyi bu'am/_rigs kyi bu mo'am/_dge slong ngam/_dge slong ma'am/_dge bsnyen nam/_dge bsnyen ma rig sngags kyi rgyal po 'di/_ming lan cig gzung ba tsam gyis dus gsum du gshegs pa'i sangs rgyas bcom ldan 'das thams cad kyi drung du/_gsang ba thams 
[\[16a.7\]]cad kyi snying po dang /_gzungs dang /_gsang sngags dang /_phyag rgya rim par phye ba dang /_cho ga zhib mo rab tu ston pa dang /_mtshan gzung bar byas par 'gyur ro/_/dus gsum du gshegs pa'i de bzhin gshegs pa de rnams kyi drung du/_bsod nams kyi phung po chen po 
[\[16b\]]
[\[16b.1\]]yongs su gzung bar 'gyur ro/_/dge ba'i rtsa ba chen po dang ldan par 'gyur ro/_/dus gsum du gshegs pa'i sangs rgyas bcom ldan 'das de rnams dang /_byang chub sems dpa' legs so zhes bya ba stsol bar 'gyur ro/_/don yod pa yangs pa chen po'i dngos grub 
[\[16b.2\]]rab tu stsol bar 'gyur ro/_/mchog tu grub pa chen por 'gyur ro/_/de bzhin gshegs pa thams cad kyi spyi'i rigs kyi dam tshig gi dngos grub so sor rnyed par 'gyur ro/_/byang chub sems dpa' thams cad kyi rnam par 'phrul pa dang /_rig sngags kyi snying po dang /_ting 
[\[16b.3\]]nge 'dzin dang /_rdzu 'phrul gyi yul dang /_byang chub sems dpa'i sems kyi rgyan dang /_pha rol tu phyin pa drug gi rjes su song bar 'gyur ro/_/rig sngags kyi rgyal po'i dkyil 'khor gyi lha thams cad rjes su sbyor zhing dam tshig gi rjes su 'jug par 'gyur ro/_/lag na rdo rje 
[\[16b.4\]]de bzhin du/_rig sngags kyi rgyal po'i mthu chen pos rnam par 'phrul pa/_de bzhin gshegs pa thams cad kyis byin gyis brlabs pa/_byang chub sems dpa' thams cad kyi rnam par 'phrul pa'o/_/lag na rdo rje/_de bas na/_de rnams rig sngags kyi rgyal po'i mthu 
[\[16b.5\]]chen po'o/_/lag na rdo rje/_rig sngags kyi rgyal po 'di/_me tog gam/_bdug pa'am/_dri dang byug pa dang /_rol mo gcig gis mchod pa dang /_lan cig tsam gyis kyang /_dus gsum du gshegs pa'i de bzhin gshegs pa de rnams kyi snying po gsang ba 
[\[16b.6\]]dang /_mchod pa rnams byas pa dang /_mnyes par byas pa dang /_klog par byas par 'gyur ro/_/de bzhin gshegs pa thams cad kyi rigs kyi gsang ba'i dam tshig dang /_dkyil 'khor dang /_phyag rgya dang /_gsang sngags dang /_gzungs dang /_rim 
[\[16b.7\]]par phye ba dang /_cho ga zhib mo'i rgyal po mchod pa byas par 'gyur ro/_/rig sngags kyi rgyal po 'di dran pa tsam gyis/_gnod sbyin dang /_srin po dang /_bgegs dang /_log par 'dren pa dang /_bdud kyi rigs kyi lha de rnams thams cad phyogs dang phyogs mtshams 
[\[17a\]]
[\[17a.1\]]rnams su 'bros par byed do/_/yams thams cad dang /_nye bar 'tshe ba thams cad dang /_nad 'go ba thams cad dang /_gdon thams cad dang /_nad thams cad dang /_'thab pa dang /_'thab mo dang /_rtsod pa dang /_'gyed pa rnams thams cad dang /_gtam ngan gyi 'jigs 
[\[17a.2\]]pa rnams rab tu zhi bar byed do/_/gdug pa thams cad dang /_phyir rgol ba thams cad dang /_mi mdza' ba rnams rab tu zhi bar byed do/_/sdig pa dang sgrib pa thams cad rnam par grol bar byed do/_/mtshams med pa lnga la sogs pa/_sdig pa dang sgrib pa dang /_nyon mongs pa rnams rnam par 
[\[17a.3\]]grol bar byed do/_/de bzhin gshegs pa thams cad kyis dbugs 'byin par 'gyur ro/_/byang chub sems dpa' thams cad kyis dgongs par 'gyur ro/_/lha rnams thams cad kyis kyang kun tu srung bar 'gyur ro/_/lag na rdo rje rig sngags 'chang gi dbang po rjes su 'brang bar 'gyur zhing /_
[\[17a.4\]]srung ba dang /_skyob pa dang /_sbed par byed do/_/gnod sbyin gyi sde dpon chen po lag na rdo rje bcu rtag tu rjes su 'brang bar 'gyur ro/_/rgyal po chen po bzhi yang dpung dang bcas/_'khor dang bcas pas kun nas phyogs bzhir srung bar byed do/_/thams cad du cho ga zhib mo dang /_gsang 
[\[17a.5\]]sngags dang phyag rgya'i dngos grub mchog sbyin par 'gyur ro/_/de bzhin gshegs pa thams cad kyi rigs kyi dam tshig gi dngos grub chen po sbyin par 'gyur ro/_/pad+ma yangs pa'i dkyil 'khor 'di dang /_don yod pa'i zhags pa'i snying po rnam par grol ba'i dkyil 'khor gyi gsang ba don yod 
[\[17a.6\]]pa'i de kho na nyid kyi dngos grub tu 'gyur ro/_/lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_srin po thams cad kyang rtag tu rjes su 'brang bar 'gyur ro/_/sems can thams cad kyi drung du mchod pa chen po 
[\[17a.7\]]byed par 'gyur ro/_/bkra shis dang yid la bsams pa thams cad yongs su rdzogs par 'gyur ro/_/gshed byed dang /_byad stems dang /_gsang sngags dang /_ro langs dang /_sems bsgyur ba dang /_sbod gtong gi sbyor ba dang /_mkha' 'gro ma rnams thams cad 'byer bar byed 
[\[17b\]]
[\[17b.1\]]do/_/dug dang /_sbyar dug dang /_phye ma'i sbyor ba rnams thams cad 'byer bar byed do/_/rims rnams thams cad 'byor bar 'gyur ro/_/nyin gcig pa dang /_nyin gnyis pa dang /_nyin gsum pa dang /_nyin bzhi pa dang /_mtshan gcig pa dang /_nyin gcig pa dang /_grang ba'i rims 
[\[17b.2\]]dang /_rlung las gyur pa dang /_mkhris pa las gyur pa dang /_bad kan las gyur pa dang /_'dus pa las gyur pa dang /_mgo gzer dang /_phol mig dang /_g.yan pa dang /_mig nad dang /_gzhogs phyed na ba dang /_ma ro tsa ka dang /_mtshan bar rdol ba dang /_pho ba'i nad dang /_bshang ba 
[\[17b.3\]]'khyil ba dang /_rna ba na ba dang /_so na ba dang /_rtsib logs na ba dang /_mchin pa na ba dang /_tshad pa dang /_gcin nad dang /_gsud pa dang /_lto ba na ba dang /_lag pa na ba dang /_rkang pa na ba dang /_yan lag na ba dang /_nying lag na ba de dag thams cad dran pa tsam gyis rnam par 'jig par byed do/_/
[\[17b.4\]]sha bkra dang /_mdze dang /_'bras dang /_phol mig dang /_lhog pa dang /_rkang shu dang /_me dbal dang /_shu ba dang /_'brum bu phra mo dang /_rma dang /_mgrin pa 'gags pa de dag thams cad byabs pa tsam gyis rnam par 'jig par byed do/_/phyis kyang nam yang tshugs par mi 'gyur ro/_/'di de ltar go 
[\[17b.5\]]skabs yangs la rgya che ba yin no/_/lag na rdo rje rig sngags kyi rgyal po don yod pa pad+ma dri ma med pa'i chu skyes kyi zhags pa rig sngags kyi rgyal po/_don yod zhags pa'i snying po zhes bya ba/_dus gsum du gshegs pa'i de bzhin gshegs pa thams cad kyis byin gyis brlab/_rdo rje gsang ba'i snying po/_
[\[17b.6\]]dam tshig byin gyis rlob pa'i rnam par 'phrul pa zhes bya'o/_/de nas yang gnod sbyin gyi sde dpon chen po phyag na rdo rjes/_bcom ldan 'das kyi spyan sngar zhus pa'i dge mtshan dang /_bkra shis pa gsang ba byin gyis rlob pa rig sngags kyi rgyal po chen po'i rnam par 'phrul pa thos nas tshim pa dang /_mgu 
[\[17b.7\]]ba dang /_yi rangs pa dang /_rab tu dga' ba dang /_dga' ba dang yid bde ba skyes nas bcom ldan 'das la 'di skad ces gsol to/_/bcom ldan 'das rig sngags kyi rgyal po yon tan phun sum tshogs pa thams cad kyi mchog sbyin par byed pa 'di ni shin tu dkon no/_/bcom ldan 'das rig 
[\[18a\]]
[\[18a.1\]]sngags kyi rgyal po/_dge ba'i rtsa ba thams cad dang /_bsod nams kyi tshogs thams cad dang /_gsang ba'i dkyil 'khor gyi dam tshig gi dngos grub bla na med pa thams cad yang dag par rdzogs par byed pa'i rig sngags kyi rgyal po mchog tu dkon te/_de bzhin gshegs pa dang 
[\[18a.2\]]mnyam par blta bar bgyi'o/_/de bzhin gshegs pa byang chub kyi snying po dang /_dam pa'i chos kyi 'khor lo bskor ba dang mnyam pa'o/_/bcom ldan 'das rig sngags kyi rgyal po/_'phags pa spyan ras gzigs dbang phyug gi dpral ba'i bar nas nges par byung ba ni/_rig pa 'dzin 
[\[18a.3\]]pa de dag thams cad la phan pa'i don dang /_dngos grub mthong ba'i de kho na nyid kyi sgrub pa grub pa ched du 'gyur ro/_/dge ba'i rtsa ba mchog tu nye bar bsags par 'gyur ba las gzhan ma yin no/_/rig sngags kyi rgyal po 'di dran pa tsam gyis bsod nams kyi phung po dge ba'i rtsa ba'i tshogs 
[\[18a.4\]]gzhal du med pa dang /_tshad med pa dang /_grangs med pa nye bar bsags par 'gyur gyi gzhan du ma yin no/_/bcom ldan 'das nyin mtshan du yang rig sngags kyi rgyal po 'di dran par bgyi skad cig kyang mi brjed par bgyi'o/_/bcom ldan 'das ci ste slar yang snga dro'am/_nyin mo'am/_mtshan 
[\[18a.5\]]mo'am/_zla ba'am/_lo re yang rung ste/_rig sngags kyi rgyal po 'di brjed na/_sangs rgyas dang /_byang chub sems dpa' thams cad brjed par 'gyur/_yongs su dor bar 'gyur/_bsod nams kyi tshogs thams cad yongs su dor bar 'gyur ro/_/bcom ldan 'das de bzhin gshegs 
[\[18a.6\]]pa shAkya thub pas bka' stsal pa/_lag na rdo rje de de bzhin no/_/ji ltar khyod kyis smras pa de de bzhin te/_rig sngags kyi rgyal po 'di lag tu son par 'gyur ba'i sems can de ni dge ba'i rtsa ba chung ngu skyed pa ma yin no/_/lag na rdo rje gang+gA'i klung gi bye ma bye ba khrag khrig brgya stong phrag dgu bcu 
[\[18a.7\]]rtsa dgu'i dus gsum mnyam pa nyid kyi de bzhin gshegs pa rnams ma mthong ba dang /_bsnyen bkur ma byas pa dang /_phyag rgya dang /_dkyil 'khor dang /_dam tshig dang /_gsang sngags rim par phye ba dang /_rig sngags kyi cho ga zhib mo'i rgyal po ma thos shing ma zhugs pa gang yin pa des ni/_
[\[18b\]]
[\[18b.1\]]lag na rdo rje rig sngags kyi rgyal po 'di de'i lag tu phyin par mi 'gyur ro/_/mi thos shing mi mthong la/_ming gi sgra grags pa tsam du'ang mi 'gyur ro/_/lag na rdo rje rig sngags kyi rgyal po 'di/_gang gi lag tu son par 'gyur ba des ni/_lag na rdo rje gang+gA'i klung gi bye ma bye ba khrag khrig brgya 
[\[18b.2\]]stong phrag dgu bcu rtsa dgu'i dus gsum mnyam pa nyid kyi de bzhin gshegs pa dgra bcom pa yang dag par rdzogs pa'i sangs rgyas rnams de'i lag tu son par 'gyur ro/_/de bzhin gshegs pa de rnams kyi drung du/_rigs kyi dam tshig gi dkyil 'khor dang /_phyag rgya dang /_gsang 
[\[18b.3\]]sngags rim par phye ba dang /_snying po dang /_gsang ba'i cho ga zhib mo thams cad lag tu son par 'gyur ro/_/gnas thams cad du song zhing rjes su zhugs par 'gyur ro/_/thams cad rjes su song zhing /_dam tshig shes par 'gyur ro/_/rig sngags thams cad dang /_gsang sngags rim 
[\[18b.4\]]par phye ba dang /_phyag rgya yang dag par spyod par 'gyur ro/_/rig sngags 'chang thams cad kyi mchog dang /_gtso bo dang thu bor 'gyur ro/_/de bzhin gshegs pa de rnams thams cad kyi drung na/_sras kyi gtso bor dus gsum du gshegs pa'i de bzhin gshegs pa rnams kyis lung ston par 
[\[18b.5\]]'gyur ro/_/dge ba'i rtsa ba nye bar ston pa dang /_bsod nams kyi tshogs yongs su 'dzin par 'gyur ro/_/lag na rdo rje rig sngags kyi rgyal po 'di/_gang gi lag tu son cing thob par 'gyur ba'i sems can gang yin pa de ni/_de'i yon tan dang /_phan yon gzhal du med pa thob par 'gyur ro/_/
[\[18b.6\]]rig sngags kyi rgyal po 'di/_gang gi lag tu son par 'gyur ba de/_sangs rgyas kyi phun sum tshogs pa thams cad so sor rnyed par 'gyur ro/_/de nas byang chub sems dpa' sems dpa' chen po 'phags pa spyan ras gzigs dbang phyug gis/_rig sngags kyi rgyal po 'di smras nas/_rang 
[\[18b.7\]]gi gzugs kyi bdag nyid kyi dngos po pad+ma'i ze 'bru'i dbus su rig sngags kyi rgyal po 'phags par bltas nas/_don yod pa yid bzhin nor bu'i 'od ces bya ba nor bu rin po che chen po rig sngags kyi rgyal po bcom ldan 'das la phul bar gyur to/_/oM a mo g+ha tsin+tA ma Ni bar da pad+me dz+wa la 
[\[19a\]]
[\[19a.1\]]dz+wa la na b+hu dze hU~M/_'di ni don yod pa pad+ma dri ma med pa'i chu skyes kyi zhags pa'i rtsa ba'i snying po'o/_/'phags pa spyan ras gzigs dbang phyug gis/_bcom ldan 'das la phul ba'i de ma thag pa de nas rig sngags kyi rgyal po thams cad/_bcom ldan 'das kyi spyan snga na/_
[\[19a.2\]]bcom ldan 'das la spyan mi 'dzums par blta zhing 'khod do/_/bcom ldan 'das shAkya thub pas don yod pa yid bzhin nor bu'i 'od rig sngags kyi rgyal po nor bu rin po che chen po de la yang /_rig sngags kyi rgyal pos spyi bo nas dbang bskur ro/_/bcom ldan 'das kyis rig sngags 
[\[19a.3\]]kyi rgyal po 'dis dbang bskur ma thag tu/_stong gsum gyi stong chen po'i 'jig rten gyi khams ri dang /_nags dang 'brog dgon par bcas pa rnams rnam par 'gyur ba drug tu g.yos so/_/phyogs bcu kun nas de bzhin gshegs pa thams cad mthong bar gyur to/_/des na dus gsum 
[\[19a.4\]]du bzhugs pa'i de bzhin gshegs pa dgra bcom pa yang dag par rdzogs pa'i sangs rgyas thams cad nam mkha'i dbyings su rdzu 'phrul gyis bzhugs te/_bcom ldan 'das de bzhin gshegs pa shAkya thub pa la legs so zhes bya ba byin te/_shAkya thub pa mchog tu rnyed par dka' 
[\[19a.5\]]ba'i mngon par dbang bskur ba'i rgyal po 'dis mngon par dbang bskur ba 'di legs so legs so/_/dus gsum du gshegs pa'i de bzhin gshegs pa snga ma rnams kyis kyang de bzhin du rig pa'i rgyal po 'dis dbang bskur ro/_/nged thams cad kyis kyang tshig gcig tu mthun pas don 
[\[19a.6\]]yod pa yid bzhin nor bu'i 'od la rig sngags kyi rgyal po chen pos mngon par dbang bskur ro/_/dus gsum du gshegs pa'i de bzhin gshegs pa de rnams kyang phyag gser gyi kha dog can brkyang nas/_de rnams thams cad la rig pa'i rgyal pos spyi bo'i gtsug nas mngon par dbang bskur ro/_/
[\[19a.7\]]'di ni mngon par dbang bskur ba'i phyag rgya mngon par dbang bskur ba dang ldan pa'o/_/oM a mo g+ha bai ro tsa na ma hA mu drA ma Ni pad+me dz+wa la pra bar+d+ha ya hU~M/_phyag rgya chen pos mngon par dbang bskur ma thag tu/_bcom ldan 'das la legs so zhes bya ba byin te/_rang rang gi sangs rgyas kyi zhing du gshegs nas 
[\[19b\]]
[\[19b.1\]]mi snang bar gyur to/_/de nas rig pa'i rgyal po de de bzhin gshegs pa thams cad kyis phyag rgyas dbang bskur ba rig nas/_bcom ldan 'das la g.yas su bskor ba gsum byas nas thal mo sbyar ba btud de/_phyag byas nas spyan sngar 'dug ste sems par gyur to/_/de nas bcom ldan 'das rig 
[\[19b.2\]]sngags 'chang de'i rig pa'i rgyal po sems par gzigs nas/_ji ltar da ltar yid la byed pa yang dag par rab tu gsal bar mdzad do/_/oM a mo g+ha maN+Da la pad+ma a b+hi She kaM ma Ni badzre sarba ta thA ga ta a b+hi She ke hU~M/_rig pa'i rgyal po des dkyil 'khor du mngon par dbang bskur bas mngon 
[\[19b.3\]]par dbang bskur ma thag tu/_de bzhin gshegs pa thams cad kyi gsang ba'i dkyil 'khor rigs thun mong ba'i dam tshig rdo rje chen po'i tshul gyis sa gzhi byin gyis brlabs so/_/de bzhin gshegs pa'i rigs dang /_pad+ma'i rigs dang /_rdo rje'i rigs dang /_nor bu'i rigs rnam par thar 
[\[19b.4\]]pa chen po'i dkyil 'khor/_bcom ldan 'das kyi spyan sngar cher 'khrigs pa'i dkyil 'khor du brtags pa mthong ngo /_/rang rang gi dge ba'i rtsa bas rig pa'i rgyal po'i dkyil 'khor ba'i lha thams cad mthong ngo /_/rmad du byung ba'i cho 'phrul che zhing che ba dag byung ngo /_/don yod pa'i rnam par 'phrul 
[\[19b.5\]]pa chen po shin tu ngo mtshar ba dag mthong ngo /_/de nas byang chub sems dpa' sems dpa' chen po 'phags pa spyan ras gzigs dbang phyug gis dkyil 'khor chen po'i rnam par 'phrul pa 'di lta bu mthong nas don yod pa'i mchod pa'i nor bu rdo rje byin gyis rlobs pa de bzhin gshegs pa'i 
[\[19b.6\]]mngon par dbang bskur ba bcom ldan 'das kyis rjes su gnang ba dang ldan pa'o/_/oM a mo g+ha pU dza ma Ni pad+ma badzre ta thA ga ta bi lo ki te sa man+ta pra sa ra hU~M/_'phags pa spyan ras gzigs dbang phyug gis don yod pa mchod pa'i nor bu'i snying po byin ma thag tu mchod pa rgya chen po rnam pa 
[\[19b.7\]]sna tshogs pa du ma rab tu byung ste/_ji ltar rang rang gi cho ga ji lta ba bzhin du mchod pa chen po rnams rab tu byung ngo /_/lha rdzas rnam pa sna tshogs pa rnam par bkra ba yangs pa rgya chen po go skabs kun tu gnas par gyur to/_/de bzhin gshegs pa'i rnam par 'phrul pa che zhing che ba'i byin gyis brlabs 
[\[20a\]]
[\[20a.1\]]kyi bkod pa rig sngags kyi dkyil 'khor chen po yang dag par mthong ngo /_/de nas rig pa'i rgyal po don yod pa pad+ma dri ma med pa bcom ldan 'das la lan gsum bskor ba byas nas zhabs gnyis la mgo bos phyag 'tshal te/_bcom ldan 'das las ring por 'phags pa spyan 
[\[20a.2\]]ras gzigs dbang phyug las mngon du phyogs nas stan la 'dug go/_/de nas bcom ldan 'das kyis gnod sbyin gyi sde dpon chen po phyag na rdo rje la bka' stsal pa/_phyag na rdo rje 'phags pa spyan ras gzigs dbang phyug gi rnam par 'phrul ba/_ting nge 'dzin gyi stobs byin gyis rlob pa'i khyad 
[\[20a.3\]]par/_phyag rgya chen po dang /_gsang sngags dang /_gzungs dang /_cho ga zhib mo'i mthu stobs pad+ma yangs pa chen po'i gsang ba don yod zhags pa'i rnam par 'phrul pa rig pa'i rgyal po'i de kho na nyid kyi snying po grub pa dam tshig dang rjes su mthun pa mthu stobs dang yon tan 'byung ba la phan 
[\[20a.4\]]pa/_de bzhin gshegs pa thams cad kyi snying po'i rnam par 'phrul pa yid kyi shing rta re ba thams cad kyi mchog rab tu sbyin pa la ltos/_'phags pa spyan ras gzigs dbang phyug gis re ba thams cad yongs su rdzogs par rjes su sbyin te rig pa'i rgyal po 'di/_phyi ma'i dus phyi ma'i tsha sangs 
[\[20a.5\]]rgyas kyi mdzad pa byed par 'gyur ro/_/rig pa'i rgyal po 'di sems can thams cad kyi snang bar byed par 'gyur ro/_/skyabs dang /_dpung gnyen dang /_'khras dang /_yid kyi shing rta re ba thams cad yongs su rdzogs par byed do/_/sdig pa thams cad rab tu zhi bar byed do/_/dgra thams 
[\[20a.6\]]cad rab tu 'dul bar byed do/_/bgegs dang log par 'dren pa thams cad rnam par 'jig par byed do/_/char ches pa rab tu zhi bar byed do/_/char med na char 'bebs so/_/rlung dang /_sad dang /_ser ba ldog par byed do/_/mu ge'i dgon pa rab tu zhi bar byed do/_/nad thams 
[\[20a.7\]]cad ldog par byed do/_/gdug pa thams cad rab tu zhi bar byed do/_/tshe dang nad med pa 'phel bar byed do/_/bsod nams sbyin pa dang /_dbang phyug sbyin pa dang /_nor sbyin pa dang /_'bru 'phel bar byed do/_/de nas byang chub sems dpa' sems dpa' chen po 'phags pa spyan ras 
[\[20b\]]
[\[20b.1\]]gzigs dbang phyug gis don yod pa dri ma med pa'i chu skyes kyi gzungs kyi snying po'i yo byad dang /_cho ga bklags pas 'grub pa'i dngos grub gsungs so/_/de nas snying po 'di bklags pas 'grub par 'gyur te/_rig pa'i rgyal po bklags pas dkyil 'khor gyi lha thams cad 'gugs par 
[\[20b.2\]]'gyur ro/_/stong phrag brgya bzlas pas pad+mo yangs pa'i dkyil 'khor dang /_gzhal med khang gi rgyan mtha' dag dang /_rig pa'i rgyal po dang bcas pa'i lha rnams dang /_de bzhin gshegs pa thams cad dang /_'phags pa spyan ras gzigs dbang phyug gi gzhal med khang dang dkyil 
[\[20b.3\]]'khor dang gzhal med khang mtha' dag mthong ngo /_/de la lha rnams rab tu 'jug par byed do/_/dam tshig shes par yang 'gyur ro/_/rig sngags kyi dkyil 'khor du mngon par dbang bskur bar yang 'gyur ro/_/phyag rgya rim par phye ba dang rjes su mthun par yang 'gyur ro/_/dang po rmi lam 
[\[20b.4\]]mthong ba tsam gyis 'gro'o/_/gnyis par rmi lam mthong ba la de bzhin gshegs pa'i rigs kyi dkyil 'khor mthong ngo /_/de bzhin gshegs pa dang byang chub sems dpa'i tshogs thams cad dang /_rig sngags kyi dkyil 'khor gyi lha rnams kyis rang gi rgyan dang dkyil 'khor brtags pa mthong ngo /_/
[\[20b.5\]]gzhal yas khang rgya chen po dang bcas pa yang mthong ngo /_/der yang rab tu 'jug par byed de/_dam tshig kyang 'dzin par byed do/_/phyag rgya dang /_dkyil 'khor dang /_gsang sngags dang /_mngon par dbang bskur ba yang so sor thob bo/_/rig sngags dang bcas pa'i dngos grub rab 
[\[20b.6\]]tu thob bo/_/gsum par rmi lam mthong ba na/_rdo rje rigs kyi dkyil 'khor mthong ste de bzhin gshegs pa dang byang chub sems dpa'i tshogs thams cad dang rig sngags kyi dkyil 'khor gyi lha rnams dang bcas pa rang gi rgyan dang dkyil 'khor du brtags pa dang /_gzhal med khang rgya chen po 
[\[20b.7\]]dang bcas pa mthong ngo /_/de la yang rdo rje 'chang rab tu 'jug par byed do/_/dam tshig gi phyag rgya sbyin par byed do/_/mngon par dbang bskur bas mngon par dbang skur bar byed do/_/rig sngags thams cad dang /_don yod pa'i rim par phye ba'i dngos grub chen po dang /_mngon par 
[\[21a\]]
[\[21a.1\]]dbang bskur bas mngon par dbang skur bar byed do/_/rdo rje'i rigs kyi dngos grub chen po dang /_dam tshig thams cad so sor thob bo/_/bzhi par rmi lam mthong ba na/_nor bu'i rigs chen po'i dkyil 'khor dang phyag rgya'i rim par phye ba dang cho ga zhib mo dang /_rang gi rgyan dang 
[\[21a.2\]]dkyil 'khor mthong ngo /_/de bzhin gshegs pa dang byang chub sems dpa'i tshogs thams cad lha'i tshogs dang dkyil 'khor du gnas pa'i lha dang /_rig pa'i rgyal po yang mthong ste/_de la yang rab tu 'jug par byed do/_/phyag rgya dang /_dam tshig dang /_cho ga dang bcas pa rjes su thob ste/_
[\[21a.3\]]mngon par dbang bskur ba yang rab tu thob bo/_/dngos grub chen po dang mchog sbyin yang so sor thob cing thams cad du mngon par dbang bskur bar yang 'gyur ro/_/lnga par rmi lam mthong ba na rnam par thar pa'i dkyil 'khor du brtags pa dang /_don yod zhags pa'i dkyil 'khor du brtags pa dang /_
[\[21a.4\]]po Ta la ka'i ri'i gzhal med khang dang bcas pa mthong ngo /_/de bzhin gshegs pa dang /_byang chub sems dpa'i tshogs thams cad dang /_lha dang bcas pa dang /_rig pa'i rgyal po'i dkyil 'khor kyi lha rnams mthong ste/_de la yang 'phags pa spyan ras gzigs dbang phyug rang nyid sems 
[\[21a.5\]]can de la rab tu 'jug par byed do/_/dam tshig dang phyag rgya dang /_dkyil 'khor dang gsang sngags dang gzungs kyi dngos grub so sor thob po/_/rang nyid kyang don yod pa'i rig sngags kyi dbang gis mngon par dbang bskur te/_mngon par dbang skur bar byed do/_/cho ga zhib mo thams cad 
[\[21a.6\]]dang /_dngos grub kyang rjes su stsol bar byed do/_/mchog thams cad rab tu sbyin pa so sor thob bo/_/drug par rmi lam mthong ba na/_dkyil 'khor chen po mthong ste/_'phags pa spyan ras gzigs dbang phyug phyag stong ba mthong ngo /_/gzhal med khang dang bcas pa'i byang chub sems 
[\[21a.7\]]dpa'i tshogs dang /_lha dang /_klu dang /_gnod sbyin dang dri za dang /_lha ma yin dang /_nam mkha' lding dang /_mi'am ci dang /_lto 'phye chen po mthong ste de la yang rab tu 'jug par byed do/_/phyag rgya dang gsang sngags dang dam tshig dang mngon par dbang bskur ba so sor thob ste/_rig sngags 
[\[21b\]]
[\[21b.1\]]thams cad kyi dngos grub kyi mchog sbyin pa so sor thob bo/_/bdun par rmi lam chen po mthong bas de bzhin gshegs pa byang chub kyi snying por gshegs nas rdo rje'i gdan la bzhugs pa mthong ste/_chos kyi 'khor lo bskor ba dang /_bdud 'dul ba mthong ngo /_/de la yang de bzhin 
[\[21b.2\]]gshegs pa rnam par snang mdzad phyag gser gyi kha dog can brkyang ste/_rang nyid kyi phyag gis bzung nas/_rab tu 'jug par byed do/_/rang nyid mngon par dbang bskur zhing mngon par dbang skur bar byed do/_/de bzhin gshegs pa'i rigs thams cad kyis dam tshig dang /_
[\[21b.3\]]phyag rgya dang /_gsang sngags kyi dngos grub kyi mchog sbyin pa rjes su stsol bar byed do/_/de bzhin gshegs pa thams cad kyi sangs rgyas kyi zhing ston par byed do/_/nad sna tshogs pa dang ldan pa'i 'jig rten pa thams cad rig sngags 'chang gi rgyal po gcig por 'gyur ro/_/skye ba brje ba 
[\[21b.4\]]'chi 'pho ba'i dus su dran pa nye bar gnas shing dus byed par 'gyur ro/_/bde ba can gyi 'jig rten gyi khams su pad+ma las brdzus te skye ba'i skal ba dang bcas par 'gyur ro/_/don yod pa'i rig sngags 'chang gi 'khor los sgyur bar skye bar 'gyur ro/_/de bzhin gshegs pa bye ba 
[\[21b.5\]]khrag khrig brgya stong phrag dgu bcu rtsa dgus mchod par byed do/_/yang dag par rdzogs pa'i sangs rgyas mngon sum du mthong nas nye bar ston par byed do/_/thams cad du yang de rnams rang rang gi sangs rgyas kyi zhing nye bar ston par byed do/_/thams cad du yang /_rang gi gsang ba de bzhin gshegs 
[\[21b.6\]]pa rnam par snang mdzad kyi dam tshig nye bar ston par byed do/_/bskal ba brgya stong phrag gi bar du yang /_sngon gyi skye ba rjes su dran par byed do/_/de bzhin gshegs pa'i khyu mchog thams cad kyi rdzu 'phrul dang /_rnam par 'phrul ba dang /_ting nge 'dzin dang /_gsang ba'i dam tshig dang /_dkyil 
[\[21b.7\]]'khor gyi rim par phye ba dang /_gsang sngags dang /_gzungs sngags rnams la mngon du phyogs par 'gyur ro/_/skye ba skye bar yang rang gi bsod nams kyi las kyi tshogs dge ba'i rtsa ba rjes su dran par 'gyur ro/_/thams cad du gnas thams cad yongs su dag pa'i las kyi sgrub thabs kyi cho ga'i 
[\[22a\]]
[\[22a.1\]]dngos grub tu 'gyur ro zhes rtsa ba'i snying po'i dngos grub bla na med pa bklags pas 'grub pa'o/_/de nas 'di'i yo byad dang cho ga sems can thams cad kyi re ba yongs su rdzogs par byed pa'i dngos grub tu 'gyur ro/_/sdig pa thams cad nges par sreg pa la brgya rtsa brgyad bzlas pa'i 
[\[22a.2\]]sdig pa dang /_sgrib pa thams cad rnam par nyams par byed do/_/gang dang gang gi las kyi sgrib pa rnams rjes su bcings par 'gyur ro/_/de yang nyi ma bdun gyis rang gi lus de yang rang gi gzugs kyis nges par 'gro ste mdun du nye bar 'dug ste sbyin par byed pa dang /_sngon gyi sgrib pa 
[\[22a.3\]]nye bar bsags pa 'di dang /_sdig pa thams cad yongs su zad pa nyid dang /_dge ba'i rtsa ba thams cad yongs su rdzogs pa dang /_bdag zhum pa dang 'khrugs pa mtha' dag bzlas pa tsam gyis yang dag par smra bar byed cing mi snang bar byed do/_/rims thams cad la skud pa dkar po la 
[\[22a.4\]]mdud pa nyi shu rtsa gcig bya ste/_brgya rtsa brgyad bzlas pas rims thams cad yongs su grol bar byed do/_/nad thams cad la byabs pas yongs su grol bar byed do/_/mtshon chas sam rma bya'i sgros sam/_mda' yis yang rung ste nad thams cad las yongs su grol bar byed do/_/gdon thams cad 
[\[22a.5\]]la tshon skud sna lnga'i skud pa la mdud pa lan nyi shu rtsa gcig byas te bzlas brjod lan brgya rtsa brgyad byas te gdon gyis zin pa de'i mgul bar bcings te lan bdun du bya ba par bya'o/_/gu gul bdug pa sbyin par bya/_bzlas brjod lan bdun bya bzhin pa dang bcas pas gang dang gang gi 
[\[22a.6\]]gdon gyis zin par gyur pa de yang rang gi lus kyis nges par 'gro ste/_rig sngags 'chang gi mdun du nye bar 'dug nas thams cad smra bar byed do/_/rang gis dris pa de thams cad smra bar byed do/_/bka' bsgo ba thams cad byed par 'gyur ro/_/'thab pa dang /_'thab rtsod dang /_rtsod pa dang /_
[\[22a.7\]]'gyed pa rnams thams cad la smra ba'i mchog tu 'gyur ro/_/gzhan yang bsam gtan dang /_sbyin sreg gis yongs su grol lo/_/khar mur te/_rgyal po'i khab tu zhugs na rgyal po 'khor dang bcas pa dbang du gyur nas gnas so/_/dug 'thungs pas chu la yongs su bzlas te sbyin par 
[\[22b\]]
[\[22b.1\]]bya ste dug med par 'gyur ro/_/dug gis zos pa la byab par bya ste/_dug med par 'gyur ro/_/dug dang byad stems dang /_gsang sngags dang /_phye ma'i sbyor ba thams cad la dri dang bsres pa'i bum pa la stong phrag brgyad yongs su bzlas pa byas la bkru bar bya ste/_bkrus pa tsam 
[\[22b.2\]]gyi mdo la thams cad nyams par byed do/_/gang yang lus zad pa dang nyams pa dang /_bskams pa dang /_rgyal po'i dpal med pa dang /_lus yongs su gdungs pa la rig sngags 'chang des ma reg pas dri'i chus yongs su gang ba'i bum pa dgu yungs kar gyis gtor te stong phrag 
[\[22b.3\]]brgyad yongs su bzlas brjod bya'o/_/de nas An+ta ra sap+ta dang /_bI ka dang /_A Ta dang /_bil ba dang /_shu ti dang /_nye'u shing dang /_e kas+thA na dang /_mo lo kya dang /_lus kyi mar gyis bsku mnye byas nas lan brgya rtsa brgyad bzlas brjod byas te/_A Ta byug par bya'o/_/gzugs 
[\[22b.4\]]brnyan bya ste/_gong bu de mtshon chas dum bu brgyad du bya ste/_snod yongs su gang ba bzhir 'phang bar bya zhing /_snod gang ba bzhi mtshams bzhir 'phang bar bya'o/_/de nas snying pos lan brgya rtsa brgyad du byab par bya'o/_/de nas ne'u sing sngon po gang du chu rgyun 'bab par dri'i chu'i bum 
[\[22b.5\]]pas khrus byas shing gos dkar po dgus g.yogs par bya'o/_/'phags pa spyan ras gzigs dbang phyug la mchod pa bya zhing /_dkon mchog gsum la mchod pa bya'o/_/ji ltar 'byor pa'i bram ze'i ston mo yon dang bcas pa bya'o/_/de nas rang nyid byams pa dang ldan par bya'o/_/ji 
[\[22b.6\]]ltar 'byor pa gya nom pa gya nom pas dkar ba'i zas kyi bza' ba dang btung bas tshim par bya'o/_/de nas dpal med pa thams cad dang /_nad thams cad dang /_bgegs dang /_log par 'dren pa thams cad kyis mi reg pa dang /_'byung po dang /_gnod sbyin dang /_srin po dang /_
[\[22b.7\]]grib gnon dang /_brjed byed dang /_gza' dang log 'dren gyis zin pa las yongs su grol lo/_/bza' nyes dang /_'gom nyes dang /_'jigs pa thams cad las yongs su grol bar byed do/_/lus kyi phung po yongs su rdzogs par 'gyur ro/_/thams cad du 'jigs pa 'jigs 
[\[23a\]]
[\[23a.1\]]par byed pa'i 'jigs pa med par 'gyur ro/_/sdig pa dang sgrib pa dang /_kun nas nyon mongs pa thams cad las yongs su grol bar 'gyur ro/_/ring du 'tsho bar 'gyur ro/_/nad thams cad dang bral bar 'gyur ro/_/skye ba brjes nas bde ba can gyi 'jig rten 
[\[23a.2\]]gyi khams su skye bar 'gyur ro/_/skye ba'i skye ba dran par 'gyur ro/_/de bzhin gshegs pa thams cad kyis rtag tu yang dgongs par 'gyur ro/_/byang chub sems dpa' dang lha thams cad kyis ji srid byang chub tu mngon par rdzogs par sangs rgyas kyi bar du de 'dzin par 'gyur ro/_/
[\[23a.3\]]mig na ba la pa lA sha'i chu dang /_shing mngar gyi chu dang /_dri ma med pa'i chu la lan brgya rtsa brgyad yongs su bzlas te sbyar bar bya ste mig nad 'phral du zhi bar byed do/_/mgo bo'i zug rngu dang /_gzhogs phyed na ba la/_mar dang til mar la lan brgya rtsa brgyad yongs su bzlas nas 
[\[23a.4\]]'jam par bsros pas sman shu ti la bsgos nas mgo la bsku mnye byas na/_mgo bo'i nad thams cad dang /_gzhogs phyed na ba'i nad thams cad yongs su grol lo/_/so'i zug rngu la me tog sna ma dang /_so shing la lan brgya rtsa brgyad du yongs su bzlas nas bza' bar byas na so'i zug rngu 
[\[23a.5\]]yongs su grol lo/_/rna ba'i zug rngu la/_shu ti dang til mar la brgya rtsa brgyad yongs su bzlas pas bkang bar bya ste rna ba'i zug rngu thams cad yongs su grol lo/_/kha na ba la/_sman ma shU ro'i chu dang /_mar la brgya rtsa brgyad bzlas nas 'jam par bsros pa btung bar bya ste kha'i 
[\[23a.6\]]nad thams cad yongs su grol lo/_/lto ba'i zug rngu la lan tshwa dang chu la lan brgya rtsa brgyad yongs su bzlas nas btung bar bya ste lto ba'i zug rngu yongs su grol lo/_/snying gi zug rngu la/_so so rtsa lam dang /_go snyod dang pu ska ra'i rtsa ba rnams bzhi 'gyur gyi chu'i sum cha lhag mar 
[\[23a.7\]]lus kyi bar du bskol bar byas nas btung bar bya'o/_/lan brgyad bzlas pas snying gi zug rngu dang /_gzhogs na ba dang /_mchin pa na ba dang /_mtshan bar rdol ba dang /_gsud pa dang skyug bro ba dang /_gcin nad rnams te/_de bzhin du nad thams cad 'phral du sel bar 'jig rten gyi 
[\[23b\]]
[\[23b.1\]]mgon pos 'di gsungs so/_/rgyal po'i 'jigs pas 'jigs pa rnams kyis yungs kar la yongs su bzlas nas rgyal po rnams kyi sgor gtor bar bya ste/_rgyal po'i 'jigs pa'i 'jigs pa thams cad las yongs su grol bar 'gyur te/_thams cad du yang rgyal ba ster bar 'gyur 
[\[23b.2\]]ro/_/na le sham la stong rtsa brgyad yongs su bzlas te/_na le sham gyi 'bras bu kha'i rtse mor bcug ste bcangs na/_gang smras pa de dbang du 'gyur ro/_/gang blangs pa de so sor rnyed do/_/gnas thams cad du 'gro ba rnams la rgyal ba'i mchog chen po sbyin par 'gyur ro/_/klu'i char 
[\[23b.3\]]'bebs pa la bal po se'u'i lcug mas bya ste gang du 'dod pa der/_klu'i char 'bebs so/_/klu'i mtshor song nas mtshan mo bdun du zho dang /_sbrang rtsi dang /_mar dang /_yungs kar gyi sbyin sreg lan stong rtsa brgyad du byas na/_gter chen po rnyed par 'gyur ro/_/dbang phyug thob 
[\[23b.4\]]pa la 'bras yos dang /_yungs kar dang /_mar dang bsres pas sbyin sreg lan stong rtsa brgyad du byas na dbang phyug chen po so sor thob par 'gyur ro/_/dgra 'joms pa la sA lu'i phub ma dang /_lan tshwa dang /_tsha ba'i til mar dang /_bsres pas lan stong rtsa brgyad sbyin sreg byas na 
[\[23b.5\]]dgra thams cad med par 'gyur ro/_/dgra rnams thams cad rab tu 'dul bar 'gyur ro/_/skrod par 'dod pas/_de nyid kyi thal ba las lan nyi shu rtsa gcig tu bzlas te/_dgra'i sgor gtor bar bya ste/_mtshan mo gcig tu mi gnas te/_phyogs dang phyogs mtshams rnams 
[\[23b.6\]]su 'bros par byed do/_/'khrug pa'i g.yul ngor 'jug par 'dod pas yungs kar la lan stong phrag brgyad du yongs su bzlas te/_'khrug pa'i g.yul ngo'i dbus su gtor bar bya ste/_thams cad du rmugs pa dang /_rengs pa dang /_rmongs par 'gyur te thams cad du rgyal ba ster 
[\[23b.7\]]bar 'gyur zhing /_thams cad phyogs dang phyogs mtshams rnams su 'bros par byed do/_/gnas na gnas pa thams cad kyi yang rgyal ba ster bar 'gyur ro/_/thams cad du thogs pa med pa'i stobs dang /_brtson 'grus dang /_pha rol gnon par 'gyur ro/_/ldong ros la lan 
[\[24a\]]
[\[24a.1\]]stong phrag brgyad yongs su bzlas te/_mig gi mig sman du byas na mi snang bar 'gyur te/_'byung po dang /_gnod sbyin dang /_srin po thams cad kyis mi mthong bar 'gyur ro/_/gi waM la lan stong phrag brgyad yongs su bzlas te thig le byas nas bu ga thams cad du rab tu 
[\[24a.2\]]'jug par byed cing /_bu ga'i sgo thams cad bye ste sgor gnas par byed do/_/gang du 'dod pa der 'jug par byed do/_/gi waM gis snying gar thig le byas nas/_gang du 'jug par byed pa de dang de nyid du/_mchod pa chen por 'gyur te/_nor che ba dang /_'bru 'phel ba thob bo/_/lag pa gnyis la 
[\[24a.3\]]byugs pas gang la reg pa de dbang du 'gyur te/_gang blangs pa de thams cad so sor rnyed do/_/rgyal po dbang du byed par 'dod pas/_lag pa g.yas pa la gi waM gis byugs nas lan stong rtsa brgyad yongs su bzlas te/_rgyal po'i sgo la thal lcag sbyin par bya ste/_rgyal po dang btsun 
[\[24a.4\]]mo sras dang 'khor dang bcas pa bdag nyid dang nor gyis kyang dbang du 'gyur ro/_/bud med dbang du byed pa la me tog dang 'bras bu la lan stong phrag brgya rtsa brgyad du yongs su bzlas nas sbyin par bya/_yang na mngag par bya ste/_'phral nyid du dbang du byed par 'gyur ro/_/gang du 'dod pa 
[\[24a.5\]]de dang de nyid du 'gro'o/_/slar yang 'ong ngo /_/yang na ming smos pas nam mkha' la 'phang bar bya ste/_gang gi ming smos pa de 'gugs par 'gyur zhing /_mtshan mo 'ong bar byed do/_/mthu stobs kyis slar yang phyir ldog ste 'gro'o/_/skyes pa dbang du byed pa la/_dzA ti dang sna ma'i me 
[\[24a.6\]]tog la lan bdun yongs su bzlas te sbyin par bya'o/_/yang na mngag par bya ste/_reg pa tsam gyis bdag nyid dang nor gyis kyang dbang du byed par 'gyur ro/_/gang smras pa dang /_gang blangs pa de thams cad byed do/_/'bangs dang ci bsgo ba byed par 'gyur ro/_/gzhon nu ma dbang du 
[\[24a.7\]]byed pa la/_'bras bu la lan brgya rtsa brgyad yongs su bzlas te sbyin par bya ba'am/_mngag par bya ste bzung ba tsam gyis dbang du 'gyur ro/_/grib ma bzhin du rjes su 'brang bar 'gyur zhing ji srid 'tsho bar nye bar gnas par 'gyur ro/_/rje rigs dbang du byed pa la/_ba sha ka'i me 
[\[24b\]]
[\[24b.1\]]tog la lan brgya rtsa brgyad yongs su bzlas te/_sbyin par bya ste dbang du gyur nas nye bar gnas so/_/bram ze dbang du byed pas zho dang 'o ma'i bza' ba la lan brgya rtsa brgyad yongs su bzlas nas sbyin par bya ste/_bram ze dbang du byed pa grub bo/_/rgyal rigs dbang du byed pa 
[\[24b.2\]]la/_bu ram dang 'o ma la lan brgya rtsa brgyad yongs su bzlas nas sbyin par bya ste dbang du 'gyur ro/_/dmangs rigs dbang du byed pa la/_gang dang gang gi bza' ba la lan brgya rtsa brgyad yongs su bzlas te sbyin par bya ste zos pa tsam gyi mod la dbang du 'gyur ro/_/rang gi 'dod pa'i bya ba 
[\[24b.3\]]gzhan rnam pa sna tshogs pa bya ba rnams ni bklags pas grub par 'gyur ro/_/don yod pad+ma'i chu skyes kyi rtsa ba'i snying po'i yo byad dang cho ga'i sgrub thabs so/_/de nas don yod pa'i phyag rgya dbang bskur ba'i gzungs kyi yo byad dang /_cho gar 'gyur te/_gzungs 'di'i rig sngags 'chang gis 
[\[24b.4\]]dran pa tsam dang /_bklags pa dang /_phyag rgya bzung ba tsam gyis de bzhin gshegs pa thams cad kyi yid bzhin gyi nor bu'i gsang ba'i phyag rgya dang /_dbang bskur ba'i phyag rgya dran par 'gyur ro/_/rig pa'i rgyal po'i gzungs stong phrag bzlas pa 'dis dus gsum du gshegs pa'i de bzhin 
[\[24b.5\]]gshegs pa thams cad kyis gsang ba'i phyag rgyas mngon par dbang du bskur bar 'gyur ro/_/rig sngags 'chang des kyang dang por rmi lam gyi nang du mthong ngo /_/dus gsum du gshegs pa'i sangs rgyas bcom ldan 'das thams cad kyis rnam par snang mdzad yid bzhin nor bu'i phyag rgya'i 
[\[24b.6\]]dbang bskur bas/_mngon par dbang skur bar byed do/_/de yang de bzhin gshegs pa'i rigs kyis mngon par dbang bskur ba dang /_dkyil 'khor dang /_phyag rgya la rab tu 'jug par byed do/_/de bzhin gshegs pa rang rang rnams kyang de bzhin gshegs pa'i gsang ba'i dbang bskur ba 
[\[24b.7\]]rjes su sbyin par 'gyur ro/_/legs so zhes bya ba'i sgra brjod par mdzad do/_/sangs rgyas kyi zhing thams cad kyi sgo rnams bye bar gyur pa'i sgor mthong ngo /_/gang du 'dod pa der 'jug go/_/des kyang de bzhin gshegs pa'i gang+gA'i klung gi bye ma bye ba khrag khrig brgya stong phrag dgu bcu rtsa dgu 
[\[25a\]]
[\[25a.1\]]dang mnyam pa'i sangs rgyas bcom ldan 'das rnams rig sngags 'chang de srid 'tsho'i bar tu rtag tu rjes su 'brang bar 'gyur ro/_/rtag tu mthong ba dang ldan par gnas so/_/stong phrag gnyis pa bzlas pas/_gnyis par rmi lam mthong bar blta'o/_/pad+ma'i rigs kyi dkyil 
[\[25a.2\]]'khor gang la yang /_yid bzhin gyi nor bu'i phyag rgya dang /_gzungs dang /_gzhal med khang mtha' dag yongs su rdzogs par mthong ngo /_/der yang dus gsum du gshegs pa'i gzhal med khang thams cad mthong ngo /_/de bzhin gshegs pa'i gzhal med khang mthong ngo /_/de la yang de bzhin 
[\[25a.3\]]gshegs pa pad+ma'i rigs thams cad kyis yid bzhin gyi nor bu'i phyag rgya'i dbang bskur bas mngon par dbang bskur bar 'gyur ro/_/rang rang gi de bzhin gshegs pa'i gsang ba'i phyag rgyas mngon par dbang bskur ba dang /_dkyil 'khor rnams ston par mdzad do/_/rig sngags 'chang 
[\[25a.4\]]rang nyid la yang /_mngon par dbang skur bar byed do/_/legs so legs so/_/zhes bya ba'i sgra rjod par byed do/_/pad+mo yangs pa'i dkyil 'khor thams cad du yang phyag rgyas mngon par dbang bskur bar 'gyur ro/_/de bzhin gshegs pa thams cad kyis byin gyis rlob pa yid 
[\[25a.5\]]bzhin gyi nor bu chen po'i phyag rgyas mngon par dbang bskur bas mngon par dbang bskur bar 'gyur zhing /_yongs su 'dzin par yang 'gyur ro/_/stong phrag gsum pa bzlas pas rmi lam chen po gsum pa bstan pa mthong ste/_gzhal med khang mtha' dag tu rab tu gnas pa'i rdo rje'i rigs 
[\[25a.6\]]kyi phyag rgya dang /_mngon par dbang bskur ba rjes su stsol bar mdzad do/_/de bzhin gshegs pa thams cad dus gsum du gshegs shing rab tu bzhugs pa'i de bzhin gshegs pa'i yid bzhin gyi nor bu rdo rje byin gyis rlob pa'i mngon par dbang bskur ba dang phyag rgya yang mthong ngo /_/de 
[\[25a.7\]]yang dus gsum du gshegs pa'i de bzhin gshegs pa rnams thams cad rig sngags 'chang la rdo rje'i phyag rgyas mngon par dbang bskur ba dang /_yid bzhin gyi nor bu'i phyag rgyas mngon par dbang bskur bas/_yid bzhin gyi nor bu'i phyag rgyas mngon par dbang skur bar mdzad do/_/
[\[25b\]]
[\[25b.1\]]rang rang rnams kyang rdo rje'i phyag rgyas mngon par dbang bskur ba rjes su stsol bar mdzad do/_/de bzhin gshegs pa thams cad rdo rje'i dam tshig la rab tu 'jug par mdzad do/_/rdo rje byin gyis brlabs pa'i mngon par dbang bskur ba legs so legs so zhes bya ba'i sgra rjod par mdzad do/_/
[\[25b.2\]]de bzhin gshegs pa thams cad rdo rje'i rigs yang dag par byin gyis rlob pa'i dngos grub nye bar ston par mdzad do/_/thams cad du rdo rje'i rigs kyi phyag rgyas mngon par dbang skur bar 'gyur ro/_/stong phrag bzhi pa bzlas pas nor bu'i rigs kyi dkyil 'khor chen po'i phyag rgya'i dbang bskur 
[\[25b.3\]]ba thob bo/_de la yang nor bu'i rigs chen po'i dkyil 'khor gyi phyag rgya'i dbang bskur ba thob po/_/rmi lam ston pa de yang dus gsum pa'i de bzhin gshegs pa nor bu'i phyag rgyas dbang bskur ba'i dkyil 'khor rnams mthong ngo /_/dus gsum pa'i de bzhin gshegs pa de rnams 
[\[25b.4\]]thams cad kyang /_rigs sngags 'chang de la nor bu'i rigs kyi dam tshig gsang ba dang /_phyag rgya dang /_dkyil 'khor dang /_mngon par dbang bskur bas yang mngon par dbang skur bar byed do/_/rang rang rnams kyang de bzhin gshegs pa de rnams kyi nor bu gsang ba'i phyag rgyas 
[\[25b.5\]]dbang bskur ba gtsug gi nor bu byin gyis rlob pa dang /_yid bzhin gyi nor bu'i phyag rgyas mngon par dbang skur bar byed do/_/de bzhin gshegs pa thams cad sangs rgyas kyi zhing gi nor bu'i dkyil 'khor rnams nye bar ston par mdzad do/_/yid bzhin gyi nor bu'i dngos grub kyi dam 
[\[25b.6\]]tshig gi dbang bskur ba dang /_yid bzhin gyi nor bu'i phyag rgyas mngon par dbang bskur bar bya'o/_/legs so legs so zhes bya ba'i sgra rjod par byed cing rtag tu rjes su 'brang bar 'gyur ro/_/de bzhin gshegs pa de rnams kyang ji srid sangs rgyas kyi bar du de bzhin gshegs pa thams 
[\[25b.7\]]cad kyi rnam par 'phrul pa byin gyis rlob par yang dag par dgongs par 'gyur ro/_/yid bzhin gyi nor bu'i rigs chen po'i phyag rgyas mngon par dbang bskur bar 'gyur ro/_/de bzhin gshegs pa thams cad kyi nor bu'i rigs kyi gsang ba'i snying po'i mchog tu 'gyur ro/_/bzlas pa lnga pas 
[\[26a\]]
[\[26a.1\]]rmi lam chen po'i phyag rgya ston par byed pa ni/_dkyil 'khor chen po mtha' dag rdzogs par phyir mi ldog pa'i gnas kyi mngon par dbang bskur bas mngon par dbang bskur bar mthong ngo /_/de bzhin gshegs pa thams cad kyis kyang phyir mi ldog pa chen po'i dkyil 
[\[26a.2\]]'khor chen por mngon par dbang skur bar mdzad do/_/dkyil 'khor thams cad dang /_phyag rgya chen po mngon par dbang bskur bar 'gyur ro/_/bzlas pa drug pas rmi lam yang dag par ston pa ni/_de bzhin gshegs pa thams cad byang chub kyi snying por gshegs te rdo rje'i gdan byin 
[\[26a.3\]]gyis rlob pas byin gyis brlabs te/_mngon par dbang bskur bar 'gyur ro/_/dus gsum pa'i de bzhin gshegs pa thams cad bzhugs pa mthong ste seng ge'i gdan la bzhugs pa'o/_/de bzhin gshegs pa de rnams kyang rang rang gi rig sngags 'chang phyir mi ldog par mngon par 
[\[26a.4\]]dbang skur bar mdzad do/_/legs so legs so zhes bya ba'i gsung rjod par mdzad do/_/dgongs pa cher brtan pas dgongs par 'gyur ro/_/ji srid sangs rgyas kyi byang chub la mthar thug gi bar du de bzhin gshegs pa thams cad rjes su 'brang bar 'gyur ro/_/bzlas pa bdun pas 
[\[26a.5\]]rmi lam chen po ston pas/_de bzhin gshegs pa mngon par rdzogs par sangs rgyas te/_chos kyi 'khor lo bskor ba dang /_bdud 'dul ba dang /_dam pa'i chos kyi char 'bebs pa dang /_chos kyi sgron me sbar ba dang /_chos kyi rgyal mtshan sgreng ba dang /_dam pa'i chos kyi dung 
[\[26a.6\]]'bud pa dang /_de bzhin gshegs pa thams cad phyag rgya chen pos mngon par dbang bskur ba mthong ngo /_/de bzhin gshegs pa de rnams kyis kyang phyag rgyas mngon par dbang bskur ba dang /_chos kyi 'khor lo bskor ba dang /_bdud 'dul ba dang /_phyag rgyas dbang bskur bas mngon 
[\[26a.7\]]par dbang skur bar mdzad do/_/legs so legs so zhes bya ba'i sgra rjod par mdzad do/_/phyag rgya chen po dang dkyil 'khor dang /_kun nas gsang ba dang /_rnam par thar pa'i dkyil 'khor de kho na nyid kyi dngos grub dang mngon par dbang skur bar mdzad do/_/de bzhin du bklags 
[\[26b\]]
[\[26b.1\]]pa dang /_bzlas pa tsam gyis cho ga dang las kyi 'bras bu ston par mdzad do/_/don yod pa'i nor bu rnam par snang mdzad kyi phyag rgya chen po'i gzungs kyi rnam par 'phrul pa'i cho ga 'di yang rnam par spyod par 'gyur ro/_/'di bklags pa dang dran pa tsam gyis de bzhin gshegs pa thams cad kyi 
[\[26b.2\]]rnam par snang mdzad kyi dkyil 'khor chen por rjes su 'jug par 'gyur ro/_/thams cad du gnas la gnas pa'i dam tshig shes par 'gyur ro/_/bzlas pa tsam gyi mod la dus gsum du gshegs pa'i de bzhin gshegs pa thams cad kyis mtshan nas smos nas mngon sum du 
[\[26b.3\]]ston par mdzad do/_/de bzhin gshegs pa rnam par snang mdzad ston par mdzad par 'gyur ro/_mtshan smos nas 'dzin par 'gyur ro/_/de bzhin gshegs pa thams cad rnam par snang mdzad kyi phyag rgya 'dzin par 'gyur ro/_/de bzhin gshegs pa thams cad kyi gsang 
[\[26b.4\]]ba'i mchog tu 'gyur ro/_/sdig pa dang sgrib pa dang /_gdug pa thams cad dang /_mtshams med pa lnga la sogs pa sngon gyi sdig pa dang /_sgrib pa rnam par 'joms par byed do/_/bklags pa tsam dang /_lan cig bzlas pa tsam gyis de thams cad yongs su zad pa dang /_
[\[26b.5\]]yongs su gtugs par 'gyur ro/_/sems can gyi sdig pa'i chos gang cung zad kun tu spyad pa dang /_mtshams med pa lnga byed pa/_mnar med pa la mchog tu gzhol ba'i sems can de'i mdun du lan gsum du dbyangs gsang bstod pas brjod cing /_dran par bya ste de'i 
[\[26b.6\]]sgra thos pa tsam gyi mod la sdig pa dang /_sgrib pa thams cad dang /_mtshams med par sod ba thams cad dang /_mnar med pa la mchog tu gzhol ba rnams yongs su dag par 'gyur ro/_/sems can de yang sdig pa thams cad las yongs su grol bar 'gyur ro/_/yang na sdig 
[\[26b.7\]]pa can gyi sems can shi bar gyur pas bsod nams kyi don du bsod nams 'dod pas sems can de'i don du yungs kar la lan nyi shu rtsa gcig yongs su bzlas te sems can de'i don du ro bsreg pa'am mchad pa'am/_sbas pa'am/_rus pa'i rkang rus sam/_dur khrod kyi dbus 
[\[27a\]]
[\[27a.1\]]su de'i steng du gdab cing der gtor bar bya'o/_/gtor ba tsam gyi mod la sems can de gang dang gang du skyes pa de dang de nyid du sems can de'i lus la byang chub chen po'i yan lag gi chu'i dri'i mchog bsgos par 'gyur ro/_/'phral nyid du dmyal ba dang /_dud 'gro 
[\[27a.2\]]dang /[ {]yi dgas [,]yi dwags [}]dang /_gshin rje'i 'jig rten dang /_lha ma yin gyi lus las yongs su grol bar 'gyur ro/_/sdig pa dang sgrib pa thams cad yongs su zad par 'gyur ro/_/der yang ngan 'gro rnams las 'phos par 'gyur zhing bde ba can gyi 'jig rten gyi khams su skye bar 
[\[27a.3\]]'gyur ro/_/'di la som nyi dang yid gnyis bskyed par mi bya'o/_/gang gi tshe nad drag pos thebs par gyur pa de'i tshe/_rig sngags 'chang gis rna bar bzlas brjod brgya rtsa brgyad sbyin par bya ste/_de yang nad yun ring po las grol te rang gi gnas su 'gyur ro/_/nad kyi sdug bsngal 
[\[27a.4\]]thams cad las yongs su grol bar 'gyur ro/_/spyi bo'i gtsug tu phyag rgyas btab ste lan nyi shu rtsa gcig brjod par bya ste 'phral nyid du yongs su grol lo/_/gal te nag po chen pos rang gi phyag rgyas btab na de ltar de nyid la bltas pas phyag rgya thams cad 'byed par 'gyur ro/_/
[\[27a.5\]]gal te yun ring du ma grol na gang gis phyag rgyas btab par gyur pa de mig gnyis po dag 'byin par 'gyur ro/_/gdon gyis zin pa thams cad la tshon skud sna lnga'i skud pa la bzlas brjod nyi shu rtsa gcig byas nas mdud pa nyi shu rtsa gcig byas la bcing bar bya ste/_gdon dang brjed 
[\[27a.6\]]byed thams cad las yongs su grol bar 'gyur ro/_/nad thams cad la skud pa dkar pos bcing bar bya ste nad thams cad las yongs su grol lo/_/'thab pa dang /_'thab mo dang /_rtsod pa dang /_'gyed pa rnams thams cad du 'gro ba la lan brgya rtsa brgyad yongs su bzlas te kha 
[\[27a.7\]]ton tu bzung na thams cad du smra ba'i mchog tu 'gyur ro/_/na le sham dang /_rgya spos dang /_ru rta dang /_yung ba gnyis dang /_ro'i mig sman la sngags stong rtsa brgyad du bzlas la phye ma zhib mor byas te/_mig sman dang mnyam par sbyar nas gdon gyis zin pa rnams kyi mig la bskus 
[\[27b\]]
[\[27b.1\]]na/_bskus pa tsam gyi mod la gdon thams cad yongs su grol lo/_/gal te yun ring por ma grol na gdon gyi mig gnyis 'byin par 'gyur ro/_/rims nyin bzhi pa la mig gnyis la bsku bar bya'o/_/gal te yun ring du ma grol na mgo bo tshal pa bdun du 'gas par 'gyur ro/_/
[\[27b.2\]]lus la me 'bar bar 'gyur ro/_/rims thams cad la bskus pa tsam gyis yongs su grol lo/_/gal te yun ring du ma grol na mgo bo dum bu bdun du 'gas par 'gyur ro/_/dug gis zos pa'i mig la bsku bar bya zhing mngag gzhug par bya'o/_/dug 'thungs pa la bskus na dug med 
[\[27b.3\]]par 'gyur ro/_/shi ba'i mig la bskus na ldang bar 'gyur te/_de smra bar byed do/_/chu dang yungs kar brdegs na slar yang 'gyel bar byed do/_/mgo bo'i zug rngu dang /_gzhogs phyed na ba rnams kyi mig la bsku ste/_phyag rgya thams cad 'jig par byed do/_/rgyal po khros pa gang gis 
[\[27b.4\]]skye bo gnas nas 'byin pa dang /_de bzhin du mtshon cha mang po 'bab pa dang /_phyir rgol ba dang /_dgra bo nyid la yang 'dis bskus pa'i mig gis bltas na thams cad dga' bar 'gyur ro/_/de rnams thams cad rtag tu dbang du gyur nas gnas te 'di la the tshom mi bya'o/_/don yod pa'i 
[\[27b.5\]]phyag rgya'i dbang bskur ba'i snying po dang gzungs kyi cho ga'i sgrub thabs so/_/de nas don yod pa'i dkyil 'khor chen po pad+ma'i dbang bskur ba'i nor bu'i gzungs kyi snying po'i yo byad du 'gyur te de bzhin gshegs pa thams cad kyi dkyil 'khor gyi rigs thun mong bar rjes su 'jug par 
[\[27b.6\]]'gyur ro/_/stong rtsa brgyad bzlas pas mi 'pham pa'i de bzhin gshegs pa thams cad kyi dkyil 'khor pad+ma chen po'i dbang bskur ba yid bzhin gyi nor bu'i pad+ma bcings pas spyi bor mngon par dbang bskur bar 'gyur ro/_/de nas dus gsum pa'i de bzhin gshegs pa de rnams kyis 
[\[27b.7\]]bzlas pa tsam gyi mod la de'i rmi lam mthong ba nye bar ston par byed do/_/dkyil 'khor chen po yangs pa'i rnam par 'phrul pa yang dag par mthong ba dang cho 'phrul ston par byed do/_/gzhal yas khang dang bcas/_rnam par 'phrul pa dang bcas/_lha'i tshogs dang bcas pa'i rig pa'i 
[\[28a\]]
[\[28a.1\]]rgyal po'i dkyil 'khor pa'i lha rnams nye bar ston par byed do/_/'di lta ste/_de bzhin gshegs pa'i rigs kyi dkyil 'khor dang /_pad+ma'i rigs kyi dkyil 'khor dang /_rdo rje'i rigs kyi dkyil 'khor dang /_nor bu'i rigs kyi dkyil 'khor dang /_don yod 
[\[28a.2\]]zhags pa'i snying po rnam par thar pa'i dkyil 'khor gyi dkyil 'khor chen po dang /_rnam par snang mdzad kyi snying po'i dkyil 'khor chen po de rnams thams cad kyang so so so so'i dkyil 'khor du dbang bskur bas mngon par dbang bskur ro/_/rig pa'i rgyal po'i dkyil 'khor gyi lha 
[\[28a.3\]]rnams mtha' dag nye bar ston par byed de/_ji srid du byang chub kyi snying por gshegs pa dang /_chos kyi 'khor lo bskor ba dang /_bdud 'dul ba'i bar gyi dkyil 'khor nye bar ston par byed do/_/dus gsum pa'i de bzhin gshegs pa de rnams kyis kyang dkyil 'khor chen po de rnams 
[\[28a.4\]]kyis so so so so'i dkyil 'khor du mngon par dbang bskur bas mngon par dbang skur bar mdzad do/_/dkyil 'khor gyi mchog thams cad du mngon par dbang bskur bas mngon par dbang skur bar mdzad do/_/de nas rig sngags 'chang de de lta bu'i rmi lam chen po mthong nas/_dga' 
[\[28a.5\]]ba chen po rgyas par 'gyur ro/_/dga' ba dang rab tu mgu ba'i snying des kyang don yod pa pad+ma'i dri ma med pa'i mngon par dbang bskur ba'i ting nge 'dzin so sor thob bo/_/de bzhin gshegs pa de rnams kyis kyang /_rig sngags 'chang de la legs so legs so zhes rjod par mdzad 
[\[28a.6\]]de/_rig sngags 'chang chen po de bzhin gshegs pa thams cad kyi dkyil 'khor chen po'i rigs thun mong ba'i dam tshig gis mngon par dbang bskur bas khyod mngon par dbang bskur ro/_/grub pa thob pa de rnams rig sngags 'chang chen po dang dkyil 'khor gyi gsang ba'i rjes su 'jug cing /_
[\[28a.7\]]de bzhin gshegs pa thams cad kyi sras kyi thu bor 'gyur ro zhes so sor sad do/_/de nas rig sngags 'chang gis/_bzlas pa tsam dang bklags pa tsam gyis de ma thag par rgya chen po'i yon tan gsal ba de lta bu skye bar 'gyur ro/_/slar yang 'di'i gong nas gong du rnam par 'phrul pa ston 
[\[28b\]]
[\[28b.1\]]par byed do/_/rig sngags 'chang gang yang /_rigs kyi bu'am/_rigs kyi bu mo gzhan gang yang rung bar gyur kyang rung /_dge slong dang /_dge slong ma dang /_dge bsnyen dang /_dge bsnyen mar gyur kyang rung ste dus gsum pa'i de bzhin gshegs pa thams cad la mchod pa dang /_dbang bskur 
[\[28b.2\]]ba byed par 'dod pa des gzungs kyi snying po 'dis bgrang phreng ngam/_cod pan nam/_dar dpyangs sam/_dbu rgyan la lan stong rtsa brgyad du yongs su bzlas te de bzhin gshegs pa'i dbu la bcings na/_spyan ras gzigs dbang phyug gis mngon par dbang bskur te/_rig sngags 'chang de'am/_rigs 
[\[28b.3\]]kyi bu'am/_rigs kyi bu mo'am/_dge slong ngam/_dge slong ma'am/_dge bsnyen nam/_dge bsnyen mas gsang ba'i dkyil 'khor chen po re re'i dus gsum pa'i de bzhin gshegs pa rnams dang /_byang chub sems dpa'i tshogs 'khor dang bcas pa rnams kyis rin po che sna bdun las byung 
[\[28b.4\]]ba'i rnam par snang mdzad kyi snying po'i nor bu chen po yid bzhin gyi nor bu'i rin po che'i dbu rgyan 'od zer sna tshogs brgya stong phrag 'bar bas yang dag par brgyan pa'i dbu rgyan chen po dang /_dar dpyangs kyis dbang bskur bas de bzhin gshegs pa thams cad mngon par dbang bskur bar 'gyur zhing /_
[\[28b.5\]]byang chub sems dpa'i tshogs 'khor dang bcas pa mngon par dbang bskur bar 'gyur ro/_/de ltar rgya che zhing yangs pa che ba'i gzhal med khang 'di mchod pa dang bsnyen bkur ba nye bar gnas par 'gyur ro/_/gang gis dus gsum pa'i de bzhin gshegs pa byang chub sems dpa'i 'khor dang bcas pa 
[\[28b.6\]]thams cad dang dkyil 'khor gyi lha rnams la dbang bskur ba dang mchod pa dang /_bsnyen bkur ba chen por byas par 'gyur ro/_/snying po 'di bzlas pa tsam gyis rig sngags 'chang gi sdig pa dang /_sgrib pa dang /_gdug pa thams cad rab tu zhi bar 'gyur/_rnam par nyams par byed/_rnam 
[\[28b.7\]]par zhig par byed/_lus dang ngag dang yid yongs su dag par 'gyur ro/_/nyon mongs pa dang /_sgrib pa dang bral zhing nges par grol bar 'gyur ro/_/bsod nams kyi phung po chen po sogs par 'gyur ro/_/dge ba'i rtsa ba chen po dang ldan par 'gyur ro/_/dngos grub chen po'i mchog tu 
[\[29a\]]
[\[29a.1\]]'gyur ro/_/thams cad du thogs pa med par 'gyur ro/_/mchod pa dang /_bsnyen bkur ba dang /_tshig btsun par 'gyur ro/_/sdig pa thun tshags dang bral bar 'gyur ro/_/lus la dri bzang po 'byung bar 'gyur ro/_/rtag tu de dran pas kha nas ut+pa la'i dri 'byin no/_/lus 
[\[29a.2\]]tsan+dan gyi dris bsgos par 'gyur ro/_/sems can thams cad mchog tu byams pa dang /_mchod pa'i 'os su 'gyur ro/_/thams cad du dngos grub chen po'i mchog tu 'gyur ro/_/bgegs dang log par 'dren pa thams cad rab tu 'dul bar 'gyur ro/_/'byung po dang /_gnod sbyin dang /_
[\[29a.3\]]srin po dang /[ {]yi dgas [,]yi dwags [}]dang /_sha za thams cad mthong ba tsam gyis ring du 'bros par 'gyur ro/_/ji srid 'tsho'i bar du nye bar gnas par 'gyur ro/_/'phags pa spyan ras gzigs dbang phyug gis mchog sbyin par 'gyur ro/_/rtag tu yang mthong bar 'byung bar 'gyur ro/_/rig pa'i 
[\[29a.4\]]rgyal po yang rtag par rgyun du rjes su 'brang bar 'gyur ro/_/dus rgyun du rtag tu mthong ba rjes su 'brang bar 'gyur ro/_/rtag tu rjes su 'brang ba dang /_dngos grub tu 'gyur ro/_/thams cad du dkyil 'khor gyi slob dpon du mngon par dbang bskur bar 'gyur ro/_/thams cad du don yod pa'i 
[\[29a.5\]]dngos grub kyi mchog tu 'gyur ro/_/don yod pa pad+ma'i dkyil 'khor gyi dbang bskur ba'i gzungs so/_/de nas don yod pa'i nor bu'i mchod pa'i sprin gyi nye bar spyod pa'i cho gar 'gyur te/_dran pa dang /_bklags pa dang /_bzlas pa tsam gyis gzhal med khang chen po rgya che ba yangs pa'i mthu 
[\[29a.6\]]stobs yangs pa 'byung bar 'gyur ro/_/mthu stobs chen po'i yon tan 'byung zhing mchod pa'i sprin gyi char chen po 'bab par 'gyur ro/_/de bzhin gshegs pa thams cad la mchod pa'i sprin gyi char chen po 'bab par 'gyur ro/_/bsod nams kyi phung po'i tshogs kyi rnam par 'phrul pa chen po 
[\[29a.7\]]'byung bar 'gyur ro/_/rig pa'i rgyal po 'di dran pa tsam dang bzlas pa tsam gyi mod la/_phyogs bcu'i sangs rgyas kyi zhing kun tu de bzhin gshegs pa thams cad kyi 'khor gyi dkyil 'khor chen por mchod pa'i sprin gyi char chen po 'bab par 'gyur ro/_/'di lta ste/_pad+ma dang /_ut+pa la dang /_
[\[29b\]]
[\[29b.1\]]ku mu da dang /_pad+ma dkar po dang /_man dA ra ba dang /_man dA ra ba chen po dang /_mdog mdzes dang /_mdog mdzes chen po dang /_many+dzu Sha ka dang /_zla ba mdzes pa dang /_dri ma med pa ste lha rdzas kyi me tog sna tshogs kyi char 'byung bar 'gyur ro/_/'di lta ste/_skam las skyes pa'i me tog_/sA la dang /_
[\[29b.2\]]ta mA la dang /_tsam pa ka dang /_mya ngan 'tshang dang /_a ti muk+taka dang /_skya snar dang /_mthon ka dang /_mthon ka chen po dang /_ka dam pa dang /_dong ka dang /_sin d+hu bA ri ka'i me tog dang /_sna ma'i me tog dang /_yU thi ka dang /_mA li ka gsar pa dang /_ta ra Na dang /_ku pya ka dang /_ma ru ba ka'i me 
[\[29b.3\]]tog gi char 'bab par 'gyur ro/_/lha rdzas sna tshogs pa rnams dang /_ku mu da'i rigs rnams dang /_gzugs dang /_kha dog sna tshogs pa dang /_ri dang chu dang /_dgon dung dang /_thibs po dang /_chu rlabs dang /_nags dang /_nags 'dab dang /_skyed mos tshal dang /_chu klung dang /_lteng ka dang /_rdzing 
[\[29b.4\]]bu dang /_a sA hi ta dang /_phug dang /_dgon par 'bab pa'i sa las skyes pa'i me tog dang /_dri ma med pa'i lha rdzas dang /_lha rdzas kyi dri bzang dang /_yid du 'ong ba'i gzugs dang /_kha dog dang /_shin tu gzhon sha chags pa dang /_rab tu sim par byed pa'i reg pa las skyes pa'i char 'bab par byed 
[\[29b.5\]]do/_/me tog chen po dang /_me tog skyes pa rnams kyi phung po chen po gcal du bkram pa rnams bcom ldan 'das kyi spyan sngar mchod pa'i sprin du 'byung bar 'gyur ro/_/de bzhin du dran pa dang bsams pa tsam gyis me tog gi mchod pa chen po byed do/_/'di lta ste/_dran pa dang bsams pa tsam gyis gos dang 
[\[29b.6\]]rgyan rnam pa sna tshogs rnam par bkra ba'i mchod pa'i sprin chen po phyogs bcu kun tu/_de bzhin gshegs pa thams cad kyi mchod par 'byung bar 'gyur ro/_/'di lta ste/_do shal dang /_gdu bu rgyan can dang /_dpung rgyan dang /_rna rgyan dang /_gser skud dang /_mu tig gi dra ba dang /_rked chings dang /_
[\[29b.7\]]nyis skor dang /_sum skor dang /_skar ma'i phreng ba dang /_gtsug tor 'ching ba dang /_zla ba phyed pa can dang /_gser phyed pa dang /_gdu bu rgyan can zla ba phyed pa dang /_shang shang te'u can dang /_dbu rgyan dang /_cod pan gyi dra ba dang /_gser gyi dra ba dang /_aM bi ka dang /_kar+NA pha la ka dang /_
[\[30a\]]
[\[30a.1\]]bre tsa ka dang /_tAm+pa'i skud pa dang /_mchod phyir thogs dang /_kas+pha'i phreng ba dang /_gser gyi phreng ba dang /_rin po ches spras pa'i phreng ba dang /_rin po che sna bdun gyi dril bu dang /_rna ba gang ba dang /_gtsug tor 'ching ba dang /_yongs su dkri ba dang /_gtsug gi nor bu'i char rab tu 
[\[30a.2\]]'bab par 'gyur ro/_/de bzhin gshegs pa thams cad kyi mchod pa'i sprin du 'gyur ro/_/de bzhin gshegs pa thams cad kyi dkyil 'khor gsang ba rnams kyi mchod pa'i sprin chen por 'gyur ro/_/de bzhin gshegs pa thams cad kyi dkyil 'khor gsang ba rnams kyi mchod pa'i sprin chen por gyur 
[\[30a.3\]]nas/_rang rang gi gzhal med khang gi 'byor par rab tu 'gyur ro/_/char dang /_tshon sna tshogs su btsos pa'i phyogs bral gyi gos sna tshogs pa'i mchod pa'i sprin du 'gyur ro/_/de bzhin gshegs pa thams cad phyogs bcu'i sangs rgyas thams cad kyi zhing rnams kyi de bzhin gshegs pa 
[\[30a.4\]]thams cad kyi gsang ba'i dkyil 'khor rnams dang rjes su mthun pa'i ri mo'i gos dang /_ri mo'i gzhal med khang gi mchod pa'i sprin gyi char 'bebs so/_/'di lta ste/_yul ka shi ka'i gos tshon sna tshogs su btsos pa dang /_gos kyi gzhal med khang dang /_dar gos rnams kyi char 'bebs so/_/
[\[30a.5\]]'di lta ste/_nyi ma'i 'od dang /_zla ba dang /_seng ge skyes dang /_dar thod dang /_ka shi ka dang /_ko sa la pa'i mi'i dbang po dang /_nyi ma dang /_zla ba'i snang ba dang /_pad+mo dang /_ut+pa la can gyi kha dog dang /_ko dri kA dang /_gser gyi gdu bu dang /_mu tig gi 'bras bu dang /_klu'i go cha dang /_rnam par 
[\[30a.6\]]snang ba dang /_lha'i rgyan dang /_me tog sna ma dang /_ko sha dang /_tsam pa ka dang /_kha dog can dang /_dar thod can dang /_kan+ta ra'i tshogs dang /_zla ba'i rgyan can dang /_dong ka'i me tog can dang /_pad+ma dkar po can zhes bya ba dang /_ba ma laM ka dang /_ko shA ta ki dang /_rdzogs par 'phel 
[\[30a.7\]]bar byed pa can dang /_sngon gyi yul dang gling dang ldan pa kun nas 'od gsal ba dang /_gdu bu ring po dang /_dga' ba 'khyil ba dang /_rgyan bskor ba dang /_sna ma'i me tog gi kha dog can dang /_kan da'i 'dab ma can dang /_dak+Shi NA kaM dang /_kany+tsi nA sa'i kha dog can nam bskor ba dang /_gser 
[\[30b\]]
[\[30b.1\]]mdog dang /_rin po che'i mdog dang /_zla ba'i kha dog gi lag pa dang /_me'i kha dog can dang /_bai DUr+ya'i kha dog can dang /_nam mkha'i kha dog can dang /_ka nag+ni shu kaM dang /_kun nas 'khyil zhing yid bde ba'i ba spu rnam par snang zhing rnam par gsal pa tsan dang /_kun nas 'od 
[\[30b.2\]]gsal zhing dri ma med pa'i rig sngags 'chang gi cod pan can yang ngo zhes so/_/gos rnam pa sna tshogs pa gzhal du med pa'i char 'bebs te/_bcom ldan 'das rnams gzhal du med pa'i mchod sprin dang bcas pa'i char 'bebs so/_/de bzhin gshegs pa thams cad kyi gsang ba'i dkyil 
[\[30b.3\]]'khor du gnas pa'i rig sngags kyi lha thams cad dang /_byang chub sems dpa'i tshogs rnams dang /_rdo rje 'chang dang /_rig sngags 'chang gi dbang po rig sngags 'chang gi tshogs kyis yongs su bskor ba'i mchod pa'i sprin du 'gyur ro/_/de ltar rig sngags dran pa tsam gyis de bzhin du rnam 
[\[30b.4\]]pa sna tshogs pa'i mchod par 'gyur ro/_/dri sna tshogs pa'i chu gzhal du med pa dang /_dri'i phye ma gzhal du med pa dang /_bdug pa gzhal du med pa'i mchod par 'gyur ro/_/'di lta ste/_tsan+dan go shir+Sha dang /_ta ma la'i 'dab ma dang /_tsan+dan dang /_tsan+dan dmar po dang /_pad+ma can dang /_dri zhim 
[\[30b.5\]]pa dang /_sar lam dang /_gur gum dang /_gos dang ldan pa dang /_dri dang ldan pa dang /_pu shel tsi dang /_rgya spos dang /_tu ruSh+ka dang /_spr-ika dang /_bo la dang /_sra rtsi pog dang /_na me ru dang /_shrI beSh+TA ka dang /_pog dang /_sal+la ki dang /_gu gul gyi bdug pa dang /_hwags dang /_sbrang rtsi dang /_
[\[30b.6\]]lnga bskor ba dang /_ka dzo ka dang /_bal+li ka'i shing dang /_bal+li ka dang /_ga pur dang /_gla rtsi dang /_rnam pa sna tshogs rnam par bkra ba'i bdug pa gzhan sbyar ba rnams dang /_dri yi chu'i rnam pa rnams dang /_rnam pa sna tshogs pas bsgos pa'i phye ma dang ldan pa 'byung bar 'gyur ro/_/de bzhin gshegs pa mchod 
[\[30b.7\]]sprin gyi char 'bebs so/_/sgron ma'i shing sna tshogs pa/_sbar ba gzhal du med pas snang bar byed bzhin pa 'bar bar byed do/_/phyogs bcu rnams su kun nas sgron ma'i shing gang+gA'i klung gi bye ma bye ba khrag khrig brgya stong phrag dang mnyam pa'i sgron ma'i shing rab tu 'byung ngo /_/'di lta ste/_tu ruSh+ka'i 
[\[31a\]]
[\[31a.1\]]til mar dang /_tsam pa ka'i til mar dang /_ut+pa la'i til mar dang /_sna ma'i til mar dang /_bar+Shi ka'i til mar dang /_kon+ta'i til mar dang /_a ti muk+ta ka'i tal mar dang /_pa la sha'i til mar dang /_tsan+dan gyi til mar dang /_dzA ti'i 'bras bu'i til mar dang /_bal+la'i til 
[\[31a.2\]]mar dang /_a sho gan+d+ha la sogs pa'i til mar la sgron me rab tu byed de/_de bzhin gshegs pa mchod pa'i sprin du 'gyur ro/_/'di lta ste/_ro brgya pa'i kha zas rnams phyogs bcu'i de bzhin gshegs pa dgra bcom pa yang dag par rdzogs pa'i sangs rgyas yul dang dus su nye bar bzhugs pa 
[\[31a.3\]]rnams kyi spyan sngar rab tu 'byung bar 'gyur ro/_/'di lta ste/_ro bro ba'i mchog rnam pa sna tshogs pa'i gzugs dang /_rnam pa dang /_zhim zhing mngar ba myang bar 'os pa dga' bar bya ba yid dga' ba/_tso le dz+ya dang tshim par 'os pa dang /_dri'i rigs lha rdzas rnam pa sna tshogs pas dus 
[\[31a.4\]]gsum du gshegs pa'i bcom ldan 'das de bzhin gshegs pa 'khor gyi tshogs dang bcas pa dang /_byang chub sems dpa'i tshogs 'khor dang bcas pa dang /_nyan thos kyi dge 'dun dang bcas pa dang /_rig sngags kyi dkyil 'khor gyi lha dang bcas pa rnams kun tu tshim par byed 
[\[31a.5\]]pa'i 'bras bu rnam pa sna tshogs pa dang /_ro bro ba'i mchog rnam pa sna tshogs pa dang /_sbrang rtsi mngar po'i ro myong ba dang ldan pa bcom ldan 'das 'khor gyi tshogs dang bcas pa'i spyan sngar rab tu 'byung bar 'gyur te/_de bzhin gshegs pa thams cad tshim par byed pa'i mchod pa'i sprin chen 
[\[31a.6\]]por 'gyur ro/_/'di lta ste lha rdzas kyi rol mo'i sgra rnam pa sna tshogs pa/_dga' bar 'os pa'i rol mo'i pheg rdob pa rnams dang /_'di lta ste/_dbyangs kyi yan lag lnga dang ldan pa'i mi'am ci dang /_dri za'i glu dbyangs rnam pa sna tshogs pa dang bcas pa dang /_klu'i bu mo dang /_lha ma yin 
[\[31a.7\]]gyi bu mo dang /_lha'i bu mo dang /_chu las byung ba'i bu mo rnams kyis rnam pa tha dad rnam pa sna tshogs pa'i gsang sngags kyi glu dbyangs kyi rol mo'i sgra rab tu 'khrol bzhin pa rnams kyis phyogs bcu'i de bzhin gshegs pa de rnams thams cad kyi dus gsum pa'i rol mo chen po'i mchod 
[\[31b\]]
[\[31b.1\]]pa'i sprin du 'gyur ro/_/rnam pa sna tshogs par mdzes pa'i bstod pa'i rnam pas rol mo'i cho ga zhib mo ji lta ba bzhin du gsang ba'i phyag rgya dang /_dkyil 'khor gyi rim par phye ba dang /_rjes su mthun pas yang dag par bstod par 'gyur ro/_/byang chub sems dpa'i tshogs dang bcas pa'i rig 
[\[31b.2\]]sngags kyi lha dang /_dkyil 'khor gyi lhas rjes su 'dzin par 'gyur ro/_/yang dag par bstod pa rnams kyang mtshan smos pas yang dag par bstod pa byas par 'gyur ro/_/de bzhin du yangs pa dang ldan pa'i gzungs 'phags pa spyan ras gzigs dbang phyug gis gsungs pa/_mchog 
[\[31b.3\]]thams cad du mchod pa'i sprin du gyur pa/_bla na med pa dpag bsam gyi shing lta bu'o/_/sna tshogs pa'i rdzu 'phrul dang rnam par 'phrul pa sgyu ma lta bu'i ting nge 'dzin byin gyis rlob pa'i rnam par 'phrul pas rig sngags 'chang thams cad kyi rmad du byung ba'i mchog gi dngos grub ster bar byed 
[\[31b.4\]]pa'o/_/sems can thams cad kyi ma dang phar gyur pa'o/_/sems can thams cad kyi bsam pa yang dag par gyur pa'o/_/gsang sngags 'dzin pa thams cad kyi mchog gi dngos grub dang /_bsam pa yongs su rdzogs par byed pa'o/_/sems can thams cad kyi sdig pa dang /_nyon mongs pa 
[\[31b.5\]]dang /_sgrib pa thams cad yongs su sbyong bar byed pa'o/_/nad thams cad sel bar byed pa'o/_/sdug bsngal mi bzad pa gdug pa thams cad 'joms par byed pa'o/_/bkra shis pa dang /_yid kyi shing rta thams cad yongs su rdzogs par byed pa'o/_/de bzhin gshegs pa thams cad kyi 
[\[31b.6\]]yang dag par skul bar byed pa'o/_/byang chub sems dpa' thams cad kyi dbugs 'byin par byed pa'o/_/rig sngags kyi dkyil 'khor gyi lha thams cad spyan 'dren par byed pa'o/_/de bzhin gshegs pa thams cad kyi gsang ba'i dkyil 'khor rnams ston par byed pa'o/_/klu thams cad 'gugs 
[\[31b.7\]]par byed pa'o/_/gnod sbyin dang /_srin po dang /_'byung po dang /[ {]yi dgas [,]yi dwags [}]dang /_sha za dang /_bgegs dang /_log par 'dren pa thams cad ldog par byed pa'o/_/sems can thams cad kyi mchog gi dngos grub sbyin par byed pa'o/_/dbugs ma phyin pa rnams kyi dbugs 'byin par byed pa'o/_/ma grol 
[\[32a\]]
[\[32a.1\]]ba rnams grol bar byed pa'o/_/skyabs med pa rnams kyi skyabs so/_/dpung gnyen med pa rnams kyi dpung gnyen no/_/mgon med pa rnams kyi mgon du gyur pa'o/_/'khra sa med pa rnams kyi 'khra sa'o/_/bsnyen gnas ma byas pa rnams la bsnyen gnas sbyin pa'o/_/gtsang sbra ma 
[\[32a.2\]]byas pa rnams la gtsang sbrar spyod pa'o/_/mi tshangs par spyod pa'i gnas la zhen pa rnams la tshangs par spyod pa'i gnas sbyin pa'o/_/thub pa'i brtul zhugs ma byas pa rnams la thub pa'i brtul zhugs sbyin pa'o/_/chos ma yin pa la spyod pa rnams chos la sbyor ba'o/_/mi dge ba'i las kyi 
[\[32a.3\]]lam la spyod pa rnams dge ba'i chos la sbyor ba'o/_/'jigs pas nyam thag pa rnams la mi 'jigs pa sbyin pa'o/_/dbul po rnams la nor sbyin pa'o/_/'bru dang bza' ba dang bral ba rnams la 'bru 'phel ba chen po sbyin pa'o/_/mu ges nyams thag pa rnams la skya rgyal gyi tshogs pa la nges par 
[\[32a.4\]]sbyor bar byed pa'o/_/lam nyams pa rnams kyi lam ston par byed pa'o/_/dus ma yin par 'chi bar 'gyur ba rnams kyi dus ma yin pa'i 'chi ba so sor 'gog pa'o/_/long ba rnams kyi mig sbyin par byed pa'o/_/'on pa rnams rna ba sbyin par byed pa'o/_/sna nyams pa rnams kyi sna rnam par 
[\[32a.5\]]sbyong bar byed pa'o/_/reg pa med pa rnams kyi bde ba'i reg pa la nges par sbyor bar byed pa'o/_/longs spyod kyis nyam thag pa rnams kyi longs spyod sbyin par byed pa'o/_/dran pa nyams pa rnams kyi dran pa yongs su sbyong bar byed pa'o/_/bsam pa nyams pa rnams kyi bsam pa yongs su 
[\[32a.6\]]dag par byed pa'o/_/tshul khrims nyams pa rnams kyi tshul khrims sbyin pa'o/_/sbyin pa la rgyab kyis phyogs pa rnams la pha rol tu phyin pa drug yongs su rdzogs par byed pa'o/_/brtson 'grus nyams pa rnams la stobs dang brtson 'grus kyi mchog sbyin pa'o/_/bzod pa dang bral ba rnams 
[\[32a.7\]]la bzod pa dang zhi ba sbyin pa'o/_/bsam gtan nyams pa rnams la bsam gtan dang ting nge 'dzin ni yongs su rdzogs par byed pa'o/_/shes rab nyams pa rnams la shes rab kun tu snang ba dang /_blo gsal ba dang /_shes rab chen po'i snang ba yongs su rdzogs par byed do/_/dam tshig mi 
[\[32b\]]
[\[32b.1\]]shes pa rnams la dam tshig sbyin pa'o/_/phyag rgya dang bral ba rnams kyi phyag rgya yongs su sbyor bar byed pa'o/_/rig sngags dang /_gsang sngags la mi mkhas pa rnams la rig sngags dang gsang sngags rab tu sbyin pa'o/_/mu stegs rnams la mu stegs smra ba dang /_'jug ngogs bzang po 
[\[32b.2\]]dang lam rab tu sgrub par byed pa'o/_/sangs rgyas kyi byang chub la rgyab kyis phyogs pa rnams la/_sangs rgyas kyi byang chub chen po mchog sbyin pa'o/_/'khor ba las ma bsgral ba rnams sgrol bar byed pa'o/_/mun pas long bar byed cing bsgribs pa rnams la/_myos pa'i mun pa sel ba sbyin 
[\[32b.3\]]par byed pa'o/_/sgrib par bya ba rnams kyi sgrib pa dang bral bar byed pa'o/_/mtshams med pa lnga'i 'gro ba rnams kyi mtshams med pa lnga sbyong bar byed pa'o/_/ngag nyams pa rnams kyi ngag rnam par dag par byed pa'o/_/ma grub pa rnams la mchog gi dngos grub sbyin pa'o/_/
[\[32b.4\]]thun tshags dang bcas pa rnams kyi thun tshags dang bral zhing yongs su dag par byed pa'o/_/ngan pa rnams la mchog sbyin pa'o/_/mya ngan las ma 'das pa rnams kyi mya ngan las 'das pa'i mchog go/_/brda mi phrad pa rnams la brda sprod par byed pa'o/_/kun nas 'khrugs pa 
[\[32b.5\]]rnams kyi sems gnas pa'i mchog go/_/mchog med pa rnams la mchog sbyin pa'o/_/rmi lam ngan pa mthong ba rnams la rmi lam chen po'i mchog ston pa'o/_/bkres pa rnams la kha zas kyi mchog sbyin pa'o/_/skom pa rnams btung ba chen po'i ro la yongs su longs spyod par 
[\[32b.6\]]byed pa'o/_/gcer bu rnams kyis gos dang bgo ba so sor thob cing grub pa'o/_/mdze can rnams kyi mdze dang bral bar byed pa'o/_/sha bkra can rnams kyi sha bkra yongs su sbyong bar byed pa'o/_/rims kyis btab pa rnams kyi rims dang bral bar byed pa'o/_/gdon gyis zin pa 
[\[32b.7\]]rnams kyi gdon dang gshed byed dang /_gdul dka' ba rnams 'dul bar byed pa'o/_/dgra bo phyin ci log pa rnams kyi dgra rnams dang bral bar byed pa'o/_/dbul po rnams la nor sbyin par 'gyur ro/_/bu bza' can rnams kyi bu bza' cher 'phel bar 'gyur ro/_/mun pas long 
[\[33a\]]
[\[33a.1\]]bar byas pa thams cad kyi sgron ma'i shing dang /_nyi ma'i 'od zer stong gis kun tu snang ba'o/_/rgyal pos bcom pa rnams la longs spyod rgya chen po cher byin pa'o/_/'khon pa rnams gcig tu byed pa'o/_/ser sna can rnams kyi ser sna shin tu 'joms pa'o/_/'dod chags 
[\[33a.2\]]la chags pa rnams kyi 'dod chags rab tu 'joms pa'o/_/rmongs pa chung ba ma yin pa rnams kyi rmongs pa dang bral bar 'gyur ro/_/mi dge ba'i lam gyis rab tu nyams pa rnams kyi dge ba'i lam gyi yid chos kyi nang du chud par 'gyur ro/_/gzhan gyi dbang du gyur pa'i sems can rnams kyi 'jigs 
[\[33a.3\]]pa med par 'gyur zhing yid chos kyi nang du chud par 'gyur ro/_/log par ltung ba rnams kyis shes rab dang /_blo dang /_shes bzhin dang /_brkam pa rnams kyi blo bsnyen par 'gyur ro/_/sangs rgyas ma mthong ba rnams de bzhin gshegs pa thams cad mthong bar 'dod par 'gyur ro/_/chos 
[\[33a.4\]]thos pa dang bral ba rnams kyi/_chos chen po'i ro rgya chen po thos par 'gyur ro/_/dge 'dun la bsnyen bkur byed pa dang bral ba rnams kyi lha dang /_nyan thos kyi dag 'dun la bsnyen bkur byed par 'gyur ro/_/dbang po nyams pa rnams kyi/_dbang po yongs su rdzogs par 'gyur ro/_/
[\[33a.5\]]yan lag rnam par nyams pa'i sems can rnams kyi so so'i yan lag yongs su rdzogs par 'gyur ro/_/byang chub sems dpa' mthong ba dang bral ba rnams kyi byang chub sems dpa'i tshogs chen po mthong bar 'gyur ro/_/lhas yongs su spangs pa rnams kyi lha'i tshogs thams cad kyis 
[\[33a.6\]]yang dag par 'dzin par 'gyur ro/_/nyon mongs pa dang sgrib pas dkris pa'i sems can rnams kyi nyon mongs pa dang /_sgrib pa thams cad las yongs su grol bar 'gyur ro/_/phyag na rdo rje don yod pa'i mchod pa'i nor bu'i snying po'i gzungs spyan ras gzigs dbang phyug gis 
[\[33a.7\]]gsungs pa ni de ltar rdzu 'phrul che ste/_de bzhin gshegs pa thams cad kyi mchod pa'i sprin/_byang chub sems dpa' thams cad kyi mchod pa'i sprin sangs rgyas kyi zhing thams cad du rin po che sna bdun gyi mchod pa'i sprin gyi char 'bebs pa sangs rgyas kyi zhing gi de bzhin gshegs 
[\[33b\]]
[\[33b.1\]]pa thams cad dang mtshungs par dus gsum du gshegs shing bzhugs pa rnams kyi dpag bsam gyi shing chen po'i mchod pa'i sprin gyi char 'bebs par byed pa'i mchod sprin 'byung bar 'gyur ro/_/de bzhin gshegs pa thams cad kyi rigs kyi dam tshig rig sngags kyi dkyil 'khor 
[\[33b.2\]]gyi de kho na nyid sgrub par byed pa/_rmad du byung ba'i dngos grub yang dag par ston par byed pa'o/_/rig sngags kyi dkyil 'khor gyi lha thams cad dang /_rig pa'i rgyal po'i lha rnams dang /_gsang sngags kyi lha thams cad spyan 'dren zhing 'gugs par byed pa'o/_/'di ni pha rol tu 
[\[33b.3\]]phyin pa drug yongs su rdzogs par byed pa'o/_/'di ni thams cad du gsang ba'i sgo ston par byed pa'o/_/lag na rdo rje don yod pa'i mchod pa'i snying po'i gzungs 'di ni dus ma yin pa'i char dang /_mu ge dang /_dus kyi chu rnam par nyams pa la so sor bskyed pa'o/_/de nas rig sngags 
[\[33b.4\]]'chang gtsang mas khrus byas gos gtsang ba bgos te/_yid rtse gcig tu byas na sems can thams cad la mchog tu brtse ba dang byams pa'i sems bsgom par bya'o/_/mchod rten gyi yan lag dang nye ba'am/_khang stong ngam/_ri bo'am/_nags thibs po dang /_dgon pa dang /_skyed mos tshal lam/_
[\[33b.5\]]dge 'dun gyi kun dga' ra ba'am/_chu klung ngam/_mtshe'u'am/_rdzing bu'am/_klu gnas pa'i mtsho'am/_lha'i gnas sam/_rgyal po'i pho brang yang rung ste/_der rig sngags 'chang gtsang mar gnas pas sa gzhi yongs su brtags pa cha mnyam pa mdzes par khru gnyis kyi tshad kyi dkyil 'khor 
[\[33b.6\]]byas la sa dang ba byung du ldan pas/_gru bzhi par cha gzhal te/_legs par byi dor byas la shin tu 'jam par bya'o/_/der de'i steng du tsan+dan dang /_dri'i chus byug par bya'o/_/gur gum gyis rnam pa sna tshogs pa'i mtshan ma dang phyag rgya rnams ri mor bri'o/_/de la dkyil 'khor gyi dbus kyi snying 
[\[33b.7\]]po/_/klu mgo bo dgu pa skyil mo krung gis 'dug pa bri'o/_/grwa bzhi'i nang du chud par don yod zhags pa bri'o/_/dkyil 'khor gyi phyi rol gyi khor yug tu ji ltar thob pa'i phyag rgya dang /_gsang sngags rnams bri bar bya'o/_/sgo bzhi rnam par dbye bar bya ste/_ji ltar 'byor pa'i gtor ma 
[\[34a\]]
[\[34a.1\]]sna tshogs pa'i ro'i gtor ma dkar po dang /_me tog dang /_bdug pa dang /_dri dang /_mar me dang /_gang ba'i bum pa dang /_gtor ma dang /_bdug pa'i pog phor gyis nye bar mdzes par bya'o/_/rig sngags 'chang gis ches mngon du/_don yod zhags pa lan bdun bzlas bar 
[\[34a.2\]]bya'o/_/khro bo'i rgyal po la lan cig bzlas pas mngon par dbang bskur bar bya'o/_/don yod pa'i lcags kyu dang /_khro bo lcags kyu dus gcig tu brjod do/_/rig sngags kyi rgyal po lan gsum du brjod par bya'o/_/de nas rig sngags 'chang gis dkyil 'khor la mngon du phyogs te bzlas 
[\[34a.3\]]pa'i cho ga bya'o/_/don yod pa'i mchod pa nor bu'i snying po lan stong rtsa brgyad du bzlas brjod bya'o/_/nA ga ge sar dang /_na la di na dang /_rgya spos dang /_gur gum dang /_tsan+dan dang /_yungs kar dang /_li kha ra mnyam par sbyar ba'i bdug pa la bzlas brjod brgya rtsa brgyad bya ste/_klu'i dkyil 'khor du 
[\[34a.4\]]bdug pa dbul bar bya'o/_/klu'i lte ba'i steng du bdug spos kyi pog phor gang ba gzhag par bya'o/_/lan stong rtsa brgyad du bzlas pa'i mod nyid la/_klu'i zhags pa chen po las char gyi rgyun chen po 'byin te ji srid 'dod pa'i bar du char 'bebs so/_/klu'i rgyal po'i ming nas bzung ste bzlas par bya'o/_/
[\[34a.5\]]klu'i rgyal po rgya mtsho dang /_dga' bo dang /_nye dga' bo dang /_nor rgyas kyi bu dang /_'jog po dang /_hu lu dang /_u la ma bu la dang /_chu lha dang /_yid ldan dang /_e la'i 'dab ma dang /_klu'i rgyal po kun nas 'khor ba'i gdugs te/_klu'i rgyal po rnams las cig smos par bya ste/_klu'i rgyal po 
[\[34a.6\]]de rnams kyi bden par dam bcas pas rnam par gzhag pa'i mod nyid la char gyi rgyun 'byin par byed de ji srid 'dod kyi bar du kun nas sbyor bas char stong phrag 'bebs so/_/yang na/_yungs kar la stong rtsa brgyad du bzlas pas/_klu'i rgyal po'i snying ga'i steng du sbyin sreg bya'o/_/sbyin sreg byas 
[\[34a.7\]]pa tsam gyi mod la 'phral nyid du stong phrag du mar a bi rA ya char gyi rgyun 'byin par byed do/_/spar mo gang gis nyin mtshan gcig tu rgyun mi 'chad par char 'bebs so/_/sbar mo gsum gyis nyin mtshan gsum du 'bebs so/_/spar mo bdun gyis nyin mtshan bdun du char gyi rgyun chen po klu'i rgyal 
[\[34b\]]
[\[34b.1\]]pos 'byin par byed do/_/yang dag pa kho nar char gyi rgyun ltung ngo /_/yang na/_klu'i ras ris bya ste/_khru gang gi tshad la kun nas gru bzhi pa'i tshad kyi ras la ri mor bya'o/_/de'i dbus su rig pa'i rgyal po 'phags pa spyan ras gzigs dbang phyug bri bar bya ste/_skyil mo krung gis 'dug pa/_phyag 
[\[34b.2\]]bzhi pa/_ral gri dang /_rtse gsum dang /_zhags pa dang /_pad+ma thogs par bya'o/_/zhal khro gnyer can rgyan thams cad kyis rnam par brgyan pa/_ral pa'i cod pan gyis spud pa/_'od dpag med kyi cod pan can ral pa zla ba phyed pas nye bar mdzes pa/_'od 'dom gang bas yang dag par brgyan 
[\[34b.3\]]pa/_chu dang bcas pa'i pad+ma'i gdan bya'o/_/klu'i rgyal po de dag_/pus mo g.yas dang g.yon pa btsugs pa bya'o/_/klu'i gdengs ka dang bcas pa/_thal mo 'chang bas skyabs su 'gro bar byed par bya'o/_/de nas rig sngags des ras ris de la mngon du phyogs te smra ba bcad 
[\[34b.4\]]nas don yod pa'i mchod pa'i nor bu'i snying po'i gzungs stong rtsa brgyad du bzlas par bya ste/_yungs kar la lan stong rtsa brgyad bzlas nas klu'i rgyal po rgya mtsho la bsnun par bya'o/_/stong rtsa brgyad rdzogs pa dang /_char gyi rgyun chen po 'bebs par byed do/_/gal te lo stong du char mi 
[\[34b.5\]]'bab par 'gyur ba las 'phral nyid du lhas char 'bebs par byed par the tsom med do/_/rlung dang /_sad dang /_ser ba'i dus su/_de'i ras ris khang pa'i steng du bzhag ste/_rlung dang sad dang ser ba thams cad phyir zhing mi 'byung ngo /_/phyogs gang du ras ris rnam par lta bar byed pa 
[\[34b.6\]]de'i phyogs kyi gnas su/_rlung dang /_sad dang /_ser ba mi 'bab ste/_ri'am/_dgon dung 'khrigs par yang mi 'bab bo/_/yang na rig sngags 'chang gis ras ris de bzung nas/_klu'i gnas kyi mtshor song nas/_gnas kyi mtsho der gzhag par bya'o/_/don yod zhags pa'i mchod 
[\[34b.7\]]pa'i nor bu'i snying po'i gzungs stong rtsa brgyad du chu la bzlas te gnas pa'i mtsho ru 'phang bar bya'o/_/'phangs pa tsam gyi mod la/_gnas der gnas pa'i klu khye'u'i gzugs kyis lus phyed gnas de nas 'thon te/_ras ris de la phyag 'tshal bar byed do/_/rig sngags 'chang ba la 
[\[35a\]]
[\[35a.1\]]smras pa/_rig sngags 'chang gis bka' bsgo ba ci yin pa bdag gis bgyi'o zhes so/_/rig sngags 'chang gis smra bar bya ste/_klu chen po 'dzam bu'i gling kun tu lta bar gyis shig_/khye'u de yang phyogs bzhi kun tu rnam par lta bar byed do/_/ji lta ji ltar mtshan ma mthong ba de lta de ltar 
[\[35a.2\]]rig sngags 'chang la mtshan ma smra bar 'gyur te/_legs par byas pa'am/_nyes par byas pa de thams cad smra bar byed do/_/de nas rig sngags 'chang gis brjod par bya ste/_klu chen po char phob la tshim par gyis shig 'dzam bu'i gling pa'i rtswa dang nags kyi bdag po dang /_ri dang tshang tshing dang dgon pa 
[\[35a.3\]]dang /_zhing dang kun dga' ra ba rnams thams cad du/_char gyi rgyun 'byin par gyis shig_/lha'i chus kun nas char phob cig_/sems can thams cad kyi lha'i chu'i char gyi rgyun chen po phob cig_/klu'i khye'u la smras pa/_kye bcud len mchog tu gya nom pa'i rig sngags kyi gzhi byin cig ces/_
[\[35a.4\]]rig sngags 'chang gis brjod par bya'o/_/klu'i khye'u bdud rtsi bcud kyis len gyi mchog zung shig zhes so/_/de nas klu'i khye'u de/_rig sngags 'chang la mngon du phyogs te thal mo sbyar nas nye bar 'dug go/_/rig sngags 'chang gis klu chen po nyon cig ces brjod par bya'o/_/de nas rig 
[\[35a.5\]]sngags 'chang gis rten cing 'brel bar 'byung ba bstan par bya/_'phags pa'i bden pa bzhi po rnams dang /_sangs rgyas kyi chos ma 'dres pa bco brgyad dang /_'phags pa'i lam yan lag brgyad pa bstan par bya'o/_/don yod zhags pa'i mdo yang bstan par bya'o/_/gang gi tshe rig 
[\[35a.6\]]sngags 'chang de lta bu'i de bzhin gshegs pa'i chos ston bzhin pa na/_klu'i lus la bdug pa 'khrigs pa'i sprin chen po nges par 'thon te/_nam mkha'i dkyil du g.yogs par byed cing gnas so/_/chos ston pa'i skad cig thang cig yud tsam de la/_char gyi rgyun chen po 'bab par byed de/_
[\[35a.7\]]sa'i mtsho der char pa 'bab pa ma yin no/_/rig sngags 'chang dang /_ras ris kyi steng du/_klu'i khye'u de ras ris de la mchod pa byed de/_rig sngags 'chang de la yon dang bcas pas chos la mchod pa 'bul bar byed de/_rig sngags 'chang gis smras pa/_rig sngags 'chang gi 
[\[35b\]]
[\[35b.1\]]sar khyod zhugs shig_/de rnams 'di skad ces rig sngags 'chang rang gi khyim gyis mchog go/_/rig sngags 'chang gis smra bar bya ste/_gal te dge ba bcu'i las kyi lam 'khor dang bcas pa/_yang dag par len par byed na/_de'i tshe nga khyod kyi gnas mchog tu 'jug par bya'o/_
[\[35b.2\]]gal te mi byed na 'jug par mi bya'o zhes so/_/de nas khye'u de/_gal te byed na/_dge ba ston pa mthong ba de'i tshe rang gi gzugs kyis gnas par byed de/_lha rdzas kyi rna rgyan dri ma med pa g.yo ba skra'i cod pan 'chang ba rgyan thams cad kyis rnam par brgyan pa'o/_/gal te mi byed na khye'u 
[\[35b.3\]]de'i gzugs mi snang bar 'gyur te/_slar yang mi mthong ngo /_/yang na rdzu 'phrul chen po can gyi klu'i rgyal po mthong bar 'dod pa'i rig sngags 'chang des/_zangs kyi 'dab ma la don yod pa'i mchod pa'i nor bu'i snying po'i gzungs de'i steng du bri bar bya ste sbrang rtsis byug par bya'o/_/
[\[35b.4\]]yungs kar la lan brgya rtsa brgyad du yongs su bzlas te gtor bar bya ste/_gnas pa'i mtsho der 'phang bar bya'o/_/gu gul zho gcig tshad kyis mchod nas bdug pa sbyin par bya'o/_/ji srid du gu gul phyed kyi cha shas kyi lhag ma las kyi bar du bsreg par bya'o/_/skad cig yud tsam 
[\[35b.5\]]thang cig de la klu'i rgyal po rgya mtsho bram ze'i gzugs kyis klu'i mtshor nye bar 'dug ste/_rig sngags 'chang la shis pa rjod par byed do/_/rig sngags 'chang gis kyang /_nad med par gyur cig ces brjod par bya'o/_/kye chos kyi don gyi tshig nyon cig_/chos dang 'jig rten 
[\[35b.6\]]mang po yang skyongs shig ces so/_/bram ze de yang dga' ste/_rig sngags 'chang ci 'dod pa'i don gang yin pa'i don de smros shig dang /_thams cad smra bar 'gyur ro/_/zhes rjod par byed do/_/de nas de bzhin gshegs pa chen po bdun dang /_byang chub sems dpa' chen po bdun dang /_
[\[35b.7\]]nyan thos chen po bzhi'i mtshan nas smos par bya'o/_/de nas bram ze de rnam pa de lta bu'i tshig gi sgra thos nas/_yid rab tu dga' ste/_snying mgu ba chen por gyur nas rig sngags 'chang la legs so zhes bya ba'i sgra rjod par byed de/_legs so legs so zhes sgra 'byin par byed do/_/
[\[36a\]]
[\[36a.1\]]mtshan shin tu bsngags pa gang yin pa de/_khyod kyis yongs su 'dzin pa dang /_legs par yongs su grags pa'i mtshan shin tu mnyan par 'os pa mchog tu rnyed par dka' ba ste/_mtshan khyod kyi yongs su bsgrags pa mchog tu rnyed par dka' ba nyid rig sngags 'chang gang 
[\[36a.2\]]gis/_'di lta ste/_sems can de rin po che/_don yod pa chen po'i rnam par 'phrul pa'i mtshan 'dzin par byed pa sems can rnams kyi mchog thos par byed do zhes so/_/de nas bram ze de bram ze'i gzugs kyi cha byad de mi snang bar byas nas/_klu'i rgyal po rgya mtsho'i gzugs kyi cha byad dang /_rtags 
[\[36a.3\]]kyis ji lta ba bzhin du/_rig sngags 'chang gi mdun du 'dug ste smra bar yang byed do/_/rig sngags 'chang mchog ji ltar mngon par 'dod pa smros shig de thams cad rjes su stsal bar bgyi'o/_/de nas rig sngags 'chang gis ji ltar mngon par 'dod pa'i mchog thams cad brjod pa de ster bar 
[\[36a.4\]]'gyur ro/_/yang na mchog tu 'jug par byed do/_/klu'i rgyal po 'khor dang bcas pa thams cad dbang du gyur nas nye bar gnas so/_/las thams cad bka' bsgo ba tsam gyis byed par 'gyur te/_'di la dogs pa dang /_yid gnyis bskyed par mi bya'o/_/sbyar ba tsam gyi mod la/_bya ba 'di rnams 
[\[36a.5\]]thams cad 'grub par 'gyur/_de nas ras ris blangs te/_rgyal mtshan gyi rtse mo la btags par byas nas/_zhing dang kun dga' ra ba thams cad la g.yas phyogs su bskor bar bya ste/_rlung dang /_tshad pa dang /_sad dang /_ser ba dang /_sbrang bu dang /_sbrang bu mchu [{]rings [,]ring [}]dang /_cha ga pa dang /_byi ba 
[\[36a.6\]]dang /_ne le dang /_khyi dang /_ce spyang dang /_grog sbur dang /_sprul go Na sa dang /_sdig pa dang /_sbrang bu tre ma bu ga dang /_sbrang bu tri la Ta dang /_sbrul gdug pa dang /_dug gi 'jigs pa 'byung bar mi 'gyur te/_'phral nyid du yongs su grol bar 'gyur ro/_/lo thog dang /_me tog dang /_'bras bu 
[\[36a.7\]]rnams legs par yongs su smin par 'gyur ro/_/ro bzang ba dang /_legs par smin par 'gyur ro/_/don yod pa'i nor bu mchod pa'i snying po'i klu'i char 'bebs pa'i cho ga'o/_/de nas 'thab pa dang /_rtsod pa dang /_'gyed pa dang /_pha rol gyi dmag tshogs dang /_'brog dgon pa'i 
[\[36b\]]
[\[36b.1\]]'jigs pa rab tu zhi bar 'dod pa'i rig sngags 'chang des rig pa'i rgyal po 'ba' zhig ras la bri bar bya ste/_dpal lha mo'i gzugs dang /_kha dog dang /_rtags dang /_dbyibs dang /_rgyan thams cad kyis rnam par brgyan pa/_'od dpag med kyi cod pan 'chang ba'i rgyal po chen 
[\[36b.2\]]po bzhi bri bar bya'o/_/tshon sna tshogs pa rnam par bkra ba'i rgyal mtshan gyi mchog gdags par bya'o/_/klu'i rgyal po'i pho brang du 'jug par bya'o/_/don yod pa'i zhags pa'i nor bu'i snying po'i gzungs 'di yang brjod par bya zhing 'jug par bya ste/_dang por rgyal mtshan gyi mchog mthong ba 
[\[36b.3\]]tsam gyi mod la bud med dang skyes pa dang /_khye'u dang /_bu mo thams cad kyi nad thams cad dang /_'jigs pa thams cad dang /_sgrib pa thams cad dang /_sdig pa thams cad dang /_nad thams cad yongs su grol lo/_/nyes par byas pa dang /_sdig pa thams cad yongs su grol lo/_/
[\[36b.4\]]dug dang byad stems dang /_phye ma'i sbyor ba'i dug dang /_dug gi 'jigs pa thams cad yongs su grol lo/_/dgra'i 'jigs pa thams cad yongs su grol lo/_/sdig pa thams cad yongs su grol lo/_/rgyal mtshan gyi mchog la btags pa mthong nas mthong ba tsam gyi mod kho na la/_sngon gyi 
[\[36b.5\]]sdig pa dang /_sgrib pa dang /_mtshams med pa lnga'i 'gro ba rnams las yongs su grol bar 'gyur te/_'di la the tshom dang /_yid gnyis bskyed par mi bya'o/_/dang por grong khyer gyi rgyal po'i pho brang du rgyal mtshan gyi mchog 'di zhugs pa tsam gyi mod la mi ngas dang /_mu ge dang /_
[\[36b.6\]]yams kyi nad dang /_'brog dgon pa'i nye bar 'tshe ba dang /_'go ba'i nad dang /_'khrug pa thams cad dang /_gdon dang /_'byung po dang /_gnod sbyin dang /_srin po dang /[ {]yi dgas [,]yi dwags [}]dang /_sha za dang /_grib gnon dang /_brjed byed thams cad dang /_log par 'dren pa'i 'jigs pa mi bzad pa 
[\[36b.7\]]thams cad rab tu zhi bar byed do/_/'thab pa dang /_'thab mo dang /_rtsod pa dang /_'gyed pa'i 'jigs pa thams cad rab tu zhi bar byed do/_/pha rol gyi dmag tshogs dang /_phyir rgol ba dang /_dgra'i 'jigs pa thams cad rab tu zhi bar byed do/_/chom rkun dang /_g.yon can dang /_rkun mo'i 'jigs 
[\[37a\]]
[\[37a.1\]]pa thams cad rab tu zhi bar byed do/_/rmi lam ngan pa dang /_mtshan ma ngan pa/_bkra mi shis pa'i dngos po thams cad rnam par nyams par byed do/_/yul dang /_grong dang /_dgon pa pa dang /_nags tshang tshing dang /_grong khyer dang /_rgyal po'i pho brang rnams thams cad du yang /_
[\[37a.2\]]bde ba byed par 'gyur ro/_/lo legs pa dang /_dga' bar 'os pa dang /_sems can thams cad nye bar 'tshe ba med pa dang /_nad med par 'gyur ro/_/sems can de rnams thams cad du yang /_phan tshun du dga' ba dang /_rab tu mgu ba chen pos phan tshun byams pa'i sems su 'gyur ro/_/don yod pa'i 
[\[37a.3\]]mchod pa'i nor bu'i snying po'i gzungs 'di yid rtse gcig pas tshes bco lnga'i nya la nyin mtshan thog thag tu smyung bar gnas pas gtsang ma gos gtsang ma bgo bar bya'o/_/'byung lnga'i nye reg gis gtsang sbra dang /_khrus dang /_dri'i chu tsam gyis rjes su mthun pa'i byug pa byas te/_skyil mo krung du 'dug 
[\[37a.4\]]nas rig pa'i rgyal po la mngon du phyogs nas bzlas brjod bya'o/_/mtshan thog thag tu mchod pa chen po rgyun mi 'chad par bsgrub par bya'o/_/dri'i til mar gyi me dbul bar bya zhing /_bgrang phreng dpag tu med pa byas pa'i bzlas brjod dbul bar bya'o/_/lan re re bzlas pas lan brgya stong 
[\[37a.5\]]phrag yongs su bzlas par 'gyur ro/_/ji srid du rig pa'i rgyal po'i bris sku 'bar bar byed do/_/'di lta ste/_'od zer sna tshogs pa 'byin par byed do/_/rig sngags 'chang dga' bar byed cing /_spyi bo'i gtsug nas 'bar bar byed do/_/nam mkha' nas rig sngags 'chang khyod kyis bzlas brjod kyi 
[\[37a.6\]]cho ga mchog tu byas pa legs so legs so zhes sgra 'byin par byed do/_/'di ni rig sngags 'chang rnams kyi mchog gi bzlas pa'i cho ga ste/_khyod kyis don yod pa'i zhags pa'i snying po rnam par thar pa'i dkyil 'khor dang /_byang chub sems dpa' thams cad la phyag byas par grub 
[\[37a.7\]]bo/_/khyod kyis don yod pa'i mchod pa'i nor bu'i snying po'i gzungs kyi dngos grub kyang grub bo/_/khyod kyis de bzhin gshegs pa thams cad kyi gsang ba'i dkyil 'khor dang /_phyag rgya rim par phye ba dang /_thun mong gi snying po dang gzungs smras pas/_rig pa 'dzin pa'i mchog de thams 
[\[37b\]]
[\[37b.1\]]cad rjes su mthun par stsol bar 'gyur ro/_/'di lta ste gsang sngags kyi dngos grub bam/_gzungs kyi dngos grub bam/_cho ga zhib mo'i dngos grub bam/_rigs thun mong ba'i dkyil 'khor gyi de bzhin gshegs pa'i dngos grub bam/_phyag rgya'i dam tshig gi dngos grub bam/_nam mkha' la 'gro ba'am/_mi 
[\[37b.2\]]snang ba'am/_gzugs sna tshogs su bsgyur ba'am/_mig 'phrul lam/_rdzu 'phrul ston pa'am/_klu'i gzhal med khang ngam/_lha'i gzhal med khang ngam/_gnod sbyin gyi gzhal med khang ngam/_dri za'i gzhal med khang ngam/_lha ma yin gyi gzhal med khang ngam/_nam mkha' lding gi gzhal med khang ngam/_
[\[37b.3\]]mi'am ci'i gzhal med khang ngam lto 'phye chen po'i gzhal med khang ngam/_nyi ma'i gzhal med khang ngam/_zla ba'i gzhal med khang ngam/_skar ma'i tshogs kyi gzhal med khang ngam/_rgyu skar gyi gzhal med khang ngam/_srin po'i gzhal med khang ngam/_'dod pa'i gzugs kyi gzhal med khang yang rung ste de 
[\[37b.4\]]thams cad rjes su 'dzin no/_/'di ni khyod kyis bya ba thams cad bklags pas 'grub cing bzlas pa tsam gyis 'grub par 'gyur ro/_/kye rig sngags 'chang bya ba rnam pa sna tshogs pa de rnams rjes su 'dzin no/_/'di lta ste/_nor sgyur bar smra ba dang /_zhing smra ba dang /_nor bu smra ba dang /_zhags pa'i dngos 
[\[37b.5\]]grub dang /_mig sman sgrub pa dang /_thig le sgrub pa dang /_dbang phyug dang /_blon po dang /_bkrabs pa dang /_mdun na 'don nyid dang /_stobs che ba nyid dang /_longs spyod la dmigs pa dang /_yul gyi bdag po nyid dang /_dbang phyug dang /_nor 'phel ba dang /_gter g.yo ba dang /_nyo tshong gi grogs 
[\[37b.6\]]byed pa dang /_'gugs pa dang /_khung du 'jug pa dang /_ri la 'jug pa dang /_nags su 'jug pa dang /_me la 'jug pa dang /_sa 'og tu 'jug pa dang /_klu'i char 'bebs pa dang /_char gyi rgyun dang /_ser ba'i rgyun dang /_ser ba 'bebs pa dang /_grong lta ba dang /_g.yul du 'jug pa dang /_rig sngags 
[\[37b.7\]]'chang nyid dang /_sangs rgyas kyi zhing mthong ba nyid dang /_ldong ros kyi mig sman sgrub pa dang /_ral gri sgrub pa dang /_rdo rje sgrub pa dang /_rtse gsum sgrub pa dang /_'khor lo sgrub pa dang /_dung sgrub pa dang /_gtun shing sgrub pa dang /_dgra sta sgrub pa dang /_mda' bo che sgrub pa dang /_tho ba sgrub pa dang /_dril bu sgrub pa dang /_rdzas sgrub pa 
[\[38a\]]
[\[38a.1\]]dang /_sman sgrub pa dang /_bcud kyis len sgrub pa dang /_ro langs slong bar byed pa dang /_rang gi gnas 'bebs pa dang /_gos 'bebs pa dang /_rims 'bebs pa dang /_shi ba slong bar byed pa dang /_gdon thams cad 'bebs pa dang /_thod pa 'bebs pa dang /_bum pa 'bebs pa dang /_
[\[38a.2\]]bum bu 'bebs pa dang /_lteng ka 'bebs pa dang /_dril bu 'bebs pa dang /_tho ba 'bebs pa dang /_ral gri 'bebs pa dang /_me long 'bebs pa dang /_pad+ma 'bebs pa dang /_bud med dang /_skyes pa dang /_khye'u dang /_bu mo 'bebs pa dang /_mdzes par byed pa dang /_gar byed pa de rnams thams cad bklags 
[\[38a.3\]]pas grub pa dang bzlas pas 'grub pas rig sngags 'chang rjes su 'dzin te/_don mtha' yas shing don mtha' yas pa de rnams thams cad grub pa'i ched du gyis shig ces so/_/dgos pa thams cad yongs su rdzogs par byed de/_rig sngags 'chang khyod dge ba 'grub cing rig pa ste/_rig sngags 
[\[38a.4\]]'chang grub pa khyod kyis 'jig rten dang 'jig rten las 'das pa'i bya ba byed par 'gyur ro/_/rig sngags 'chang khyod shi 'phos nas bde ba can gyi 'jig rten gyi khams su 'gro'o/_/dus gsum gyi de bzhin gshegs pa thams cad kyis khyod phyir mi ldog par lung bstan no/_/'di ni skye ba tha ma ste/_
[\[38a.5\]]mngal gyi dri mas ma gos par pad+ma las brdzus te skye bar 'gyur ro/_/skye ba'i skye ba dran par yang 'gyur ro/_/khyod dge ba'i rtsa ba thams cad la mngon par phyogs pa dang /_de bzhin gshegs pa thams cad kyi gsang ba'i dkyil 'khor dang /_phyag rgya dang /_gsang sngags dang /_gzungs kyi rim par 
[\[38a.6\]]phye ba dang /_cho ga zhib mo la ji srid byang chub la mthar thug pa'i bar du mngon du phyogs par 'gyur ro/_/de bzhin du sgra yis lung ston par byed pa smras nas mi snang bar 'gyur ro/_/de nas rig pa'i rgyal po'i ras ris de'i smin ma'i bar nas 'od zer kha dog sna tshogs pa rnam par bkra zhing bkra ba 'byin par 
[\[38a.7\]]byed de/_de ma thag tu kun nas snang bar byed do/_/kun nas snang bar byas nas kyang /_rig sngags 'chang gi lus la bab ste mi snang bar 'gyur ro/_/mi snang bar gyur pa'i de ma thag tu rig sngags 'chang des ting nge 'dzin stong phrag brgya thob par 'gyur ro/_/'di lta ste phyir mi ldog pa'i ting nge 'dzin dang /_
[\[38b\]]
[\[38b.1\]]rnam par snang bar byed pa'i ting nge 'dzin dang /_kun nas sgo'i ting nge 'dzin dang /_kun nas 'od kyi dkyil 'khor gyi ting nge 'dzin dang /_'od yangs pa'i dkyil 'khor gyi ting nge 'dzin dang /_don yod pa rnam par 'phrul pa'i ting nge 'dzin dang /_don yod pa mchod pa'i nor bu'i ting nge 'dzin dang /_don yod pa'i 
[\[38b.2\]]nor bu zhes bya ba'i ting nge 'dzin dang /_dngos grub gsal ba zhes bya ba'i ting nge 'dzin dang /_kun tu gzigs pa zhes bya ba'i ting nge 'dzin dang /_phyag rgya rim par phye ba'i ting nge 'dzin dang /_dkyil 'khor gsang ba'i ting nge 'dzin dang /_don yod pa'i gzungs kyi ting nge 'dzin dang /_kun tu gzigs pa'i nor 
[\[38b.3\]]bu'i rgyal po'i ting nge 'dzin dang /_dus kyi rjes su 'brang ba'i ting nge 'dzin dang /_pad+ma mchog ces bya ba'i ting nge 'dzin dang /_pad+ma rnam par blta ba zhes bya ba'i ting nge 'dzin dang /_zhags pa rab tu gnas pa zhes bya ba'i ting nge 'dzin dang /_rtag par khong du chud pa zhes bya ba'i ting nge 'dzin dang /_rgyal 
[\[38b.4\]]ba'i 'od zer zhes bya ba'i ting nge 'dzin dang /_rgyu skar kun tu gzigs pa zhes bya ba'i ting nge 'dzin dang /_dngos grub kyi 'od zer dri ma med pa zhes bya ba'i ting nge 'dzin dang /_kun nas nor bu'i gzi brjid ces bya ba'i ting nge 'dzin dang /_dbang phyug gi mthu stobs dri ma med pa zhes bya ba'i ting nge 'dzin 
[\[38b.5\]]dang /_'od zer kun nas snang ba zhes bya ba'i ting nge 'dzin dang /_blo yang dag par 'dzin pa zhes bya ba'i ting nge 'dzin dang /_gsal bar khong du chud pa zhes bya ba'i ting nge 'dzin dang /_phyag rgya kun tu gzigs pa zhes bya ba'i ting nge 'dzin dang /_phyag rgya kun tu gzigs pa'i pad+ma zhes bya ba'i ting nge 'dzin 
[\[38b.6\]]dang /_rtag par char 'bebs pa zhes bya ba'i ting nge 'dzin dang /_dri ma med pa'i snying po zhes bya ba'i ting nge 'dzin dang /_dngos grub yangs pa zhes bya ba'i ting nge 'dzin dang /_me tog ldan pa zhes bya ba'i ting nge 'dzin dang /_kun nas kun tu gzigs pa zhes bya ba'i ting nge 'dzin dang /_kun nas kun tu rnam par 
[\[38b.7\]]sbyong ba zhes bya ba'i ting nge 'dzin dang /_lce'i mchog dang ldan pa zhes bya ba'i ting nge 'dzin dang /_yi ge rnam par dag pa zhes bya ba'i ting nge 'dzin dang /_chu yongs su sbyong ba zhes bya ba'i ting nge 'dzin dang /_gzi brjid dang ldan pa zhes bya ba'i ting nge 'dzin dang /_yangs par byin gyis brlabs pa zhes bya ba'i ting nge 
[\[39a\]]
[\[39a.1\]]'dzin dang /_blo 'gugs par byed pa zhes bya ba'i ting nge 'dzin dang /_me tog mngon par bkram pa zhes bya ba'i ting nge 'dzin dang /_rnam par 'phrul pa bkod pa zhes bya ba'i ting nge 'dzin dang /_gzungs rnam par dag cing dri ma med pa zhes bya ba'i ting nge 'dzin dang /_gzi brjid yan lag ces bya 
[\[39a.2\]]ba'i ting nge 'dzin dang /_thams cad yongs su dag pa zhes bya ba'i ting nge 'dzin so sor thob bo/_/mdor bsdu na ting nge 'dzin 'di rnams bklags pa tsam dang bzlas pa tsam gyis 'jig rten pa'i sgrub pa'i dngos grub so sor thob bo/_/gang zhig bzlas pa tsam gyis 'jig rten pa'i ting nge 'dzin dang /_gsang 
[\[39a.3\]]sngags dang rnam par 'phrul pa rnams so sor thob bo/_/ting nge 'dzin gzhan de rnams ni ting nge 'dzin gyi rnam par 'phrul pa'i dngos grub so sor thob bo/_/lag na rdo rje 'jig rten las 'das pa'i ting nge 'dzin gzhan yang bklags pas grub pa dang /_bzlas pa tsam las so sor thob bo/_/gang gis 'jig 
[\[39a.4\]]rten las 'das pa'i dngos grub de bzhin gshegs pa thams cad kyi gsang ba rim par phye ba dang /_dkyil 'khor dang /_gsang sngags dang /_phyag rgya de bzhin gshegs pa thams cad kyi rigs thun mong bar gyur pa mthong ba'i dngos grub so sor thob bo/_/ting nge 'dzin gyi rnam par 'phrul pa gang gis de 
[\[39a.5\]]bzhin gshegs pa thams cad kyis dus gsum pa'i ting nge 'dzin dang /_dkyil 'khor gyi gsang ba dang /_gsang sngags dang /_phyag rgya dang /_spyi gtsug kun tu gzigs par 'gyur ro/_/phyag rgya dang /_gsang sngags dang /_dkyil 'khor dang /_cho ga zhib mo gang yin pa de rnams de bzhin 
[\[39a.6\]]gshegs pa thams cad kyi rigs kyi gsang ba'i rgyal mtshan gyi mchog tu kun tu gnas so/_/gang gis skye ba brjes pa'i mod dang /_bsgoms pa'i mod la rgyal mtshan gyi mchog dang ldan pa'i sgo mchog tu gnas so/_/'di lta ste/_don yod pa'i ye shes bkod pa zhes bya ba'i ting nge 'dzin dang /_dpa' 
[\[39a.7\]]bar 'gro ba zhes bya ba'i ting nge 'dzin dang /_rgyal mtshan rtse mo'i dpung rgyan zhes bya ba'i ting nge 'dzin dang /_gzungs kyi bdag po zhes bya ba'i ting nge 'dzin dang /_dge ba'i me tog gtsang ma zhes bya ba'i ting nge 'dzin dang /_spyi gtsug kun tu rnam par blta ba zhes bya ba'i ting nge 'dzin dang /_seng ge rnam par rtse 
[\[39b\]]
[\[39b.1\]]ba zhes bya ba'i ting nge 'dzin dang /_'od 'bar bar byed pa zhes bya ba'i ting nge 'dzin dang /_gzi brjid ldan pa zhes bya ba'i ting nge 'dzin dang /_rin chen 'byung gnas zhes bya ba'i ting nge 'dzin dang /_gzungs kyi phyag rgya zhes bya ba'i ting nge 'dzin dang /_rnam par snang mdzad kyi snying po zhes bya ba'i ting nge 'dzin 
[\[39b.2\]]dang /_dri ma med pa'i 'od ces bya ba'i ting nge 'dzin dang /_nor bu rin po che chen po'i char 'bebs par byed pa zhes bya ba'i ting nge 'dzin dang /_don yod pa dri ma med pa'i bdag po zhes bya ba'i ting nge 'dzin dang /_don yod pa zab mo'i sgra sgrogs pa zhes bya ba'i ting nge 'dzin dang /_don yod pa'i 
[\[39b.3\]]dngos grub kyi zhags pa zhes bya ba'i ting nge 'dzin dang /_don yod pa'i rgyal mtshan zhes bya ba'i ting nge 'dzin dang /_yid bzhin gyi nor bu'i 'od kyi snang ba rgyas pa zhes bya ba'i ting nge 'dzin te/_'di rnams la sogs pa'i ting nge 'dzin mang po rnams so sor thob cing ting nge 'dzin gzhan/_'jig rten las 
[\[39b.4\]]'das pa brgya stong phrag bklags pa dang /_bzlas pa tsam gyis grub par 'gyur ro/_/rig pa'i rgyal po'i gzungs kyi snying po 'di yon tan che ba dang /_phan yon che ba dang /_rdzu 'phrul dang /_rnam par 'phrul pa che ba ste/_don yod pa lcags kyu'i cho ga zhib mo la/_don yod pa nor bu'i mchod pa 
[\[39b.5\]]zhes bya ba'i gzungs 'phags pa spyan ras gzigs dbang phyug gis don yod zhags pa'i snying po'i gzungs gsungs pa/_sems can thams cad la phan pa rjes su 'brang ba/_dge ba'i rtsa ba thams cad skye bar byed pa/_sdig pa dang sgrib pa thams cad rnam par sbyong bar byed pa/_gzungs kyi 
[\[39b.6\]]tshig gi snying po gang zhig bklags pa tsam dang bzlas pa tsam gyis 'di rnams byed pa'i dngos grub so sor thob pa'o/_/sgrub pa 'di rnams thams cad ni las kyi rnam par 'phrul du 'gyur ba ma yin no/_/de nas rig sngags 'chang de smyung bar gnas te/_bzlas pa gcig dang bklags pa'i dngos 
[\[39b.7\]]grub kyis de lta bu'i rgyas shing gsal ba thob bo/_/de kho na nyid kyi dngos grub yang so sor thob ste/_don rgya che ba dang /_longs spyod dang ldan pa dang /_gzungs kyi dngos grub chen po so sor thob bo/_/bkod pa yangs pa rnam par lta ba zhes bya ba'i ting nge 'dzin dang /_gzungs kyi gsang ba so sor 
[\[40a\]]
[\[40a.1\]]thob po/_/dpag bsam gyi shing yang dag par gang ba'i char 'bebs pa dang /_gzungs kyi rnam par 'phrul pa'i bkod pa so sor thob bo/_/yid bzhin gyi nor bu chen po'i rgya mtsho dang /_rin po che sna bdun gyi char 'bebs pa dang /_kun nas kun tu gzigs pa'i rgyal mtshan gyi gzungs 
[\[40a.2\]]kyi gsang ba'i char 'bebs pa'i dngos grub so sor thob bo/_/kun nas gser gyi rgyal mtshan gyi char 'bebs pa'i gzungs kyi bkod pa rnam par bltas pa dang /_don yod pa'i bkod pa rab 'byam gyi dngos grub rab tu thob bo/_/de bzhin gshegs pa thams cad kyi gtsug tor rnam par lta ba'i rgyal 
[\[40a.3\]]mtshan gyi gzungs kyi rnam par 'phrul pa so sor thob bo/_/de bzhin gshegs pa thams cad kyi gsang ba'i snying po dang /_dkyil 'khor rnam par lta ba'i dngos grub so sor thob bo/_/rnam par thar pa'i dkyil 'khor yangs pa thams cad so sor thob bo/_/phan yon chen po dang /_rnam par 'phrul 
[\[40a.4\]]pa chen po byin gyis brlabs pa 'di rnams so sor thob bo/_/de bzhin gshegs pa thams cad kyi byin gyis rlob pas byin gyis brlabs pas don yod pa'i nor bu'i mchod pa'i snying po'i gzungs gang bklags pa tsam gyis yon tan dang phan yon rjes su bsngags pa dang /_rnam par 'phrul pa chen po so 
[\[40a.5\]]sor thob bo/_/de nas gnod sbyin gyi sde dpon chen po phyag na rdo rje mchog tu dga' ba skyes shing mchog tu skyi bung zhes byed pa skyes nas/_bcom ldan 'das shAkya thub pa'i zhabs la btud de 'di skad ces gsol to/_/bcom ldan 'das byang chub sems dpa' chen po 'phags pa spyan ras gzigs 
[\[40a.6\]]dbang phyug gis gsungs pa'i don yod pa'i nor bu'i mchod pa'i snying po'i gzungs gang yin pa 'di mchog tu rnyed par dka'o/_/yid bzhin gyi nor bur gyur pa'i snying po gzungs gang yin pa ni mchog tu rnyed par dka'o/_/mthu chen po dang /_phan yon chen po dang /_yon tan chen po skyed pa dang mthun pa 
[\[40a.7\]]rnam par 'phrul pa dang /_cho 'phrul che bar blta bar bya'o/_/de ci'i slad du zhe na/_bcom ldan 'das rig pa'i rgyal po de rigs kyi bu'am/_rigs kyi bu mo'am/_dge slong ngam/_dge slong ma'am/_dge bsnyen nam/_dge bsnyen ma'am/_dge sbyong ngam/_bram ze'am/_rgyal rigs sam/_bud med dam/_
[\[40b\]]
[\[40b.1\]]skyes pa'am/_khye'u'am bu mo yang rung ste/_lan cig bzlas pa dang /_dran pa tsam dang bklags pa tsam gyis bsod nams kyi phung po dang /_dge ba'i rtsa ba dang ldan par 'gyur ro/_/bcom ldan 'das sdig pa thams cad zad par gyur pa de ci lags/_bcom ldan 'das 'jig rten pa rnams grub par 
[\[40b.2\]]'gyur bci lags/_'jig rten las 'das pa'i lam yongs su dag par 'gyur ba ci lags/_bcom ldan 'das de bzhin gshegs pa rnam par gzigs par 'gyur ba ci lags/_bcom ldan 'das 'phags pa spyan ras gzigs dbang phyug gi rtag tu mchog stsol ba de ci lags/_bcom ldan 
[\[40b.3\]]'das bdag la de'i skabs dbye bar mdzad du gsol/_de lta bu'i phan yon phul du byung ba ni bcom ldan 'das mchog tu ngo mtshar bar gyur pa'o/_/bcom ldan 'das kyis bka' stsal pa/_lag na rdo rje legs so legs so/_/lag na rdo rje mchog tu rnyed par dka' ba'i dri ba dris pa de ngas ji lta 
[\[40b.4\]]ba bzhin du da lta bshad par bya yi nyon cig_/lag na rdo rje 'di ni bklags pa tsam gyi mod dang /_brjod pa tsam gyi mod la byang chub sems dpa' 'phags pa spyan ras gzigs dbang phyug rtag tu dga' ba dang bcas pas phyag g.yas pa spyi bor 'jog par byed do/_/mngon sum du rang gi 
[\[40b.5\]]gzugs kyis mdun na nye bar gnas te dbugs 'byin par yang byed do/_/de ci ltar zhe na/_'di ni 'phags pa spyan ras gzigs dbang phyug rang bzhin gyis lus yongs su dag pa gzung ba'i gzungs kyi snying po'o/_/'di ni don yod pa'i rang bzhin gyi snying po'o/_/'di ni sgyu ma lta bu'i ting nge 
[\[40b.6\]]'dzin dang gzungs kyi rnam par 'phrul pa'o/_/'di ni 'phags pa spyan ras gzigs dbang phyug gi rang bzhin mthong ba'o/_/'di ni bcu gcig zhal mthong ba'o/_/'di ni 'phags pa spyan ras gzigs dbang phyug gi sna tshogs pa'i gzugs mthong ba'o/_/'di ni 'phags pa spyan ras gzigs 
[\[40b.7\]]dbang phyug gi sprul pa'i sprin mthong ba'o/_/'di ni mgrin pa sngon po dang /_sred med kyi bu'i gzugs mthong ba'o/_/'di ni 'jig rten gsum mthong ba'o/_/rta mgrin mthong ba'o/_/'di ni pad+mo yangs pa'i gsang ba'i dkyil 'khor mthong ba'o/_/'di ni de bzhin gshegs pa thams cad kyi mchod 
[\[41a\]]
[\[41a.1\]]pa'i sprin gyi rnam par 'phrul pa'o/_/'di ni rdo rje'i snying pa chen po mthong ba'o/_/'di ni mgo'i snying po chen po'o/_/'di ni sna tshogs pa'i gzugs kyi rang bzhin mthong ba'o/_/'di ni don yod pa'i gzugs dang don yod pa'i dngos grub kyi rnam par 'phrul pa'o/_/'di ni des 
[\[41a.2\]]thams cad du 'gugs pas na zhags par brjod par bya'o/_/don yod pa yid bzhin gyi nor bu'i mchod pa'i snying po'i gzungs su brjod par bya ste/_don yod zhags pa'i snying po 'phags pa spyan ras gzigs dbang phyug dam par gyur pa'i ngo bo nyid kyi sku gzhan du gyur pa mthong ba mtshungs 
[\[41a.3\]]pa ste/_don yod pa'i nor bu'i mchod pa'i snying po'i gzungs 'di dag mthong ba dang mtshungs par 'gyur ro/_/bklags pa dang brjod pa tsam gyi mod la dus gsum du gshegs pa de bzhin gshegs pa thams cad kyi thugs kyi sras gcig pur 'gyur ro/_/de bzhin gshegs pa thams cad 
[\[41a.4\]]yongs su dag pa'i sku shin tu dri ma med cing yongs su dag pa dang mnyam par 'gyur te/_de bzhin gshegs pa'i snying po'i skur yang 'gyur ro/_/dus gsum pa'i de bzhin gshegs pa thams cad kyis phyir mi ldog par lung ston cing /_bla na med pa'i sangs rgyas kyi byang chub tu lung ston 
[\[41a.5\]]par 'gyur ro/_/byang chub sems dpa' thams cad rtag tu rgyun mi 'chad par mthong bar 'gyur ro/_/lha thams cad kyis yang dag par dbugs 'byin par 'gyur ro/_/bdud la sogs pa dang /_gdug pa'i rmi lam dang /_log par 'dren pa thams cad tshar bcad par byas par 'gyur ro/_/
[\[41a.6\]]bcing ba lngas bcings shing gzir ba dang /_gnod sbyin dang /_srin po dang /_'byung po dang /_sha za dang /[ {]yi dgas [,]yi dwags [}]dang /_grul bum dang /_brjed byed dang /_tshangs pa'i srin po rnams thams cad ring du 'bros par 'gyur ro/_/rims thams cad dang /_nad thams cad dang /_'bras dang /_phol 
[\[41a.7\]]mig dang /_rtsog shu dang /_lhog pa dang /_mtshan bar rdol ba dang /_g.yan pa dang /_mdze dang /_rkang shu thams cad rnam par nyams par byed do/_/lus kyi gzer thams cad nye bar zhi bar byed do/_/ji ltar shel yongs su dag pa ji lta ba bzhin du de bzhin gshegs pa'i sku yongs su dag par 
[\[41b\]]
[\[41b.1\]]'gyur ro/_/tshig btsan par yang 'gyur ro/_/gsang sngags dang /_cho ga zhib mo thams cad kyi dngos grub tu yang 'gyur ro/_/'jig rten thams cad dga' bar yang 'gyur ro/_/rgyal po dang /_bram ze dang /_rgyal rigs dang /_khyim bdag gis cher mchod par bya bar 'gyur ro/_/sems 
[\[41b.2\]]can thams cad kyi mchod par 'os pa gcig pur 'gyur ro/_/nor dang 'bru 'phel bar yang 'gyur ro/_/bsam pa dang yid kyi shing rta thams cad yongs su rdzogs par yang 'gyur ro/_/chom rkun dang /_g.yo can dang /_rkun pos rnam par skrag pa dang /_gcan gzan khro bo dang /_g.yang sa dang /_khyim 
[\[41b.3\]]rdib pa dang /_gsod pa dang /_'chi ba dang /_gcan gzan khro bo'i 'jigs pa rnams thams cad 'byung bar mi 'gyur ro/_/me dang chus dus byed pa dang /_rlung dang /_tshang pa dang /_sad dang /_ser ba rnams kyis mi tshugs so/_/dgra thams cad kyis 'jigs par mi 'gyur ro/_/thams cad 
[\[41b.4\]]byams pa'i yid du 'gyur ro/_/bud med dang /_skyes pa dang /_khye'u dang /_bu mo thams cad dbang du gyur par byed do/_/'di ni bklags pa tsam gyis 'jig rten pa rnams kyi yon tan chen po bskyed pa dang /_rnam par 'phrul par 'gyur ro/_/de 'chi 'pho ba'i dus kyi tshe de bzhin gshegs pa bye ba 
[\[41b.5\]]khrag khrig brgya stong phrag dgu bcu rtsa gnyis mngon sum du mthong bar 'gyur te/_rigs kyi bu tshur shog_/bde ba can gyi 'jig rten gyi khams su song dang /_khyod kyis lam yongs su dag par byas pa'o/_/'chi ba'i dus su gyur pa na bsams pa nyid kyi mod la pad+ma las brdzus te skye bar 
[\[41b.6\]]'gyur ro/_/rgyan thams cad kyis rnam par brgyan pa dang /_tshe rabs dran par yang 'gyur ro/_/de bzhin gshegs pa 'od dpag med mngon sum du mthong ba tsam gyis phyir mi ldog par 'gyur te/_bla na med pa yang dag par rdzogs pa'i byang chub tu lung ston par 'gyur ro/_/rnam par thar pa'i 
[\[41b.7\]]dkyil 'khor dang pad+mo yangs pa'i gsang ba mtha' dag rdzogs pa dang /_don yod zhags pa'i snying po'i cho ga zhib mo mngon du 'gyur zhing kha ton du kun tu gnas so/_/de bzhin gshegs pa thams cad kyi gsang ba'i dkyil 'khor rjes su dran par byed do/_/thams cad du sangs rgyas kyi zhing kun tu de bzhin 
[\[42a\]]
[\[42a.1\]]gshegs pa thams cad kyis mngon sum du mtshungs par lhan cig lung ston pa so sor thob ste/_nam du yang phyir zhing rnam par grol bar 'gyur ba dang /_ji srid du sangs rgyas kyi byang chub tu bstan pa'i bar dang /_ji srid du yongs su mya ngan las 'das pa'i lus su gyur gyi bar du 'jig 
[\[42a.2\]]rten las 'das pa'i phan yon dang /_rnam par 'phrul pa bklags pas grub par 'gyur ro/_/de nas bzlas pa tsam gyis dngos grub bshad par bya ste/_snga dro gcig bzlas pa tsam gyi mod la mtshams med pa lnga'i sdig pa dang /_mnar med pa'i mthar gtugs pa'i sdig pa dang /_ri rab lhun po 
[\[42a.3\]]chen po bdun gyi tshad tsam ba spu'i khung bu re rer sgrib pa bsags pa dang /_bskal pa stong phrag tu bsags pa'i sngon gyi sdig pa dang sgrib pa de rnams thams cad snga dro gcig bzlas pa tsam gyis sdig pa dang las kyi sgrib pa rnam par nyams par byed de/_zad pa dang yongs su gtugs par 'gyur ro/_/
[\[42a.4\]]dmyal ba'i 'gro ba chen po bcu drug tu gzhol ba de rnams thams cad skad cig gcig gis yongs su grol lo/_/smyung bar gnas pa gcig gis bzlas pas dus gsum pa'i de bzhin gshegs pa'i sangs rgyas kyi zhing rnams su kun tu bzang po chen po nyid thob bo/_/gang yang de bzhin gshegs pa'i 
[\[42a.5\]]rigs dang /_pad+mo yangs pa'i rnam par thar pa'i dkyil 'khor dang /_don yod zhags pa'i snying po thams cad du dngos su rjes su 'jug par byed do/_/thams cad du dam tshig chen po yang dag par 'dzin par 'gyur ro/_/'phags pa spyan ras gzigs dbang phyug rang gi gzugs kyis dngos 
[\[42a.6\]]su mthong ba sbyin par byed do/_/dus gsum pa'i de bzhin gshegs pa rnams rang gi gzugs kyis dngos su mthong bar nye bar gnas par byed do/_/dkyil 'khor pa'i lha thams cad dngos su rjes su 'brang zhing gnas te/_rtag tu rnam par lta bar 'gyur zhing cher bcings par 'gyur ro/_/rig 
[\[42a.7\]]pa'i rgyal po thams cad kyang rtag tu rjes su 'brang zhing dngos su mthong bar gnas par byed do/_/brgya stong phrag bzlas pa tsam gyis lce rdo rje ltar brtan par 'gyur zhing /_rdo rje'i snying po dang mnyam zhing mtshungs pa dang /_pad+ma'i 'dab ma lta bu'i kha dog dang 'dra bar 'gyur te/_phyir zhing de'i lus la reg pa 
[\[42b\]]
[\[42b.1\]]ngan pa 'byung bar mi 'gyur ro/_/phyir zhing lus 'pho bar yang mi nus shing /_yongs su dag cing dri ma med pa'i lus su 'gyur ro/_/lus pad+ma dkar po'i kha dog dang mtshungs par yang 'gyur ro/_/gdug pa thams cad dang /_phyir rgol ba dang /_dgra thams cad dang /_
[\[42b.2\]]'byung po dang /_gnod sbyin dang /_srin po thams cad dang /_bgegs dang /_log par 'dren pa rnams dang /_klu ma rungs pa mi bzad pa dang /_bdud kyi ris kyi lha thams cad kyis lus dang phung po la bza' bar mi 'gyur ro/_/lus pad+ma dkar po'i kha dog dang mtshungs 
[\[42b.3\]]par 'gyur te/_lha rnams lhan cig tu rjes su rgyu bar byed do/_/kha nas lha rdzas kyi ut+pa la sngon po'i dri 'byung bar 'gyur ro/_/lus la lha rdzas kyi tsan+dan gyi dris bsgos par 'gyur ro/_/rkang pa dang lag pa gzhon sha can du 'gyur ro/_/mig gis legs par mthong bar 'gyur ro/_/
[\[42b.4\]]bzhin gyi dkyil 'khor yongs su rgyas par 'gyur ro/_/snyan pa thos par yang 'gyur zhing lha rdzas kyi dri tshor bar yang 'gyur ro/_/bzang po la reg pa'i lus su yang 'gyur ro/_/skra bung ba dang mtshungs pa la zhing 'khyil ba'i skra ru 'gyur ro/_/nam yang phyir zhing lus kyi nang gi rlung 
[\[42b.5\]]gi las dang /_dri ngan pas bsgos par mi 'gyur ro/_/dri ma thams cad bsal bar 'gyur ro/_/'jam pa dang /_snyan pa dang /_mnyen pa'i ngag tu yang 'gyur ro/_/lha'i nga ro dang /_nga ro bzang ba dang /_nga ro zab snyan cing mnyen pa dang /_mi'am ci'i sgra lta bu dang /_ka la ping ka'i 
[\[42b.6\]]sgra dbyangs su 'gyur ro/_/mdzes par 'gro ba dang /_zab par 'gro bar yang 'gyur ro/_/lag mthil gtan du 'jam pa dang /_sor mo ring ba dang /_lag pa'i ri mo shin tu rnam par bkra bar yang 'gyur ro/_/seng ge'i 'gros dang rtsal gyis 'gro bar 'gyur ro/_/thams cad du thogs 
[\[42b.7\]]pa med pa'i 'gros su 'gyur ro/_/sems can thams cad kyi gtso bo gcig pur mchod pa'i 'os su yang 'gyur ro/_/dpal rnam thos sras rjes su mthun par rjes su 'brang bar 'gyur ro/_/tshig mi mthun pa yang rjes su mthun par 'gyur ro/_/thams cad du ngag rnam par dag par yang 
[\[43a\]]
[\[43a.1\]]'gyur ro/_/'jig rten pa'i bzlas pa'i dngos grub bo/_/'jig rten las 'das pa ni skye ba brjes nas/_pags pa gser gyi kha dog lta bu dang /_bsams pa nyid kyi mod la skye bar 'gyur te/_'od dpag med kyi spyan sngar mdun gyi pad+ma'i snying po las brdzus te skye bar 
[\[43a.2\]]'gyur zhing /_rgyan thams cad kyis rnam par brgyan pa dang /_tshe rabs dran par yang 'gyur ro/_/dus gsum du gshegs shing bzhugs pa'i de bzhin gshegs pa thams cad kyis lung bstan pa dang /_mngon par dbang bskur ba'i mchog byang chub tu lung ston pa dang mngon par dbang 
[\[43a.3\]]bskur ro/_/de bzhin gshegs pa'i rnam par 'phrul pa byin gyis rlob pas kyang byin gyis brlabs so zhes pa 'jig rten las 'das pa'i bzlas pa'i cho ga'i dngos grub bo/_/de nas bsod nams kyi phung po brjod par bya ste/_'di bzlas pa tsam gyis bsod nams kyi phung po dang dge ba'i 
[\[43a.4\]]rtsa ba dang ldan par 'gyur ro/_/rigs kyi bu'am/_rigs kyi bu mo'am/_dge slong ngam/_dge slong ma'am/_dge bsnyen nam/_dge bsnyen ma gang yang rung bas stong gsum gyi stong chen po'i 'jig rten gyi khams/_nor bu rin po che chen po sna bdun gyis yongs su bkang bar byas 
[\[43a.5\]]pa dang /_gser gyi me tog dang /_dngul gyi me tog gis yongs su bkang nas/_dus gsum pa'i de bzhin gshegs pa thams cad kyis nyi ma re re zhing de bzhin gshegs pa stong gsum gyi stong chen po'i 'jig rten gyi khams gang ba la/_nor bu rin po che chen po sna bdun dang /_
[\[43a.6\]]gser gyi me tog dang /_dngul gyi me tog gis bkang nas phul ba de bas kyang /_dge ba dang bsod nams kyi phung po ches mang bar bskyed do/_/gang zhig dus gsum pa'i de bzhin gshegs pa mchod cing /_nyi ma re re zhing de bzhin gshegs pa mchod pa de kho na bzhin du 'di bzlas pa tsam gyis 
[\[43a.7\]]dge ba'i rtsa ba dang /_bsod nams kyi phung po chen po dang ldan par 'gyur ro/_/de rnams gang gis nor bu rin po che chen po byin pas de rnams kyi dge ba bcu drug gi char yang mi phod do/_/de bzhin du bsod nams kyi phung po dang /_dge ba'i rtsa ba chen po bskyed par 'gyur ro zhes so/_/'jig rten 
[\[43b\]]
[\[43b.1\]]pa'i cho ga sna tshogs pa'i tshogs dang /_'jig rten las 'das la bsod nams kyi phung po stong gsum gyi stong chen po'i 'jig rten gyi khams bye ba brgya stong phrag rnams nor bu rin po che chen po sna bdun gyis bkang ba/_rin po che sna bdun gyi me tog dang /_gser dang /_dngul gyi me tog gis bkang ba 
[\[43b.2\]]rnams kyis dus gsum pa'i de bzhin gshegs pa thams cad la/_de bzhin gshegs pa re re zhing la yang /_stong gsum gyi stong chen po'i 'jig rten gyi khams kun tu bkang nas phul bar 'gyur ro/_/mchod pa'i sprin chen por 'gyur te/_ji srid byang chub snying po la mthar thug gi bar du mi zad de 
[\[43b.3\]]de lta bu'i bsod nams kyi phung po chen po yongs su 'dzin par 'gyur zhing /_bsod nams kyi phung po chen por yang 'gyur te/_bsod nams kyi phung po chen po dang ldan par yang 'gyur ro/_/'jig rten dang 'jig rten las 'das pa'i bzlas pa'i dngos grub dang /_pha rol tu phyin pa drug 
[\[43b.4\]]yongs su rdzogs par 'gyur ro/_/de bzhin du phan yon chen po dang /_rnam par 'phrul ba chen po dang /_sbyin pa yongs su gtong ba chen po gang yin pa dang /_bzlas pa'i cho ga chen po dang /_mchod pa'i sprin chen por 'gyur ro/_/de bzhin du yon tan bskyed pa dang /_rnam par 'phrul pa'i cho 
[\[43b.5\]]ga'i khyad par so sor thob bo/_/dus rtag par rgyun du bzlas pa'i cho ga dang ldan par 'gyur bar bya'o/_/rtag tu yang byang chub sems dpa' thams cad mthong 'dod par 'gyur ro/_/rtag tu yang dge ba'i rtsa ba dang yang dag par 'grogs par 'gyur ro/_/lag na rdo rje gang yang rig pa'i rgyal po'i 
[\[43b.6\]]cho ga zhib mo 'di don yod pa'i mchod pa'i nor bu'i snying po 'di tha na sgra tsam yang rna ba'i bu gar ltung bar 'gyur ba dang /_bris pa rnams blta ba dang /_po ti'am/_yi ge'am/_rtsig pa'am gyang la bris pa lta bar byed pa de mtshams med pa lnga'i sdig pa thams cad yongs su zad cing yongs su gtugs 
[\[43b.7\]]par 'gyur ro/_/sngon bsags pa'i mnar med par gzhol ba'i sdig pa dang /_sgrib pa de thams cad rnam par nyams par byed do/_/yongs su gtugs par 'gyur ro/_/shi 'phos nas bde ba can gyi 'jig rten gyi khams su skye bar 'gyur te/_pad+ma las brdzus te skye bar 'gyur ro/_/nam yang phyis mngal 
[\[44a\]]
[\[44a.1\]]du gnas pa'i dri mas gos par mi 'gyur ro/_/ji srid du byang chub la mthar thug gi bar du sangs rgyas kyi zhing gang dang gang du skye bar 'gyur ba'i sangs rgyas kyi zhing thams cad du pad+ma las skye bar 'gyur zhing tshe rabs dran par yang 'gyur ro/_/phyag na rdo rjes gsol pa/_bcom ldan 'das 
[\[44a.2\]]ci ltar cho ga zhib mo'i rgyal po don yod pa'i nor bu'i mchod pa'i snying po'i gzungs 'di bri bar bya/_bcom ldan 'das 'dri bzhin pa de'i bsod nams kyi phung po rab tu bskyed pa ci lags/_dge ba'i rtsa ba ci dang yang dag par ldan par 'gyur/_bcom ldan 'das kyis bka' stsal pa/_lag na rdo rje 'di'i 
[\[44a.3\]]yon tan dang phan yon dpag tu med de/_don yod pa'i lcags kyu'i rig pa'i rgyal po 'di'i don yod pa'i nor bu'i mchod pa'i snying po'i gzungs 'dri bzhin pa'i bsod nams kyi phung po rab tu skye ste/_phan yon dpag tu med pa dang yon tan dpag tu med pa las byung ba'i rnam par 'phrul pa so 
[\[44a.4\]]sor thob bo/_/gang yang don yod pa'i zhags pa'i lcags kyu rig pa'i rgyal po don yod pa'i nor bu'i mchod pa'i snying po'i gzungs 'di 'dri bar 'gyur ba nyon cig_/lag na rdo rje rgya mtsho chen po'i 'og tu dpag tshad stong phrag brgyad cu rtsa bzhi ba chu dang zheng du dpag tshad stong phrag brgyad cu rtsa bzhi pa 
[\[44a.5\]]de las chu'i thigs pa'i tshad kyi thigs pa re re'i grangs su byed 'dod pa'am/_de lta bu'i tshad kyi ngos gnyis par mtsho chen po las thigs pa re re nas bcu bar bya ste/_de la thigs pa re re nas bgrangs te gtor bar bya'o/_/de nas rgya mtsho chen po chu'i thigs pa'i grangs kyis zad par 'gyur zhing chu 
[\[44a.6\]]skam par byed do/_/mtsho chen po gnyis pa las chus yongs su gang bar 'gyur gyi/_don yod pa'i lcags kyu rig pa'i rgyal po 'di dang /_don yod pa'i nor bu'i mchod pa'i snying po'i gzungs kyi cho ga zhib mo de 'dri bzhin pa'i bsod nams kyi phung po'i tshad ni gzung bar nus pa ma yin no/_/de 
[\[44a.7\]]ltar rgya che ba/_de ltar zab pa/_de ltar yangs pa'i yon tan bskyed par bya ba ni/_don yod pa nor bu'i mchod pa'i snying po'i gzungs kyi cho ga zhib mo'i cho ga'i rgyal po'o/_/lag na rdo rje 'on kyang ri'i rgyal po ri rab chen po ni dpag tshad stong phrag brgyad cu rtsa bzhi 'og tu rgya mtsho chen po'i nang du nub bo/_/
[\[44b\]]
[\[44b.1\]]dpag tshad stong phrag brgyad cu rtsa bzhi steng nyid du gnas so/_/skyes bu stobs chen po dang ldan par gyur pa gang la la ri'i rgyal po ri rab chen po gang yin pa yang yungs kar gyi 'bras bu'i tshad tsam du byed pa dang /_ngos gnyis par rgya mtsho chen po'i ri'i rgyal po ri rab chen po cho ga de lta bus 
[\[44b.2\]]yungs kar gyi 'bras bu tsam du byas pa las slar yang ri'i rgyal po ri rab du gnas par byed par nus kyi cho ga zhib mo'i rgyal po gang yin pa 'di 'dri bzhin pa'i bsod nams kyi phung po'i dge ba'i rtsa ba ni mi nus te/_de bzhin gshegs pa thams cad kyis spyan dang /_de'i gsung gi tshad gzung 
[\[44b.3\]]bar mi nus so/_/de bzhin du yon tan dang /_phan yon rgya che zhing bsod nams kyi phung po chen po yongs su 'dzin te/_dge ba'i rtsa ba chen po bskyed par byin gyis brlabs par 'gyur ro zhes so/_/rdo rje 'dzin pas gsol pa/_bcom ldan 'das rig pa'i rgyal po'i cho ga zhib mo dang /_
[\[44b.4\]]phyag rgya 'di ci ltar bri bar bgyi/_bcom ldan 'das kyis bka' stsal pa/_lag na rdo rje nyon cig_/rigs kyi bu'am/_rigs kyi bu mo'am/_dge slong ngam/_dge slong ma'am/_dge bsnyen nam/_dge bsnyen ma'am/_dge sbyong ngam/_bram ze'am/_rgyal rigs sam/_rje'u 
[\[44b.5\]]rigs sam/_dmangs rigs sam/_bud med dam/_skyes pa'am/_khye'u'am/_bu mo gang la la cho ga zhib mo'i rgyal po 'di 'dri bar byed pa de/_phyag rgya dang /_gsang sngags rim par phye ba dang /_dkyil 'khor gyi las dang /_yo byad dang bcas pa'i cho gas don yod pa'i nor bu'i pad+ma 
[\[44b.6\]]zhags pa'i snying po'i gzungs/_don yod zhags pa'i snying po 'phags pa spyan ras gzigs dbang phyug gi rnam par 'phrul pa'i 'khor lo dkyil 'khor chen po dang /_phyag rgya dang /_dkyil 'khor chen po'i klu'i zhags pa'i rnam par 'phrul pa 'di 'dri bar byed do/_/des yongs su dag pa'i ngag 
[\[44b.7\]]dang yid kyis dang /_lhag pa'i bsam pa dang /_gus pa dang bcas pa dang /_yid der gyur pa dang /_mchod pa'i mchog dang /_gus pa la sogs pa'i 'dri mkhan gyis bri bar bya'o/_/mchog tu gus pa dang /_zhe sa dang bcas pas kha zas mi mthun pa spangs te/_legs par yongs su rdzogs pa'i kha 
[\[45a\]]
[\[45a.1\]]zas ro bro ba'i mchog dang /_legs par 'dus byas shing yid dga' ba'i me tog dang 'bras bu'i btung ba gus pa dang bcas pas/_gnas su gi wang gi dkyil 'khor dang /_me tog gcal du bkram nas dri yis bdugs te/_dar gyis spras pa'i chos kyi stan la 'dug 
[\[45a.2\]]pas bri bar bya'o/_/legs par khrus byas shing mgo la dris byug_/lus la gos bgos la mchod pa bya'o/_/tshes brgyad dam bco lnga la so so'i cha shas dang bcas pa'i dkyil 'khor rnam par phye nas gtor ma dang /_nye bar spyod pa dbul bar bya'o/_/mchog tu dga' ba'i yid kyis bya 
[\[45a.3\]]ste/_yon dang bcas pas gser gyi rna rgyan sbyin par bya'o/_/bri bar bya ba yongs su ma spangs par don yod par bya'o/_/lag pa brkyang bas bya'o/_/legs par sbyang ba byas pas bya'o/_/'di yi cho gas 'dri bar byed pa gang yin pa des de bzhin gshegs pa thams cad kyi rigs kyi 
[\[45a.4\]]gsang ba'i dam tshig dang /_dkyil 'khor dang phyag rgya rim par phye ba dang /_gsang ba bris par 'gyur ro/_/'di lta ste/_de bzhin gshegs pa'i rigs dang /_nor bu'i rigs dang /_pad+ma'i rigs dang /_rdo rje'i rigs gang ci yin pa dang /_de bzhin gshegs pa rnam par snang mdzad kyi 
[\[45a.5\]]snying po'i dkyil 'khor chen po de thams cad 'dri bar 'gyur ro/_/'di lta ste/_chu gang yin pa thams cad chu gang chen po dang /_rgya mtsho chen po'i rjes su zhugs nas ro gcig tu 'gyur ro/_/'di lta ste nyi ma shar ba na mun pas ldongs pa thams cad kun tu snang bar byed do/_/de kho na bzhin du don 
[\[45a.6\]]yod pa'i lcags kyu'i rig pa'i rgyal po'i snying po 'di dang /_don yod pa'i nor bu'i mchod pa'i snying po 'di dang /_don yod pa'i zhags pa'i nor bu pad+ma'i snying po'i 'phags pa spyan ras gzigs dbang phyug gi snying po dang /_rnam par 'phrul pa dang /_dkyil 'khor dang /_dkyil 'khor chen 
[\[45a.7\]]po dang /_phyag rgya dang /_dkyil 'khor pa'i klu'i zhags pa'i rnam par 'phrul pa 'di thams cad du mtshungs par de bzhin gshegs pa thams cad kyi gsang ba'i rjes su 'jug go/_/dam tshig dang /_phyag rgya dang /_snying po rnams mtshungs par dus gsum pa'i de bzhin gshegs pa'i rigs su rab 
[\[45b\]]
[\[45b.1\]]tu skyes pa'o/_/thams cad du mtshungs par mchod pa'i sprin gyi rnam par 'phrul pa'o/_/gang yang dus gsum pa'i de bzhin gshegs pa'i rdul phra rab dang lhan cig pa'i de bzhin gshegs pa'i gsung gi tha snyad kyi de kho na nyid yang dag pa'i snying po'o/_/don yod pa nor bu mchod pa'i snying 
[\[45b.2\]]po'i gzungs dang /_don yod pa nor bu pad+ma'i zhags pa'i snying po dang /_'phags pa spyan ras gzigs dbang phyug gi snying po dang /_gzungs kyi rnam par 'phrul pa dang /_'khor lo dang /_dkyil 'khor chen po dang /_phyag rgya'i dkyil 'khor pa dang /_klu'i zhags pa'i rnam par 'phrul ba 
[\[45b.3\]]dang /_de bzhin gshegs pa rnam par snang mdzad kyis gsungs pa de thams cad gsang ba'i dam tshig gcig tu byin gyis brlabs so/_/rgyu de'i phyir 'di ni don yod zhags pa'i don yod pa'i las sgrub par byed pa'i mthu stobs kyi dngos grub ste/_don yod zhags pa'i snying po dang /_/don yod 
[\[45b.4\]]zhags pa'i rnam par 'phrul pa'o/_/zhes brjod par bya'o/_/de bzhin du 'dri bzhin pa'i dge ba'i rtsa ba dang /_bsod nams kyi phung po chen po yongs su 'dzin par 'gyur ro/_/de bzhin gshegs pa thams cad kyi gsang ba dang /_mtshungs pa gcig gis mtshungs pa'o/_/don yod 
[\[45b.5\]]pa'i zhags pa'i lcags kyu'i snying po'i cho ga zhib mor byin gyis brlabs so/_/'dri bar byed pa dang /_'don par byed pa dang /_klog par byed pa dang /_bzlas pa ni mchod pa'i sprin du byin gyis brlabs so/_/de'i phyir 'di ni rig sngags 'chang gis legs par rab tu dang ba dang las 
[\[45b.6\]]la spro zhing brtson pas bya'o/_/shin tu gsal ba dang /_spro ba dang /_mchog tu dga' ba dang /_dad pas bri bar bya'o/_/shin tu 'bad pas phyag rgya dang gsang sngags kyi snying po dang /_gsung dang /_phyag rgya'i dkyil 'khor dang /_klu'i zhags pa'i rnam par 'phrul pa bri bar bya/_
[\[45b.7\]]bklag par bya/_mnyan par bya'o/_/mthu stobs kyis mnyan par bya'o/_/mthu stobs kyis bri bar bya/_/mthu stobs kyis mchod pa dang bsnyen bkur bya'o/_/mthu stobs kyis dam pa'i chos mchod pa dang /_gus pas 'dri bar byed pa po dang /_'dri bzhin pa la bsnyen bkur dang /_
[\[46a\]]
[\[46a.1\]]bla ma la sri zhu byed par bya'o/_/'di ni mchog tu gsang ba'o/_/don yod zhags pa'i rnam par thar pa'i dkyil 'khor gyi gsang ba'o/_/nor bu rin po che chen po de bzhin gshegs pa thams cad kyi gsang ba dang /_dkyil 'khor dang /_phyag rgya dang /_gzungs kyi 
[\[46a.2\]]gsang ba byin gyis brlabs pa ni gnyis te/_gcig ni don yod pa'i mchod pa'i snying po'i gzungs so/_/gnyis pa ni don yod pa'i nor bu'i pad+ma zhags pa'i snying po'o/_/'phags pa spyan ras gzigs dbang phyug gi snying po rnam par 'phrul pa dang /_'khor lo dang /_dkyil 'khor 
[\[46a.3\]]chen po'i snying po dang /_phyag rgya dang /_dkyil 'khor chen po'i klu'i zhags pas rnam par 'phrul pas sprul pa'o/_/'di ni yid bzhin gyi nor bu rin po che chen por 'gyur ba ste/_don yod pa'i dpag bsam gyi shing gi mchod pa chen po de bzhin gshegs pa thams cad kyi snying po don yod pa'i 
[\[46a.4\]]zhags pa'i gsang ba de bzhin gshegs pa thams cad kyis byin gyis brlabs pa'o/_/'phags pa spyan ras gzigs dbang phyug dam par gyur pa'i snying po don yod pa'i yid bzhin gyi nor bu ste/_'di ni gnyis par rig sngags 'chang rnams kyi nor bu rin po che chen po ste/_don yod pa'i rnam 
[\[46a.5\]]par 'phrul pa sgyu ma lta bu'i ting nge 'dzin gyi rnam par 'phrul pa yin no/_/de nas phyag na rdo rje la sogs pa rig sngags 'chang thams cad kyi dbang po du ma rig sngags 'chang brgya stong phrag gis yongs su bskor ba dang /_rig pa'i rgyal po'i lha brgya stong phrag du ma dang /_dkyil 'khor gyi lha brgya stong phrag
[\[46a.6\]]du ma dang /_dbang po dang /_lha'i dbang po dang /_tshangs pa dang /_khyab 'jug dang /_dbang phyug chen po dang /_gtsang ma'i gnas kyi ris kyi lha'i bu brgya stong phrag rnams dang /_gshin rje dang /_chu lha dang /_lus ngan po dang /_lha dang /_klu dang /_gnod sbyin dang /_dri za dang /_lha ma yin dang /_nam 
[\[46a.7\]]mkha' lding dang /_mi'am ci dang /_lto 'phye chen po'i tshogs stong phrag rnams kyis de lta bu'i gsung gi sgra dbyangs thos nas/_dga' ba dang /_mgu ba dang /_yi rangs pa dang /_rab tu mgu ba dang /_dga' ba dang /_yid bde ba skyes par gyur to/_/de bzhin du gnyis par nor bu rin po che chen po 
[\[46b\]]
[\[46b.1\]]nyan pa la de rnams thams cad lhan cig tu mthun par rgyal po chen po bzhi sngon du 'gro bas/_bcom ldan 'das ga la ba der dong ste phyin nas/_bcom ldan 'das la me tog dang /_bdug pa dang /_dri dang /_phreng ba dang /_byug pa dang /_rol mo dang /_pheg rdob pa sna tshogs pas mchod pa byed par 
[\[46b.2\]]gyur to/_/'phags pa spyan ras gzigs dbang phyug de la yang mchod pa byed par gyur cig_/rig pa'i rgyal po de la yang mchod par byed do/_/bcom ldan 'das la lan brgya stong phrag du mas bskor ba byas nas legs so zhes rjod par byed de/_bcom ldan 'das legs so legs 
[\[46b.3\]]so/_/bcom ldan 'das mchog tu rnyed par dka' ba gang yin pa dang /_bcom ldan 'das gnyis par nor bu rin po che chen po don yod zhags pa'i snying po rnam par thar pa'i dkyil 'khor 'dzam bu'i gling du rab tu bzhag go zhes so/_/bcom ldan 'das kyis kyang byin gyis brlabs so/_/
[\[46b.4\]]'phags pa spyan ras gzigs dbang phyug gis gsungs pa'o/_/'di ni de bzhin gshegs pa thams cad kyi gsang ba'i snying por gyur pa thun mong bar mtshungs pa'o/_/thams cad du gsang ba phyag rgya dang /_gsang sngags rim par phye ba dang /_dkyil 'khor thams cad dang /_de bzhin 
[\[46b.5\]]gshegs pa thams cad kyi mchod pa'i sprin gyi rnam par 'phrul pa mchog tu rnyed par dka' bar gsungs pa'o/_/bcom ldan 'das bdag de dag thams cad mthun par gyur pas lhan cig pa kho nar rtag tu rjes su 'brang zhing /_rig pa'i rgyal po 'di yang dag par rjes su 'brang bar bgyi'o/_/
[\[46b.6\]]'di yongs su bsrung bar bgyi'o/_/'di lta ste/_'dzin pa dang /_'don pa dang /_mchod pa dang /_bsnyen bkur byed pa dang /_bri ba dang /_'drir 'jug pa dang /_nyan pa dang /_bzlas pa'i las su 'gyur bar bgyi'o/_/rig sngags 'chang de la yang rtag tu rgyun mi 'chad par bsrung ba dang /_bskyab pa 
[\[46b.7\]]dang /_sba bar bgyi'o/_/dngos grub kyang stsal bar bgyi'o/_/rigs kyi bu'am/_rigs kyi bu mo'am/_dge slong ngam/_dge slong ma'am/_dge bsnyen nam/_dge bsnyen ma'am/_dge sbyong ngam/_bram ze'am/_rgyal rigs sam/_bud med dam/_skyes pa'am/_khye'u'am/_bu mo 
[\[47a\]]
[\[47a.1\]]gang yin pa de yang cho ga zhib mo'i rgyal po 'di'i ming thos pa tsam gyis kyang /_de la bdag cag thams cad mthun par rtag tu rjes su 'brang bar bgyi/_bsrung ba dang /_bskyab pa dang /_sba ba dang /_stobs dang /_brtson 'grus dang /_mdangs dang /_dga' ba 
[\[47a.2\]]bsgrub par bgyi/_sdig pa dang /_sgrib pa thams cad rab tu zhi bar bgyi/_nad thams cad bsal bar bgyi/_'jigs pa dang /_thab mo dang /_'thab pa dang /_rtsod pa dang /_'gyed pa thams cad rab tu zhi bar bgyi/_yams dang /_nye bar 'tshe ba dang /_nad 'go 
[\[47a.3\]]ba dang /_'khrug pa dang /_mu ge dang /_mi ngas dang /_'brog dgon pa'i 'jigs pa thams cad so sor phyir bzlog par bgyi/_bde ba la yang dag par reg pa dang /_mchog tu dga' ba bsgrub par bgyi/_bsrung bar bgyi/_yongs su bskyang bar bgyi/_don med pa yang so 
[\[47a.4\]]sor bzlog par bgyi/_don la yang yang dag par sbyar bar bgyi/_don thams cad rjes su stsal bar bgyi/_rtag tu mchog stsal bar bgyi'o/_/bcom ldan 'das shin tu rgyas pa'i cho ga cho ga zhib mo'i yo byad du dgongs pa'o/_/de nas yang bcom ldan 'das kyis phyag na rdo rje sngon du 
[\[47a.5\]]'gro bas rgyal po chen po bzhi dang /_rigs pa'i rgyal po'i lha de rnams dang /_lha dang /_klu dang /_gnod sbyin dang /_dri za dang /_nam mkha' lding dang /_mi'am ci dang /_lto 'phye rnams la legs so zhes bya ba byin te/_legs so legs so drang srong chen po de lta bu byed pa de rnams 
[\[47a.6\]]yongs su bskyang bar bya/_bsrung bar bya/_dngos grub kyang sbyin par bya'o/_/ngas cho ga zhib mo'i rgyal po rgya mtsho'i dkyil 'khor dang /_gsang sngags dang /_dkyil 'khor gyi cho ga zhib mo 'di yongs su srung ba'i ched dang /_sems can de rnams thams cad yongs su srung ba'i ched 
[\[47a.7\]]dang /_sems can thams cad srung ba'i ched dang /_yongs su bskyang ba'i ched du grogs po rnams la rjes su gtad do/_/'di yang bsrung bar bya'o zhes so/_/de nas yang bcom ldan 'das kyis 'phags pa spyan ras gzigs dbang phyug la 'di skad ces bka' stsal to/_/phyag rgya dang dkyil 
[\[47b\]]
[\[47b.1\]]'khor gyi rim par phye ba'i cho ga smros shig_/don yod pa'i nor bu'i mchod pa'i snying po'i gzungs kyi gsang ba dang /_rig sngags 'chang thams cad kyi snying po'i gsang ba mchog gi dngos grub 'di thams cad du thun mong ba'i snying po grub pa'o/_/de nas byang chub sems dpa' chen po 'phags 
[\[47b.2\]]pa spyan ras gzigs dbang phyug gis don yod pa lcags kyu'i cho ga zhib mo'i rgyal po'i rig pa'i rgyal po don yod pa nor bu mchod pa'i snying po'i gzungs kyi phyag rgya dang /_dkyil 'khor gyi cho ga dang /_ras ris rnams gsungs pa/_de nas 'di'i dkyil 'khor bshad par bya'o/_/don 
[\[47b.3\]]yod pa mchod pa'i nor bu'i snying po bla na med pa ni dkyil 'khor gru bzhi pa byas te/_kun nas shin tu rnam par phye ba sa dang ba byung gis legs par byugs shing shin tu 'jam pa la/_tshon sna tshogs pas bkra ba'i srad bus char gzhal cing bcad la dkyil 'khor bla na med pa'i dbus kyi dkyil 
[\[47b.4\]]'khor gyi snying por bdag gi khru'i tshad kyis kun nas khru bzhi pa sgo bzhi rnam par phye ba bya'o/_/thams cad du gsang ba thun mong ba'i dkyil 'khor dang /_dbus kyi dkyil 'khor gyi snying bor yang pad+ma bya ste/_pad+ma stong phrag gis shin tu mdzes pa lnga lnga'o/_/pad+ma dkar po bla na med pa la ze 'bru dang /_
[\[47b.5\]]ge sar gyi tshad la bab pa/_yid bzhin gyi nor bu'i ge sar dang /_ze 'bru bkra ba'i dra ba'i snying po lus dang lag tu 'chang zhing lag pa'i phyag rgya g.yon pa dang g.yas pas bya'o/_/dar dpyangs dang 'khyil pas spa ba/_zur zur du dpag bsam gyi shing shin tu tshad la bab pa cho ga ji lta ba bzhin du 
[\[47b.6\]]byed du gzhug go/_/snying po'i 'khor gyi re khA yang cho ga ji lta ba bzhin du shin tu tshad dang ldan par bya'o/_/me tog dang 'bras bu sna tshogs pa bya zhing de nas me tog gi bar du re khA bya'o/_/rgyan sna tshogs kyis rnam par brgyan pa/_gos sna tshogs pas mdzes pa'o/_/sna tshogs pa'i rgyan gyi phyi 
[\[47b.7\]]rol tu pad+ma dang /_ut+pa la sngon po'i phreng ba'i ri mo'o/_/ut+pa la sngon po'i phyi rol tu nor bu rin po che sna tshogs pas rnam par bkra ba'i ri mo 'bar ba'i phreng bas mdzes pa'o/_/me tog sna ma dang /_tsam pa ka'i phreng ba dag la sngags kyi nor bu'i ri mo yang bya'o/_/de'i phyi rol gyi khor yug tu snam 
[\[48a\]]
[\[48a.1\]]bu'i rnam pa bya'o/_/ri bo la sna tshogs pa'i ljon shing dang lcug ma bkram pa dang me tog sna tshogs kyis nye bar mdzes pa'o/_/khor yug tu chu 'bab pa'i snying po'i dkyil 'khor 'di bri zhing phyi rol gyi dkyil 'khor gyi khor yug tu'ang bri bar bya ste/_dkyil 'khor bla na med pa phyag rgya sna tshogs 
[\[48a.2\]]dang /_me tog sna tshogs dang /_bum pa dang mchod pa'i rin po che'i snod sna tshogs pa dang /_gang ba'i bum pa sna tshogs pa bri'o/_/mtshan ma dang /_phyag rgya dang /_rin po che sna tshogs pa'i yal ga dang /_pad+ma dang /_ut+pal 'chang ba gos dang rgyan sna tshogs pa thogs pa bya'o/_/phyi'i dkyil 'khor gyi khor 
[\[48a.3\]]yug tu me tog sna tshogs pa ku mu da dang /_pad+ma dkar po dang /_man dA ra ba dang /_a ti muk+ta ka dang /_wAr+Shi ka dang /_tsam pa ka dang /_ut+pa la sngon po dang /_sna ma dang /_skya snar dang /_yU thi ka dang /_ka dam pa'i me tog gi phreng bas mdzes par bya'o/_/sgo bzhi'i gnas su rgyan thams cad kyis rnam par brgyan par 
[\[48a.4\]]bya ste/_rin po che'i lcug ma sna tshogs pa dang /_bum pa gang ba thogs par bya'o/_/dkyil 'khor gyi snying por ba dan gyis brgyan par bya'o/_/gang ba'i bum pa yongs su bsags pa dang /_me tog dang 'bras bu sna tshogs pa dang /_sna tshogs pa'i gzugs dang bza' ba'i kha zas ro bro ba'i mchog gzhag par 
[\[48a.5\]]bya/_sna tshogs pa'i bdug pas bdugs la/_bdug pa'i bog phor yongs su bsham par bya'o/_/rig sngags 'chang gtsang mas gos gtsang ma bgo bar bya legs par khrus byas shing dri bzang po'i dris bsgos te/_rnam pa sna tshogs pa'i bdug pas bdugs la/_'byung lngas nye reg bya ste don yod pa nor bu'i mchod 
[\[48a.6\]]pa'i snying po'i gzungs 'di lan stong rtsa brgyad du bzlas par bya'/_/dus gsum du gshegs pa'i de bzhin gshegs pa rdul phra rab kyi grangs dang mnyam pa yid la bya/_mchod pa'i sprin chen po yid la bya zhing bzla ste phyogs bcu kun nas sangs rgyas kyi zhing thams cad kyi nang du gtogs pa'i sangs rgyas bcom ldan 
[\[48a.7\]]'das rnams sangs rgyas kyi zhing re re'i dus gsum du gshegs pa'i de bzhin gshegs pa rdul phra rab rnams de bzhin gshegs pa'i mchod pa'i sprin gyis ji ltar dkyil 'khor du yongs su bsags shing rnam pa sna tshogs su gzhal du med pas ji lta ba bzhin du yongs su bsags pa'i de bzhin gshegs pa re re yang dkyil 
[\[48b\]]
[\[48b.1\]]'khor chen po gzhal du med pa brgya stong phrag yongs su bsags pas bcom ldan 'das kyi spyan sngar mchod pa'i sprin chen po byed do/_/sna tshogs pa'i gos dang /_sna tshogs pa'i rgyan dang /_lhab lhub dang /_lha rdzas kyi me tog sna tshogs pa dang /_lha rdzas kyi dri sna tshogs pa dang /_lha rdzas kyi bdug spos sna tshogs pa dang /_
[\[48b.2\]]lha rdzas kyi 'bras bu dang /_me tog sna tshogs pa dang /_ro brgya pa'i kha zas kyi mchog ro bro ba'i mchog rnam pa sna tshogs pa dang /_sgron ma'i shing sna tshogs pa brgya stong phrag rnams kyis de bzhin gshegs pa re re'i 'khor gyi dkyil 'khor dang bcas pa la mchod pa'i sprin chen po byed do/_/yan lag lnga dang ldan pa'i 
[\[48b.3\]]lha rdzas kyi rol mo'i sgra rnams kyi mchod pa'i sprin byed do/_/de lta bu'i cho ga rnams phyogs bcu rnams su sangs rgyas kyi zhing re re'i de bzhin gshegs pa re re'i mchod pa'i sprin chen pos dus gsum du gshegs pa'i de bzhin gshegs pa rdul phra rab kyi grangs rnams mchod par 'gyur te/_'khor gyi dkyil 'khor dang 
[\[48b.4\]]bcas pa thams cad du lhun grub tu 'byung bar 'gyur ro/_/dkyil 'khor chen po gzhal du med pa'i mchod pa'i sprin gyis mchod par byed do/_/gang yang dkyil 'khor chen po der rjes su zhugs pa'i sems can dge sbyong dang /_bram ze dang /_rgyal rigs dang /_rje'u rigs dang /_dmangs rigs dang /_bud 
[\[48b.5\]]med dang /_skyes pa dang /_khye'u dang /_bu mo gang yin pa de rnams thams cad pha rol tu phyin pa drug yongs su rdzogs par 'gyur ro/_/de la mthong bar 'dod pa dang /_rjes su yi rang ba dang /_lhan cig 'gro ba'am/_tha na thos pa tsam gang yin pa de thams cad phyir mi ldog par 'gyur zhing pha rol tu phyin pa drug yongs su 
[\[48b.6\]]rdzogs par 'gyur ro/_/sbyin pa chen po yongs su gtong ba yongs su btang bar 'gyur ro/_/bsod nams kyi phung po dang dge ba'i rtsa ba bskyed par 'gyur ro/_/sems can re re'i yang sangs rgyas bcom ldan 'das gang gA'i klung gi bye ma phrag dgu bcu rtsa dgu dang mnyam pa de'i drung du dge ba'i rtsa ba dang bsod nams kyi 
[\[48b.7\]]phung po bskyed par 'gyur ro/_/dkyil 'khor mthong ba tsam gyi mod la/_rjes su yi rang ba tsam gyi mod la 'phral nyid du mtshams med pa lnga'i sdig pa yongs su zad par 'gyur ro/_/nad thams cad las yongs su grol bar yang 'gyur ro/_/sems can thams cad kyi bla ma gcig pur 'gyur ro/_/'chi 'pho zhing 
[\[49a\]]
[\[49a.1\]]skye ba brjes pa'i dus su son te 'chi ba'i mthar thug pa na/_de bzhin gshegs pa bye ba phrag dgu bcu rtsa gnyis mngon sum du ston zhing snang bar 'gyur ro/_/lam nye bar ston par byed cing dbugs 'byin par byed do/_/sangs rgyas kyi zhing sna tshogs pa rnams su skal ba mnyam 
[\[49a.2\]]pa nyid kyi skye bar byed de/_rgyan thams cad kyis brgyan par pad+ma las brdzus te skye bar 'gyur ro/_/skyes pa tsam gyi mod la/_skye ba thams cad rjes su dran par byed do/_/de bzhin gshegs pa thams cad kyi gsang ba phyag rgya dang /_gsang sngags rim par phye ba dang /_cho ga zhib 
[\[49a.3\]]mo dang /_don yod zhags pa'i rnam par thar pa'i dkyil 'khor mtha' dag rdzogs par kha ton du gnas par byed do/_/ji srid sangs rgyas kyi byang chub la mthar thug gi bar du thams cad rgyal mtshan gyi rtse mor bcings te gnas bar byed do zhes so/_/'di ni skye ba'i tha mar 'gyur te/_mchod 
[\[49a.4\]]pa dang /_dkyil 'khor gyi cho ga 'di tha na dud 'gro'i skye gnas su song ba'i [{]ri dgas [,]ri dwags [}]dang bya de dag thams cad phyir mi ldog par 'gyur zhing pha rol tu phyin pa drug yongs su rdzogs par 'gyur te/_mir gyur pa rnams kyi lta ci smos so/_/de ltar yon tan dang phan yon chen po'i mchod pa chen po dang /_dkyil 
[\[49a.5\]]'khor gyi cho ga'o/_/don yod pa nor bu'i mchod pa'i snying po'i gzungs kyi rnam par 'phrul pa dang phan yon gyi cho ga'i sgrub thabs so//_//de nas rig pa'i rgyal po'i ras ris bshad par bya ste/_sems can thams cad la phan par byed pa sdig pa thams cad sel ba 'phral du nad thams cad zlog par byed 
[\[49a.6\]]pa dngos grub thams cad byed pa'i gnas mchog thams cad sbyin pa bshad par bya'o/_/ras sam gos gzhan nam/_rgya dar la kun nas khru bzhi pa la gtsang mas gtsang ma'i gnas su ri mo mkhan gtsang ma nyid kyis khrus byas gos gtsang ma bgos te/_dri sna tshogs pas bdugs la mtshon sna tshogs pa rnam par 
[\[49a.7\]]bkra zhing lhag ma ma yin pa snod gsar par bzhag pas ras ris bla na med pa bri bar bya'o/_/dbus su de bzhin gshegs pa shAkya thub pa bya ste/_gzhal yas khang gi khang pa brtsegs par seng ge'i khri la pad+ma'i rdzing bur klu'i rgyal po dga' bo dang nye dga' bo dang bcas pas bcom ldan 'das la me tog 'thor bar byed bzhin pa'o/_/
[\[49b\]]
[\[49b.1\]]g.yon du 'phags pa spyan ras gzigs dbang phyug bya ste/_don yod zhags pa skyil krung phyed pas bzhugs pa ral ba'i cod pan gyis brgyan pa tshangs pa'i cha byad 'chang ba/_rgyan thams cad kyis rnam par brgyan pa/_'od dpag med kyi cod pan can/_phyag bzhi pa/_spyan gsum pa/_mdung rtse gsum 'dzin pa pad+ma 'dzin pa 
[\[49b.2\]]dang /_zhags pa 'dzin pa dang /_nor bu rin po che 'dzin pa/_bcom ldan 'das la nye bar 'dud par byed bzhin pa'o/_/g.yas su rig pa'i rgyal po bya ste/_phyag bzhi pa 'phags ma sgrol ma'i cha byad 'chang ba 'od dpag med kyi cod pan can/_rgyan thams cad kyis rnam par brgyan pa/_sna tshogs pa'i gos 'dzin pa/_
[\[49b.3\]]pad+ma dang zhags pa dang /_ral gri 'chang zhing nor bu rin po che chen po'i rgyal mtshan thogs te/_bcom ldan 'das la nye bar 'dud par byed pa skyil krung phyed pas bzhugs pa'o/_/'phags pa spyan ras gzigs dbang phyug gi rgyab tu lha mo sgrol ma bya ste/_thal mo sbyar ba smad pa rgyan thams cad kyis rnam par brgyan pa'o/_/
[\[49b.4\]]lha mo sgrol ma'i rgyab tu gos dkar mo bya ste/_rgyan thams cad kyis rnam par brgyan pa rab tu bzhad cing smin ma dpral bar g.yo zhing /_bcom ldan 'das la zur mig gis lta bar byed pa bya'o/_/rig pa'i rgyal po'i rgyab tu 'phags pa dpal mdzes pa bya ste/_rgyan thams cad kyis rnam par brgyan pa/_bcom 
[\[49b.5\]]ldan 'das la lta bar byed bzhin pa sna tshogs pa'i me tog gi phur ma 'chang bar byed pa'o/_/thams cad la pad+ma'i gdan bya ste/_skyil krung phyed pas bzhugs pa bya'o/_/gos dkar mo'i rgyab tu khro bo chen po lcags kyu bya'o/_/dkar po'i gzhogs su don yod pa'i lcags kyu bya'o/_/rig pa'i 
[\[49b.6\]]rgyal po'i 'og tu ral pa gcig ma bya ste/_phyag brgyad pa/_zhal mche ba gtsigs pa/_ral pa gyen du brdzes pa/_rgyan thams cad kyis rnam par brgyan pa/_mtshon cha sna tshogs pa 'dzin pa ste/_ral gri dang /_dgra sta dang /_zhags pa dang /_ral gri dang /_mdung rtse gsum dang /_
[\[49b.7\]]rdo rje dang /_pad+ma 'chang ba bya zhing sdigs mdzub byed pa bya'o/_/steng du phyogs pa skyil krung phyed pas bzhugs pa bcom ldan 'das la lta bar byed bzhin pa'o/_/khang pa brtsegs pa'i steng du/_de bzhin gshegs pa bdun bya ste/_'od dpag med kyang dbus su bya'o/_/lhas mchod pa byed bzhin pa bya'o/_/phyag 
[\[50a\]]
[\[50a.1\]]g.yon dang g.yas su rdo rje 'dzin pa/_bcom ldan 'das la zas gsar pa 'dren par byed bzhin pa'o/_/gzhogs g.yas dang g.yon du khro bo'i rgyal po rdo rje 'chang ba bya'o/_/'og gi gzhogs g.yas su rgyal po chen po bzhi bya'o/_/gzhogs g.yon 
[\[50a.2\]]du/_gshin rje dang /_chu lha dang /_lus ngan po dang /_gzhon nu rnams rang rang gi mtshon cha 'dzin pa bya ste/_thams cad glu len bzhin pa bya'o/_/bcom ldan 'das 'og phyogs kyi rdzing bu'i g.yas logs su rig sngags 'chang pus mo btsugs pa bya ste/_bdug pa'i pog phor dang /_
[\[50a.3\]]me tog 'dzin cing bgrang phreng thogs pa/_bcom ldan 'das la lta bar byed bzhin pa bya'o/_/ras ris kyi kho ra khor yug tu ri bo bri bar bya ste/_sna tshogs me tog gi mgo lcogs bkram zhing /_rin po che'i shing ljon sna tshogs pas brgyan pa/_chu bo 'bab cing rjes su spyod pa/_ri 
[\[50a.4\]]dgas dang /_byas yang dag par brgyan pa bya'o/_/sna tshogs pa'i ri'i lha dang /_shang shang te 'us kun tu khyab pa/_rnam pa sna tshogs pa'i klu'i gdengs ka dang mtshungs pa gnas su gnas pa bya'o/_/de nas yongs su sbyang ba byas te zin pa dang /_ras ris la tshon sna tshogs pas bkra 
[\[50a.5\]]bar bya'o/_/de nas rig sngags 'chang gtsang mas gos gtsang ma bgo bar bya'o/_/legs par khrus bya ste/_skyil mo krung gis 'dug ste/_smra ba bcad la/_don yod zhags pa'i snying po lan brgya rtsa brgyad dang /_rig pa'i rgyal po'i gzungs lan brgya rtsa brgyad du bzlas so/_/de'i 
[\[50a.6\]]tshe ras ris 'bar bar 'gyur ro/_/'od zer kha dog sna tshogs pa 'byin par byed de/_phyogs bcu kun tu snang bar byed do/_/rig sngags 'chang dga' zhing 'dod par 'gyur te/_rig sngags 'chang gis bdag gi don yod zhags pa'i snying po dang /_don yod zhags pa'i lcags kyu 
[\[50a.7\]]dang /_rig pa'i rgyal po'i snying po 'di'i dngos grub tu shes par bya'o/_/de nas las thams cad byed du gzhug cing /_'jig rten dang 'jig rten las 'das pa'i mchog 'grub par 'gyur ro/_/rigs kyi bu'am/_rigs kyi bu mo'am/_dge slong ngam/_dge slong ma'am/_dge 
[\[50b\]]
[\[50b.1\]]bsnyen nam/_dge bsnyen ma'am/_rgyal po 'am/_blon po 'am/_bram ze 'am/_rgyal rigs sam/_khyim bdag gam/_dge bsnyen nam/_dge bsnyen ma'am/_bud med dam/_skyes pa'am/_khye'u 'am/_bu mo gang ras ris chen po 'di mthong nas/_mthong ba tsam gyi mod la mtshams 
[\[50b.2\]]med pa lnga'i sdig pa rnam par sbyangs shing thun tshags su 'gyur ro/_/mnar med pa'i sdig pa dang sgrib pa rnams 'phral du yongs su grol lo/_/bsod nams kyi tshogs dge ba'i rtsa ba chen po bskyed par 'gyur ro/_/rig pa'i rgyal po'i dkyil 'khor 'dod pa thams cad dang yid kyi shing 
[\[50b.3\]]rta dang /_'dod pa'i dngos grub thams cad dang /_rigs thun mong pa la 'jug pa'i thams cad thun mong ba'i dam tshig dang /_de kho na nyid dang /_de bzhin gshegs pa thams cad kyis byin gyis rlob pa dang /_thams cad du dngos grub byed pa'i gnas/_rdo rje'i gdan gyi dkyil 'khor 
[\[50b.4\]]mchog byang chub kyi snying po nye bar bgrod par byed pa de kho na nyid kyi chos kyi 'khor lo skor bar byed pa'i dkyil 'khor phyir mi ldog par 'jug par byed pa/_de bzhin gshegs pa thams cad kyi gsang ba'i dkyil 'khor/_gnas thams cad du son pa'i dngos grub/_cho ga zhib mo'i 
[\[50b.5\]]dkyil 'khor thams cad du 'jug par byed pa/_phyag rgya thams cad 'gugs par byed pa'i phyag rgya dang /_sangs rgyas kyi zhing thams cad du rab tu 'jug par byed pa bshad par bya'o/_/de nas rig sngags 'chang gis gnas yongs su brtags te/_sa'i cha mdzes par/_gtsug lag 
[\[50b.6\]]khang ngam/_dgon pa'am/_gnas gnyis sam/_ri phug gam/_tshang tshing ngam/_rgyal po'i gnas sam/_lam gyi bzhi mdo 'am/_gzhan yang brang sa'am/_dge 'dun gyi kun dga' ra ba'am/_skyed mos tshal lam/_nags 'dab nyid dang /_kun dga' ra ba'am/_chu 
[\[50b.7\]]klung ngam/_lteng ka'am/_'bab chu'i dngo'am/_mtsho bran nam/_mtshe'u dag dang /_rdzing bu rnam par bkra ba'am/_de bzhin gshegs pa'i tshon nam/_ne'u gsing sngon po'am/_me tog skyes pa'i gnas sam/_thams cad du rjes su mthun par brtag par bya'o/_/gnas 
[\[51a\]]
[\[51a.1\]]gtsang mar ma nyams pa'i mod la/_dkyil 'khor der dgod par bya ste/_sa dang /_ba byung dang /_yang dag par ldan pa'i dkyil 'khor gru bzhi bya'o/_/khor yug tu khru bzhi pa/_legs par byugs shing shin tu 'jam pa/_bai DUr+ya'i kha dog tu bya'o/_/dkyil 
[\[51a.2\]]'khor la tshon sna tshogs pa mdzes pas phye ba'i thig gdab ste/_cha mnyam par phye nas zur bzhi pa logs bzhi pa/_sgo bzhi rnam par phye ba'i dkyil 'khor mchog gi thig gdab bo/_/dbus kyi dkyil 'khor gyi snying por yang /_dkyil 'khor khru'i tshad la re khA lnga byas pa sna tshogs 
[\[51a.3\]]pa'i gzugs mdzes pas thig gdab bo/_/pad+ma'i ri mo dang /_mdung rtse gsum pa dang /_rdo rje'i ri mo gsum pa dag go/_/ut+pa la bzhi pa'am/_nor bu rin po che chen po ni lnga par bshad do/_/snying po'i dkyil 'khor gyi 'khor yug tu 'bar ba'i phreng ba byed du gzhug go/_/dbus 
[\[51a.4\]]kyi dkyil 'khor gyi gnas so/_/pad+ma dkar po zhes bya ba 'dab ma sum cu rtsa gnyis pa/_ge sar dang /_ze'u 'bru dang bcas pa'i pad+ma bya ste/_de la rig pa'i lha mo gzugs ji ltar mdzes pa dgod par bya'o/_/ji ltar ras ris 'di la/_gzugs pad+ma dkar po zhes bya ba de lta bu 
[\[51a.5\]]bris nas dkyil 'khor gyi lha rnams mdzes pa dang /_zhi ba dang /_khro gnyer can ma/_drag po sna tshogs pa'i gzugs 'chang ba/_mtshon cha sna tshogs thogs pa dkyil 'khor gyi tshad ji lta ba bzhin du'o/_/rgyan thams cad kyis rnam par brgyan pa/_gos sna tshogs pa 'chang ba skyes 
[\[51a.6\]]pa lo bcu drug pa'i gzugs dang /_bu mo lo bcu drug pa'i gzugs 'dzin pa bsres pa rtag tu bris nas/_pad+ma'i gdan gyis brgyan cing /_thams cad pad+ma 'chang ba byed du gzhug go/_/snying po'i dkyil 'khor gyi grwa bzhi ru rgyal po chen po bzhi byed du gzhug ste/_go cha dang ya 
[\[51a.7\]]lad bgos pa/_drag po'i gzugs 'jigs par byed pa'o/_/phyi'i dkyil 'khor rnam par phye ba bya ste/_khor yug tu mtshan ma'i phyag rgya thams cad la pad+ma'i gdan 'chang ba'o/_/sgo bzhi'i gnas rnams su dkyil 'khor gyi lha bya'o/_/gang gA dang /_shI tra dang /_'jigs 
[\[51b\]]
[\[51b.1\]]ma dang /_dpe med ma dang /_nor bu bzang po dang /_ki lI ki la dang /_gtsigs zhal ma ste/_dkyil 'khor gyi lha 'di rnams bri bar bya'o/_/phyi rol gyi dkyil 'khor gyi khor yug tu ri bo'i phreng ba dag la me tog dang /_ljon shing sna tshogs pa'i lcug mas khyab cing /_tshon sna 
[\[51b.2\]]tshogs pas rnam par mdzes pa bri bar bya'o/_/dkyil 'khor gyi bya ba legs par mthar phyin pa dang /_de nas dkyil 'khor gyi rgyan la kho ra khor yug tu tshon sna lngas mdzes pa'i ba dan brgya dang /_sna tshogs pa'i gzugs mdzes pa dang /_rnam par bkra ba'i bum pa gang 
[\[51b.3\]]ba dang /_gtor ma dang /_dril bu mdzes pa dang /_gang ba'i bum pa dang /_bum bu dang /_dri sna tshogs kyi chus yongs su gang ba dang /_ro sna tshogs pa'i gtor ma bzhag nas/_kham phor dang /_ril ba gang ba dang /_dri sna tshogs kyis byug pa dang /_bdug pa sna tshogs pas 
[\[51b.4\]]mdzes pa dang /_me tog gi phreng ba gcal du bkram pa dang /_'bras yos dang /_yungs kar nyid dang /_sna tshogs pa'i 'bras bu rnams dang /_bza' ba'i rnam pa gzugs sna tshogs pa bzhag nas/_'bras bu sna tshogs mdzes pa rnams bzhag ste/_khor yug tu mar me'i phreng 
[\[51b.5\]]ba dang /_gser dang /_dngul las byung ba'i snod dris gang ba rnams bzhag go/_/thams cad ji ltar 'byor pa bya ste/_dkyil 'khor gzhal du med pa las dman pa nyid du mi bya'i lhag pa nyid byed du gzhug go/_/dkyil 'khor gyi las rnams ji lta ba bzhin du gus pa dang /_
[\[51b.6\]]stobs dang brtson 'grus kyis bya'o/_/rig sngags 'chang gis gtsang bar gyur nas/_legs par khrus byas te gos gtsang ma bgos nas/_srung ba'i cho gas phyogs bcing ba dang /_dkyil 'khor bcing ba dang /_mtshams bcing ba dang /_srung ba chen po yang byed du gzhug 
[\[51b.7\]]go/_/de nas gsang sngags kyi las dang /_phyag rgya'i las bla na med par bya'o/_/de nas sems can gzhug par bya ste/_dkyil 'khor gang 'dod par bcug nas thams cad kyi dam tshig dang /_phyag rgya sbyin du gzhug go/_/phyag bya ba dang /_bskor ba la thams cad bcug 
[\[52a\]]
[\[52a.1\]]nas/_snyan gsan dbab pa dang spyan drang bar bya/_las kyi cho gas gtor ma sbyin par bya/_me tog dang bdug pa dbul bar bya/_bzlas pa'i las rnams dang /_las thams cad mdor bsdus pa byas nas/_gshegs su gsol ba 'dir bya'o/_/dkyil 'khor 
[\[52a.2\]]na gnas pa'i lha rnams la gtor ma'i las kyi cho ga dang /_de bzhin du me tog dang bdug pa phul ba nas dkyil 'khor na gnas pa rnams gshegs su gsol lo/_/gang gi tshe/_gsang sngags rnams dang /_cho ga zhib mo chen po'i gzungs rab tu 'jug pa na sa'i mthil du 
[\[52a.3\]]ras ris 'bar ba'i mod la 'od zer 'byin par byed de/_dkyil 'khor mthong zhing gsang sngags 'chang yang bar snang la gnas so/_/de'i skad cig la ting nge 'dzin thob ste/_dkyil 'khor du zhugs pa'i mod la/_cho ga zhib mo'i dngos grub bla na med pa dang /_dngos grub 
[\[52a.4\]]thams cad rtag tu myur du 'byung la rig pa'i rgyal po'i dkyil 'khor gyi dbus nas legs so zhes bya ba'i sgra thos par 'gyur ro/_/rig pa'i rgyal po'i dngos grub bla na med pa dang don yod zhags pa'i dngos grub brjod do/_/ji ltar yid la byed pa thams cad myur du 'dzin no/_/
[\[52a.5\]]'jig rten dang 'jig rten las 'das pa'i dngos grub thob ste 'di la the tsom med do/_/sems can dkyil 'khor du zhugs pa gang yin pa de rnams thams cad phyir mi ldog pa dang /_bla na med pa yang dag par rdzogs pa'i byang chub tu lung ston par yang 'gyur ro/_/byang chub kyi 
[\[52a.6\]]snying por 'dug nas chos kyi 'khor lo skor bar byed do/_/sems can gang dkyil 'khor de mthong nas sdig pa dang sgrib pa thams cad dang /_mtshams med pa lnga la sogs pa rnams dang /_mnar med par gzhol ba de thams cad rnam par nyams par byed cing bde blag tu sangs 
[\[52a.7\]]rgyas nyid du 'gro'o//_//de nas don yod pa'i lcags kyu'i cho ga zhib mo chen po dang /_khro bo lcags kyu dang /_rig pa'i rgyal po dang /_don yod zhags pa'i snying po'i dkyil 'khor chen po ru/_de bzhin gshegs pa thams cad kyi rigs thun mong pa'i phyag rgya dge ba'i las 
[\[52b\]]
[\[52b.1\]]thams cad byed pa/_'byung po thams cad skrag par byed pa/_gnod sbyin dang /_srin po thams cad 'bros par byed pa/_bgegs thams cad rnam par skrag par byed pa/_'dod pa'i rig rnams sreg par byed pa/_gdug pa'i klu rnams 'khrug par byed pa/_sa'i mthil 
[\[52b.2\]]g.yo bar byed pa/_lha'i me tog dang /_rin po che sna tshogs kyis mdzes pa dang /_lha'i gos dang lhab lhub kyi char 'bebs par byed pa/_dus gsum du gshegs pa'i sangs rgyas rnams yang dag par skul bar byed pa/_phyogs bcu'i de bzhin gshegs pa thams cad la snyan 
[\[52b.3\]]gsan 'bebs par byed pa/_sum cu rtsa gsum gyi gnas na gnas pa'i lha thams cad spyan 'dren par byed pa/_byang chub sems dpa' thams cad kyi dbugs 'byin par byed pa/_rig pa'i rgyal po dang /_dkyil 'khor gyi lha thams cad 'gugs par byed pa/_bde ba thams 
[\[52b.4\]]cad dang phyir mi ldog pa'i gnas thob par byed pa/_bla na med pa byang chub kyi snying por 'gro bar byed pa/_chos kyi 'khor lo skor bar byed pa/_chos kyi sgron ma 'bar bar byed pa/_chos kyi dung 'bud par byed pa/_phyag rgya dang /_chos kyi rgyal mtshan sgreng bar byed pa/_cho ga zhib mo dang /_
[\[52b.5\]]gsang sngags bla na med pa thams cad grub pa/_'dod pa thams cad rab tu sbyin pa/_phyag rgya dang /_mchog thams cad sbyin par byed pa/_gsang sngags thams cad 'chang ba/_gzungs rnams kyi khyad par grub pa/_de bzhin gshegs pa thams cad kyi thun mong gi gsang ba'i dkyil 
[\[52b.6\]]'khor thams cad du 'jug par byed pa/_gang gis rnam par snang mdzad dang /_thub pa brgyad pa'i dam tshig gi gnas thams cad la gnas pa/_sdig pa thams cad nyams par byed pa/_sgrib pa thams cad rnam par dag par byed pa/_kun nas nyon mongs pa rnams sreg par 
[\[52b.7\]]byed pa/_rtag tu 'khor ba las 'don par byed pa/_bdud dang ma rungs pa rnams las sgrol ba po/_rtag tu chos kyi zam stegs mchog_/rga ba dang /_skye ba dang /_'chi ba las grol bar byed pa/_srid pa mi bzad pa ston par nus pa/_tshul khrims dang /_gtong ba dang /_brtson 
[\[53a\]]
[\[53a.1\]]'grus dang /_bsam gtan dang /_shes rab dang /_ting nge 'dzin rnams kyi dri zhim po sbyin zhing srung bar byed pa/_pha rol tu phyin pa drug yongs su rdzogs par byed pa/_sbyin pa'i rin po che'i phung po chen po rtag tu sbyin pa/_rin po che'i phung po rtag 
[\[53a.2\]]tu sbyin pa/_sangs rgyas dang /_byang chub sems dpa' dang /_lha thams cad la mchod pa byed pa/_bsam pa thams cad yongs su rdzogs par byed pa/_de bzhin gshegs pa thams cad kyi phyag rgya byin gyis rlob pa/_sgyu ma lta bu'i ting nge 'dzin rnam par 'phrul ba 
[\[53a.3\]]thams cad ston par byed pa/_gzugs sna tshogs dang /_rdzu 'phrul sna tshogs kyi rnam par 'phrul pa mthong bar byed pa/_rdzu 'phrul yongs su rdzogs par byed pa/_chos kyi dbyings kyi phyag rgya rab tu ston par byed pa/_chos kyi dbyings kyi snying po 'di la gnas par 
[\[53a.4\]]byed pa/_de bzhin gshegs pa thams cad kyi rnam par 'phrul ba/_ma rungs pa thams cad dang /_gdon dang nad thams cad rtag tu rnam par 'jig par byed pa/_phyir rgol ba dang /_dgra dang /_pha rol gyi dmag tshogs thams cad zlog par byed pa/_sgrub 
[\[53a.5\]]par byed pa'o/_/'jigs pa rnams thams cad dang /_'jigs pa mi bzad pa brgyad po rnams kyis 'jigs pa med pa'o/_/dug dang /_byad stems dang /_phye ma'i sbyor ba thams cad nyams par byed par the tsom med pa zhes bya ba bshad par bya'o/_/lag pa 
[\[53a.6\]]gnyis bzlog nas/_lag pa gnyis kyi mthe bo'i sor mo dang /_sdigs mdzub gnyis bskums la sor mo gsum brkyang la snying ga'i gnas su gzhag par bya ste/_'di ni don yod pa'i lcags kyu'i phyag rgya yid bzhin gyi nor bu dang mnyam par mchog sbyin pa ste/_
[\[53a.7\]]phyag rgya brgya stong phrag bye ba gnyis tsam du bcings par 'gyur ro/_/gzhan yang de bzhin gshegs pa'i rigs kyi phyag rgya dang /_pad+ma yangs pa'i dkyil 'khor gyi phyag rgya gang yin pa dang /_rdo rje rigs kyi phyag rgya gang yin pa dang /_nor bu'i rigs kyi phyag 
[\[53b\]]
[\[53b.1\]]rgya gang yin pas te/_phyag rgya so so so so ba 'di rnams thams cad phyag rgya bye ba brgya stong phrag rnams su 'gyur ro/_/bsod nams kyi phung po rab tu byed do/_/phyag rgya 'di ni yid bzhin gyi nor bu'i mchog sbyin pa po 'jig rten dbang phyug mgon po don yod pa'i 
[\[53b.2\]]snying po'o/_/shin tu gsang ba'i las thams cad du don yod pa'o/_/dus gsum pa'i de bzhin gshegs pa thams cad kyi bla na med pa dang /_rigs thun mong ba'i gsang ba dang /_dam tshig thams cad du mthong ba'o/_/phyag rgya 'di'i da ltar pa'i 'dod 
[\[53b.3\]]pa thams cad dang /_yid kyi shing rta yongs su rdzogs par 'gyur ba'o/_/mchog thams cad sbyin par 'gyur ba'o/_/phyag rgya 'di nyid kyis/_gung mo'i sor mos mthe bong gi sor mo bskums la/_sdigs mdzub kyis bsdigs par bya/_ming med 
[\[53b.4\]]dang /_mthe chung dag gcig tu brkyang la/_sen mos sen mo mnyam par bzhag nas/_snying ga'i gnas su bzhag ste/_khro bo'i lta ba dang mtshungs par bzhag pas hUM yig gis btsir bar bya'o/_/'di ni khro bo'i lcags kyu'i phyag rgya khro bo thams cad kyi 
[\[53b.5\]]mchog dang gtso bor brjod par bya ste/_rigs bye ba stong phrag rnams kyi thun mong ba'i phyag rgya thams cad rab tu 'jug par 'gyur ro/_/phyag rgya 'dzin pa tsam gyis khro bo'i phyag rgya dang /_de bzhin gshegs pa'i rigs su brjod pa dang /_de bzhin du pad+ma'i 
[\[53b.6\]]rigs gang yin pa dang /_rdo rje'i rigs su brjod pa gang yin pa dang /_khro bo'i rdo rje drag pos 'jigs par byed do/_/khro bo'i rgyal po 'di ni thams cad du khro bo'i rgyal por brjod par bya ste/_nor bu'i rigs gang yin pa'i khro bo rnams kyi phyag rgya rnams 
[\[53b.7\]]gdug pa rnams 'jigs pa sbyin pa'o/_/thams cad du phyag rgya'i gtso bo zhes bya ba/_khro bo'i rgyal po bla na med pa'o/_/de bzhin du khro bo'i lcags kyu'i phyag rgya 'di 'ching bzhin pa/_ri rab lhun po brgya stong phrag dang /_rgya mtsho yang skems par byed do/_/
[\[54a\]]
[\[54a.1\]]ri rab lhun po'i ri ni rdul phra rab ji lta bar rnam par 'thor bar byed do/_/rgya mtsho thams cad kyang skems par byed do/_/ri dang ri bo yang nyams par byed do/_/lha ma yin ma rungs pa rnams dang /_lha ma yin gyi dbang po sgra gcan dang /_
[\[54a.2\]]de'i gnas kyi klu ma rungs pa rnams sreg par byed do/_/de bzhin du gnod sbyin dang /_srin po dang /_/'byung po dang /_gdon ma rungs pa dang /_/bgegs byed pa'i lha ma rungs pa gang yin pa dang /_bdud kyi rigs rnams gcig tu 'bar bar 'gyur la/_phyag 
[\[54a.3\]]rgya 'dzin pa tsam gyis de rnams thams cad rtag tu nyams par byed cing /_skad cig de la 'jig par byed do/_/phyag rgya 'dzin pa tsam gyis phyir rgol ba dang /_dgra dang /_de bzhin du ma rungs pa'i sems can 'jigs par byed pa de rnams thams cad 
[\[54a.4\]]skyabs su 'gro bar byed do/_/phyag rgya dang /_gsang sngags dang /_dkyil 'khor thams cad du/_bya ba thams cad 'grub par byed do/_/thams cad 'grub pa don yod cing dge ba thams cad 'grub par byed do/_/phyag rgya 'di nyid las sdigs mdzub gnyis 
[\[54a.5\]]rdo rje'i rnam par bskums la/_gung mo yud tsam bskums te/_ming med dang /_mthe bong gis sor mo'i sen mos sen mo mnyam gzhag ste/_mthe'u chung brkyang nas snying ga'i gnas su bzhag pa 'di ni rig pa'i phyag rgya chen po don yod pa'i phyag rgya rmad du 
[\[54a.6\]]byung ba chen po de bzhin gshegs pa thams cad du rigs thun mong ba'i phyag rgya rig pa'i rgyal po thams cad kyi bla na med pa 'jig rten gyi khams mgon pos snyan par brjod cing lung bstan pa/_de bzhin gshegs pa thams cad kyis de bzhin gshegs pa'i 
[\[54a.7\]]rigs kyi gtso bo zhes brjod pa/_de bzhin du pad+ma'i rigs kyi gtso bo dang /_rdo rje'i rigs kyi gtso bo zhes brjod pa dang /_de bzhin du nor bu'i rigs kyi gtso bo dang /_rig pa'i rgyal po dang /_phyag rgya dang /_gsang sngags dang /_dkyil 'khor thams 
[\[54b\]]
[\[54b.1\]]cad du gtso bo ste/_gang gis phyag rgya 'di 'ching ba de/_gang+gA'i klung gi bye ma bye ba brgya stong phrag gi phyag rgya rnams ji lta ba bzhin du bcings par 'gyur ro/_/sdig pa dang /_nyon mongs pa mi bzad pa dang /_gdug pa thams cad rnam par nyams par 
[\[54b.2\]]byed do/_/bsod nams kyi phung po brgya stong phrag bskyed par 'gyur ro/_/dge ba'i rtsa ba rnams kun nas bskyed par 'gyur ro/_/phyag rgya 'dzin pa tsam gyis de bzhin gshegs pa thams cad kyis rnam par gzigs par byed cing dgongs par byed de the tsom 
[\[54b.3\]]med do/_/byang chub sems dpa' thams cad du mchog sbyin par 'gyur ro/_/lha rnams kyis rtag par rgyun du srung bar byed do/_/phyag rgya 'di'i phan yon sngar brjod pas gzhal du med cing grangs med la tshad med par rab tu bsgrags shing the tsom 
[\[54b.4\]]med do/_/phyag rgya 'di mthong ba dang /_bcings pa tsam gyis bsod nams kyi phung po rab tu bskyed do/_/lag pa g.yas pa'i mthil du gcig brkyangs la/_dpung pa bskums te/_ming med dang /_mthe bong gi sor mo 'dud la mthe chung bskum par bya'o/_/
[\[54b.5\]]ming med kyi mthar reg la/_gung mo bskums la sdigs mdzub rab tu brkyangs te/_snying ga'i gnas su 'di g.yo ba tsam mo/_/me tog gam/_dri dang /_bdug pa dang /_phreng ba dang /_byug pa dang /_gos sam/_rgyan dang /_spud pa rnams kyang lag pa 
[\[54b.6\]]g.yon du bzung nas dbul bar bya ste/_de bzhin gshegs pa dang /_byang chub sems dpa' thams cad dang /_lha rnams dang /_de bzhin du rig pa'i rgyal po rnams dang /_de bzhin du dkyil 'khor pa'i lha rnams kyi de rnams thams cad mchod par 'gyur ro/_/
[\[54b.7\]]lha rdzas kyi mchod pa bla na med pa dang /_mchog dang /_rab mchog dang /_gya nom pa'i mchod pa 'di rnams byed de/_ro sna tshogs pa'i bza' ba rnams dang /_ro brgya ba'i 'bras bu rnam pa sna tshogs pa dang /_btung ba rnam pa sna tshogs pa bdud rtsi bcud 
[\[55a\]]
[\[55a.1\]]kyis len gyi mchod pa 'di rnams byed do/_/phyogs bcu rnams su kun nas rin po che sna bdun gyi char 'byung ngo /_/gser dang dngul gyi me tog bla na med pa dang /_rin po che rnam pa sna tshogs rnam par bkra ba nyi ma dang gzi brjid mtshungs pas 'bar 
[\[55a.2\]]bar byed do/_/phyag rgya 'dzin pa tsam gyis don yod pa mchod pa'i nor bu'i zhes bya ba 'di yid bzhin gyi nor bu ste/_rtag tu phyag rgya'i gsang ba dang /_gsang sngags rnams yid kyis bsams pas de rnams thams cad 'byung bar 'gyur ro/_/dpag bsam 
[\[55a.3\]]gyi shing dang mnyam shing mtshungs par ji ltar yid la bsams pa bzhin du mchod pa thams cad byed de/_sangs rgyas kyi zhing gang+gA'i klung gi bye ma bye ba brgya stong phrag stong rnams kyi sangs rgyas kyi zhing re re'i dus gsum pa'i de bzhin gshegs pa rnams phyag rgya 'di'i 
[\[55a.4\]]mthus bla na med pa'i mchod pa thams cad kyis mchod par byed do/_/de'i phyir phyag rgya 'di rtag tu byed pa ni/_pha rol tu phyin pa drug yongs su rdzogs par 'gyur ro/_/phyag rgya bzung bzhin pa ni/_mchod pa bla na med pa dang /_tshegs chung ngus mchod pa chung ngu yang tshad 
[\[55a.5\]]med par rab tu 'gyur ro/_/sbyin pa'i bsod nams kyi phung po bsam gyis mi khyab cing mtshungs pa med pa byed do/_/ri rab lhun po bye ba brgya stong phrag rnams dang /_rin po che sna bdun gyi phung pos/_stong gsum gyi stong chen po'i 'jig rten gyi khams bkang ste/_de 
[\[55a.6\]]bzhin gshegs pa re re la phul ba de bzhin du/_phyag rgya 'dzin bzhin pas/_de bzhin gshegs pa re re la de lta bu'i mchod pa'i cho ga byed do/_/de lta bu'i phyag rgya'i cho ga'i rnam par 'phrul pa ni/_'dren pa 'jig rten dbang phyug gis byin gyis brlabs pa'o/_/phyag 
[\[55a.7\]]rgya 'di nyid las sdigs mdzub gung mo la reg pa ni/_dkyil 'khor du dbang bskur ba dang /_mtshams bcing ba dang /_spyan drang ba dang /_dam tshig la 'jug pa dang /_skor ba byed pa dang /_me tog dang /_bdug pa dang /_de bzhin du dri dang /_mar me dang /_phreng ba 
[\[55b\]]
[\[55b.1\]]dang /_byug pa dang /_gtor ma 'bul bar byed pa dang /_de bzhin du khrus dang /_nye reg nyid dang /_gos bgo ba dang /_gtsug tor bcing ba dang /_srung ba dang /_gzhan srung ba dang /_de bzhin nyid du grogs srung ba dang /_bzlas bzhin pa dang mnyam pa nyid dang /_skyil 
[\[55b.2\]]mo krung bcing ba dang /_sbyin sreg gi las dang /_gzhan spyan drang ba nyid dang /_gsang sngags spyan drang ba nyid dang /_dngos grub sgrub pa nyid dang /_thams cad nas thams cad du bya ba thams cad phyag rgya 'dis byed de/_gnas thams cad du song ba dang /_gnas grub 
[\[55b.3\]]pa dang /_bya ba thams cad legs par bsngags pa dang /_thams cad du mchog gi phyag rgya don yod pa'i las rab tu grub pa dang /_yon tan thams cad bskyed pa dang /_thams cad du rigs thun mong ba'i dkyil 'khor du/_don yod pa sgrub pa po'i phyag rgya don 
[\[55b.4\]]yod pa'i cho ga zhib mo sgrub par byed pa'o/_/don yod pa'i las zhes bya ba'i phyag rgya 'di/_don yod pa'i mchog sbyin pa zhes bya ba brjod par bya'o/_/phyag rgya chen po lnga po 'di rnams rmad du byung ba'i de kho na nyid mthong ba dang /_don yod pa thos pa nyid dang /_don 
[\[55b.5\]]yod pa'i 'bras bu mthong ba dang /_don yod pa'i bsod nams bsags pa'i de kho na nyid dang /_don yod par sdig pa nyams pa dang /_sgrib pa thams cad zad pa dang /_nyon mongs pa thams cad rnam par 'joms pa'i phyag rgya dang /_don yod par sangs 
[\[55b.6\]]rgyas rnams mthong ba dang /_don yod par sangs rgyas kyi zhing mthong ba dang /_don yod par tshe 'phel bar byed pa'i phyag rgya dang /_don yod par dngos grub kyi mchog sbyin par byed pa mchog tu gyur pa'o/_/snying po dang /_phyag rgya 'di 'jig rten dbang phyug gis sems 
[\[55b.7\]]can thams cad la phan pa'i don du bsgrags pa'o/_/rig sngags 'chang rnams kyis khyad par du/_nyin mtshan du dang /_thun mtshams su yang /_phyag rgya 'di 'ching na/_bkra shis pa'i mchog_/bsod nams dang /_dag pa dang /_sdig pa nyams pa dang /_don 
[\[56a\]]
[\[56a.1\]]yod pa'i dngos grub dam par gyur pa'i mchog sbyin par byed do/_/'di ni thar pa mchog gi gnas mya ngan las 'das pa mchog tu dge ba'o/_/phyag rgya'i gsang sngags rnams su 'gyur te/_oM a mo g+hAM ku sha dz+wA laM hUM/_oM a mo 
[\[56a.2\]]g+ha kro d+ha daM Sh+Te hUM/_oM bid+yA rA dza pad+me dz+wa laM hUM/_oM a mo g+ha bi bi d+ha a mo g+ha tsin+tA ma Ni pra bar+t+ha ya hUM/_oM a mo g+ha sarba tra sA d+ha ya shi be hUM/_phyag rgya 'dzin pa'i sngags so/_/de nas dge ba'i las thams cad byed pa'i gsang sngags thams cad du sgrub pa'i 
[\[56a.3\]]thabs kyi de kho na nyid kyi gnas thams cad la 'jug par byed pa bshad par bya ste/_oM a mo g+ha maN+Da le hUM/_dkyil 'khor bcing ba'o/_/oM saman+ta shu b+hi pri thi bI sa hA hUM/_sa yongs su sbyong ba'i sngags so/_/oM a mo g+ha pa ri sho d+ha ni hUM/_dkyil 
[\[56a.4\]]'khor yongs su sbyong ba'i sngags so/_/oM a mo g+ha pri thi bI sa ra s+tha le hUM/_sa dang ba byung gi sngags so/_/oM a mo g+ha dza laHshra ba Ne hUM/_chu'i sngags so/_/oM a mo g+ha a mr-i ta ba re swA hA/_dbang bskur ba'i sngags so/_/oM a mo g+ha bi 
[\[56a.5\]]b+hak+ta b+ha ba na ba re hUM/_thig rnam par dbye ba'i sngags so/_/oM nA nA ra t+na ba re dz+wa la hUM/_tshon rtsi'i ri mo'i sngags so/_/oM dz+wa la bi ma le a mo g+ha shud+d+he hUM/_khrus kyi sngags so/_/oM sid+d+hi dza le a mo g+ha bud+d+hi hUM/_nye reg gi sngags so/_/oM a mo g+ha bas+t+re 
[\[56a.6\]]ts+tshA+e da hUM/_gos bgo ba'i sngags so/_/oM a mo g+ha ma Ni hUM/_gtsug tor bcing ba'i sngags so/_/oM a mo g+ha ra k+Sha Na ba ra da hUM/_bdag srung ba'i sngags so/_/oM satwa rak+Sha Ni a mo g+ha daMSh+Te hUM/_thams cad du gzhan srung zhing bde ba'i ched du srung ba'i 
[\[56a.7\]]sngags so/_/oM a mo g+ha pra bi sha b+hu ba ne hUM/_gnas su 'jug pa'i sngags so/_/oM na mo a mo g+ha ba ti hUM/_phyag byed pa'i sngags so/_/oM a mo g+ha tsakre hUM/_bskor ba'i sngags so/_/oM sa ma ya sid+d+he a mo g+ha ba ti hUM/_dam tshig gi sngags 
[\[56b\]]
[\[56b.1\]]so/_/oM a mo g+ha buSh+pe pra btsa gan+ng+hi ni dza ya swA hA/_me tog dang /_dri dang /_phreng ba dang /_byug pa dang /_bdug pa'i sngags so/_/oM a mo g+ha sa ra saM pU ra Ni ra sa ra sA gra pa ti hUM/_thams cad du gtor ma'i sngags so/_/oM a mo g+ha tu Ti swA hA/_mar 
[\[56b.2\]]me'i sngags so/_/oM a mo g+ha ba ti tsa ra bi tsa ra sany+tsa ra swA hA/_thams cad du gnas pa dang /_gnas thams cad du song ba na rig pa'i rgyal pos bya'o/_/thams cad du las thams cad byed pa rig pa'i gsang sngags sbyar bar bya'o/_/gshegs su gsol 
[\[56b.3\]]ba nyid kyang sngags 'dis bya'o/_/las shin tu rgyas pa gzhan thams cad ni rig pa'i rgyal pos bya'o/_/legs par byas pa'i las dang /_bya ba rnams dang /_bya ba thams cad sgrub par byed pa gzhan rnams ni/_don yod pa'i lcags kyu dang /_khro bo lcags 
[\[56b.4\]]kyu dang /_rig pa'i rgyal po'i gsang sngags chen po dang /_dpa' bo gcig pa'i gsang sngags 'di rnams dang /_de bzhin gshegs pa thams cad kyi rang gi las rnams bya'o/_/rtsa ba'i rig pa 'di nyid kyis las thams cad bya'i/_de las phyi rol du gyur pa'i 
[\[56b.5\]]rig pa gzhan ni med do/_/rig pa 'di ni bklags pas grub pa'o/_/de nas de la yangs shing rgya che ba'i brtson pa bya ste/_'byor pa ji lta ba dang /_tshad ji lta ba dang /_ji ltar gsal ba rnams/_'byor pa dang bcas shing yongs su rdzogs pa dang /_shin tu 
[\[56b.6\]]gsal bar bya ba rnams bya'o/_/gtsang ma gtsang mas khrus byas te/_gos gtsang ma bgo bar bya/_dad pa dang /_gus pa dang /_mchog tu dang ba bskyed par bya/_bden par smra bar bya/_bden par phyi rol du 'byung bar bya/_bden par spro ba 
[\[56b.7\]]dang /_brtson pas 'byung bar bya/_lkog tu smra ba dang /_phra ma dang /_ser sna med par 'gyur bar bya/_sangs rgyas kyi byang chub kyi lam dang /_bklags pas grub pa'i rig pa 'di sgrub par byed par 'gyur bar bya/_sems 
[\[57a\]]
[\[57a.1\]]can thams cad la brtse ba mchog tu bya/_bri bar bya/_'drir gzhug par bya/_bklag par bya/_kha ton du bya/_mchod par bya/_ri mor bya/_kun chub par bya/_cho ga zhib mo'i rgyal po chen po 'di gsungs pa dang /_don yod 
[\[57a.2\]]zhags pa'i rnam par thar pa'i dkyil 'khor yang dag par rmad du byung ba 'di/_byang chub sems dpa' thams cad kyis phyag byas pa/_de bzhin gshegs pa thams cad kyi rigs kyi dam tshig thun mong gi gsang ba dkyil 'khor rim par phye ba thams cad 
[\[57a.3\]]kyi gsang ba/_phyag rgya dang /_gsang sngags thams cad kyi gsang ba'i cho ga zhib mo 'di/_'phags pa spyan ras gzigs dbang phyug gis gsungs so/_/de nas yang lha dang /_klu dang /_gnod sbyin dang /_dri za dang /_lha ma yin dang /_nam mkha' 
[\[57a.4\]]lding dang /_mi'am ci dang /_lto 'phye chen po dang /_mi gang yin pa rnams kyang /_byang chub sems dpa' sems dpa' chen po 'phags pa spyan ras gzigs dbang phyug 'khor gyi dkyil 'khor chen po dang bcas pa ga la ba dang /_de bzhin gshegs 
[\[57a.5\]]pa mngon sum du gyur pa ga la ba der dong ste lhags nas/_byang chub sems dpa' sems dpa' chen po 'phags pa spyan ras gzigs dbang phyug gi spyan sngar song ste/_zhabs gnyis la mgo bos phyag 'tshal te thal mo sbyar bar gyur pas 'di skad ces 
[\[57a.6\]]gsol to/_/bcom ldan 'das 'di bdag gis gzung bar bgyi'o/_/don yod pa'i lcags kyu/_cho ga zhib mo'i rgyal po yang /_lhag pa'i rgyal po cho ga zhib mo 'di yongs su srung ba'i don dang /_mi nub cing rgyas par 'gyur ro/_/cho ga 
[\[57a.7\]]zhib mo'i rgyal po ji ltar rnyed pa de bzhin bris pa 'di yongs su rdzogs so//_//'di ni sngon gyi lots+tsha ba mkhas pa bzhi tsam gyis bgos nas bsgyur ba la/_bar skabs bar skabs su chad cing mjug ma tshang ba las/_bla ma 
[\[57b\]]
[\[57b.1\]]dus kyi 'khor lo ba chen po chos grags dpal bzang po'i phyag nas rgya dpe byung zhing /_chad pa sob pa dang /_mjug bsgyur cig ces bkas bskul ba la brten nas/_bam po bcu pa'i nang du/_las kyi don kun sgrub par byed ces pa nas/_gsang 
[\[57b.2\]]sngags bzlas pa mchog gyis shig ces pa'i bar dang /_bam po bcu gnyis pa'i nang du/_bcom ldan 'das 'on kyang don khyad par can gyi ched du zhes pa nas/_rig sngags 'chang gi lus 'bar bar 'gyur te/_zhes pa'i bar dang /_bam po bcu gsum 
[\[57b.3\]]pa'i nang du/_dkyil 'khor gyi cho ga 'di thos pa tsam dang zhes pa nas/_mi gang tshad du brko bar bya zhes pa'i bar dang /_bam po bcu bzhi pa'i nang du/_pad+ma dang /_chu dang /_yungs kar la yongs su bzlas te zhes pa nas/_ras dkar pos bkru bar 
[\[57b.4\]]bya zhing /_lan bdun du zhes pa'i bar dang /_bam po bco lnga pa'i mtshams su/_dngul gyi pog phor brgyad dang zhes pa nas/_gnas rnam pa gzhan thams cad du ji ltar yid la byed pa'i bya ba thams cad du byed do/_/zhes pa'i bar dang /_bam po bcu 
[\[57b.5\]]drug pa dang /_bcu bdun pa'i mtshams su/_de nas sbyin sreg gi cho ga bshad par bya ste zhes pa nas/_phyag rgya'i cho ga dang /_sgrub thabs kyi cho ga'o zhes pa'i bar dang /_bam po bcu bdun pa zhes pa dang /_de ma thag par bam po bco brgyad pa'i mtshams 
[\[57b.6\]]su/_de nas rtag tu bzlas pa'i dkyil 'khor gyi cho ga bshad par bya ste zhes pa nas/_'jig rten mgon po'i 'od zer gyi sbyin sreg rab tu grol lo zhes pa'i bar rnams kyi hor kong bsabs shing /_mjug yongs su rdzogs par shAkya'i dge slong rin chen grub kyis 
[\[57b.7\]]bsgyur cing zhus pa'i yi ge ba ni yo ga pa grub pa dpal bzang po'o/_/kun tu lha mo thams cad la'o zhes pa nas/_gter bsgul na zhes pa'i bar rgya dpe la mi 'dug go/_/'gro ba sems can thams cad la phan par gyur cig/_//
[\[58a\]]
[\[58a.1\]{D687}]@#/_/rgya gar skad du/_Ar+yA mo g+ha pA sha pA ra mi tA ShaT+pa ri pU ra ka nA ma d+hA ra NI/_bod skad du/_'phags pa don yod zhags pa'i pha rol tu phyin pa drug yongs su rdzogs par byed pa zhes bya ba'i gzungs/_sangs rgyas dang byang chub sems dpa' thams cad la phyag 'tshal lo/_/dus gsum 
[\[58a.2\]]du gshegs shing bzhugs pa'i de bzhin gshegs pa thams cad la phyag 'tshal lo/_/byang chub sems dpa' sems dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal lo/_/o~M a mo g+ha pA sha ma hA dA na pA ra mi tA pA ri pA ra ya hU~M/_da ra da ra/_bi 
[\[58a.3\]]bid+ha/_bi tsitraiHsar+b+ba satwA u pa b+ho ga_/sar+b+ba ta thA ga ta/_ma hA dA na/_pu dza me g+ha pra brta ya/_ta ra ta ra/_tA ra ya ma hA pad+ma ma Ni hU~M phaT swA hA/_'di ni don yod pa'i zhags pa'i sbyin pa'i pha rol tu phyin pa'i snying po chen po ste/_gang gis yungs 'bru tsam gyi sbyin pa yang byin te dran pa tsam gyis lan bdun bzlas brjod 
[\[58a.4\]]byas na mchod sbyin chen po rnam par 'phrul pa chen po shin tu rgyas pa chen po'i sbyin pa'i pha rol tu phyin pa yongs su rdzogs par 'gyur ro/_/dus gsum gyi de bzhin gshegs pa thams cad la phyag 'tshal lo/_/byang chub sems dpa' sems dpa' chen po snying rje chen po dang ldan pa 'phags pa spyan ras 
[\[58a.5\]]gzigs dbang phyug la phyag 'tshal lo/_/o~M a mo g+ha shI la/_sa~M b+ha ra sa~M b+ha ra/_b+ha ra b+ha ra/_ma hA shud+d+ha satwa pad+ma bi b+hU Shi ta/_b+hu dza/_d+ha ra d+ha ra/_sa man ta a ba lo ki te hU~M phaT swA hA/_gzungs 'di gso sbyong gi yan lag brgyad bzung nas smyung bar gnas par byas te mi smra bar lan nyi shu rtsa gcig tu 
[\[58a.6\]]dran pas brjod par bya'o/_/de nas don yod pa'i zhags pa'i snying po bzlas brjod bya'o/_/bzlas brjod byas pa tsam gyi mod la tshul khrims dag pa chen po dang ldan par 'gyur ro/_/tshul khrims kyi pha rol tu phyin pa yongs su rdzogs par 'gyur ro/_/tshul khrims kyi dri zhim po mang po lus la 'byung 
[\[58a.7\]]zhing /_phyogs bcu'i 'jig rten du grags par 'gyur ro/_/gang zhig nyi ma re re zhing gzungs 'di dran par byed na de ni rtag tu tshul khrims yongs su dag par 'gyur ro/_/dge slong gang la la zhig tshul khrims zhig cing nyams par gyur pas smyung bar gnas par byas te/_gzungs 'di bzlas brjod 
[\[58b\]]
[\[58b.1\]]byas pa tsam gyi mod la tshul khrims yongs su dag par 'gyur zhing /_tshul khrims mang po dang ldan par 'gyur ro/_/dus gsum gyi de bzhin gshegs pa thams cad la phyag 'tshal lo/_/byang chub sems dpa' sems dpa' chen po snying rje chen po dang ldan pa 'phags pa spyan ras gzigs 
[\[58b.2\]]dbang phyug la phyag 'tshal lo/_/o~M a mo g+ha k+ShAn ti sar+b+ba bo d+hi satwa k+Sha mi Ni/_k+Sha Na k+Sha Na ma hA mai tri kA ru Na sar+b+ba satwa bta sa la/_ma hA kA ru Ni ka_/sar+b+ba satwa k+Sha mi Ni hU~M phaT swA hA/_gzungs 'di dran pas sems can du gyur pa thams cad la bzod pa dang /_bzod pa chen po dang /_snying brtse ba dang /_snying 
[\[58b.3\]]rje chen po dang ldan pa'i sems kyis mnyam par gnas pa dang /_byol song gi skye gnas su gtogs pa'i [{]ri dgas [,]ri dwags [}]dang /_bya dang /_ltos 'gro la sogs pa gang dag 'das pa gang yin pa dang /_gnas pa gang yin pa dang /_skye bar 'gyur ba gang yin pa de dag rnams la snying brtse ba'i phyir gang la la zhig gzungs 
[\[58b.4\]]'di dran pas bzod pa'i mchog sgom par byed na de sems can dmyal ba dang /[ {]yi dgas [,]yi dwags [}]dang /_dud 'gro thams cad las yongs su thar bar 'gyur zhing /_skye bo'i tshogs mang po sdug bsngal la gnas pa rnams las rnam par grol bar 'gyur ro/_/nam sangs rgyas kyi zhing yongs su dag pa la gnas 
[\[58b.5\]]par gyur gyi bar du bzod pa'i pha rol tu phyin pa yongs su rdzogs par 'gyur ro/_/dus gsum gyi de bzhin gshegs pa thams cad la phyag 'tshal lo/_/byang chub sems dpa' sems dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal lo/_/o~M ma hA bIr+ya 
[\[58b.6\]]a mo g+ha bi lo ki te/_ba ra ba ra/_dr-i D+ha bIr+ya ma hA ba la/_ba la ba la/_ma hA bo d+h+yaM ba/_/ba la bo d+ha ni hU~M phaT swA hA/_gzungs 'di dus rtag tu dran pa'am/_yongs su dag cing spro ba'i yid kyis dran pa tsam gyi mod la brtson 'grus kyi pha rol tu phyin pa yongs su dag par 'gyur ro/_/gang 'di yid la byed 
[\[58b.7\]]pa dang ldan pas dge ba sna 'ga' tsam byas pa yang dpag tu med pa byas par 'gyur/_stobs dang ldan par 'gyur/_myur bar 'gyur ro/_/byang chub kyi snying po la 'dug gi bar du brtson 'grus nyams par mi 'gyur/_brtson 'grus kyi pha rol tu phyin pa dang nam yang mi 'bral bar 'gyur/_brtson 
[\[59a\]]
[\[59a.1\]]pa chen por 'gyur ro/_/dus gsum gyi de bzhin gshegs pa thams cad la phyag 'tshal lo/_/byang chub sems dpa' sems dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal lo/_/oM sar+b+ba ta thA ga ta ma hA a mo g+ha kA ru Na/_d+h+yA na/_
[\[59a.2\]]sa mA d+hi/_sar+b+ba bi mo k+Sha/_a pra kam pya ka_/tsu ru tsu ru hU~M phaT swA hA/_gzungs 'di 'phags pa spyan ras gzigs dbang phyug gi drung du yid la byed pas rtse gcig tu dran par byas na dran pa tsam gyi mod la bsam gtan gyi pha rol tu phyin pa yongs su rdzogs par 'gyur ro/_/gzhan yang ting nge 'dzin stong phrag brgya 
[\[59a.3\]]so sor rab tu thob par 'gyur ro/_/sangs rgyas kyi zhing thams cad du zhugs par 'gyur ro/_/bzlas brjod byas pa tsam gyi mod la ting nge 'dzin thams cad la dbang byed par 'gyur ro/_/dus gsum gyi de bzhin gshegs pa thams cad la phyag 'tshal lo/_/byang chub sems dpa' sems 
[\[59a.4\]]dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal lo/_/oM a mo g+ha ma hA pradz+nyA pA ra mi tA a ba b+hA sa swa b+hA ba/_sa maM ta s+phar Na/_bud d+hi/_pra sa ra pra sa ra/_sa man ta bud d+hi/_a ba lo ki te/_b+ha ga bA na pradz+nyA a ba lo ki te tsak+Shu ShaM ma hA pradz+nyA par 
[\[59a.5\]]ma ni ma hA pradz+nyA/_pad+ma d+hA ri Ni b+hu dze hU~M phaT swA hA/_gzungs 'di dran pa tsam gyi mod la shes rab kyi pha rol tu phyin pa yongs su rdzogs par 'gyur ro/_/thabs dang shes rab sna tshogs kyi dge ba'i blo chen po rab tu 'phel bar 'gyur ro/_/rtag tu rgyun mi 'chad par pha rol tu phyin pa bcu'i blo 
[\[59a.6\]]dang ldan par 'gyur ro/_/phyogs bcu'i de bzhin gshegs pa thams cad dang /_'das pa dang /_ma 'ongs pa na 'byung bar 'gyur ba'i de bzhin gshegs pa thams cad yid la byed cing /_sangs rgyas rjes su dran pa'i shes rab kyi blo dang rab tu ldan par 'gyur ro/_/lan 'ga' yang pha 
[\[59a.7\]]rol tu phyin pa drug dang 'bral bar mi 'gyur ro/_/sbyin pa dang /_tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa las yongs su nyams par mi 'gyur ro/_/byang chub tu mngon par rdzogs par sangs rgyas kyi bar du nam yang 
[\[59b\]]
[\[59b.1\]]rmongs par mi 'gyur ro/_/chos thams cad kyi de bzhin nyid la yang dag par rjes su song ba zhes bya ba'i de kho na nyid dang rab tu ldan par 'gyur ro/_/blo gros dpag tu med pa dang ldan pa phun sum tshogs par 'gyur ro/_/phyogs bcu'i de bzhin gshegs pa thams cad kyis rab tu dgongs 
[\[59b.2\]]par 'gyur ro/_/byang chub sems dpa' thams cad rjes su sems par 'gyur ro/_/'phags pa don yod pa'i zhags pa'i pha rol tu phyin pa drug yongs su rdzogs par byed pa'i gzungs chen po rdzogs so//_//paN+Di ta many+dzu shrI warma dang /_lots+tsha ba dge slong blo ldan shes rab kyis 
[\[59b.3\]]bsgyur cing zhus te gtan la phab pa/_lo ts+tsha ba chos kyi shes rab kyis kyang bsgyur te gtan la phab pa//[ {D688}]@#/_/rgya gar skad du/_da sha b+hU mi d+hA rA Ni/_bod skad du/_sa bcu pa'i gzungs/_sangs rgyas dang byang chub sems dpa' thams cad la 
[\[59b.4\]]phyag 'tshal lo/_/de nas gsang sngags la 'jug pa rnams kyis dgos pa thams cad so sor sgrub par 'gyur ba ni/_o~M zhes bya ba don yod zhags pa pad+ma gtsug tor gyi dkyil 'khor thams cad du gsang sngags yi ge gcig po 'jig rten mgon po'i spyan sngar 'bum dran par byas nas dang po 
[\[59b.5\]]la gnas par 'gyur ro/_/sngon sdig pa bsags pa'i sems can dmyal ba mi bzad pa gang ci yang rung ba de dag thams cad ji ltar rlung gis phyag dar gtor ba bzhin 'jig par 'gyur ro/_/dngos grub thams cad thob par 'gyur/_don thams cad rjes su 'jug par 'gyur/_de bzhin 
[\[59b.6\]]gshegs pa thams cad dang /_gang dkyil 'khor gyi lha gzhan yang dgyes par 'gyur la/_'phags pa spyan ras gzigs dbang phyug rtag tu mchog sbyin par mdzad do/_/gsang sngags o~M zhes bya ba dran nas tshe 'phos pa ni 'jig rten gyi khams bde ba can du 'gro bar 'gyur ro/_/gsang 
[\[59b.7\]]sngags yi ge gcig pa'o/_/o~M b+huHyi ge gnyis pa 'bum bzlas brjod byas nas gnyis pa'i yon tan thob par 'gyur ro/_/de bzhin gshegs pa snang ba mtha' yas kyi spyan sngar 'dug par 'gyur zhing /_mchog thams cad rjes su sbyin par mdzad do/_/sdig pa thams cad kyang 
[\[60a\]]
[\[60a.1\]]rnam par dag par mdzad/_sngon gyi las ngan gyi nad kyang sos par 'gyur/_nor gyi dbang phyug nor bu bzang po'i bu dbang du 'gyur zhing nye bar gnas par 'gyur ro/_/mi gang gis kyang phyir zhing bar chad byed nus par mi 'gyur/_tshe 'phos nas kyang ri gru 'dzin du skye bar 'gyur/_
[\[60a.2\]]don yod zhags pa'i dngos grub kyang thob par 'gyur ro/_/yi ge gnyis pa'o/_/o~M pad+me/_gsang sngags yi ge gsum pa 'bum bzlas brjod byas nas gsum pa la yang dag par 'jug par 'gyur/_pad+ma yangs pa'i dkyil 'khor gyi phyag rgya dang gsang sngags gang yin pa thams 
[\[60a.3\]]cad la zhugs par 'gyur/_'phags pa spyan ras gzigs dbang phyug gzhon nu'i cha byad can mdun na bzhugs par 'gyur ro/_/'dod pa thams cad kyi mchog rjes su sbyin par mdzad do/_/don yod zhags pa'i pad+ma gtsug tor gyi dkyil 'khor ston par mdzad/_de bzhin gshegs 
[\[60a.4\]]pa thams cad kyi gsang ba'i dkyil 'khor rnams ston par mdzad/_thams cad du dngos grub rjes su sbyin par mdzad do/_/yi ge gsum pa'o/_/oM pad+ma hrIHgsang sngags yi ge bzhi pa 'bum bzlas brjod byas na sa bzhi pa la 'jug par 'gyur/_'phags pa de bzhin gshegs 
[\[60a.5\]]pa mi 'khrugs pa sku mdog gser gyi kha dog can mdun na bzhugs shing dpung pa brkyang nas phyag spyi bor 'jog par mdzad la/_rig sngags 'chang la legs so zhes bya ba rjes su sbyin par mdzad de/_rig sngags 'chang tshur shog khyod kyi sdig pa dang sgrib pa thams cad yongs su dag 
[\[60a.6\]]ste/_rang gi ngo bo thams cad shin tu dri ma med par yongs su dag go/_/mi'i 'jig rten 'di nas tshe 'phos nas nga'i sangs rgyas kyi zhing du 'ong zhing tshe rabs dran par 'gyur ro/_/phyir zhing nams kyang mngal na gnas pas gos par mi 'gyur/_'jig rten pa'i dgos pa thams cad 'grub 
[\[60a.7\]]par 'gyur ro/_/sa bzhi pa'o/_/oM pad+ma b+hu dze gsang sngags yi ge lnga ba 'bum bzlas brjod byas nas lnga pa la gnas par 'gyur ro/_/de bzhin gshegs pa dgra bcom pa yang dag par rdzogs pa'i sangs rgyas pad+ma'i bla ma rab tu ston par mdzad do/_/sgrib pa thams cad 
[\[60b\]]
[\[60b.1\]]yongs su zad par 'gyur ro/_/rig sngags 'chang la legs so zhes bya ba'i sgra sbyin par 'gyur te/_rig sngags 'chang legs so legs so/_/khyod la bsod nams kyi phung po chen po skyes te/_rig sngags 'chang khyod dge ba'i rtsa ba chen po bskyed pas rig sngags 'chang khyod tshe 'phos 
[\[60b.2\]]nas de bzhin gshegs pa bye ba khrag khrig dgu bcu rtsa gnyis kyi drung du dge ba'i rtsa ba mtshungs par bskyed par 'gyur zhing /_nga'i sangs rgyas kyi zhing du skye bar 'gyur/_khyod kyis don yod zhags pa'i pad+ma'i gtsug tor gyi snying po dang /_gsang ba'i dkyil 'khor dang /_phyag rgya chen 
[\[60b.3\]]po'i rim par bye ba 'grub cing rig sngags 'chang khyod sdig pa dang sgrib pa thams cad spangs kyis bya ba thams cad gyis shig_/yid la bya ba'i sgrub pa thams cad ji ltar 'dod pa bzhin du de dag thams cad shin tu grub par 'gyur ro/_/sa lnga pa'o/_/o~M pad+ma lo ki te/_gzungs 
[\[60b.4\]]sngags yi ge drug pa 'bum bzlas brjod byas nas drug pa 'thob ste 'jug par 'gyur/_de bzhin gshegs pa thams cad snang bar mdzad par 'gyur/_stong gsum gyi stong chen po'i 'jig rten gyi khams kyi rdul phra mo snyed kyi de bzhin gshegs pa dgra bcom pa yang dag par rdzogs 
[\[60b.5\]]pa'i sangs rgyas rnams gzigs shing mngon sum du ston par mdzad/_dbugs 'byin par mdzad do/_/de nas de bzhin gshegs pa dgra bcom pa yang dag par rdzogs pa'i sangs rgyas pad+ma gzigs pa'i rgyal mtshan des rig sngags 'chang de la yang dag par dbugs 'byin par mdzad 
[\[60b.6\]]de/_rig sngags 'chang khyod nga'i sangs rgyas kyi zhing du byang chub kyi snying po'i mthar thug gi bar du tshur shog_/las byas pa shin tu yongs su zad cing /_khyod kyis sems can dmyal ba'i sgo rnams bcad/_khyod kyis sangs rgyas kyi zhing thams cad kyi sgo rnams ni phye/_khyod kyis de bzhin 
[\[60b.7\]]gshegs pa rnams kyi sa bon dang rigs spyi ni khong du chud/_khyod kyis don yod pa'i zhags pa'i pad+ma'i gtsug tor gyi snying po dang /_gsang ba'i dkyil 'khor ni grub/_khyod kyis thams cad du gnas kyi sgo rnams ni phye bas/_'jig rten dang 'jig rten las 'das pa'i las sgrub pa rnams ji 
[\[61a\]]
[\[61a.1\]]ltar yid la byas pa bzhin las thams cad byos shig_/oM pad+ma dz+wa la hU~M d+h+r-ika_/yi ge bdun pa 'bum bzlas brjod byas ma thag tu ting nge 'dzin pad+ma dri ma med pa sgrib pa dang bral ba dag pa zhes bya ba thob par 'gyur la/_ting nge 'dzin gang thob pas lus shin tu 'bar bar 'gyur 
[\[61a.2\]]zhing /_'od zer kha dog sna tshogs su 'gyur/_sa bdun pa la gnas par 'gyur/_lus kyi snang ba gang gis stong gsum gyi stong chen po'i 'jig rten gyi khams kyi sangs rgyas kyi zhing thams cad kyi gnas rnams snang bar byed cing /_gang dang gang du 'od zer chen po cher 'bar ba rnam pa sna 
[\[61a.3\]]tshogs pa dag bab pa las me tog gi char sna tshogs pa rnams 'byung bar 'gyur la/_de bzhin gshegs pa la mchod par 'gyur ro/_/de nas de bzhin gshegs pa dgra bcom pa yang dag par rdzogs pa'i sangs rgyas dri ma med pa'i 'od zer 'bar ba gser gyi kha dog can dpung pa brkyang 
[\[61a.4\]]ste/_phyag g.yas pa rig sngags 'chang gi spyi bor 'jog cing legs so zhes bya ba byin nas dbugs 'byin par mdzad de/_rig sngags 'chang legs so legs so 'di ni sangs rgyas bcom ldan 'das kyi snying po gsang ba brjod kyi cho ga mchod pa'i mchog yin no/_/'di ni 'phags pa spyan 
[\[61a.5\]]ras gzigs dbang phyug gi snying po gsang ba gces pa'i dkyil 'khor don yod pa pad+ma gtsug tor gyi snying po yang dag pa'o/_/rig sngags 'chang khyod kyi dkyil 'khor mtha' dag rdzogs pa dang /_pad+ma gtsug tor gyi snying po'i cho ga zhib mo dang /_don yod zhags pa'i snying 
[\[61a.6\]]por sprul pa grub kyis/_rig sngags 'chang ba'i sangs rgyas kyi zhing du song la sangs rgyas kyi mdzad pa gyis shig_/o~M a mo g+ha ma Ni pad+me/_gzugs kyi snying po yi ge brgyad pa 'bum bzlas brjod byas na lus shin tu yongs su dag cing dri ma med par 'gyur/_bzlas brjod 
[\[61a.7\]]byas pa tsam gyis nor bu rin po che me shel ltar phyi nang shin tu yongs su dag pa ste/_de ltar rig sngags 'chang lus yongs su dag par 'gyur sa brgyad pa la gnas par 'gyur/_byang chub sems dpa' sems dpa' chen po 'phags pa spyan ras gzigs dbang phyug rang gi 
[\[61b\]]
[\[61b.1\]]lus yongs su dag pa rang gi gzugs kyi ngo bor ston cing /_rig sngags 'chang gi mdun du gnas pa la rig sngags 'chang yang dag par dbugs 'byin par mdzad de/_phyag g.yas pa mgo'i spyi bor 'jog pa mdzad/_legs so zhes bya ba yang sbyin par mdzad de/_rig 
[\[61b.2\]]sngags 'chang legs so legs so/_/rig sngags 'chang khyod lhag pa'i bsam pa dga' ba la zhugs so/_/rig sngags 'chang sangs rgyas kyi zhing mnyam par 'brel ba'i 'jig rten rnam par lta bar tshur shog_/der khyod kyis sangs rgyas kyi mdzad pa byed par 'gyur ro/_/khyod 
[\[61b.3\]]kyis don yod zhags pa pad+ma'i gtsug tor gyi snying po dkyil 'khor gsang ba grub kyis/_'jig rten dang /_'jig rten las 'das pa'i sgrub pa dam pa bya ba thams cad gyis shig_/oM pad+mo lo tsa ni hu ru hU~M/_gzungs sngags yi ge dgu pa 'bum bzlas brjod byas nas dgu pa la 
[\[61b.4\]]gnas par 'gyur/_'phags pa spyan ras gzigs dbang phyug gi sras kyi gtso bor 'gyur/_de bzhin gshegs pa dgra bcom pa yang dag par rdzogs pa'i sangs rgyas bye ba khrag khrig dgu bcu dag rig sngags 'chang la mngon sum du ston cing /_sangs rgyas kyi yul rnam par 
[\[61b.5\]]sprul pa sna tshogs ston par byed de/_rig sngags 'chang gi spyi bor thams cad kyi phyag 'jog par mdzad de/_legs so zhes bya ba yang sbyin pa mdzad de/_rig sngags 'chang chen po legs so legs so/_/khyod kyis ngal zhing sbyangs pa'i las legs par sgrub par byas so/_/khyod 
[\[61b.6\]]kyis 'jig rten pa dang /_'jig rten las 'das pa sangs rgyas nyid du sgrub pa grub ste/_don yon zhags pa'i dkyil 'khor gyi cho ga zhib mor sgrub pa dang /_mdo sde dang /_lung dang bcas pa sgrub pa dang /_'jig rten gyi 'dren pas bstan pa gang yin pa de dag grub pa yin/_oM pad+mo Sh+NI Sha bi ma le hU~M phaT/_
[\[61b.7\]]gsang sngags yi ge bcu pa 'bum bzlas brjod byas na phyir mi ldog par gyur nas sa bcu la gnas par 'gyur zhing /_lha dang /_mi'i skye dgu dag 'di ni de bzhin gshegs pa'o/_/zhes brjod la/_bla na med pa yang dag par rdzogs pa'i byang chub las phyir mi ldog par 'gyur/_
[\[62a\]]
[\[62a.1\]]don yod zhags pa pad+ma'i gtsug tor gyi 'khor los sgyur bar 'gyur te/_the tshom mi bya'o/_/gsang sngags yi ge bcu pa'i sgrub pa de kho na nyid kyi dngos grub bla na med pa 'di ni don yod zhags pa'i snying po rnam par sprul pa bzlas brjod tsam gyis 'grub pa yin te/_bdag 
[\[62a.2\]]gis sngar bstan pa thams cad lhag par zhen pa gtsang ma/_gtsang sbra spyod pa/_gos gtsang ma bgos pa/_byams pa'i sems dang /_snying rje skyes pa/_bden par smra ba/_bla ma la gus pa/_dkon mchog gsum la dad pa che ba/_bla ma dang slob dpon la rtag tu mchod pa byed pa 
[\[62a.3\]]'di ni bzlas brjod kyi cho ga yin te/_sangs rgyas kyi byang chub bla na med par bstan to/_/sa bcu pa'i gzungs phan yon dang rtog pa rdzogs so//[ {D689}]@#/_/rgya gar skad du/_Ar+ya a mo g+ha pA sha kalpa rA dza bi d+hi nA ma/_
[\[62a.4\]]bod skad du/_'phags pa don yod zhags pa'i rtog pa'i rgyal po'i cho ga zhes bya ba/_sangs rgyas dang byang chub sems dpa' thams cad la phyag 'tshal lo/_/de nas byang chub sems dpa' sems dpa' chen po 'phags pa spyan ras gzigs dbang phyug gis bcom ldan 'das la 'di 
[\[62a.5\]]skad ces gsol to/_/bcom ldan 'das deng bdag cag gis 'khor gyi dkyil 'khor gyi dbus su sangs rgyas dang /_byang chub sems dpa' thams cad kyis phyag bgyis shing bsngags pa don yod pa'i zhags pa'i rtog pa'i rgyal po'i cho ga zhib mo zhes bgyi ba 'di nyid skye bo mang po 
[\[62a.6\]]la sman pa dang /_skye bo mang po la bde ba dang /_'jig rten la snying brtse ba dang /_rjes su brtse bar bgyi ba'i slad du brjod par bgyi yis gson cig_/oM pad+ma ha sta ma hA a mo g+ha pA sha sa hA yaM sa ma ya hr-i da yAM tsa ra tsa ra hU~M/_don yod pa'i zhags pa'i rang bzhin gyi spyan ras gzigs 
[\[62a.7\]]kyi snying po zhes bgyi ste/_las thams cad kyang bgyi ba'o/_/o~M di bya saM pU ra naM ge bi lo ki k+Sha Ni hU~M/_'khar gsil gyi rig pa ste/_lan nyi shu rtsa gcig bzlas na sgra grag pas sems can rnams ngan 'gro las thar bar 'gyur ro/_/oM pat+t+ra pU ra ya a mo g+ha ba to sa man+ta pra b+he swA hA/_
[\[62b\]]
[\[62b.1\]]lhung bzed kyi rig pa ste/_lan nyi shu rtsa gcig bzlas na bdud rtsi'i rnam par 'gyur zhing gang gis zos pa rnams ngan 'gro las thar bar 'gyur ro/_/phyag rgya thal mo lhan cig tu dam du sbyar ba las slar pad+ma'i tshul du bgyis nas mdzub mo nor bu lta bur bgyis te/_gung mo yid 
[\[62b.2\]]tsam bkug pa ni yid bzhin gyi nor bu chen po'i rgyal mtshan gyi rtse mo'i phyag rgya ste/_lag pa spyi bor bkan nas bzhag pa spyi bor dbang bskur ba'i rig pa 'di lan bdun brjod do/_/oM t+yai d+hA a nu ga ta/_a b+hi Shiny+tsa tu mAM sarba trai ya d+h+wi ke pad+ma ma Ni su pad+me a mo g+he sarba ta thA ga tA ya a 
[\[62b.3\]]d+hiSh+Thi te hU~M/_rig pa 'dis dbang bskur ba tsam gyis rig sngags 'chang la de bzhin gshegs pa thams cad kyis dbang bskur bar 'gyur ro/_/'phags pa spyan ras gzigs dbang phyug gis dbang bskur bar 'gyur ro/_/rig sngags 'chang gi rgyal po chen por yang 'gyur ro/_/
[\[62b.4\]]rig sngags thams cad kyang 'grub par 'gyur ro/_/nyon mongs pa'i sgrib pa thams cad kyang rnam par dag par 'gyur ro/_/'jig rten gyi gtso bo gcig pu'i gnas su yang 'gyur bar the tshom ma mchis so/_/oM pad+moSh+NI Sha bi ma le hU~M phaT/_bcom ldan 'das rigs kyi bu'am rigs 
[\[62b.5\]]kyi bu mo gang la las gsang sngags kyi snying po yi ge bcu pa 'di snying rje dang ldan par bgyis te bzlas brjod bgyis na byang chub las phyir mi ldog par 'gyur ba nas sa bcu la gnas pa'i bar du 'gyur zhing /_lha dang /_mi'i skye dgu dag gis 'di ni de bzhin gshegs pa'o zhes brjod par 'gyur 
[\[62b.6\]]la/_bla na med pa yang dag par rdzogs pa'i byang chub las phyir mi ldog par 'gyur te/_don yod pa'i zhags pa'i pad+ma'i gtsug tor dri ma med pa'i 'khor los sgyur bar 'gyur te 'di la the tshom ma mchis so/_/bcom ldan 'das gsang sngags kyi snying po yi ge bcu pa 'di ni yon tan chen 
[\[62b.7\]]po tshad ma mchis pa rnams dang ldan par rig par bya'o/_/bcom ldan 'das kyis bka' stsal pa/_rigs kyi bu de de bzhin no/_/de de bzhin te/_rigs kyi bu gzungs sngags kyi snying po 'di dag ni yi ge 'bru re re tsam bzlas brjod byas pa tsam gyis kyang sangs rgyas kyi mdzad pa byed par 
[\[63a\]]
[\[63a.1\]]'gyur na/_rigs kyi bu gang gis ched du gnyer te/_ches ngal zhing dub par bzlas brjod dang /_sgrub pa dang /_cho gas tshul bzhin du rgyas par sgrub pa rnams lta smos kyang ci dgos/_don yod pa'i zhags pa'i pad+ma'i gtsug tor dri ma med pa'i snying po khro bo'i gzungs 
[\[63a.2\]]sngags rim par phye ba gsang sngags chen po yi ge bcu pa 'di lan cig tsam dran nam/_bklags sam/_ming tsam yang bzung ngam/_dus tshigs 'ga' rer dran pa tsam gyis kyang sems can de'i mtshams med pa'i las byas pas mnar med pa'i dmyal bar gzhol ba tshe bskal 
[\[63a.3\]]par gnas par 'gyur ba yang las thams cad rnam par dag par 'gyur ro/_/sdig pa dang sgrib pa thams cad kyang rang rab tu zad par 'gyur/_lus yongs su dag cing dri ma med par 'gyur/_sgrib pa dang /_nyon mongs pa thams cad dang bral bar 'gyur/_tshe 'phos 
[\[63a.4\]]nas kyang bde ba can gyi 'jig rten gyi khams su pad+ma las brdzus te skye bar 'gyur ro/_/tshe rabs thams cad du skye ba dran par 'gyur/_nam yang ngan 'gror 'gro bar mi 'gyur/_bskal pa bye ba 'bum phrag brgyad cur 'khor los sgyur ba'i mchog tu 'gyur ro/_/sangs rgyas 
[\[63a.5\]]kyi zhing nas sangs rgyas kyi zhing rnams su 'gro bar 'gyur/_sangs rgyas bcom ldan 'das rnams kyis rab tu dgongs par 'gyur ro/_/sgrub pa'i cho ga'o/_/de nas bcom ldan 'das kyis gsang ba pa'i bdag po lag na rdo rje la bka' stsal pa/_lag na rdo rje gsang sngags kyi rtsa 
[\[63a.6\]]ba don yod pa'i zhags pa'i pad+ma'i gtsug tor gyi snying po dri ma med pa gsang ba 'di rig sngags 'chang ba'i rigs kyi bu'am/_rigs kyi bu mo'am/_dge slong ngam/_dge slong ma'am/_dge bsnyen nam/_dge bsnyen ma gang la las lan cig tsam yang dran pas yid la byed 
[\[63a.7\]]cing /_yongs su dag pa'i bdag nyid snying rje chen po dang /_byams pa'i sems dang ldan pa dang /_lhag pa'i bsam pas sems can thams cad yongs su mi gtong ba'i blo dang /_dmigs pa dang ldan pas sems can gang yang rung ba'i rna khung du brjod na sems can de dag ngan 
[\[63b\]]
[\[63b.1\]]song du skye bar mi 'gyur te de ni gnas med do/_/sems can de dag thams cad dge ba'i rtsa ba chen po dang yang ldan par 'gyur ro/_/lan gnyis brjod na nad thams cad rab tu zhi bar 'gyur ro/_/lan gsum brjod na rims dang /_'brum bu dang /_'bras dang /_lhog pa dang /_
[\[63b.2\]]me dbal dang /_g.yan pa dang /_rkang shu dang /_mdze nad thams cad rab tu zhi bar 'gyur ro/_/lan bzhi brjod na/_dug dang /_dbyig dug dang /_byad dang /_gshed byed/_thams cad rab tu zhi bar 'gyur ro/_/lan lnga brjod na 'thab pa dang /_rtsod pa dang /_'gyed pa 
[\[63b.3\]]dang /_shags su gyur pa thams cad rab tu zhi bar 'gyur ro/_/lan drug brjod na 'jigs pa thams cad dang /_gdon thams cad dang /_rims thams cad dang /_pha rol gyi gnod pa thams cad rab tu zhi bar 'gyur ro/_/lan bdun brjod na dus ma yin par 'chi ba thams cad 
[\[63b.4\]]dang /_sems can thams cad kyi 'tshe ba dang /_yams thams cad rab tu zhi bar 'gyur ro/_/lag na rdo rje de lta bas na sems can thams cad kyi don du nyin re bzhin du tshig gzhan mi smra bar snying po 'di lan bdun bdun bzlas par bya'o/_/lag na rdo rje gang la la dag 'di 
[\[63b.5\]]ltar sdig pa mi dge ba bcu rab tu spyod pa/_mtshams med pa byed pa/_dam pa'i chos la skur pa 'debs pa/_'phags pa'i gang zag la rab tu brnyas pas de dag sems can dmyal bar gzhol ba'i tshe'i dus byas par gyur pa dang /_dge slong gang la la dag rang gi bslab pa'i 
[\[63b.6\]]sdom pa dral ba/_tshul khrims kyi sdom pa ral cing zhigs pa dang /_mkhan po dang /_slob dpon la ma gus shing 'khu ba dang /_dam pa'i chos la rma 'byin pas tshe'i dus byas par gyur nas sems can dmyal bar gzhol bar gyur pa de dag gi don du bye ma gtsang ma la lan grangs bdun 
[\[63b.7\]]bdun bzlas nas/_dur khrod du bor ba'i ro dang /_ro bsregs pa'i rus pa'am/_dur mchad du bcug pa'i ro'am/_rus pa la bye ma des gtor bar bya'o/_/gang dang gang na sems can rnams kyi rus pa gang dag yod pa de dang de dag tu bye ma des gtor ma thag tu/_de dang der bye mas phog 
[\[64a\]]
[\[64a.1\]]pa'i sems can de dag rnams sems can dmyal ba dang /[ {]yi dgas [,]yi dwags [}]dang /_dud 'gro dang /_sha za'i skye gnas dang /_gnod sbyin gyi skye gnas su skyes par gyur na yang de dag de'i mod la tshe brjes nas thams cad mtho ris kyi 'jig rten lha dang mi'i gnas su rab tu gzhol 
[\[64a.2\]]bar 'gyur zhing /_phyin chad nam yang sems can thams cad dmyal ba dang /[ {]yi dgas [,]yi dwags [}]dang /_dud 'gro'i 'gro ba rnams su skye bar mi 'gyur ro/_/gzungs sngags yi ge bcu pa 'di nyid gro ga dang /_ras sam shog bu la bris te mchod rten gyi nang du bcug na/_gnas der srog chags 
[\[64a.3\]]rkang gnyis pa dang /_rkang bzhi pa dang /_rkang [{]mangs [,]mang [}]pa dang /_rkang med pa gang dag nye bar 'ongs pa de dag thams cad mchod rten de'i grib ma phog pa tsam gyis de dag gi sdig pa dang /_sgrib pa thams cad rnam par dag cing mtho ris su gzhol bar 'gyur ro/_/[{]ri dgas [,]ri dwags [}]dang /_bya 
[\[64a.4\]]dang /_wa dang /_khyi dang /_ne'u le dang /_grog sbur dang /_sbrul dang /_rus sbal dang /_lag 'gro la sogs pa srog chags phra mo gang dag gis mchod rten de'i grib ma la 'grims pa thams cad kyang grib ma phog pa tsam gyis de dag rnams kyi sdig pa dang /_sgrib pa thams cad 
[\[64a.5\]]rnam par dag par 'gyur zhing de dag thams cad kyang mtho ris kyi 'jig rten du gzhol bar 'gyur ro/_/bud dung la sogs pa la lan bdun bzlas brjod byas nas gnas mthon po'i rtse mo nas dung de bus na/_sems can gang dag gis dung de'i sgra thos pa'i skyes pa'am/_bud med dam/_
[\[64a.6\]]khye'u'am/_bu mo'am/_lha'am/[ {]yi dgas [,]yi dwags [}]sam/_dud 'gro'i skye gnas su gtogs pa de dag thams cad bde 'gro mtho ris kyi 'jig rten du gzhol bar 'gyur zhing dge ba'i bshes gnyen rnams dang phrad nas chos thos te rim gyis mya ngan las 'da' ba'i bar du 'gyur ro/_/sems 
[\[64a.7\]]can gang dag sbyin pa la dga' ba dang /_gang dag bsnyen gnas la nye bar gnas pa dang /_gang dag skyabs gsum nye bar gzung ba dang /_gang dag tshul khrims yongs su dag pa dang ldan pa dang /_gang dag byang chub sems dpa'i sdom pas yang dag par bsdams pa de 
[\[64b\]]
[\[64b.1\]]dag gis sgra de thos na/_de dag thams cad byang chub las phyir mi ldog cing myur du bla na med pa yang dag par rdzogs pa'i byang chub tu mngon par 'tshang rgya bar 'gyur ro/_/tshe de brjes ma thag tu 'jig rten gyi khams bde ba can du skye bar 'gyur ro/_/tsan+dan dkar po la lan bdun bzlas 
[\[64b.2\]]brjod byas nas dge 'dun gyi kun dga' ra ba'am/_dkor sa'am/_skye bo'i dbus sam/_rgyal po'i pho brang du bdug par byas na/_gang dag de'i dri la bsnams pa'i sems can de dag thams cad kyang las dang nyon mongs pa'i sgrib pa thams cad rnam par byang bar 'gyur te/_sangs 
[\[64b.3\]]rgyas kyi sku yongs su rdzogs pa rab tu 'thob pa'i bar du 'gyur ro/_/chos gos la rab tu bdugs nas lus la gyon na gang zag de'i sdig pa dang /_sgrib pa thams cad ma lus par rnam par dag par 'gyur ro/_/lus la bab pa tsam gyis bag chags kyi dri ma dang /_ser sna 
[\[64b.4\]]dang nyon mongs pa'i skyon thams cad spangs par 'gyur ro/_/gos la bdugs te bcangs pa tsam gyis 'jig rten thams cad dbang du 'gyur ro/_/bdag gi gos la rab tu bdugs te rgyal po'i pho brang du zhugs na rgyal po dang /_btsun mor bcas pa rnams dbang du 'gyur ro/_/kun 
[\[64b.5\]]gyi mchod gnas chen por 'gyur ro/_/'jig rten thams cad kyi bla mar 'gyur ro/_/'phags pa'i dge 'dun gyi dbus su zhugs na dge 'dun thams cad kyi mchod gnas chen por 'gyur ro/_/skye bo'i tshogs chen po'i nang du zhugs na nor dang /_longs spyod chen po 'phel 
[\[64b.6\]]bar 'gyur zhing mchod gnas chen po'i 'os su yang 'gyur ro/_/tsan+dan gyi bdug pa'i cho ga'o/_/don yod pa'i zhags pa'i rtog pa las pad+ma'i gtsug tor dri ma med pa'i snying po'i le'u ste bzhi pa'o//_//de nas khro bo'i rgyal po che'i/_/rtog pa rab tu bshad bya ste/_/
[\[64b.7\]]don yod rgyal po rmad byung tshe/_/kun tu dngos grub thogs med cing /_/dkyil 'khor kun tu dbang bskur bas/_/sdang ba thams cad rab tu 'joms/_/bdud dang bgegs dpung rnam par 'jig_/gnod sbyin srin po gsang ba pa/_/'byung po thams cad rab tu 'bros/_/
[\[65a\]]
[\[65a.1\]]bsam pa thams cad rab rdzogs byed/_/oM b+h+r-i kuTidaMSh+Te a mo g+ha sa ma ye/_a b+hi Shiny+tsa mAM sarba bid a mo g+ha aMg ab+hi She ka hU~M/_mi li mi li swA hA/_khro bo'i rgyal po'i snying po'o/_/de nas sku gzugs kyi cho ga ni dngul la khro bo'i rgyal po sor bcu gnyis kyi tshad 
[\[65a.2\]]tsam shin tu mdzes shing tshad dang ldan pa/_gdong gsum pa/_ral pa'i thor tshugs can/_rgyal ba 'od dpag tu med pas spyi bor brgyan pa/_zla ba tshes pa mgo la thogs pa/_gdong gsum gyi dang po khro ba/_g.yas cung zad 'dzum pa/_g.yon gad mo dgod pa/_lag pa bzhi pa/_
[\[65a.3\]]g.yas dang po na pad+ma/_'og ma na ral gri 'phyar ba/_g.yon dang po na zhags pa/_'og ma mdung rtse gsum pa/_rgyan thams cad kyis brgyan pa pad+ma dang zla ba'i gdan la rgyal po'i rol stangs kyis 'dug pa/_gcan gzan khro bo'i pags pas smad dkris pa'o/_/g.yas phyogs su 
[\[65a.4\]]ni lha mo sgrol ma ut+pa la thogs pa rgyan thams cad kyis rab tu brgyan pa'o/_/g.yon phyogs su ni lha mo rig sngags kyi rgyal mo nor bu rin po che thogs pa/_rgyan thams cad kyis rab tu brgyan pa'o/_/'jig rten dbang phyug gi drung du rig sngags 'chang pus mo btsugs pa lag na 
[\[65a.5\]]spos phor thogs shing bgrang phreng 'dzin pa bcom ldan 'das la gyen du blta ba'o/_/yang na ni ri mor bri bar bya ste cho ga bzhin no/_/gzugs brnyan de dag gi drung du ba'i lci bas byug pa byas la/_tsan+dan dkar po'i dkyil 'khor bya zhing gur gum gyis mchod yon bya ste/_me tog la 
[\[65a.6\]]sogs pas yang dag par mchod par bya'o/_/dkyil 'khor de'i steng du khro bo'i rgyal po bzhugs su gsol te/_de'i drung du bzlas brjod stong phrag brgyad bya'o/_/de nas gzugs brnyan de 'gul zhing g.yo bar 'gyur ro/_/rkang pas phan tshun du 'chag par 'gyur/_gzugs 
[\[65a.7\]]las 'od zer 'byung bar 'gyur/_tshig 'byin par 'gyur/_legs so zhes sgra 'byin par 'gyur/_lag pa g.yas pa rig sngags 'chang gi spyi bor 'jog par 'gyur/_yid la bsams so cog thams cad dang /_mchog thams cad yongs su rdzogs par 'gyur ro/_/bzlas 
[\[65b\]]
[\[65b.1\]]brjod rdzogs pa'i mod la 'phags pa spyan ras gzigs dbang phyug khro bo'i rgyal po rang gi mdun na bzhugs par 'gyur ro/_/dran pa tsam gyi mod la dngos grub thams cad 'grub par 'gyur ro/_/las thams cad kyang byed par 'gyur ro/_/bklags pas las thams cad 
[\[65b.2\]]dang /_dngos grub thams cad 'grub par 'gyur ba dang /_grub pa thams cad ston par 'gyur ro/_/khro bo'i rgyal po chen po'i zhags pa nas bzung ste/_bzlas brjod stong rtsa brgyad byas na sngon chad bsags pa'i bsod nams dang /_las kyi bgo skal thams cad mngon sum du 
[\[65b.3\]]'gyur ro/_/tshe'i mthar thug gi bar du dpal chen po thob pa dang /_che ba nyams su myang bar 'gyur ro/_/gdong du bltas te bzlas brjod stong rtsa brgyad byas na dbang phyug chen po'i dngos grub thob par 'gyur ro/_/pad+ma nas bzung ste bzlas brjod stong rtsa brgyad byas na nyon 
[\[65b.4\]]mongs pa dang /_nye ba'i nyon mongs pa thams cad dang bral bar 'gyur ro/_/ral gri nas bzung ste/_bzlas pa stong rtsa brgyad byas na nam mkha' la 'gro ba'i dngos grub thob par 'gyur ro/_/rtse gsum nas bzung ste/_stong rtsa brgyad bzlas brjod byas na/_'jig rten 
[\[65b.5\]]gsum gyi dbang phyug tu 'gyur ro/_/'gro ba thams cad dbang du 'gyur ro/_/rked pa nas bzung ste bzlas pa stong rtsa brgyad byas na sngon gyi tshe rabs dran par 'gyur ro/_/rgyal po dang btsun mo 'khor dang bcas pa rnams dbang du 'gyur te/_bdag nyid ji srid 'tsho'i bar du nor 
[\[65b.6\]]rnams nye bar gnas par 'gyur ro/_/cod pan la lan brgya rtsa brgyad bzlas te/_khro bo'i rgyal po'i dbu la bcings na nges par dbang bskur ba thob par 'gyur te/_'di la the tshom dang yid gnyis bskyed par mi bya'o/_/bzlas brjod dang /_sgrub pa 'di dag gis ni 'phags pa spyan ras 
[\[65b.7\]]gzigs dbang phyug khro bo'i rgyal po'i gzugs kyis rig sngags 'chang gi mdun du byon te/_ci dgos pa thams cad byed par 'gyur ro/_/'phags pa don yod zhags pa'i rtog pa'i rgyal po'i cho ga las phyung ba rdzogs so//_//paN+Di ta many+dzu shrI warma dang /_
[\[66a\]]
[\[66a.1\]]lo ts+tsha ba dge slong blo ldan shes rab kyis bsgyur cing zhus te gtan la phab pa//[ {D690}]@#/_/byang chub sems dpa' 'phags pa spyan ras gzigs dbang phyug lag pa stong dang /_mig stong dang /_
[\[66a.2\]]ldan pa'i cho ga zhib mo/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das shAkya thub pa/_ri gru 'dzin na byang chub sems dpa' 'phags pa spyan ras gzigs dbang phyug gi 
[\[66a.3\]]gnas na/_rin po che bkod pa'i 'khor gyi khyams na bzhugs shing /_bcom ldan 'das rin po che'i seng ge'i khri la bzhugs te/_khri de ni rin po che'i mchog sna tshogs du mas spras pa/_rin po che sna bdun gyi rgyal mtshan rnams kyis yongs su brtsegs pa lha'i ba dan 
[\[66a.4\]]dpyangs pa ste/_de'i tshe sangs rgyas bcom ldan 'das seng ge'i khri de nyid la bzhugs nas 'di snyam dgongs te/_ngas byang chub sems dpa' thams cad 'dzin pa'i gzungs bshad gor ma chag snyam du dgongs so/_/byang chub sems dpa' sems dpa' chen po du ma dang /_
[\[66a.5\]]thabs cig tu bzhugs pa la 'di lta ste/_byang chub sems dpa' gzungs kyi dbang phyug rgyal po dang /_byang chub sems dpa' sems dpa' chen po rin po che'i rgyal po dang /_byang chub sems dpa' sman gyi rgyal po dang /_byang chub sems dpa' sman gyi sde dang /_byang chub 
[\[66a.6\]]sems dpa' 'phags pa spyan ras gzigs dbang phyug dang /_byang chub sems dpa' mthu chen thob pa dang /_byang chub sems dpa' pad+ma'i spyan dang /_byang chub sems dpa' bkod pa chen po dang /_byang chub sems dpa' rin po che'i snying po dang /_byang chub sems 
[\[66a.7\]]dpa' dpal gyi snying po dang /_byang chub sems dpa' rdo rje'i snying po dang /_byang chub sems dpa' nam mkha'i snying po dang /_byang chub sems dpa' byams pa dang /_byang chub sems dpa' kun tu bzang po dang /_byang chub sems dpa' 'jam dpal la sogs pa/_
[\[66b\]]
[\[66b.1\]]byang chub sems dpa' chen po rnams kyang /_de bzhin gshegs pa thams cad kyis spyi bo nas dbang bskur ba/_chos kyi rgyal po chen po rnam thos kyi sras sha stag dang thabs cig go/_/'od srung chen po la sogs gang dag gis nyan thos dag gis bcu spyad par gyur pa/_nyan thos kyi 
[\[66b.2\]]dge 'dun dpag tu med pa/_grangs med pa/_tshangs pa dung la sogs pa tshangs ris kyi lha'i bu du ma dang /_lha'i bu sa 'tsho la sogs pa lha'i bu du ma dang /_rgyal po chen po bzhi 'phags skyes po la sogs pa du ma dang /_lha dang /_klu dang /_gnod sbyin dang /_dri za dang /_lha ma yin dang /_
[\[66b.3\]]nam mkha' lding dang /_mi'am ci dang /_lto 'phye chen po dang /_mi dang mi ma yin pa du ma dang /_klu'i rgyal po nus pa'i dra ba la sogs pa klu'i rgyal po du ma dang /_lha'i bu mo gzhon nu'i mig la sogs pa/_'dod pa na spyod pa'i lha du ma dang /_dgon pa'i lha du ma yang thabs cig 
[\[66b.4\]]go/_/'bab chu dang /_mtsho dang /_mtsho bran dang /_khron pa dang /_chu klung dang /_chu klung chen po dang /_sman dang /_rtswa dang /_shing gel ba dang /_nags tshal dang /_nags khrod dang /_gtsug lag khang dang /_khyim dang /_chu dang /_me dang /_rdul gyi ri dang /_
[\[66b.5\]]sa dang /_rgyal po'i khab dang /_mchod rten dang /_dri gtsang khang la sogs pa na gnas pa'i lha thams cad kyang der 'dus so/_/de nas byang chub sems dpa' 'phags pa spyan ras gzigs dbang phyug 'khor chen po de'i nang na 'dug pas/_rdzu 'phrul mngon par shes pa'i 'od zer 
[\[66b.6\]]rnams kyis ma tshor bar phyogs bcu'i sangs rgyas kyi zhing rnams khyab par snang bar byas shing /_stong gsum gyi stong po'i 'jig rten gyi khams 'di yang gser gyi kha dog lta bur byas so/_/lha dang klu thams cad dang /_lha mchog thams cad kyi khang pa dag kyang khrol zhes g.yos so/_/
[\[66b.7\]]chu klung dang /_chu klung chen po dang /_rgya mtsho chen po dang /_ri khor yug dang /_ri bo ri rab dang /_rdul gyi ri dang /_ri nag po thams cad kyang shin tu g.yos so/_/zla ba dang /_nyi ma dang /_rin po che dang /_me dang /_gza' dang /_rgyu skar gyi 'od kyang mog mog por byas 
[\[67a\]]
[\[67a.1\]]so/_/byang chub sems dpa' gzungs kyi dbang phyug rgyal pos ltas rmad du byung ba de mthong nas/_ltas sngon ma mthong ba la the tshom skyes te/_de stan las langs te thal mo sbyar te/_rdzu 'phrul mngon par shes pa'i ltas 'di sus bgyis zhes/_sangs 
[\[67a.2\]]rgyas bcom ldan 'das la tshigs su bcad pas zhus pa/_/deng su byang chub yang dag mthar thug gyur/_/thams cad ldan pa'i 'od zer su yis btang /_/'jig rten mgon po ci slad phyogs bcu yi/_/zhing rnams gser mchog 'dra bar gnas par gyur/_/stong gsum 'di ni ci 
[\[67a.3\]]slad tshig pa 'dra/_/deng 'dir su zhig gis ni dbang thob lags/_/sngon chad ma byung rdzu 'phrul stobs sus bstan/_/su yis 'dir ni zhing mang g.yos par bgyis/_/ci slad lha dang klu rnams khyim 'khrugs shing /_/gzhal med khang mchog dag kyang rab 'gul dang /_/
[\[67a.4\]]thams cad skrag nas rnam par blta zhing mchis/_/ci yi slad du stong gsum g.yos pa dang /_/gang gis 'khor 'dir the tshom skyes gyur de'i/_/rgyu dang su yi mthu lags ma 'tshal na/_/ci slad rdzu 'phrul mngon shes bstan bgyis pa/_/rgyal ba byams pa'i thugs can bka' 
[\[67a.5\]]stsal gsol/_/bcom ldan 'das kyis byang chub sems dpa' gzungs kyi dbang phyug rgyal po la bka' stsal pa/_/kye rigs kyi bu khyod la sogs pa 'di ltar shes par gyis shig_/da ltar 'khor gyi dkyil 'khor 'di na byang chub sems dpa' sems dpa' chen po ming 'phags 
[\[67a.6\]]pa spyan ras gzigs dbang phyug ces bya ba zhig yod de/_'di ni bskal pa du ma nas 'gro ba'i don mthar phyin pa/_byams pa dang /_snying rje dang thabs la mkhas pa/_bsgoms pas sgrub pa dang /_gzungs kyi sgo rnams la nus pa dang ldan pa ste/_sems can 
[\[67a.7\]]gyi khams thams cad la zhi ba dang /_bde bar 'dod pas rdzu 'phrul gyi stobs chen po 'di phyung ngo /_/bcom ldan 'das kyis de skad ces bka' stsal pa dang /_de nas de'i tshe byang chub sems dpa' 'phags pa spyan ras gzigs dbang phyug stan las langs te/_gos 
[\[67b\]]
[\[67b.1\]]legs par bgos nas/_sangs rgyas bcom ldan 'das la thal mo sbyar te/_'di skad ces gsol to/_/btsun pa bcom ldan 'das bdag la snying rje chen po'i rang bzhin gyis gsang sngags snying ltar bzung ba mchis te/_sems can gyi khams thams cad kyi phan pa dang /_
[\[67b.2\]]bde ba thob par bgyi ba dang /_sdig pa'i las thams cad dang /_las lci ba rnams 'byang bar bgyi ba dang /_bgegs dang mi khom pa rnams yongs su spang bar bgyi ba dang /_dge ba'i phyogs bsod nams thams cad 'phel bar bgyi ba dang /_dge ba'i rtsa ba'i sa bon thams cad yongs su 
[\[67b.3\]]rdzogs par bgyi ba dang /_'jigs pa dang /_gnod pa thams cad yongs su spang ba dang /_mchog thams cad myur du yongs su rdzogs par bgyi ba'i slad du/_bdag da de brjod par 'tshal na/_bcom ldan 'das thugs brtse ba'i slad du/_thugs rjes bdag la nges par gnang 
[\[67b.4\]]bar mdzad du gsol/_bcom ldan 'das kyis bka' stsal pa/_kye rigs kyi bu shin tu snying rje chen po dang ldan pa khyod/_sems can rnams la phan pa dang /_bde ba'i phyir/_gsang sngags gang brjod par 'dod pa 'di/_da ltar legs par khyod kyis dus la bab kyis myur du 
[\[67b.5\]]smros shig_/sangs rgyas bcom ldan 'das dang /_de bzhin du sangs rgyas bcom ldan 'das thams cad kyang rjes su thugs rang ngo /_/sangs rgyas bcom ldan 'das la byang chub sems dpa' 'phags pa spyan ras gzigs dbang phyug gis yang 'di skad ces gsol to/_/bcom 
[\[67b.6\]]ldan 'das bdag gis dran pa bskal pa du ma 'das par gyur pa na/_'dir sangs rgyas bcom ldan 'das 'od zer stong gi rgyal po dag par gnas pa zhes bgyi ba byung ste/_sangs rgyas bcom ldan 'das 'gro ba'i bla ma des bdag la byams pas dran par bgyi ba dang /_sems can 
[\[67b.7\]]thams cad la phan par bgyi ba'i slad du/_/thugs rje chen pos snying lta bu 'di yongs su rdzogs pa dang /_mi zlogs pa dang /_rgyas par bshad de/_gser gyi kha dog lta bu'i phyag bdag gi mgo la bzhag na/_'di skad ces kye rigs kyi bu khyod kyis ma 'ongs pa'i sdig pa can 
[\[68a\]]
[\[68a.1\]]gyi dus kyi sems can thams cad la phan pa dang /_bde ba chen po bya ba'i phyir/_snying lta bu'i gsang sngags 'di zung shig_/ces bka' stsal to/_/bdag ni de'i tshe thog ma nyid du sa dang po la gnas par gyur to/_/'di ltar bdag gis gsang sngags 'di lan cig thos 
[\[68a.2\]]pas de nyid na gnas bzhin du sa brgyad pa nges par rtogs par gyur to/_/bdag gis de'i tshe snying la bab pa dang /_dga' ba dang /_yid bde ba thob nas/_de nyid du bdag gis smon lam 'di skad btab ste/_'di ltar bdag ma 'ongs pa'i dus na/_sems can thams cad la phan pa dang /_
[\[68a.3\]]bde ba dang /_zhi bar bgyid nus par 'gyur zhe na/_da nges par bdag gi lus la lag pa stong dang /_mig stong yongs su rdzogs par gyur cig ces bgyis pa dang /_smon lam de skad btab ma thag tu de nyid na mchis bzhin du/_lag stong dang /_mig stong yongs su rdzogs par 
[\[68a.4\]]gyur to/_/phyogs bcu dag tu sa chen po yang rnam pa drug tu g.yos so phyogs bcu nas sangs rgyas bcom ldan 'das thams cad kyis 'od zer stong stong bdag gi steng du bkye nas/_phyogs bcu'i 'jig rten gyi khams mtha' yas pa snang bar gyur to/_/de slan chad sangs rgyas bcom 
[\[68a.5\]]ldan 'das du ma'i 'khor gyi dkyil 'khor rnams su yang dang yang du rnyed cing thos te/_de dag gi spyan sngar gzungs sngags 'di bzung ngo /_/yang dga' ba dang mgu ba du ma skyes par gyur to/_/bdag gis bskal pa du mar skye ba dang /_'chi ba nges par rtogs pa phra mo thob par gyur te/_
[\[68a.6\]]de slan chad rtag tu brjod cing bzung ste/_bskyud par ma gyur to/_/gzungs sngags 'di gzung ba'i don du bdag gang dang gang du skyes par rtag tu sangs rgyas bcom ldan 'das rnams kyi spyan sngar pad+ma las rdzus te skyes nas/_ma'i mngal du skye ba gzung bar ma gyur to/_/dge slong ngam/_
[\[68a.7\]]dge slong ma'am/_dge bsnyen nam/_dge bsnyen ma'am/_khye'u 'am/_bu mo gang la la zhig brjod cing 'dzin par 'tshal ba des/_sems can thams cad la byams pa'i bsam pa dang /_snying rje'i bsam pa'i sems bskyed par bgyi'o/_/thog mar bdag brjod pa'i 
[\[68b\]]
[\[68b.1\]]'og tu smon lam chen po 'di skad gdab par bgyi ste/_btsun pa spyan ras gzigs dbang phyug snying rje can khyod la phyag 'tshal lo/_/bdag nges par shes rab chen po'i ming thob par gyur cig_/btsun pa spyan ras gzigs dbang phyug snying rje can khyod la phyag 'tshal lo/_/bdag nges 
[\[68b.2\]]par sems can yongs su skyob par gyur cig_/btsun pa spyan ras gzigs dbang phyug snying rje can khyod la phyag 'tshal lo/_/bdag nges par myur du thabs la mkhas pa thob par gyur cig_/btsun pa spyan ras gzigs dbang phyug snying rje can khyod la phyag 'tshal lo/_/bdag nges 
[\[68b.3\]]par shes rab kyi grur zhugs par gyur cig_/btsun pa spyan ras gzigs dbang phyug snying rje chen po can khyod la phyag 'tshal lo/_/bdag nges par myur du sdug bsngal gyi rgya mtsho las rgal bar gyur cig_/btsun pa spyan ras gzigs dbang phyug snying rje chen po can khyod la phyag 'tshal 
[\[68b.4\]]lo/_/bdag tshul khrims kyi rkang pa dang ldan zhing lam myur du thob par gyur cig_/btsun pa spyan ras gzigs dbang phyug snying rje chen po can khyod la phyag 'tshal lo/_/bdag nges par myur du mya ngan las 'das pa'i ri la 'dzeg par gyur cig_/btsun pa spyan ras gzigs 
[\[68b.5\]]dbang phyug snying rje chen po can khyod la phyag 'tshal lo/_/bdag nges par myur du 'dus ma byas kyi khyim du 'jug par gyur cig_/btsun pa spyan ras gzigs dbang phyug snying rje can khyod la phyag 'tshal lo/_/bdag myur du chos kyi sku dang gcig tu gyur cig_/gang gi tshe bdag 
[\[68b.6\]]ral gri'i ri de la 'gro ba na ral gri'i ri de bsnyil zhing zhig par gyur cig_/gang gi tshe bdag me ma mur gyi nang du 'gro ba na/_me ma mur de rang med par gyur cig_/gang gi tshe bdag sems can dmyal ba'i lam du 'gro ba na/_sems can dmyal ba rnams rang bzhin gyis stongs par 
[\[68b.7\]]gyur cig_/gang gi tshe bdag gshin rje'i 'jig rten du 'gro ba na/[ {]yi dgas [,]yi dwags [}]rnams rang tshim par gyur cig_/gang gi tshe bdag lha ma yin gyi gnas su 'gro ba na/_de dag gi sems rang dul bar gyur cig_/gang gi tshe bdag dud 'gro rnams su 'gro ba na/_de dag ye 
[\[69a\]]
[\[69a.1\]]shes chen po'i de kho na rang thob par gyur cig ces de ltar smon lam de skad btab nas/_dad pa ldan zhing sems kyis dran par bgyis la/_bdag gi ming brjod par bgyi'o/_/de nas yang bdag slob dpon 'di lta ste/_de bzhin gshegs pa 'od dpag med 
[\[69a.2\]]rtag tu dran par bgyi'o/_/de nas gsang sngags 'di brjod par rigs so/_/nub gcig la 'di lan lnga brjod na/_bdag nyid kyi skye ba dang /_'chi ba bsags pa'i las lci ba stong phrag brgya dang /_bye ba stong phrag bcu bsags pa rnams spong bar 'gyur/_byang bar 'gyur 
[\[69a.3\]]ro/_/yang bcom ldan 'das la gsol pa/_btsun pa bcom ldan 'das lha dang mi thams cad snying rje chen po'i rang bzhin gyi gzungs sngags gzhi 'di ji lta ba bzhin du brjod cing 'dzin na/_gal te de dag 'gum pa'i dus kyi tshe/_phyogs bcu nas sangs rgyas bcom ldan 'das 
[\[69a.4\]]rnams de'i steng du phyag rkyong zhing 'di skad ces khyod gang du skye bar 'dod/_/gang dang gang du smon lam btab pa der song shig ces gsung ngo /_/yang bcom ldan 'das la 'di skad ces gsol to/_/btsun pa bcom ldan 'das mi'am mi ma lags pa gang zhig snying rje 
[\[69a.5\]]chen po'i rang bzhin gyi gsang sngags 'di brjod cing 'dzin la/_de gal te ngan song gsum du lhung bar gyur na/_bdag bla na med pa yang dag par rdzogs pa'i byang chub mngon par rdzogs par 'tshang rgya bar ma gyur cig_/gang zhig gis gsang sngags 'di brjod cing bzung 
[\[69a.6\]]la/_sangs rgyas bcom ldan 'das thams cad kyi 'jig rten gyi khams su skye ba ma thob na bdag sangs rgyas su ma gyur cig_/yang su zhig gis gsang sngags 'di brjod cing bzung la/_des ting nge 'dzin dang /_so so yang dag par rig pa du ma ma thob na/_bdag sangs rgyas 
[\[69a.7\]]su ma gyur cig_/yang su zhig gis gsang sngags 'di brjod cing bzung la/_tshe gcig gis yid la bsams pa thams cad yongs su ma rdzogs na/_'di snying rje chen po'i rang bzhin gyi snying po zhes bgyi ba'i ming thob par mi 'gyur ro/_/su sdig pa bgyid pa dang /_ma dad 
[\[69b\]]
[\[69b.1\]]pa ni ma gtogs so/_/bud med su zhig bud med kyi chos la yid byung nas/_bdag skyes par gyur cig ces 'tshal te/_snying rje chen po'i rang bzhin gyi gzungs sngags gzhi 'di brjod cing bzung la de bud med kyi lus las ma gyur cing /_skyes pa'i lus ma thob na/_bdag byang 
[\[69b.2\]]chub mngon par rdzogs par 'tshang rgya bar ma gyur cig_/gal te 'dzin par bgyid pas/_de la the tshom cung zad tsam zhig bgyis na/_gdon mi 'tshal bar yid la bsams pa bzhin du mi 'grub bo/_/gang gis dge 'dun gyi bza' ba dang /_thug pa dang /_nor dang /_'bru 
[\[69b.3\]]phrogs sam/_chud gsan te/_gang la sangs rgyas stong gi bshags su gnang bas bshags su lags kyang bshags par ma gyur la/_gal te gsang sngags 'di brjod kyang /_sdig pa thams cad 'byang bar ma gyur na/_de'i slad du dge 'dun gyi rdzas ci spyad pa dang /_chud 
[\[69b.4\]]gsan pa dang /_phrogs pa dang /_phyogs bcu dag na/_rab tu byung ba thams cad kyi so so'i mdun du mchis la bshags na/_de'i tshe de'i bshags par 'gyur ro/_/gal te de ltar gsang sngags 'di brjod par gyur na/_phyogs bcu dag tu gtogs pa'i rab tu byung ba'i 
[\[69b.5\]]'dus pa rnams de la dbang yin no zhes smra zhing las thams cad kyang bshags par chud par 'gyur ro/_/sdig pa bcu po thams cad dang /_mtshams med pa lnga dang /_'phags pa'i gang zag rnams la mi snyan pa brjod pa dang /_dam pa'i chos spang ba dang /_dus ma lags par zas 
[\[69b.6\]]'tshal ba dang /_bslab pa nyams pa dang /_mchod rten dang /_dge 'dun gyi kun dga' ra ba dang /_dge 'dun gyi rdzas chud gzon pa dang /_tshul khrims yongs su dag par gnas pa'i sems can rnams kyi tshul khrims nyams par bgyid pa dang /_de la sogs pa'i sdig 
[\[69b.7\]]pa'i las shin tu lci ba thams cad dang /_sdig pa thams cad ma lus par byang bar 'gyur ro/_/gang the tshom 'tshal ba ni ma gtogs te/_de'i sdig pa chung ngu dang /_las yang ba yang 'byang bar mi 'gyur na/_shin tu lci ba lta smos kyang ci 'tshal/_sdig pa'i las shin tu lci ba 
[\[70a\]]
[\[70a.1\]]rnams byang bar ma gyur du lags kyang /_yun ring mo zhig na/_sangs rgyas kyi rgyur 'gyur bar bgyid nus par 'gyur ro/_/yang 'di skad ces gsol to/_/btsun pa bcom ldan 'das gal te mi'am/_mi ma lags pa zhig gis snying rje chen po'i rang bzhin gyi snying 
[\[70a.2\]]po 'di brjod par gyur na/_de skye ba bzang po rnam pa bco lnga thob par 'gyur ro/_/gshis ngan du 'gum pa rnam pa bco lnga ni myong bar mi 'gyur te/_bco lnga gang zhe na/_dang po ni gang ltogs pas sdug bsngal te 'gum par mi 'gyur ba'o/_/gnyis pa ni gang chad pa ngan pas 
[\[70a.3\]]bcad pa'i tshor bas nyam thag pa'i gnod pa dag gis 'gum par mi 'gyur ba'o/_/gsum pa ni dgra dang /_khon mchis pa dang /_phyir bzlog pa rnams kyi dug dang /_mtshon gyis 'gum par mi 'gyur ba'o/_/bzhi pa ni gang dmag gi g.yul 'gyed par zhugs pa'i 
[\[70a.4\]]tshe 'gum par mi 'gyur ba'o/_/lnga pa ni gang stag dang /_spyang ki la sogs pa gcan gzan ma rungs pa rnams kyis bsad pas 'gum par mi 'gyur ba'o/_/drug pa ni gang sbrul gdug pa dang /_rtsangs pa dang /_srog chags u tsi ling gas zin nas 'gum par mi 'gyur 
[\[70a.5\]]ba'o/_/bdun pa ni gang me dang /_chus 'gum par mi 'gyur ba'o/_/brgyad pa ni gang dug tu 'gyur ro 'tshal bas/_'gum par mi 'gyur ba'o/_/dgu pa ni gang srog chags sna tshogs kyi dug gis 'gum par mi 'gyur ro/_/bcu pa ni gang rmongs pa dang /_rnam 
[\[70a.6\]]par g.yengs pa dang /_brjed pa dang /_nyal bas 'gum par mi 'gyur ba'o/_/bcu gcig pa ni gang ri dang /_shing dang /_g.yang sa dang /_gad pa las ltung bas 'gum par mi 'gyur ba'o/_/bcu gnyis pa ni gang byad kyis 'gum par mi 'gyur ba'o/_/bcu gsum 
[\[70a.7\]]pa ni gang dag lha g.yon can rnams dang /_'byung po sdig pa can rnams kyis glags bltas pas 'gum par mi 'gyur ba'o/_/bcu bzhi pa ni gang gsor mi rung ba'i nad rnams kyis btab nas 'gum par mi 'gyur ro/_/bco lnga pa ni gang bdag la bdag gsod pas 'gum 
[\[70b\]]
[\[70b.1\]]par mi 'gyur ba ste/_gang snying rje chen po'i rang bzhin can te/_gang snying rje chen po'i rang bzhin gyi snying po 'di brjod cing 'dzin pa de la/_gshis ngan du 'gum pa rnam pa bco lnga 'byung bar mi 'gyur ro/_/skye ba bzang po rnam pa bco lnga yang thob par 'gyur te/_dang po ni gang dang gang du 
[\[70b.2\]]skye ba thams cad du chos dang mthun pa'i rgyal po rnams dang phrad par 'gyur ba'o/_/gnyis pa ni gang 'phags pa'i yul du skye ba thob par 'gyur ba'o/_/gsum pa ni dus bzang po dang phrad par 'gyur ba'o/_/bzhi pa ni gang rtag tu dge ba'i bshes gnyen rnams dang phrad par 'gyur ba'o/_/
[\[70b.3\]]lnga pa ni gang dbang po mtha' dag tshang ba'i lus 'thob par 'gyur ba'o/_/drug pa ni gang dge ba'i phyogs la sems yongs su smin par 'gyur ba'o/_/bdun pa ni gang tshul khrims nyams par mi 'gyur ba'o/_/brgyad pa ni gang gnyen bshes rnams dang /_bran g.yog rnams kyis bye brag 
[\[70b.4\]]shes shing mthun par 'gyur ba'o/_/dgu pa ni gang yo byad dang /_nor dang /_zas rtag tu rgyun mi 'chad par rnyed par 'gyur ba'o/_/bcu pa ni gang gzhan gyis go 'phang bstod pa dang /_mchod pa dang /_bkur sti rnyed par 'gyur ba'o/_/bcu gcig pa ni gang nor dang /_yo byad mi 'phrogs 
[\[70b.5\]]par 'gyur ba'o/_/bcu gnyis pa ni gang bsams pa sems dang mthun par 'gyur ba'o/_/bcu gsum pa ni gang lha dang klu dang /_lha ma yin rnams kyis kyang rtag tu srung bar 'gyur ba'o/_/bcu bzhi pa ni gang sangs rgyas bcom ldan 'das rnams mthong zhing chos kyang thob par 'gyur 
[\[70b.6\]]ba'o/_/bco lnga pa ni gang chos thos pa dang /_don zab mo shes rab kyis rtogs par 'gyur ba ste/_gang la la zhig snying rje chen po'i rang bzhin gyi snying po 'di brjod cing 'dzin pa des gong du smos pa skye ba rnam pa bco lnga po de dag 'thob par 'gyur ro/_/de'i slad du lha dang mi thams cad kyis rtag tu brjod 
[\[70b.7\]]cing gzung bar bgyi ste/_de la skyo ba bskyed par mi bgyi'o/_/de nas byang chub sems dpa' 'phags pa spyan ras gzigs dbang phyug gis tshig de skad smras nas/_de'i rjes la 'khor mang po'i dbus de nyid du 'dug ste/_lag pa gnyis mnyam par thal mo sbyar nas/_sems can 
[\[71a\]]
[\[71a.1\]]thams cad la snying rje chen po'i sems bskyed de/_'dzum pa'i bzhin rgyas par byas nas/_rgyas pa chen po kun nas yongs su rdzogs pa thogs pa med pa snying rje chen po'i rang bzhin gyi snying po gzungs sngags chen po gzhi mdzes pa 'di smras so/_/na mo rat+na tra yA ya/_na ma 
[\[71a.2\]]Ar+ya a ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_oM sarba ban d+ha na ts+tshe da na ka rA ya/_sarba pA pa sa mu drots+tsho Sha Na ka rA ya/_sarba byA d+hi pra sha ma na ka rA ya/_sarba i t+yu pa dra ba bi nA sha na ka rA ya/_sarba b+ha ye Shu tA ra Na ka rA ya/_ta s+ya na maskr-i twa/_i daM 
[\[71a.3\]]Ar+ya a ba lo ki te shwa ra/_ta ba nI la kaN+Tha nA ma pa ra ma hr-i da ya mA brta yi Sh+yA mi/_sarba aR+tha sA d+ha naM/_shu b+ha tse ta naM/_sarba b+hU tA nAM pA pa mA rga bi sho d+ha kaM/_tad+ya thA/_A lo ke/_lo ka ma ti/_lo kA ti krAn+ta/_e h+ye hi ma hA bo d+hi satwa/_he bo d+hi satwa/_he ma hA bo d+hi satwa/_he pri ya bo d+hi 
[\[71a.4\]]satwa/_he ma hA kA ru Ni ka_/sma ra hr-i da yaM/_e h+ye hi/_Ar+yA ba lo ki te shwa rA ya/_pa ra ma mai tri tsit+ta kA ru Ni ka_/ku ru ku ru karma/_sA d+ha ya sA d+ha ya bi d+yA na/_de hi de hi/_me a raM ga maM ga maM bi haM ga ma/_sid d+ha yo gI shwa ra/_du hu du hu ma hA bIr+ya n+te/_d+ha ra d+ha ra d+hA ren+d+re shwa ra dz+wa la dz+wa 
[\[71a.5\]]la bi ma la mU rte/_Ar+ya a ba lo ki te shwa ra/_kr-iSh+NA dzi na dza TA mu ku Ta/_a laM kr-i ta/_sha rI ra lam+ba pra lam+ba bi lam+ba/_ma hA sid d+ha bid+yA d+ha ra/_ba la ba la/_ma hA ba la/_ma la ma la ma hA ma la/_dz+wa la dz+wa la ma hA dz+wa la/_k-iSh+Na pak+Sha/_kr-iSh+Na bar+Na/_kiSh+Na pA sha/_ni r+g+hA ta na/_
[\[71a.6\]]he pad+ma ha sta/_dza ya ka ra/_ni shA tsa re shwa ra/_k-iSh+Na sarba kri ta yadz+nyo pa bI ta/_e h+ye hi ma hA bI ra/_ma hA ba ra ma hA bA rA ha mu kha/_tri pu ra da ha ne shwa ra/_nA rA ya Na rU pa/_ba la be ga d+hA ri/_he nI la kaN+Tha/_e h+ye hi/_ma hA ha la ha la/_bi Sha ni rdzi ta lo ka s+ya rA ga bi Sha nA sha 
[\[71a.7\]]na/_dwe Sha bi Sha bi nA sha na/_mo ha bi Sha bi nA sha na/_ni ra mok+Sha Na hu lu hu lu/_muny+tsa many+tsa/_mu hu mu hu/_ha lA ha ra/_ma hA pad+ma nA b+hi/_ra sa ra sa/_si ri si ri/_su ru su ru/_bu d+h+ya bu d+h+ya/_bod+ha ya bo d+haya/_bod+ha yA mi/_ta ba nI la kaN+Tha/_e h+ye hi/_bA ma s+thi ta/_ma hA 
[\[71b\]]
[\[71b.1\]]sing ha mu kha/_ha sa ha sa/_muny+tsa muny+tsa/_ma hA T+TaT+Ta nir+NA de na/_e h+ye hi b+ho b+ho ma hA sid d+ha yo gI shwa ra/_ban+d+ha ban+d+ha/_bA tsa na sA d+ha ya/_sA d+ha ya/_bid+yA na/_sma ra sma ra s+t+waM/_he b+ha ga bAn/_lo ki bi lo ki s+t+waM/_ta thA ga ta/_de hi de hi me dar sha naM/_kA ma s+ya dar sha naM/_pra sA d+ha ya 
[\[71b.2\]]me swA hA/_sid d+hA ya swA hA/_ma hA sid d+hA ya swA hA/_sid d+ha yo gI shwa rA ya swA hA/_nI la kaN+ThA ya swA hA/_bA rA ha mu khA ya swA hA/_siM ha mu khA ya swA hA/_ma hA na ra siM ha mu khA ya swA hA/_badzra ha stA ya swA hA/_ma hA badzra ha stA ya swA hA/_sid d+ha bid+yA d+ha rA ya swA hA/_ma hA sid d+ha bid+yA 
[\[71b.3\]]d+ha rA ya swA hA/_pad+ma ha stA ya swA hA/_ma hA pad+ma ha stA ya swA hA/_kr-iSh+Na sarba kri ta yadz+nyo pa bI tA ya swA hA/_ma hA mA la ma ku Ta d+ha rA ya swA hA/_tsakrA yu d+ha d+ha rA ya swA hA/_shad+kha shab+da nirnA da na ka rA ya swA hA/_bo d+ha na ka rA ya swA hA/_bA mas+thi ta skan+d+ha de sha kr-iSh+NA dzi nA ya swA hA/_
[\[71b.4\]]bA ma hasta byA g+h+ra tsarma ni bA sa nA ya swA hA/_lo ke shwa rA ya swA hA/_ma hA lo ke shwa rA ya swA hA/_sarba sid+he shwa rA ya swA hA/_rak+Sha rak+Sha mAM swA hA/_ku ru rak+Sha mU rtI nAM swA hA/_na mo b+ha ga ba te/_na ma Ar+ya a ba lo ki te shwa rA ya bo d+hi satwA ya/_ma hA satwA ya/_ma hA kA ru Ni kA ya sid 
[\[71b.5\]]d+h+yan tu me/_man+t+ra pa dA ni swA hA/_o~M hrI trai lokya bi dza ya/_a mo g+ha pA sha_/a pra ti ha te hrIHha hUM phaT swA hA/_de nas byang chub sems dpa' 'phags pa spyan ras gzigs dbang phyug gis snying po 'di brjod nas sa chen po ni rnam pa drug tu g.yos so/_/rab tu g.yos so/_/'gul 
[\[71b.6\]]lo/_/'ur 'ur ro/_/bar snang las rin po che dang 'dres pa'i me tog gi char mngon par bab bo/_/phyogs bcu'i sangs rgyas bcom ldan 'das thams cad rjes su thugs rang ngo /_/bdud dang gzhan mu stegs thams cad sngangs skrag ste/_spu zing zhes byed par gyur to/_/'khor de thams cad 
[\[71b.7\]]ni so sor 'bras bu thob ste/_rgyun du zhugs pa'i 'bras bu dang /_lan cig phyir 'ong ba dang /_phyir mi 'ong ba dang /_dgra bcom pa'i 'bras bu thob bo/_/kha cig ni sa dang po thob bo/_/kha cig ni sa gnyis pa/_kha cig ni sa gsum pa/_kha cig ni sa bzhi pa/_kha cig 
[\[72a\]]
[\[72a.1\]]ni sa lnga pa nas/_kha cig sa bcu pa'i bar du thob bo/_/gang dag gis bla na med pa yang dag par rdzogs pa'i byang chub tu sems bskyed pa'i sems can de dag kyang dpag tu med do/_/de nas tshangs pa chen po stan las langs te/_gos legs par bgos nas/_gus pa'i 
[\[72a.2\]]sems kyis thal mo sbyar te/_byang chub sems dpa' 'phags pa spyan ras gzigs dbang phyug la 'di skad ces smras so/_/kye kye las mdzad pa legs so legs so/_/bdag kyang 'das pa'i dus na/_de bzhin gshegs pa dpag tu med pa dag gi 'khor rnams su 'dus par gyur 
[\[72a.3\]]te/_bdag gis de dag tu chos kyi rnam grangs dang /_gzungs kyi sgo sna tshogs dag kyang thob na/_bdag gis snying rje chen po'i rang bzhin gyi gzung sngags gzhi thogs pa med pa rgya chen po 'di ma thos kyis/_da byang chub sems dpa' las mdzad pa chen po de'i lus dang /_rtags dang /_
[\[72a.4\]]tshul dang /_mtshan nyid nges par bshad du gsol/_bdag la sogs pa 'khor chen po 'di thos par 'tshal zhing smos so/_/de nas byang chub sems dpa' 'phags pa spyan ras gzigs dbang phyug gis/_tshangs pa chen po la 'di skad ces smras so/_/kye khyod kyis thabs mkhas 
[\[72a.5\]]pas/_sems can gyi khams thams cad la phan pa dang /_bde ba'i phyir dri ba 'di byas so/_/da nyon cig dang mdor cung zad cig kho bos khyod la bshad par bya'o/_/de nas 'phags pa spyan ras gzigs dbang phyug gis 'di skad ces smras so/_/'di ni snying rje chen po'i sems 
[\[72a.6\]]so/_/'di ni mtshungs shing mnyam pa'i sems so/_/'di ni 'dus ma byas kyi sems so/_/'di ni chags shing zhen pa med pa'i sems so/_/'di ni stong pa nyid du blta ba'i sems so/_/'di ni bsti stang du byas shing gus pa'i sems so/_/'di ni ma 'khrugs shing skyon 
[\[72a.7\]]med pa'i sems so/_/'di ni bla na med pa'i byang chub kyi sems te/_sems de dag la sogs pa ni snying po 'di'i mtshan nyid dang /_tshul yin par de ltar zhes bya'o/_/de ltar tshul 'dis spyad par bya'o/_/bsgom par bya'o/_/tshangs pa chen pos 'di skad ces smras so/_/
[\[72b\]]
[\[72b.1\]]bdag la sogs pa 'khor 'dis snying po 'di'i tshul dang /_mtshan nyid de dang slan chad ma 'tshal to/_/da slan chad ni blang ngo /_/mi bskyud par bgyi'o/_/byang chub sems dpa' 'phags pa spyan ras gzigs dbang phyug gis de la 'di skad ces smras so/_/rigs kyi bu'am/_
[\[72b.2\]]rigs kyi bu mo gang la la zhig snying po 'di brjod cing 'dzin na/_des byang chub sems dpa' chen po yangs pa bskyed pa'o/_/de ltar yi dam bcas nas/_bdag gis sems can thams cad kyi lus gzung bar bya'o/_/zas dus dus su bza' ba dang /_tshul khrims dang ldan 
[\[72b.3\]]par bya'o/_/sems can thams cad la mnyam pa'i sems bskyed par bya'o/_/rtag par rgyun du rgyun mi 'chad par gsang sngags 'di brjod par bya'o/_/gtsang mar gnas pas gnas par bya'o/_/khrus legs par bya'o/_/gos gtsang ma bgos la lha'i ba dan dang /_
[\[72b.4\]]mar me dang /_bdug pa dang /_me tog dang /_gtor ma la sogs pas mchod par bya'o/_/sems rtse gcig tu gzung bar bya'o/_/yang dag par ma yin pa la brtag par mi bya'o zhes de skad ces brjod par bya'o/_/de ltar gzung bar bya'o/_/'on tang byang chub sems dpa' 
[\[72b.5\]]nyi 'od dang /_byang chub sems dpa' zla 'od dang /_lha'i drang srong du ma yang der 'gro ste/_dbang byed cing dngos grub kyang sbyin par 'gyur ro/_/kho bos kyang de'i tshe mig stong gis sgrub pa po de la blta'o/_/lag pa stong gis sba zhing bzung ngo /_/'jig rten gyi mdo dang /_yi ge 
[\[72b.6\]]rnams len cing 'dzin kyang nus par 'gyur ro/_/gzhan mu stegs can thams cad kyi chos dbang du bya ba dang /_rig byed rnams kyang nges par rtogs par 'gyur ro/_/gang la la zhig gsang sngags 'di brjod cing 'dzin pas ni 'jig rten na 'byung pos phyung ba'i nad kyi rnam 
[\[72b.7\]]pa brgyad khri bzhi stong gang su la byung yang rung sos par byed do/_/des zhi bar mi 'gyur ba'i nad gang yang med do/_/yang 'byung po'am/_lha rnams la yang rgol ba'i mthu yod par 'gyur ro/_/bdud kyang pham par byed do/_/gzhan mu stegs can rnams kyi phyogs kyang 
[\[73a\]]
[\[73a.1\]]lkugs par byed do/_/gal te ri la gnas pa'am/_dgon pa na gnas pa gang zhig kha ton pa la de na gnas pa sdig pa byed pa dang /_bgegs byed pa dang /_gnod pa byed pa'i lha dang /_'byung po sna tshogs gang dag sems 'khrugs par byed na/_snying po 'di lan 
[\[73a.2\]]cig brjod pas de dag thams cad bcings par 'gyur ro/_/gang la la zhig tshul 'di bzhin du gsang sngags 'di brjod cing 'dzin na/_srog chags thams cad la snying rje bskyed par bya'o/_/de'i tshe kho bos kyang lha dang /_klu'i rgyal po thams cad dang /_gsang ba'i bdag po 
[\[73a.3\]]lag na rdo rje la rtag tu de'i phyi bzhin 'brangs la bsrung ba bgyis te/_phrad par gyis shig ces bsgo bar bya'o/_/mig gi 'bras bu dang /_rang gi srog ji lta ba bzhin du srung bar 'gyur ro/_/tshigs su bcad pa dag kyang smras pa/_gang zhig dad pas snying po 'di/_/kha yis rtag tu 
[\[73a.4\]]'dzin pa yi/_/sgrub pa po la dus kun tu/_/soms la srung bgyis shig ces/_/khung bu mig dang de bzhin du/_/stobs po che dang lu gu rgyud/_/lha yi dam pa lcags kyu dang /_/lag na rdo rje bsgo bar bya/_/kho bo'i snying po mchog 'di ni/_/dad pas rtag tu 'dzin pa yi/_/
[\[73a.5\]]sgrub pa sdig dang bral ba la/_/khyed cag srungs shig skyongs shig ces/_/dbang phyug che dang khyab 'jug dang /_/nor gyi bu dang drag po dang /_/kum bi ra dang ser skya dang /_/de dag rnams la kho bo bsgo/_/gang zhig rtag tu dad pa yis/_/gsang sngags 'di brjod 'dzin byed pa'i/_/
[\[73a.6\]]rig sngags 'chang la mi g.yel bar/_/soms shig srung ba gyis shig ces/_/lngas rtsen dang ni bde mchog dang /_/tsin da la dang su ma la/_/bing ga la dang gshin rje la/_/kho bos lung gis bsgo bar bya/_/gang zhig rtag tu dad pa yi/_/kho bo'i gsang sngags 'di 
[\[73a.7\]]'dzin cing /_/rtag brjod rig sngags 'chang ba la/_/bsam pa gyis shig srung ba gyis/_/sgrub pa po la srungs shig ces/_/bden pa po dang so brtsegs dang /_/mi mjed bdag dang lha mo dpal/_/de dag kun la kho bos bsgo/_/gang zhig dad pas kho bo yi/_/
[\[73b\]]
[\[73b.1\]]gsang sngags 'di ni rtag 'dzin cing /_/rjod byed rig sngags 'chang ba la/_/soms shig srung ba gyis shig ces/_/lha mo chen mo dbyangs can dang /_/lha yi dbang po brgya byin dang /_/sum cu gsum dbang ro langs dang /_/mang po 'dzin la kho bos bsgo/_/kho bo'i rig sngags 'di 
[\[73b.2\]]'chang la/_/soms shig srung ba gyis shig ces/_/gnas lnga dag na gnas pa yi/_/gtsang ma'i gnas kyi lha rnams dang /_/yang dag shes dang nor bu bzang /_/de dag rnams la kho bos bsgo/_/gang zhig dad pas kho bo yi/_/gsang sngags 'di ni rtag 'dzin cing /_/
[\[73b.3\]]rjod byed rig sngags 'chang ba la/_/soms shig srung ba gyis shig ces/_/rgyal po rnam thos bu dang ni/_/'phrog ma bu dang bcas pa dang /_/yul 'khor srung dang skyong byed dang /_/mig mi bzang dang 'phags skyes dang /_/skem byed gzhon nur gyur pa dang /_/de dag rnams la kho 
[\[73b.4\]]bos bsgo/_/gang zhig rtag tu dad pa yis/_/rtag tu gsang sngags 'di 'dzin cing /_/rjod byed rig sngags 'chang ba la/_/soms shig srung ba gyis shig ces/_/dga' bo nye dga' klu gnyis dang /_/stobs kyi lha dang rgya mtsho dang /_/drang srong nyi shu rtsa brgyad dang /_/de dag 
[\[73b.5\]]rnams la kho bos bsgo/_/gang zhig rtag tu dag pa yis/_/rtag tu gsang sngags 'di 'dzin cing /_/rjod byed rig sngags 'chang ba la/_/soms shig srung ba gyis shig ces/_/klu yi rgyal po ut+pal dang /_/'phrul chen lto 'phye che rnams dang /_/lha min mi ci dri za dang /_/
[\[73b.6\]]de dag rnams la kho bos bsgo/_/gang zhig rtag tu dad pa yis/_/rtag tu gsang sngags 'di 'dzin cing /_/rjod byed rig sngags 'chang ba la/_/soms shig srung ba gyis shig ces/_/chu dang me yi lha rnams dang /_/sha za rnams dang glog dang sprin/_/grul bum dag dang 
[\[73b.7\]]mkha' lding dang /_/de dag kun la kho bos bsgo/_/bde bar byed pa'i lha g.yog 'khor lnga brgya dang ldan pa khyed thams cad dang /_de bzhin du lha dang /_/klu'i rgyal po rnams dang /_lha dang /_lha'i bu mo la sogs pa dang /_gnod sbyin stobs dang ldan pa rnams kyang gang snying rje chen 
[\[74a\]]
[\[74a.1\]]po'i rang bzhin gyi snying po 'di bzlas brjod byed pa de'i phyi bzhin du 'brongs shig_/gnod pa sol cig_/srung ba gyis shig_/gal te sngags pa mi zhig ri dang /_nags tshal stong pa thibs po dag na/_gcig pur grogs med par nyal na yang /_bde 
[\[74a.2\]]bar byed pa'i lha de dag rang gi 'khor dang bcas te srung bar byed do/_/yams kyi nad rnams dang /_bgegs rnams kyang zhi bar byed do/_/gal te ri khrod du lam stor bar gyur na/_gsang sngags 'di bzlas brjod byas pa dang /_bde bar byed pa'i lha dang /_klu'i rgyal po de dag mi 
[\[74a.3\]]gzugs kyis de la lam ston par byed do/_/gal te ri dang /_nags dang /_dgon par son la chu dang me med par gyur na/_klu'i rgyal po rnams kyis de la srung ba'i phyir chu dang me ston par byed do/_/de nas byang chub sems dpa' 'phags pa spyan ras gzigs dbang phyug 
[\[74a.4\]]gis yang rig sngags 'chang de la yams kyi nad dang /_gnod pa gzhig cing bsal ba'i phyir/_zhi bar byed pa'i tshigs su bcad pa 'di dag smras so/_/gal te 'brog dang ri khrod rnams zhig tu/_/stag dang spyang ki gcan gzan khro rnams dang /_/sbrul dang rtsangs pa dang 
[\[74a.5\]]ni mkha' 'gro ma/_/'ong yang 'di thos sngags mthus ldog par 'gyur/_/rgya mtsho chu klung mtsho bran 'gram gnas na/_/dug ldan sbrul dang sbrul 'dzin byed pa dang /_/chu srin gnod sbyin nya dang kum bi ra/_/'ongs na'ang gsang sngags thos na 'jigs par 'gyur/_/dmag 
[\[74a.6\]]dpung chen po'i dgra dang 'thab pa dang /_/nor 'phrog chom rkun rnams dang phrad na yang /_/dad pas rtse gcig sems dang byams pa yis/_/gsang sngags bzlas na sdig byed mi nus ldog_/rgyal po'i khrims can go rar bcug pa dang /_/btson rar lcags dang shing sgrog 
[\[74a.7\]]bcug na yab/_/dad pas gsang sngags 'di ni brjod byas na/_/rgyal po bdag nyid de la dga' bar 'gyur/_/gal te dug can nags sam khyim gang na/_/dug can zas yod der ni son gyur la/_/dad dang ldan pas gsang sngags mchog brjod na/_/dug rnams 
[\[74b\]]
[\[74b.1\]]thams cad gyur nas bdud rtsir 'gyur/_/gal te bud med bus thogs mi phyin cing /_/g.yon can bgegs kyis na bar byed na yang /_/dad pa drag pos gsang sngags 'di brjod na/_/'byung po 'bros shing bde bar btsa' bar 'gyur/_/'byung po sdang dang gnod sems klu rnams 
[\[74b.2\]]kyis/_/bsad pa'i ched du gnod pa byas na yang /_/dad pas gsang sngags 'di ni brjod byas na/_/tshe yang 'phel zhing nad rnams 'byang bar 'gyur/_/gal te 'byung pos skrangs nad byas pa dang /_/bas ldags nad dang shu ba rnag khrag can/_/dad pas rtag tu gsang sngags 
[\[74b.3\]]'di bzlas na/_/gsang sngags mthu yis thams cad med par 'gyur/_/sems can rab tu sdang bas bsad pa'i phyir/_/g.yo dang sgyu yi las rnams byed na yang /_/dad pa drag pos gsang sngags 'di brjod na/_/de drung sgyu ma'i mkhan po 'gro mi 'gyur/_/dam pa'i 
[\[74b.4\]]chos nyams sems can rnyog pa can/_/'dod chags bcings shing log pas rmongs rnams dang /_/nyin mtshan mi drang ma zhi rtog ldan zhing /_/khyo dang lhan cig mi dga' bud med rnams/_/gsang sngags bzlas brjod byas pas 'byin nus te/_/'dod chags me zhi sems 
[\[74b.5\]]ni drang bar 'gyur/_/gal te snying po 'di yi mthu brjod na/_/bskal pa gcig gi mtha' mir phyin ma 'gyur/_/tshon skud sna lnga pa la snying po 'di lan lnga bzlas brjod byas te/_mdud pa nyi shu rtsa gcig bzlas pa mgul du gdags so/_/snying po 'di ni sngon gyi sangs rgyas 
[\[74b.6\]]bcom ldan 'das gang gA'i klung dgu bcu rtsa dgu'i bye ma snyed kyis sems can rnams kyi don gyi phyir gsungs pa'o/_/gang dag pha rol tu phyin pa drug sgom par byed la yongs su rdzogs par mi 'gyur ba de dag la/_myur du yongs su rdzogs par bya ba'i phyir gsungs so/_/gang dag 
[\[74b.7\]]sangs rgyas nyid du sems ma bskyed pa de dag kyang /_byang chub tu sems skyed par byed do/_/gang nyan thos kyi 'bras bu ma thob pa de dag kyang myur du thob par byed do/_/stong gsum gyi stong chen po'i 'jig rten gyi khams na/_lha'i drang srong gang dag byang chub tu sems ma bskyed pa ji 
[\[75a\]]
[\[75a.1\]]snyed 'khod pa de dag kyang sems skyed par byed do/_/gang theg pa chen po'i chos la dbang po rnams dad pa ma rnyed pa de dag kyang thob par byed do/_/snying po 'di'i mthus theg pa chen po la thar pa'i sa bon gyi myu gu 'phel bar 'gyur ro/_/gal te dgos pa zhig yod na 
[\[75a.2\]]yang kho bo'i snying rje dang /_thabs la mkhas pas thams cad 'grub bo/_/stong gsum gyi stong chen po'i 'jig rten gyi khams na/_mun pa mun nag gi sems can dmyal ba dag na/_sems can gang dag gnas pa rnams kyang /_gal te snying po 'di thos na/_sdug bsngal 
[\[75a.3\]]rnams las yongs su thar bar 'gyur ro/_/byang chub sems dpa' gang dag sa dang po ma thob pa de dag kyang /_sa bcu nas sangs rgyas kyi byang chub kyi bar du 'thob par 'gyur ro/_/skyes bu chen po'i mtshan sum cu rtsa gnyis dang /_dpe byad bzang po brgyad cu rnams kyang rang yongs 
[\[75a.4\]]su rdzogs par 'gyur ro/_/nyan thos kyi theg pa can gyi sems can gang dag gis snying po 'di lan cig thos na/_drang po'i sems kyi bsam pas mos shing sgom par 'gyur ro/_/dge sbyong gi 'bras bu bzhi yang ji ltar 'dod pa bzhin du 'thob bo/_/gal te de ltar bzod na/_stong 
[\[75a.5\]]gsum gyi stong chen po'i 'jig rten gyi khams kyi phyi nang na yod pa'i ri dang /_rdo dang rtsig pa dang ri rab dang /_ri khor yug rnams kyang g.yo zhing rdul phra rab bzhin du phye mar 'gyur ro/_/rgya mtsho chen po bzhi yang khol zhing 'thor bar 'gyur ro/_/gal te de dang de'i gam yo na sems 
[\[75a.6\]]can gang dag 'khod pa de dag thams cad ji ltar byang chub tu sems bskyed pa de bzhin du 'gyur ro/_/gang gi tshe 'di la dam par gyur pa de dag gis/_nyi ma nyi shu rtsa gcig tu tshul khrims dang ldan par byas la/_snying po 'di bzlas brjod byas na/_yid la bsams pa yongs su rdzogs 
[\[75a.7\]]par 'gyur ro/_/thog ma med pa'i tha ma'i mtha'i bar gyi sdig pa'i las gang yin pa de dag thams cad 'byang bar 'gyur ro/_/stong gsum gyi stong chen po'i 'jig rten gyi khams kyi phyi nang gi sangs rgyas dang /_byang chub sems dpa' dang /_brgya byin dang /_tshangs pa dang /_
[\[75b\]]
[\[75b.1\]]'jig rten skyong ba dang /_lha'i drang srong dang /_klu'i rgyal po thams cad dbang du 'gyur ro/_/mi'am lha gang la la zhig gsang sngags 'di kha ton byed pa de 'bab chu'am/_rgya mtshor khrus byas na/_de na srog chags gang dag 'khod pa la des reg pa de dag gi las shin tu lci ba 
[\[75b.2\]]thams cad 'byang bar 'gyur/_tshe phyi ma la sangs rgyas kyi zhing yongs su dag par pad+ma las brdzus te skye bar 'gyur/_mngal nas skye ba dang /_drod gsher las skye ba dang /_sgo nga las skye ba'i skye ba 'dzin par mi 'gyur na/_gang 'di 'dzin pa dang /_brjod pa dang /_klog pa lta ci 
[\[75b.3\]]smos/_'don cing brjod pa lta yang ci smos/_rlung gang gis rig sngags 'chang la reg pa'i rlung des sems can gang la la la reg par gyur pa'i las lci ba thams cad 'byang bar 'gyur ro/_/yang dang yang ngan song gsum du 'gro bar mi 'gyur ro/_/rtag tu sangs rgyas 
[\[75b.4\]]'byung bar skye bar 'gyur ro/_/'di ltar yang shes par bya ste/_gang 'dzin pa dang /_'chang ba'i bsod nams kyi rnam par smin pa ni/_bsam gyis mi khyab cing dpag tu med do/_/gang la la snying po 'di brjod pa de'i kha nas tshig dge ba'am/_mi dge ba ci byung yang 
[\[75b.5\]]rung ste/_de thams cad bdud dang gzhan mu stegs can dang /_srung ba'i lha dang klu dang /_'byung po rnams kyis yongs su dag pa'i chos su thos par 'gyur ro/_/su snying po 'di kha ton byed pa de la thams cad sangs rgyas su 'du shes bskyed cing gus par 'gyur ro/_/
[\[75b.6\]]sangs rgyas bcom ldan 'das gang gA'i klung dgu bcu rtsa dgu'i bye ma snyed kyi rdul phra rab snyed dag gis sdug par dgongs shing yongs su bzung ba de ni sangs rgyas kyi sku'i mdzod du shes par bya'o/_/de ni sangs rgyas thams cad kyi 'od zer gyi snang bas snang bar 'gyur bas/_lus 
[\[75b.7\]]'od zer dang ldan par shes par bya'o/_/gang snying po 'dis sems can rnams yongs su skyob pa de snying rje'i mdzod du shes par bya'o/_/gang gzungs kyi sgo rnams sdud pa de chos kyi mdzod du shes par bya'o/_/gang la ting nge 'dzin brgya stong mngon du snang ba de bsam gtan 
[\[76a\]]
[\[76a.1\]]dang /_snyoms par 'jug pa'i mdzod du shes par bya'o/_/gang stong pa nyid kyi ye shes kyis sems can rnams la blta ba de nam mkha'i snying po'i mdzod du shes par bya'o/_/gang la rtag tu lha dag dang lha rnams kyis kun tu bsrungs pa de mi 'jigs pa'i 
[\[76a.2\]]mdzod du shes par bya'o/_/gang gi kha nas gzungs kyi sgra rgyun mi 'chad pa de gtam sna tshogs kyi mdzod du shes bar bya'o/_/gang yams kyi nad rnam gsum dang /_dus ngan pas chud mi zos pa de rtag tu gnas pa'i mdzod du shes par bya'o/_/gang bdud dad gzhan 
[\[76a.3\]]mu stegs can gyis bar du gcod cing bzlog mi nus pa de'i mi'i sha'i mdzod ji lta ba bzhin ma yin par shes par bya'o/_/gang rtag tu snying po 'dis sems can thams cad gso bar byed pa de sman gyi rgyal po'i mdzod du shes par bya'o/_/gang sangs rgyas kyi zhing du 'gro ba la 'byung 
[\[76a.4\]]ba de ni mngon par shes par bya ste/_de'i bsod nams kyi bsngags pa ni mtha' yas so/_/gal te rigs kyi bu mir gyur pa zhig yun ring por 'khor ba'i sdug bsngal gyis skyo zhing bde ba 'dod na/_des thog mar bas mtha' dben pa'i gnas btsal bar bya ste/_der 'dug par bya'o/_/
[\[76a.5\]]gtsang mar mtshams legs par bya'o/_/gal te chu la bzlas brjod byas sam/_yang na zas sam thug pa'am/_sman nam/_bdug pa la so sor lan brgya rtsa brgyad bzlas brjod byas te spyad na tshe ring bar 'gyur ro/_/mthu yod par 'gyur ro/_/mtshams gcod nus par 'gyur ro/_/rjes 
[\[76a.6\]]su mthun pa'i chos len pa'am/_'dzin nus par 'gyur ro/_/thams cad 'grub par 'gyur ro/_/de la mtshams bcad pa'i cho ga ni 'di yin te/_thog mar ral gri la lan nyi shu rtsa gcig bzlas brjod byas la dkyil 'khor gcad par bya'o/_/yang na chu gtsang ma la lan nyi 
[\[76a.7\]]shu rtsa gcig bzlas brjod byas la/_phyogs bzhir gtor bar bya ste/_'di ni mtshams so/_/yang na yungs kar la lan nyi shu rtsa gcig bzlas brjod byas la phyogs bzhir gtor na mtshams bcad par 'gyur ro/_/yang na ji tsam 'dod pa sems kyis byin gyis brlab par 
[\[76b\]]
[\[76b.1\]]bya'o/_/yang na thal ba gtsang ma la lan nyi shu rtsa gcig bzlas brjod byas te/_mtshams bcad do/_/yang na tshon skud sna lnga pa las bzlas brjod byas la phyogs bzhir bres na/_thams cad du mtshams bcad par 'gyur ro/_/cho ga 'dis len cing 'dzin nus par gyur na bdag nyid 'bras 
[\[76b.2\]]bu thob par 'gyur ro/_/sus snying po 'di'i ming thos pa de'i bskal pa du ma'i skye ba dang 'chi ba bsags pa'i las lci ba rnams kyang byang bar 'gyur na/_su 'di brjod cing 'dzin pa lta ci smos/_gang zhig 'di brjod cing smra bar nus pa de sngon gyi de bzhin gshegs pa du ma la mchod cing bsod 
[\[76b.3\]]nams dang dge ba'i rtsa ba bsags pa yin par rig par bya'o/_/gal te cho ga 'dis sems can gyi khams sdug bsngal la gnas pa thams cad gdon par byed nus par gyur na/_mi de ni snying rje chen po dang ldan zhing ring po mi thogs par sangs rgyas kyi byang chub 'thob par rig par bya'o/_/
[\[76b.4\]]rig sngags 'chang des sems can ji snyed mthong ba dang /_sems can so so la brjod pa dang /_de la gang dag gis thos pa yang byang chub kyi rgyur 'gyur ro/_/rig sngags 'chang de'i bsod nams dang dge ba'i mtha' ni brjod mi nus par dpag tu med par 'gyur ro/_/gal 
[\[76b.5\]]te lus bsdams shing zas dus su za bar gnas la dge zhing drang po'i sems kyis brjod par nus na/_des de'i tshe sems can gyi khams thams cad kyi ched du/_sngon gyi las rnams bshags par bya'o/_/bdag nyid kyang de bzhin du bshags par bya'o/_/gal te de ltar goms 
[\[76b.6\]]shing rgyun mi 'chad par snying po 'di brjod na/_des tshe 'di la dge sbyong gi 'bras bu bzhi thob par 'gyur/_dbang po rno ba dang /_blo dang ldan pa dang /_bsam gtan la blo skye bar 'gyur/_sa bcu'i 'bras bu thob pa la mi dka' bar gyur na/_'jig rten pa'i bsod nams kyi 'bras 
[\[76b.7\]]bu chung ngu 'thob pa lta ci smos/_/ci dang ci 'dod pa rnams de la yongs su rdzogs par mi 'gyur ba med do/_/de ci'i phyir zhe na/_byang chub sems dpa' 'phags pa spyan ras gzigs dbang phyug gi snying rje chen po dang /_smon lam chen po zab cing rgya che ba'i stobs kyis so/_/
[\[77a\]]
[\[77a.1\]]de nas bcom ldan 'das kyis snying po 'di'i mthu stobs rgya chen po tshe dang ldan pa kun dga' bo la bka' stsal pa/_kun dga' bo yul gang dang gang du yams kyi nad byung la/_yul der gal te rgyal pos chos kyis yul srung zhing rgya che ba dang /_gtsang mar bya na sems can 
[\[77a.2\]]rnams stams las mi gcod do/_/nyes par byung ba rnams la bzod par bya'o/_/rgyal po des lus dang sems kyi brtson 'grus dang ldan par byas la/_zhag bdun snying rje chen po'i rang bzhin gyi snying po 'di bzlas brjod byas na/_yul der yams kyi nad ci byung ba thams cad zhi bar 'gyur 
[\[77a.3\]]ro/_/lo tog thams cad kyang phun sum tshogs par 'gyur ro/_/sems can thams cad bde bar 'gyur ro/_/gal te sa ris so sor dag rgyun du 'ong zhing yul du gnas pa'i sems can rnams la gnod pa byed pa dang /_mi yongs mi dga' bar gyur pa dang /_der nad byung ba dang /_
[\[77a.4\]]chu dus su mi 'bab pa dang /_der zla ba dang nyi ma lam drang por mi 'gro ba dang /_gal te sdig pa'i las de snyed byung na/_rgyal po des spyan ras gzigs dbang phyug lag pa stong dang /_mig stong dang ldan pa'i gzugs byas la/_gang du yams kyi nad byung ba de logs su bzhin bstan te 
[\[77a.5\]]bzhag go/_/shin tu dad pas bdug pa dang /_me tog dang /_gdugs dang /_rgyal mtshan dang /_lha'i ba dan sna tshogs dang /_zhal zas ro brgya pas mchod par bya'o/_/de nas rgyal po des snying po 'di brjod pa'i phyir/_nyin zhag bdun du brtson 'grus brtan por gnas par 
[\[77a.6\]]byas na/_sa ris so sor dgra thams cad de la phyag 'tshal bar 'gyur/_/rang rang gi yul la dga' bar 'gyur/_sems mthun par 'gyur/_phan tshun grogs su 'gyur/_mi yongs dang rgyal bu thams cad kyang byas pa gzo zhing /_legs par byed par 'gyur ro/_/rgyal 
[\[77a.7\]]po'i btsun mo'i 'khor rnams kyang de la dga' ba bskyed par 'gyur ro/_/lha dang klu rnams kyang yul srung bar byed do/_/char yang dus su 'bab par 'gyur ro/_/'bras bu dang /_lo tog rnams kyang mang zhing grub par 'gyur ro/_/yul na gnas pa rnams kyang bde ba dang /_yid 
[\[77b\]]
[\[77b.1\]]bde ba skye bar 'gyur ro/_/gal te khyim gcig tu nad dang /_gnod pa sna tshogs byung ngam/_bdud dang 'byung po g.yon can gnas pas 'khrugs shing smra'am/_skur pa 'debs sam/_gnod pa dag byung ngam/_phyi nang gi mi mthun pa chen po'am/_chung ngu dag byung na de'i tshe 
[\[77b.2\]]spyan ras gzigs dbang phyug lag pa stong dang /_mig stong dang ldan pa de'i mdun du mchod pa byas la/_shin tu dad pas snying po 'di lan stong bzlas brjod byas na/_gong du smos pa'i gnod pa de dag zhi bar 'gyur ro/_/de nas bcom ldan 'das la tshe dang ldan pa kun dga' bos 'di skad 
[\[77b.3\]]ces gsol to/_/btsun pa bcom ldan 'das snying po 'di'i ming ci zhes bgyi/_ji ltar blang bar bgyi/_ji ltar gzung bar bgyi/_kun dga' bo snying po 'di'i ming ni mang du yod de/_gcig ni rgya cher dri ma med pa yongs su rdzogs pa zhes bya'o/_/snying rje chen po thogs pa med pa zhes 
[\[77b.4\]]kyang bya'o/_/sdug bsngal las yongs su skyob pa zhes kyang bya'o/_/tshe 'phel bar byed pa zhes kyang bya'o/_/ngan 'gro'i lam rnam par 'jig pa zhes kyang bya'o/_/las kyi sgrib pa 'joms pa zhes kyang bya'o/_/bsam pa yongs su rdzogs par byed pa zhes kyang bya'o/_/sems 
[\[77b.5\]]kyi rjes su mthun par dbang ba zhes kyang bya'o/_/sa gong mar myur du nges par rtogs par byed pa zhes kyang bya ste/_kun dga' bo de ltar zung shig_/de nas bcom ldan 'das la tshe dang ldan pa kun dga' bos 'di skad ces gsol to/_/btsun pa bcom ldan 'das gang snying po drang 
[\[77b.6\]]po 'di ston pa'i byang chub sems dpa' sems dpa' chen po 'di'i ming ci zhes bgyi/_bcom ldan 'das kyis bka' stsal pa/_byang chub sems dpa' sems dpa' chen po spyan ras gzigs dbang phyug ces bya'o/_/mdo 'dzin pa zhes kyang bya'o/_/'od zer dang mig dang /_lag 
[\[77b.7\]]pa stong yod pa zhes kyang bya'o/_/byang chub sems dpa' sems dpa' chen po spyan ras gzigs dbang phyug de'i rdzu 'phrul gyi mthu ni dpag tu med cing bsam gyis mi khyab bo/_/'di ni 'das pa'i bskal pa dpag tu med pa'i snga logs su byang chub mngon par rdzogs par sangs rgyas te/_
[\[78a\]]
[\[78a.1\]]chos snang ba'i sangs rgyas bcom ldan 'das zhes bya'o/_/de ni snying rje chen po dang /_smon lam gyi dbang gis sems can la phan pa dang /_bde ba'i phyir 'dir byang chub sems dpa'i gzugs su snang ngo /_/byang chub sems dpa' rnams dang /_mi mjed kyi bdag po 
[\[78a.2\]]tshangs pa dang /_lha'i dbang po brgya byin dang /_klu'i 'khor dang khyed thams cad kyis de la mchod pa gyis shig_/de la brnyas par ma byed cig_/lha dang mi thams cad kyis rtag tu mchod pa gyis shig_/ming yang brjod cig dang /_dge ba'i rtsa ba skye zhing sdig pa du ma yang 
[\[78a.3\]]'byang bar 'gyur ro/_/lus zhig ste shi ba'i 'og tu de bzhin gshegs pa 'od dpag med kyi sangs rgyas kyi zhing 'jig rten gyi khams bde ba can du skye ba 'dzin par 'gyur ro/_/de nas bcom ldan 'das kyis tshe dang ldan pa kun dga' bo la 'di skad ces bka' stsal to/_/su nor bu dang /_
[\[78a.4\]]'bras bu dang /_rin po che dang yo byad 'dod pa des/_yid bzhin gyi nor bu rin po che thogs pa'i lag pa la bltas te 'dug par bya'o/_/su nad sna tshogs kyis btab ste/_nad med par 'dod pa des don yod pa'i zhags pa thogs pa'i lag pa la bltas te 'dug par bya'o/_/su 
[\[78a.5\]]lto na ba des rin po che'i lhung bzed thogs pa'i lag pa la bltas te bsam par bya'o/_/su 'byung po rnams dang bgegs byed pa'i lha la sogs pa gdul bar 'dod pa des/_rin po che'i ral gri thogs pa'i lag pa la bltas te 'dug par bya'o/_/su 'dod pa'i dbang phyug bdud 'dul 
[\[78a.6\]]bar 'dod pa des/_rdo rje thogs pa'i lag pa la bltas te 'dug par bya'o/_/su dgra tshar gcod par 'dod pa des/_rdo rje can gyi gtun shing thogs pa'i lag pa la bltas te 'dug par bya'o/_/su thams cad du 'jigs par gyur te/_bde ba ma thob pa des mi 'jigs pa sbyin pa'i 
[\[78a.7\]]lag pa la blta bar bya'o/_/su mig na zhing mthong ba nyams pa des nor bu rin po che me shel thogs pa'i lag pa la bltas te 'dug par bya'o/_/su tsha ba'i nad kyis btab pa dang /_dug 'thungs pa des nor bu rin po che chu shel thogs pa'i lag pa la blta bar bya'o/_/su bdag 
[\[78b\]]
[\[78b.1\]]po dang /_rnyed pa dang /_go 'phang 'dod pa des/_rin po che'i gzhu thogs pa'i lag pa la bsam par bya'o/_/su grogs po sdug pa myur du phrad par 'dod pa des/_rin po che'i mda' thogs pa'i lag pa la dmigs par bya'o/_/su lus la nad sna tshogs kyis btab pa des/_me tog 
[\[78b.2\]]gi snye ma thogs pa'i lag pa la bltas te 'dug par bya'o/_/su lus la las kyi sgrib pa'i sdig pa rnams zad par 'dod pa des/_rnga yab dkar po thogs pa'i lag pa la blta bar bya'o/_/su nye du dang /_gnyen 'dab dang /_bu dang /_chung ma rnams dang /_sems mthun par 'dod 
[\[78b.3\]]pa des/_ril ba b+h+r-ing gar thogs pa'i lag pa la blta bar bya'o/_/su stag dang /_spyang ki dang /_gcan gzan ma rungs pa spong bar 'dod pa des/_phub thogs pa'i lag pa la bltas te 'dug par bya'o/_/su phyogs thams cad du dbang phyug rnams kyis glags lta ba yongs su spong 
[\[78b.4\]]bar 'dod pa des/_dgra sta thogs pa'i lag pa la bltas te 'dug par bya'o/_/su khye'u dang /_bu mo dang /_bskol bar 'dod pa des/_sor mo la ri thogs pa'i phyag rgya'i lag pa la bltas te 'dug par bya'o/_/su bsod nams dang dge ba'i tshogs byed mi nus pa des/_pad+ma 
[\[78b.5\]]dkar po thogs pa'i lag pa la bltas te 'dug par bya'o/_/su sangs rgyas kyi zhing yongs su dag par skye bar 'dod pa des/_pad+ma sngon po thogs pa'i lag pa la bltas te 'dug par bya'o/_/su ye shes chen po thob par 'dod pa des rin po che'i me long thogs pa'i lag pa la 
[\[78b.6\]]bltas te 'dug par bya'o/_/su phyogs bcu'i sangs rgyas mngon sum du mthong bar 'dod pa des/_pad+ma thogs pa'i lag pa la bltas te 'dug par bya'o/_/su sa'i 'og gi gter rnams thob par 'dod pa des rin po che za ma tog thogs pa'i lag pa la bltas te 'dug par bya'o/_/
[\[78b.7\]]su drang srong gi lam tshol bar 'dod pa des/_tshon sna lnga'i sprin thogs pa'i lag pa la bltas te 'dug par bya'o/_/su tshangs ris kyi lha'i nang du skye bar 'dod pa des/_ril ba spyi blugs thogs pa'i lag pa la bltas te 'dug par bya'o/_/su lha'i nang du skye bar 'dod pa des/_
[\[79a\]]
[\[79a.1\]]me'i mdog lta bu'i pad+ma thogs pa'i lag pa la bltas te 'dug par bya'o/_/su yul gzhan gyi dgra phyir phyogs par 'dod pa des/_rin po che mdung rtse gsum pa thogs pa'i lag pa la bltas te 'dug par bya'o/_/su lha dag dang /_lha dang /_yongs su skyong ba thams cad 
[\[79a.2\]]dgug par 'dod pa des/_dung thogs pa'i lag pa la bltas te 'dug par bya'o/_/su lha rnams dang /_'byung po rnams la bsgo ba byed par 'dod pa des/_khri'i zur shing lta bu thogs pa'i lag pa la bltas te 'dug par bya'o/_/su phyogs bcu'i sangs rgyas bcom ldan 'das rnams kyis 
[\[79a.3\]]myur du lung bstan par 'dod pa des/_bgrang ba'i nor bu thogs pa'i lag pa la bltas te 'dug par bya'o/_/su skad snyan cing tshangs pa'i sgra lta bu 'dod pa des/_rin po che'i dril bu thogs pa'i lag pa la bltas te 'dug par bya'o/_/su dgos pa thams cad dag par 'dod pa dang /_lce bde 
[\[79a.4\]]ba dang /_mkhas par 'dod pa des/_phyag rgya rin po che thogs pa'i lag pa la bltas te 'dug par bya'o/_/su lha rnams dang /_klu rnams dang /_rgyal po rnams kyis yongs su srung bar 'dod pa des/_lcags kyu thogs pa'i lag pa la bltas te 'dug par bya'o/_/su sems can thams cad 
[\[79a.5\]]la byams pa dang /_snying rjes khyab par 'dod pa des/_'khar gsil thogs pa'i lag pa la bltas te 'dug par bya'o/_/su sems can thams cad kyis bsti stang bya ba dang /_dran par 'dod pa des/_thal mo sbyar ba'i lag pa la bltas te 'dug par bya'o/_/su tshe rabs tshe rabs su 
[\[79a.6\]]sangs rgyas dang mi 'bral bar 'dod pa des/_sangs rgyas kyi sprul ba thogs pa'i lag pa la bltas te 'dug par bya'o/_/su skye zhing skye ba na sangs rgyas rgyal po'i gnas dang /_khang [{]bzangs su [,]bzang du [}]skye zhing ma'i mngal du mi skye bar 'dod pa des/_sprul pa'i gzhal med khang thogs pa'i lag pa 
[\[79a.7\]]la bltas te 'dug par bya'o/_/su mang du nyan pa dang /_mang du slob par 'dod pa des/_glegs bam thogs pa'i lag pa la bltas te 'dug par bya'o/_/su tshe 'di nas bzung ste/_sangs rgyas nyid kyi bar du yid mi ldog par 'dod pa des/_'khor lo thogs pa'i lag pa la bltas te 
[\[79b\]]
[\[79b.1\]]'dug par bya'o/_/su mi 'jigs pa la sogs pa sbyin pa rnam pa bzhis 'gro ba tshim par 'dod pas mchog sbyin pa'i phyag la bltas te 'dug par bya'o/_/su phyogs bcu'i sangs rgyas bcom ldan 'das rnams myur du byon te/_phyag gis mgo la nyug cing lung ston par 'dod pa des/_mgo 
[\[79b.2\]]la sangs rgyas sprul pa bzhugs pa la bltas te 'dug par bya'o/_/su 'bru dang /_'bras bu la sogs pa btab cing bskyed pa rnams phun sum tshogs par 'gyur bar 'dod pa des/_dgun gyi snye ma thogs pa'i lag pa la bltas te 'dug par bya'o/_/de la sogs pa 'dod pa'i dngos 
[\[79b.3\]]po rnams rnam pa stong du rig par bya ste/_mdo tsam zhig bstan pa yin no/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo khyod kyis snying po 'di ci nam 'dzam bu'i gling 'dir rgyun mi 'chad par 'gyur bar dge ba'i sems kyis zung 
[\[79b.4\]]shig long shig rgyas par ston cig_/de ltar na snying po 'di don chen po byed pa yin no/_/khams gsum na sems can ji snyed 'khod pa'i lus la nad gang dag yod pa de gal te gsang sngags 'dis gso bar byed na/_nad med par mi 'gyur ba de gang yang med do/_/snying po 'dis 
[\[79b.5\]]shing skam po la bzlas brjod byas na/_de la yal ga dang /_me tog gi snye ma dang /_lo ma dang /_'bras bu rnams 'byung bar 'gyur na/_sems yod pa'i sems can bde bar 'gyur ba lta ci smos te/_'di la the tshom za bar mi bya'o/_/kun dga' bo snying po 'di'i mthu stobs ni 
[\[79b.6\]]brtag par mi nus shing bsam gyis mi khyab ste/_de bas na yon tan rnams kyi pha rol tu phyin to/_/sngon gyi dus dag na dge ba'i rtsa ba ma skyes pas ni ming yang mi thos na mthong ba lta ci smos/_khyod la sogs pa'i 'khor chen po 'di dang /_lha dang /_klu dang /_mi rnams kyi snying po 
[\[79b.7\]]'di la rjes su yi rang bar bya'o/_/gang gis thos la spong ba de ni/_gang gA'i klung dgu bcu rtsa dgu'i bye ma'i rdul phra rab snyed kyi sangs rgyas bcom ldan 'das rnams spong bar 'gyur ro/_/su zhig snying po 'di la the tshom bskyed cing yid mi ches pa'i mi de ni/_yun ring po nas 
[\[80a\]]
[\[80a.1\]]rnyed pa las rab tu nyams nas bskal pa chen po brgyad stong du ngan 'gro rnams su 'khyams par 'gyur ba dang /_mngon par 'byung bar mi 'thob pa dang /_rtag tu sangs rgyas mi mthong ba dang /_chos mi mthong ba dang /_chos mi thos pa dang /_dge slong gi dge 
[\[80a.2\]]'dun dang /_byang chub sems dpa' sems dpa' chen po rnams mi mthong bar shes par bya'o/_/de nas lag na rdo rje la sogs pa 'khor chen po de dang /_brgya byin dang /_tshangs pa dang /_'jig rten skyong ba dang /_lha dang klu dang /_'byung po gnas pa rnams bcom 
[\[80a.3\]]ldan 'das kyi snying po 'di'i bsngags pa brjod pa thos nas/_thams cad rab tu dga' ste/_bka' bzhin du 'dzin to/_/de nas byang chub sems dpa' nyi 'od kyis rig sngags de srung ba'i phyir/_gsang sngags 'di smras so/_/sangs rgyas gtso la phyag 'tshal lo/_/skyob 
[\[80a.4\]]ba'i chos la phyag 'tshal lo/_/dge 'dun che la phyag 'tshal lo/_/gsum la rtag tu phyag 'tshal lo/_/sus tshigs su bcad pa 'di brjod na/_de sdig pa thams cad 'byang bar 'gyur ro/_/bgegs byed pa bdud dang mi phrad par 'gyur ro/_/yams kyi nad 
[\[80a.5\]]rnams zhi bar 'gyur ro/_/nyin gcig la dus gsum du brjod cing /_dkon mchog gsum la phyag 'tshal na/_dge ba'i rtsa ba des tshe rabs gzhan na gzugs dang ldan par skye bar 'gyur ro/_/sems can rnams dga' bar 'gyur ro/_/de'i tshe byang chub sems dpa' zla 'od 
[\[80a.6\]]kyis rig sngags 'chang de srung ba'i phyir gsang sngags 'di smras so/_/sha ma ta te ta tu su te/_Adz+nyA ba te/_u tu te/_shaM khri ste/_barma n+ya te/_a tu Te/_ku la ta te/_khi ma Te swA hA/_gsang sngags 'di ni zhal nas gsungs pa'o/_/gsang sngags 'di lan lnga bzlas brjod 
[\[80a.7\]]byas la/_tshon sna bdun pa'i skud pas bcing ba bya ste/_gsang sngags 'chang gang du na bar gyur pa der bcing bar bya'o/_/gsang sngags 'di ni sngon gyi sangs rgyas gang gA'i klung bzhi bcu'i bye ma snyed kyis gsungs te/_bdag gis kyang da rig sngags 'chang rnams srung ba'i phyir 
[\[80b\]]
[\[80b.1\]]smras so/_/bgegs dang yams kyi nad thams cad zhi bar byed do/_/sdig pa thams cad dang nad thams cad byang bar byed do/_/'jigs pa thams cad dang bral bar 'gyur ro/_/dge ba thams cad kyang yongs su rdzogs par 'gyur ro/_/bcom ldan 'das kyis tshe dang ldan pa kun 
[\[80b.2\]]dga' bo la 'di skad ces bka' stsal to/_/kun dga' bo spyan ras gzigs dbang phyug gis smras pa'i gsang sngags 'di ni de bzhin no/_/ma nor ba de bzhin no/_/don yod pa'o/_/su byang chub sems dpa' 'gugs par 'dod pa des/_gu gul gyi bdug pa la lan nyi shu rtsa gcig 
[\[80b.3\]]bzlas brjod byas te bsregs na/_byang chub sems dpa' der 'ong bar 'gyur ro/_/su zhig byi la'i gdon gyis zin par gyur na/_byi la'i mgo rus blangs te bsregs la sa gtsang ma dang /_thal ba zhib mo dang bsres te chus sbrus la byi la'i gzugs byas te/_byang chub sems dpa' 
[\[80b.4\]]mig stong ldan gyi mdun du ur mo'i ral gri la lan brgya rtsa brgyad bzlas brjod byas te/_ral gri des byi la'i gzugs de brgya rtsa brgyad du gtubs la dum bu re re la yang lan re bzlas brjod byas shing ming nas kyang brjod na/_ji srid 'tsho'i bar du mi ldang ngo /_/su zhig ha la ha la'i dug zos na/_
[\[80b.5\]]des gu gul gyi bdug pa dang /_ga bur cha bsnyams te khron pa'i chu lhag mar ma gyur pa dang /_bskol ba khyor gang tsam lus pa dang /_byang chub sems dpa' mig stong ldan gyi mdun du lan brgya rtsa brgyad bzlas brjod byas te 'thungs na/_dug las sos par 'gyur ro/_/su zhig sbrul 
[\[80b.6\]]dang /_srog chags u tsi ling gas zin par gyur na/_sga phye la lan bdun bzlas brjod byas te/_rma khar btab na sos par 'gyur ro/_/su zhig sdig pa'i 'chi ba dang /_skur ba 'debs pas mi gzhan la 'chi na/_des sa gtsang ma'am/_bag phye'am/_sbra tshil las de'i gzugs 
[\[80b.7\]]byas la/_byang chub sems dpa' mig stong ldan gyi mdun du ur mo'i ral gri la lan brgya rtsa brgyad dus gcig tu bzlas brjod byas te/_snying po brjod la dum bur gtubs te/_de'i ming nas brjod cing lan brgya rtsa brgyad sbyin sreg byas na/_dga' bar 'gyur te/_ji srid 'tsho'i bar 
[\[81a\]]
[\[81a.1\]]du mdza' bar 'gyur ro/_/su zhig mig nyams te ldongs pa'i bar du gyur pa dang /_su zhig mig gi 'bras bu'i steng du ling thog byung ba dang /_mig tu skyes te mi mthong bar gyur ba des a ru ra gcig dang /_ba ru ra gcig dang /_skyu ru ra gcig zhib tu btags la sbrang rtsi dkar 
[\[81a.2\]]po dang /_khye'u nu ba'i 'o ma dang sbyar bar bya ste/_sbyor ba'i tshe sangs rgyas kyi mtshan nas brjod cing /_bu gsar du btsas pa'i bud med dang /_khyi dang /_phag gis ma mthong bar byas la ril bur byas te/_byang chub sems dpa' mig stong ldan gyi mdun du lan stong rtsa brgyad bzlas 
[\[81a.3\]]brjod byas la/_gnas dben pa rlung mi 'ong bar 'dug ste/_nyi ma bdun gyi bar du sman de mi'i 'o ma dang /_sbrang rtsi dang brdar ba mig tu blugs na/_mig gi 'bras bu skye'o/_/ling thog med par 'gyur zhing legs par mthong bar 'gyur ro/_/su grang ba'i rims kyis btab pa'i ched du/_
[\[81a.4\]]stag lpags sam/_gzigs lpags sam/_dred lpags sam/_dom lpags sam/_spyang lpags la lan nyi shu rtsa gcig bzlas brjod byas te/_grang ba'i rims kyis btab pa la bskon na rims sos par 'gyur ro/_/seng ge'i pags pa ni thams cad kyi mchog go/_/gal 
[\[81a.5\]]te sbrul gyis zin na mi de nyid kyi skra bcad la lan nyi shu rtsa gcig bzlas brjod byas te/_dug gi rma khar bzhag na sos par 'gyur ro/_/su zhig snying na zhing mi dran nam/_'chi 'dod par gyur na/_shing sle ma ta ka'i thang chu star ka tsam chu gtsang ma dang bskol te phyed du ba dang lan bdun bzlas 
[\[81a.6\]]brjod byas la 'thungs na/_thams cad bde bar 'gyur ro/_/bud med kyis bskol bar mi bya'o/_/su zhig 'byung po'i gdon gyis zin tam/_mi ma yin pas btab pa'i nad kyis btab par gyur na/_gu gul gyi bdug pa la lan nyi shu rtsa gcig bzlas brjod byas te snar 
[\[81a.7\]]blugs so/_/yang na ri bong gi rtug pa tsam gyi ril bur byas la lan nyi shu rtsa gcig bzlas brjod byas te bza'o/_/sha dang /_chang dang /_sgog pa dang /_'thab mo spang ngo /_/'on dang sos par 'gyur ro/_/yang na ldong ros dang /_yungs kar dang /_lan tshwa dkar po 
[\[81b\]]
[\[81b.1\]]bsres la lan nyi shu rtsa gcig bzlas brjod byas te/_nad pa'i mal gyi 'og nas bdugs na/_nad gtong ba'i 'byung po myur du 'bros te/_lus 'jig cing der 'dug mi nus par 'gyur ro/_/gal te gzhogs phyed na'am/_gzhogs phyed nyams sam/_rna ba 'on nam/_rkang lag 'gul mi 
[\[81b.2\]]nus par gyur na/_til mar gyi nang du ru rta btsos la/_lan nyi shu rtsa gcig bzlas brjod byas te bskus na sos par 'gyur ro/_/yang na ba mar gcig pu la lan nyi shu rtsa gcig bzlas brjod byas te/_bskus na sos par 'gyur ro/_/bud med la la zhig bu 'byung shin tu dka' 
[\[81b.3\]]na/_til mar la lan nyi shu rtsa gcig bzlas brjod byas te/_lto ba'am/_lte bar bskus na myur du 'byung ngo /_/gang gi mngal du bu 'chi na shing a pa marga srang gcig chu khyor do'i nang du bskol la phyed lus pa dang /_de la lan nyi shu rtsa gcig bzlas brjod byas te 'thungs na/_
[\[81b.4\]]gnod pa med par 'byung bar 'gyur ro/_/sha ma mi 'byung na yang sman de la bzlas brjod bya'o/_/la la zhig shi la thug pa tsam du snying na ste/_mnags mi bzod na tu ru ska dang /_dbyi mo cha bsnyams te bsres la lan nyi shu rtsa gcig bzlas brjod byas te so la bsku zhing mid la skyugs 
[\[81b.5\]]skyugs kyi bar du byas na sos par 'gyur ro/_/sgog pa rnam dgu dang /_sha dang /_chang spang bar bya'o/_/mes tshig na ba nag mo'i lci ba dron po la lan nyi shu rtsa gcig bzlas brjod byas te/_rma khar glan na sos par 'gyur ro/_/la la zhig srog chags ring po snying la za/_rta dkar 
[\[81b.6\]]po'i gcin khyor phyed la lan nyi shu rtsa gcig bzlas brjod byas te 'thungs na/_srog chags de 'byung ngo /_/gal te nad tshabs che na khyor gang 'thungs na/_srog chags thag pa srig 'byung ngo /_/gal te 'bras drag po byung na/_rams kyi lo ma brdungs te khu ba btsir la de la lan 
[\[81b.7\]]nyi shu rtsa gcig tu bzlas brjod byas te rma khar gtor na rtsa ba dang bcas te 'byung ngo /_/la la zhig mig la sbrang bus zos par gyur na/_bong bu'i rtug pa gsar du byung ba btsir te/_khu ba la lan nyi shu rtsa gcig bzlas brjod byas te/_dgongs su nyal kar mig tu blugs na sos 
[\[82a\]]
[\[82a.1\]]par 'gyur ro/_/la la zhig lto na na khron pa'i chu lhag mar ma gyur pa la lan nyi shu rtsa gcig bzlas brjod byas pa'i nang du lan tshwa dkar po la lan nyi shu rtsa gcig bzlas brjod byas la btab ste/_khyor phyed 'thungs na sos par 'gyur ro/_/su'i mig la mig nag chags sam/_rab rib bam/_
[\[82a.2\]]rtsa dmar par gyur na/_shing sham mya ka'i lo ma btsir te/_de'i khu ba la lan bdun bzlas brjod byas la nang du 'gron bu bcug ste/_zhag gcig bzhag la nang par yang lan bdun bzlas brjod byas te/_mig tu blugs na phan no/_/su zhig mtshan mo 'jigs shing mi bde la skrag na/_skud 
[\[82a.3\]]pa dkar po la lan nyi shu rtsa gcig bzlas brjod byas te/_mdud pa nyi shu rtsa gcig bor la mgul du btags na 'jigs par mi 'gyur ro/_/las rnams kyang byang bar 'gyur ro/_/khyim zhig tu glo bur du gnod pa dag byung na/_bal po se'u'i shing gi lcug ma sor gnyis kyi tshad du gtubs pa 
[\[82a.4\]]stong rtsa brgyad byas la/_ba mar dang /_zho dang /_sbrang rtsi snod cig tu blugs pa drung du bzhag ste/_lcug ma'i dum bu cig blangs la lan cig bsngags te/_rtse mo gnyis mar du smyugs la sreg go/_/de bzhin du lcug ma'i dum bu thams cad bsregs na/_yams kyi nad thams cad 
[\[82a.5\]]med par 'gyur ro/_/las 'di ni sangs rgyas kyi spyan sngar bya'o/_/shu dag dkar bo la lan brgya rtsa brgyad bzlas brjod byas te/_dpung pa g.yas par thogs na thab mo'am/_'gyed pa'i tshe rgyal bar 'gyur ro/_/shing sham mya ka'i lo ma dang bcas pa sor gnyis kyi tshad gtubs la cho ga gong 
[\[82a.6\]]ma bzhin du sbyin sreg bya'o/_/nyi ma gcig la dus gsum du lan stong rtsa brgyad sbyin sreg bya'o/_/gal te nyi ma bdun du de bzhin byas na/_dngos grub 'thob bo/_/'phags pa'i lam yang skye'o/_/gal te 'byung po rdzu 'phrul chen po las rgyal bar 'dod na/_lung tang gi shing la lan 
[\[82a.7\]]bzhi bcu rtsa dgu bzlas brjod byas la ba mar dang /_zho dang /_sbrang rtsi dang sbyin sreg byas te/_byang chub sems dpa'i mdun du bya'o/_/glang dkar po'i gi'u wang srang gcig mthing bu'i snod du bcug la/_byang chub sems dpa'i mdun du lan stong rtsa brgyad bzlas brjod bya ste/_yan lag 
[\[82b\]]
[\[82b.1\]]rnams la bskus la/_dpral bar thig le byas na/_lha klu dang 'byung po dang /_mi thams cad dga' bar 'gyur ro/_/gang dag nyes byung ste lcags sgrog dang /_shing sgrog tu bcug na/_phug ron gyi rtug pa la lan brgya rtsa brgyad bzlas brjod byas te/_lag pa la yang bsku'o/_/
[\[82b.2\]]lcags sgrog dang /_shing sgrog la yang reg par byas na thar bar 'gyur ro/_/gal te khyo shug me dang chu ltar mi mthun par gyur na/_byang chub sems dpa'i mdun du ngur pa'i mjug sgro la lan stong rtsa brgyad bzlas brjod byas te/_lus la thogs na ji srid 'tsho'i bar du 'dum 
[\[82b.3\]]bar 'gyur ro/_/gal te srog chags dag lo tog phung bar byed na/_thal ba gtsang ma'am/_bye ma gtsang ma la lan stong rtsa brgyad bzlas brjod byas la/_me tog kun tu gtor na/_srog chags rnams phyir ldog par 'gyur ro/_/gal te srog chags dag shing tog la za na/_
[\[82b.4\]]chu la bzlas brjod byas te/_shing rnams la gtor na 'bras bu la mi za'o/_/de'i tshe yang bcom ldan 'das la byang chub sems dpa' sems dpa' chen po 'phags pa spyan ras gzigs dbang phyug gis 'di skad ces gsol to/_/btsun pa bcom ldan 'das bdag tshe rabs snga 
[\[82b.5\]]ma'i bsod nams kyi rgyus/_bcom ldan 'das kyis bdag la khyod sems can gyi khams thams cad la snying rje chen po bskyed nas/_bcing ba dang /_'jigs pa thams cad gcod nus par 'gyur te/_de'i mthus sems can thams cad sdug bsngal rnams las thar bar 
[\[82b.6\]]'gyur/_zhi ba dang /_bde ba thob bar 'gyur ro/_/zhes lung bstan par gyur to/_/ma 'ongs pa'i dus lnga brgya pa tha mar gyur pa na/_rigs kyi bu'am/_rigs kyi bu mo la la zhig snying po chos kyi sgo 'di nyin lan gsum mtshan lan gsum 'dzin nus na/_de'i las kyi sgrib 
[\[82b.7\]]pa thams cad 'byang bar 'gyur ro/_/chos thams cad kyi chos nyid 'grub par 'gyur ro/_/bdag gis sangs rgyas kyi bka' drin dran par bgyi ste/_grong khyer ram grong ngam/_grong rdal lam/_nags tshal gang na rig sngags 'chang gnas pa la/_gal te de na gnas pa'i 
[\[83a\]]
[\[83a.1\]]'byung po rnams 'tshe bar bgyid na/_bdag rtag tu der mchi zhing kun tu bsrung bar bgyi ste/_yongs su spong bar mi bgyid do/_/de'i tshe yang bcom ldan 'das la byang chub sems dpa' sems dpa' chen po 'phags pa spyan ras gzigs dbang phyug gis 'di skad 
[\[83a.2\]]ces gsol to/_/btsun pa bcom ldan 'das slad ma'i dus lnga brgya pa thams cad sems can phal cher rnyog pa can du 'gyur te/_dge ba'i rtsa ba chung zhing rtag par rgyun du dge ba'i phyogs bgyid mi nus pa dang /_gal te 'dzin na yang de'i tshe/_lha dang /_'byung po 'tshe bar 'gyur bas/_bdag 
[\[83a.3\]]gis lha dang mi dang lha ma yin la sogs pa sems can thams cad la sman pa dang /_bde ba dang /_zhi bar bgyid pa'i slad du/_sangs rgyas bcom ldan 'das kyi mthu dang /_rdzu 'phrul gyi stobs kyis gzungs 'di'i cho ga da bshad par bgyi'o/_/bdag gis kyang 'das pa'i bskal pa du mar gzungs 
[\[83a.4\]]'di la mchod pa bgyis so/_/'das pa dang /_ma byon pa dang /_da ltar byung ba'i sangs rgyas bcom ldan 'das ji snyed pa rnams kyis kyang gzungs 'di la brten nas/_bla na med pa yang dag par rdzogs pa'i byang chub brnyes so/_/rigs kyi bu'am/_rigs kyi bu mo gang la la zhig 
[\[83a.5\]]rtag tu gzungs 'di 'dzin cing 'chang na/_de'i tshe 'di nyid la tshig gi rgyun thogs pa med par 'gyur/_dbang po rno zhing mkhas par 'gyur/_spobs pa myur bar 'gyur/_lha dang /_mi thams cad kyi mchog tu 'gyur ro/_/gang su'i sgra dang /_tshigs su bcad pa dang /_grags 
[\[83a.6\]]pa yang thos shing bde ba dang /_dga' bar yang 'gyur ro/_/phyag bya ba'i 'os su yang 'gyur ro/_/gang dang gang du skyes par yang sangs rgyas dang /_chos dang /_dge 'dun yang mthong bar 'gyur/_tshig la yang yid ches shing yid rton par 'gyur ro/_/de yang 'di ltar sangs 
[\[83a.7\]]rgyas bcom ldan 'das rnams kyi mthu lags par bgyi yi/_bdag nyid kyi ni ma lags so/_/de nas bcom ldan 'das kyis/_byang chub sems dpa' 'phags pa spyan ras gzigs dbang phyug la bstod nas/_legs so zhes bya ba yang byin te/_khyod ni lha dang mi la sogs pa la 
[\[83b\]]
[\[83b.1\]]phan pa dang /_bde ba dang /_zhi bas las kyi lam la sbyor bar nus so/_/gal te yun ring por phyir mi ldog pa lta na/_da ngas ye shes kyi phyag rgyas gdab bo/_/de nas bcom ldan 'das la 'phags pa spyan ras gzigs dbang phyug gis 'di skad ces gsol to/_/btsun pa 
[\[83b.2\]]bcom ldan 'das bdag gis dran pa bdag ri gru 'dzin la gnas shing /_'das pa'i bskal pa du mar gzungs sngags kyi chos kyi sgo 'di brjod do/_/de'i tshe bdud der mchis nas bdud des 'khor bsdus nas/_ci nas kyang gsang sngags kyi gzhi 'di'i 'grub par bdag gis chos de 
[\[83b.3\]]la mtho btsam par bsams pa dang /_de'i tshe bdag gis gsang sngags kyi chos de'i cho gas bdud pham par bgyis/_rnam par pham par bgyis so/_/gsang sngags 'di'i mthu ni brtag mi nus shing bsam gyis mi khyab par rig par bgyi'o/_/de'i tshe byang chub sems dpa' 
[\[83b.4\]]'phags pa spyan ras gzigs dbang phyug gis lha dang mi rnams la phan pa dang /_bde ba thob par bya ba'i phyir snying rjes rtsa ba'i gsang sngags 'di smras so/_/na maHsarba dz+nyA ya/_na mo rat+na tra yA ya/_na mo\u0f85 mi tA b+hA ya/_ta thA ga tA ya/_aR+ha te samyak+saM bud d+hA ya/_na ma Ar+yA ba lo 
[\[83b.5\]]ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_na mo ma hA s+thA ma prAp+NA ya/_bo d+hi satwA ya/_ma hA kA ru Ni kA ya/_na mo bi pu la/_bi ma na su pra tiSh+Thi tA saM g+hA ya/_sUr+ya sha ta sa ha sra a ti re ka/_pra b+hA a ba b+hA si ta mUrta ye/_ma hA ma Ni mu ku Ta 
[\[83b.6\]]kuN+Da la/_a laM kA ra d+hA ri Ne/_b+ha ga ba te/_pad+ma pA Na ye/_sarba lo ka a pA ya pra sha me nA ya/_bi bi d+ha mu kha sa mA be sha/_a b+haSh+Ta sarba satwA pa ri mo tsa kA ya/_tad+ya thA/_oM b+hur b+hu ba swA hA/_ma hA A lo ka ka ra Na ta ma sti mir pa Ta la bi nA sha ka rA ga dwe Sha mo ha dz+wa la sha ma ka/
[\[83b.7\]]shA sa ka_/sa mA shwA sa na ka ra/_rak+Sha ka_/sarba a pA ya durga ti pra sha ma na ka ra/_sarba sa twAM sa mA shwA sa na ka ra/_sarba A shA pa ri pU ra ka_/sarba ta thA ga ta/_sa ma pa dA na ka ra/_e h+ye hi ma hA bo d+hi satwa ba ra pad+ma A lo ka saM b+hu ta ma hA kA ru Ni ka_/dza TA ma ku Ta/_a lang kr-i ta/_shi 
[\[84a\]]
[\[84a.1\]]ro ma Ni ka na ka_/rA dza ta badzra bai DUr+ya a lang kr-i ta/_sha rI ra a mi tA b+ha dzi na ka ma la/_a lang kr-i ta pra b+ha ra Na ra dza na sha ta sa ha sra a b+hi la ShI ta kA ya/_ma hA bo d+hi satwA ya bar ba ra da/_bi d+ha ma bi d+ha ma/_bi nA sha ya/_bi nA sha ya/_ma hA ya na traM/_kle sha kab+hA 
[\[84a.2\]]ta/_a ba ba d+ha bi bid+ha satwAM/_sang sA ra tsA ra ka_/pra ma tha na ka ra/_pu ru Sha pad+ma/_pu ru Sha nA ga_/pu ru Sha sA ga ra/_pu ru Sha sing ha/_bI ra bI rA dza su daN+Ta tA pa ri bi ti/_d+ha ma d+ha ma/_sa ma sa ma/_d+hu ru d+hu ru/_pra shA sa ya pra shA sa ya/_g+hi ri g+hi ri/_bi bi ri bi bi ri/_tsi 
[\[84a.3\]]ri tsi ri/_si ri si ri/_su ru su ru/_d+hi ri d+hi ri/_bi d+hi ri bi d+hi ri/_bi ri bi ri/_mu ru mu ru/_mu kha mu kha/_mu ya mu ya/_mu ny+tsa muny+tsa/_d+hu na d+hu na/_bi d+hu na bi d+hu na/_d+hu ru d+hu ru/_gA ya gA ya/_ga d+ha ya ga d+ha ya/_sa ha sa ha/_pra sa ha pra sa ha/_
[\[84a.4\]]nA nA bi bid+ha kle shI bA sa na/_ha ra ha ra/_saM ha ra saM ha ra/_d+hu ru tu d+hu ru tu/_ma hA maN+Da la ka ra Na sha ta pra se ka_/a ba b+hA si ta bi bi d+ha bA sa na sha mi ka_/shA sa ka_/rak+Sha ka_/ma hA bo d+hi satwa ba ra ba ra da swA hA/_gzungs sngags 'di ni de bzhin gshegs pa pad+ma'i 
[\[84a.5\]]phyag gi rgyan gyi yu ba zhes bya ste/_sangs rgyas bcom ldan 'das lha dang /_klu dang /_mi'am ci du mas yongs su bskor bas/_rdo rje chen po dang ldan zhing dga' ba'i rgyu las byung ba'i khang [{]bzangs su [,]bzang du [}]thams cad kyis mchog gi byang chub sems dpa' rnams kyi don du gsungs te/_sgrib 
[\[84a.6\]]pa'i ri chen po rnam par 'joms pa'o/_/gang la la zhig gis mnyan pa dang /_blta ba dang /_bklag pa dang /_brjod pa thob na/_mi de'i nyon mongs pa'i sgrib pa ji snyed mchis pa thams cad 'byang bar 'gyur ro/_/su zhig dad par gus pas snga dro brjod na/_byang chub sems dpa' 
[\[84a.7\]]'phags pa spyan ras gzigs dbang phyug rtag tu de'i slad bzhin 'brang zhing srung ba bgyid do/_/gang ci 'tshal ba dag kyang de bzhin du 'grub bo/_/su zhig gal te bdag gi bsam pa thams cad yongs su rdzogs par thob par 'tshal ba des/_gcig pu phyogs dben par mchis 
[\[84b\]]
[\[84b.1\]]la/_byang chub sems dpa' 'phags pa spyan ras gzigs dbang phyug yid la dran par bgyi zhing gzhan bsam par mi bgyi bar gzungs sngags 'di lan bdun brjod na/_yid la bsams pa gang rdzogs par mi 'gyur ba de gang yang ma mchis so/_/sems can thams cad dga' bar 'gyur 
[\[84b.2\]]ro/_/ngan 'gror mchi bar mi 'gyur ro/_/sangs rgyas bcom ldan 'das rtag tu rjes su mngon du dran na/_bskal pa bye ba phrag du ma bsags pa'i las kyi sgrib pa thams cad 'byang bar 'gyur ro/_/'khor los sgyur ba'i rgyal po stong du tshang ba'i bsod nams dag kyang thob par 'gyur ro/_/
[\[84b.3\]]gar skyes gar skyes kyang byang chub sems dpa' 'phags pa spyan ras gzigs dbang phyug mthong bar 'gyur ro/_/rigs chen por skye bar 'gyur ro/_/su zhig snyim pa spos kyis bkang ste/_'phags pa spyan ras gzigs dbang phyug gi mdun du gtor la/_gzungs sngags 'di yang lan 
[\[84b.4\]]bdun brjod na/_stong gi bsod nams kyi mchog dang /_snying rje chen po'i rang bzhin yang 'thob bo/_/de mi'i 'jig rten 'dir yang stobs chen po yongs su rdzogs pa 'thob bo/_/su zhig 'phags pa spyan ras gzigs dbang phyug gi gdong du blta zhing /_gzungs sngags 'di brjod pa 
[\[84b.5\]]de byang chub sems dpa' mtshan rgyas pa mthong nas/_sa dri ma med pa yang 'thob bo/_/'jig rten na yang snang ba bgyid do/_/tshe gcig gis sangs rgyas bcom ldan 'das rnams kyang mthong ngo /_/ji ltar bsam gtan la snyoms par zhugs pa de lta bur mchi bar 'gyur ro/_/gar 
[\[84b.6\]]skyes gar skyes kyang sngon gyi tshe rabs dran par 'gyur ro/_/las kyi sgrib pa thams cad 'byang bar 'gyur ro/_/su zhig gzungs sngags 'di 'dzin pa des/_tshes bco lnga'i zla ba nya ba la bslab pa'i gzhi brgyad bzung ste/_gos gtsang ma bgos la ring bsrel dang bcas pa'i mchod rten 
[\[84b.7\]]gyi mdun du'am/_sangs rgyas kyi gzugs kyi spyan sngar tsan+dan dkar po'i dkyil 'khor bgyis la/_der me tog sna tshogs gtor bar bgyi/_bdug pas kyang bdugs par bgyi/_mar me yang bud par bgyi'o/_/sangs rgyas bcom ldan 'das la gus pa bskyed par bgyi'o/_/
[\[85a\]]
[\[85a.1\]]de'i tshe gzungs sngags 'di yang lan brgya rtsa brgyad bzlas brjod bgyis na/_byang chub sems dpa' 'phags pa spyan ras gzigs dbang phyug dkyil 'khor der 'dug ste/_mtshams med pa la sogs pa las kyi sgrib pa mi dge ba ji snyed mchis pa thams cad 'byang bar 
[\[85a.2\]]'gyur ro/_/lus dang ngag dang yid kyi las rnams kyang yongs su dag par 'gyur ro/_/sangs rgyas kyi ting nge 'dzin gyi stobs kyang 'thob bo/_/'od zer gyis dbang bskur ba'i stobs kyang 'thob bo/_/sa dang pha rol tu phyin pa yang yongs su rdzogs par 'gyur ro/_/gal te char 
[\[85a.3\]]dbab par 'tshal na/_gyen du nam mkha' la bltas la gzungs sngags lan nyi shu rtsa gcig brjod na char 'bab bo/_/gal te sa la bltas te gzungs sngags brjod na/_sa bon thams cad rnam pa brgyar phun sum tshogs par 'gyur ro/_/gal te 'bab chu skams pa'i shul 
[\[85a.4\]]lam 'bab chu chen po'am/_'bab chu'i dngo'am mtsho'am mtshe'u'am/_mtsho bran gyi 'gram du mchis te brjod na/_chu thams cad yongs su rdzogs par 'gyur ro/_/nad thams cad kyi don du gzungs sngags brjod de lag pas byabs na sos par 'gyur ro/_/dran pa nyams 
[\[85a.5\]]pa'i mi'i mdun du brjod na/_dran pa slar 'thob bar 'gyur ro/_/bru bas nyen pa'am/_skom pas nyen pa'i mi'i gdong du bltas te brjod na/_bkres pa'am skom pa zhi bar 'gyur ro/_/gal te mtshams bcad par 'tshal na/_des mtshe'u chu'i nang du zhugs te der mchis la/_
[\[85a.6\]]gzungs sngags 'di yi ger bris te/_rgyal mtshan gyi rtse mo la btags na/_dpag tshad brgyar mtshams bcad par 'gyur te/_der nyes pa rnams mi 'byung ngo /_/mtshams kun tu srung ba rdzogs so//_//da ni lus thams cad bsdu ba'i phyag rgya brjod par bgyi'o/_/
[\[85a.7\]]lus drang por 'greng ste/_rkang pa nye bar mnyam du gzhibs la/_rkang pa g.yas pa yid tsam bskums te/_lag pa g.yon pa thur du brkyang /_gung mo dang srin lag gnyis lag mthil du dgug_/mdzub mo dang /_mthe bong dang /_mthe'u chung brkyang la lag mthil bkan 
[\[85b\]]
[\[85b.1\]]te bzhag go/_/lag pa g.yas pa yang de bzhin du bgyi'o/_/lag pa gnyis ka'i gung mo bkug pa lag pa phrag pa dang mnyam par bzhag go/_/lag mthil ni mdun du bstan te bzhag go/_/'di ni lus bsdu ba'i phyag rgya dang po'o/_/su zhig bdud dang /_gzhan mu 
[\[85b.2\]]stegs can dang /_dgra rnams pham par bgyi ba dang /_lam dang po la gnas par 'tshal na/_phyag rgya 'di bcings la gzungs 'di yang lan nyi shu rtsa gcig brjod par bgyi'o/_/na mo rat+na tra yA ya/_na mo Ar+yA ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA 
[\[85b.3\]]ya/_tad+ya thA/_a bat+ta/_a bat+te pa ri bat+te/_e h+ye hi swA hA/_gang gong du phyag rgya ji skad smos pa de bzhin du lus gnas par bgyis la/_snying gar thal mo sbyar te/_sor mo thams cad phan tshun thad kar bsnol la/_g.yon pa'i sor mo rnams kyis g.yas pa rnams la 'khyud 
[\[85b.4\]]bar bgyi/_mdzub mo gnyis gyen du sgreng la/_rtse mo gnyis sprad do/_/mthe bong gnyis mdzub mo gnyis kyi tshigs dang po la reg par bgyi'o/_/lag mthil ni ma 'byar bar bgyi'o/_/'di ni gzungs thams cad kyi phyag rgya ste gnyis pa'o/_/bskal pa du mar tshe rabs 
[\[85b.5\]]su bsags pa'i las kyi sgrib pa mi dge ba thams cad 'byang bar 'gyur ro/_/tshe phyi ma la 'gyur ro/_/gang gi tshe sangs rgyas bcom ldan 'das shAkya thub pas byang chub brnyes par mdzad par brtsams pa'i tshe bdud kyis mtho btsams pa na/_phyag rgya 'dis btul/_de'i tshe zhi ba'i bde 
[\[85b.6\]]ba dang /_bsam gtan dang /_snyoms par 'jug pa yang brnyes par 'gyur ro/_/gzungs sngags 'di yang brjod par bgyi'o/_/tad+ya thA/_sarba d+hA ra Ni/_maN+Da lA ya/_e h+ye hi pa ra ma shud d+ha satwA ya swA hA/_yang thog mar lag pa g.yas pa 'byin pa ltar 
[\[85b.7\]]bgyis la/_pus mo g.yas pa'i lha nga sa la btsugs te/_mgo bor thal mo sbyar la mdzub mo gnyis bkug ste rtse mo sprad/_mthe bong gnyis mdzub mo gnyis kyi tshigs gnyis pa la sbyar ro/_/'di ni chos kyi phyag rgya ste/_rnam par grol bar bgyi ba'i slad du/_bsam 
[\[86a\]]
[\[86a.1\]]gtan dang /_snyoms par 'jug pa thob par 'gyur ro/_/'di ni phyag rgya gsum pa'o/_/sngon de bzhin gshegs pa rnams kyis kyang mthun par bsgoms te/_de'i tshe bsam gtan rnams dang /_snyoms par 'jug pa rnams dang /_rnam par grol ba 
[\[86a.2\]]brnyes so/_/yang 'di ni gzhan te 'greng la rkang pa gnyis mnyam par gzhib bo/_/lag pa'i gung mo dang /_srin lag dang /_mthe'u chung rgyab sbyar te/_sen mo phrad par bgyi/_mdzub mo gnyis brkyang ste rtse mo phrad par bgyi/_mthe bo gnyis mdzub mo'i tshigs gnyis pa 
[\[86a.3\]]la reg par bgyi/_lag mthil nang nas sor bcu tsam gyis bskyed la smin mtshams su gzugs so/_/'di ni mig stong gi phyag rgya ste bzhi pa'o/_/gal te phyag rgya 'di bcings la gzungs sngags brjod na/_skad cig de nyid la 'jig rten gyi khams sangs rgyas kyi zhing yongs 
[\[86a.4\]]su dag pa/_dkrigs pa bye ba phrag stong mthong bar 'gyur ro/_/gang dag rig sngags 'chang de dang lhan cig spyod cing grogs su gyur pa ni zhing re re na yang byang chub sems dpa' dkrigs pa bye ba phrag 'bum dang /_bzhi stong nyi shu mchis so/_/gang dkyil 'khor du ma 
[\[86a.5\]]zhugs pa des ni blta bar mi rigs te/_phyag rgya de'i chos nyid do/_/su la rigs zhe na gang dkyil 'khor du zhugs pa de nyid la'o/_/'di ltar byang chub sems dpa' rnams kyi chos kyi sbyin pa ye shes kyis rtogs par 'tshal ba thams cad yongs su rdzogs par 'gyur 
[\[86a.6\]]ro/_/gzungs sngags ni 'di lags te/_tad+ya thA/_oM b+hu sarba tsak+ShuHkA rA ya d+hA ra NI na drA ya swA hA/_yang 'greng la rkang pa mnyam par gzhibs te/_lag pa g.yas pa bkan la sor mo lnga gzhibs te brkyang la/_lag pa g.yon pa yang de bzhin du bgyis te bkan 
[\[86a.7\]]la lag pa g.yas pa'i rgyab la sbyar te snying gar bzhag go/_/'di ni lag pa stong thams cad bsdus pa'i phyag rgya ste lnga pa'o/_/'dis stong gsum gyi stong chen po'i 'jig rten gyi khams na/_bdud dang dgra mchis pa rnams thul lo/_/gzungs sngags 'di lags te/_
[\[86b\]]
[\[86b.1\]]na mo Ar+yA ba lo ki te shwa rA ya/_tad+ya thA sarba duSh+Ta o~M ha ya me swA hA/_yang 'greng ste rting pa phrad par bgyis la/_lag pa g.yon pa mi 'jigs pa sbyin par bgyis te/_lag pa g.yas pa yang de bzhin du bgyis la/_lag mthil bdag logs su bstan par bgyi'o/_/'di 
[\[86b.2\]]ni ting nge 'dzin rab tu rtogs par 'gyur ba'i phyag rgya ste drug pa'o/_/'dis ting nge 'dzin thams cad dang /_chos kyi sgo mo brgyad khri bzhi stong dang /_sangs rgyas kyi byang chub rab tu rtogs par 'gyur ro/_/phyag rgya 'dis ni thams cad kyang 'thob bo/_/gzungs kyi rtsa ba'i 
[\[86b.3\]]gsang sngags snga ma/_na maHsarba dz+nyA zhes bgyi ba lags so/_/yang 'greng la rkang pa nye bar gzhibs te/_lag pa g.yon pa'i srin lag gis mthe bo'i sen mo mnan to/_/g.yas pa yang de bzhin te mthe'u chung dang /_gung mo rnams rtse mo sprad la/_lag rting drang por bsrang ste/_dgug 
[\[86b.4\]]pa ni mdzub mo gnyis dgug go/_/slar btang na ni brkyang ngo /_/de ltar mchis la sngags brjod par bgyi'o/_/lag pa g.yas pa'i mdzub mo gnyis ni dgug go/_/g.yon pa'i mdzub mo gnyis ni slar gtang ngo /_/mgo'i thon 'khor g.yas nas bskor bar bgyi ste bod pa'o/_/
[\[86b.5\]]g.yon pas ni bsal ba ltar bgyis te slar btang ngo /_/phyag rgya 'dis ni lha dang klu la sogs pa 'khor brgyad bsdu ba'i slad du dgug pa'i phyag rgya ste bdun pa'o/_/gsang sngags ni 'di lags te/_oM sarba de ba nA ga a na le swA hA/_phyag rgya snga ma la rtse mo bskyed de/_lag rting 
[\[86b.6\]]gnyis sbyar ba las yud tsam bzung mdzub mos g.yab ste snga ma bzhin no/_/'di ni brgya byin dang /_tshangs pa chos mnyan pa'i slad du dgug pa'i phyag rgya ste brgyad pa'o/_/gsang sngags ni 'di lags te/_oM ma hA prah+ma ye/_e h+ye hi swA hA/_phyag rgya 'di dang /_gsang sngags 'di ni 
[\[86b.7\]]gzungs sngags dang /_phyag rgya dang /_chos kyi sgo du ma gzung ba'i slad du bsdu ba'o/_/nyi ma spyang kis zin pa dang /_zla ba spyang kis zin pa'i tshe/_ba mar la lan nyi shu rtsa gcig bzlas brjod bgyis te/_phyag rgya 'dis phyag rgyas btab la 'thungs na dbang po rno bar 'gyur ro/_/nyin gcig 
[\[87a\]]
[\[87a.1\]]bzhin du chos kyi tshigs su bcad pa khri lobs nus par 'gyur ro/_/phyag rgya 'di dang /_chos kyi sgo 'di ni de bzhin gshegs pa nyi ma'i snying pos/_byang chub sems dpa' 'phags pa spyan ras gzigs dbang phyug gi ched du gsungs pa'o/_/yang 'greng ste 
[\[87a.2\]]rkang pa nye bar gzhibs la/_lag pa thal mo sbyar te/_snying gar bzhag la mthe bong gnyis lag mthil du bkug ste/_rtsa ba'i sngags chen po lan nyi shu rtsa gcig brjod par bgyi'o/_/'di ni byang chub sems dpa' rnams kyi rang rang gi nor bu'i yid bzhin lta bu'i phyag 
[\[87a.3\]]rgya ste dgu ba'o/_/'dis nges par lha'i gzhal med khang rnams su 'jug go/_/phyogs bcu'i sangs rgyas kyi zhing rnams su yang mchi'o/_/mchod pa'i don du rin po che brgya stong dag kyang bsams pa bzhin rnyed par 'gyur ro/_/su zhig chos kyi sgo 'di'i las bgyid nus na/_de nang 
[\[87a.4\]]par sngar langs la khrus bgyi zhing kha gdong bkrus te/_phyag rgya de'i dam tshig bgyis na/_des phyogs bcu'i de bzhin gshegs pa gang gA'i klung gi bye ma snyed mngon sum du mthong bar 'gyur ro/_/bskal pa du mar tshe rabs su bsags pa'i sdig pa mi dge ba'i las lci ba 
[\[87a.5\]]rnams 'byang bar 'gyur ro/_/phyag rgya de'i yon tan dang /_bsngags pa ni rab tu mang ngo /_/yang snga ma bzhin du thal mo sbyar te/_mdzub mo gnyis bkug la mthe bo'i sen mo la bcar te/_mdzub mo gnyis kyi sen mo yang phan tshun du rgyab sprad la rtsa ba'i gsang sngags 
[\[87a.6\]]brjod par bgyi'o/_/'di nas byang chub sems dpa' rnams kyi sems la 'dod pa'i phyag rgya ste bcu pa'o/_/ci 'tshal ba de bzhin du 'grub bo/_/nges par bla na med pa yang dag par rdzogs pa'i byang chub las phyir mi ldog par 'gyur ro/_/yang thal mo snga ma las mthe bong dang /_
[\[87a.7\]]mdzub mo so sor brkyang ste lag mthil dbye bar bgyi'o/_/'di ni rgyu'i gnas skabs kyi tshe sangs rgyas bcom ldan 'das gang gA'i klung gi bye ma snyed kyis bdag la stsal ba ste/_'dis bdag byang chub kyi lam rab tu rtogs so/_/'dis rtsa ba'i gsang sngags brjod par bgyi'o/_
[\[87b\]]
[\[87b.1\]]'di ni byang chub sems dpa' rnams 'gog pa la snyoms par 'jug pa'i phyag rgya ste/_bcu gcig pa'o/_/yang thal mo snga ma las mdzub mo gnyis bskum zhing brkyang bas bskul bar bgyi'o/_/'di byang chub sems dpa' sangs rgyas thams cad kyi ting nge 'dzin rnams 'thob pa'i 
[\[87b.2\]]phyag rgya ste/_bcu gnyis pa'o/_/gzungs sngags ni 'di lags te/_o~M sarba bud d+ha sa ma ya e h+ye hi pa ra ma shud d+ha satwa swA hA/_de ni byang chub sems dpa' 'phags pa spyan ras gzigs dbang phyug mig stong dang ldan pa/_lag pa stong dang ldan pa'i dkyil 'khor khru bcu drug 
[\[87b.3\]]pa'i cho ga brjod par bgyi'o/_/thog mar ri rnams dang nye ba/_sa gzhi bkra shis pa'i phyogs btsal bar bgyi'o/_/der sa brkos te/_gseg ma dang /_gyo mo dang /_rus pa dang /_mi gtsang ba rnams bsal la/_dri zhim po dang bsres pa'i ba'i gcib dang /_'jim par bsres 
[\[87b.4\]]te byug par bgyi'o/_/der chu zheng du khru bcu drug pa'i stegs bu bgyi'o/_/'phang du ni mtho gang gi tshad du bgyis la/_sgo bzhi btod de/_shar gyi sgor ni yul 'khor srung /_lho'i sgor ni 'phags skyes po'o/_/nub kyi sgor ni mig mi bzang /_byang gi sgor ni rnam thos 
[\[87b.5\]]kyi sras te/_de dag gi gam yor rang rang gi 'khor thams cad bri'o/_/dkyil 'khor gyi dbus su ni byang chub sems dpa' 'phags pa spyan ras gzigs dbang phyug mig stong dang ldan pa lag pa stong dang ldan pa gzhag par bgyi'o/_/de'i mdun du khri'u bzhag ste/_khri'u'i 
[\[87b.6\]]steng du gzungs sngags kyi cho ga gzhag par bgyi'o/_/de la bdug pa sna tshogs kyis bdug go/_/me tog sna tshogs bkram mo/_/lha bshos sna tshogs dbab bo/_/der mchod pa de rnams bzhag ste/_sgog pa rnam dgu dang /_sha dang chang mi dbab bo/_/gal te rgyun mi 
[\[87b.7\]]'chad par bgyi na nyin gcig bzhin mchod pa thams cad kyang sar pa gzhan gyis brje'o/_/cho ga 'dis nyi ma nyi shu rtsa gcig tu dngos po thams cad kyis mchod par bgyi'o/_/sgrub pa po gang dag sngon mthong ba de dag gis bri bar bgyi'o/_/de sgrub pa po shar phyogs su bltas te/_
[\[88a\]]
[\[88a.1\]]'greng la gzungs sngags snga ma dang po nas bcu gnyis kyi bar du brjod par bgyi'o/_/sangs rgyas kyi mthar phyin gyi bar du skyo bar mi bgyi'o/_/thog mar phyag rgya dang po lan cig bcings la gsang sngags kyang lan bdun brjod par bgyi'o/_/bcu gnyis pa'i bar 
[\[88a.2\]]du yang de bzhin du bgyi'o/_/der de'i tshe phyir mi ldog pa brtan po'i sems bskyed par bgyi'o/_/cho ga 'dis de bzhin du dgug pa bgyis na/_thams cad 'du bar 'gyur ro/_/de'i tshe sangs rgyas nyid kyi ched du nges par drang po'i sems kyis drang por mchis par bgyi'o/_/gsang 
[\[88a.3\]]sngags dang lha thams cad rjes su dran par bgyi ste/_ji ltar na mdun na mig lam na gnas pa lta bu dang phan tshun gnod pa bgyid pa ma mchis par bgyi'o/_/dmigs pa gzhan la dmigs par mi bgyi'o/_/de'i tshe rtsa ba'i gsang sngags lan stong brgyad cu bzlas brjod 
[\[88a.4\]]bgyi'o/_/'on tang byang chub sems dpa' spyan ras gzigs dbang phyug kun dga' bo'i gzugs kyis der mchis te/_sgrub pa po la ci 'dod ci slong zhes 'dri zhing phan tshun smra bar 'gyur ro/_/sgrub pa pos bdag nyid kyis mchod pa bgyi bar bsams la/_bdag la ji skad 
[\[88a.5\]]dris pa lan gdab par bgyi ste/_bla na med pa yang dag par rdzogs pa'i byang chub kyi don du gzungs sngags kyi rang bzhin 'tshal lo zhes brjod par bgyi'o/_/yang na 'di skad du 'di ni lung bstan pa'i dus lags pa snyam bgyid na/_thugs rje dang ldan pas bdag la nges par 
[\[88a.6\]]thugs rje chen po bskyed du gsol/_bdag ni rnyed pa dang /_bkur sti dang /_grags pa mi 'tshal gyi/_nam zhig na sems can thams cad la bu gcig pa bzhin du lta ba dang /_yongs su skyob par 'gyur snyam du sems so/_/yang 'byung po gnyug mar gnas pa thams 
[\[88a.7\]]cad bdag gis bsgo ba bzhin du gnas par gyur cig snyam du sems so zhes brjod par bgyi'o/_/gal te yid la bsams pa 'di thob cing dngos grub de thob na gzhan la mi brjod par bdag nyid kyis 'tshal bar bgyi'o/_/gal te cho ga 'di grub na bzlas par bgyi/_gcig tu 
[\[88b\]]
[\[88b.1\]]gzung bar bgyi'o/_/'di ni bslab pa gcig tu gsang ngo /_/su zhig sna tshogs 'tshal ba des a ga ru nag po'i chab kyis dkyil 'khor gru bzhi pa bgyis la/_rtsa ba'i gsang sngags lan brgya rtsa brgyad bzlas brjod bgyi'o/_/yid la bsams pa yongs su rdzogs par bgyid 
[\[88b.2\]]pa'i phyag rgya bcu pa yang bcing bar bgyi'o/_/'on tang 'tshal ba yongs su rdzogs par rnyed par 'gyur ro/_/de'i tshe glegs bam 'di bzhin du sems shing /_su zhig 'di bzhin du mchod pa bgyid na gzhan du mi 'gyur ro/_/gzungs sngags kyi cho ga rdzogs so//_//
[\[88b.3\]]yang cho ga gzhan te su zhig bde ba thams cad thob par 'tshal ba des/_yid bzhin gyi nor bu rin po che lta bu'i phyag rgya dgu pa bcings la rtsa ba'i gsang sngags bzlas brjod bgyi'o/_/til nag po la lan nyi shu rtsa gcig bzlas brjod bgyis te/_mer bsregs na ci 'tshal ba 
[\[88b.4\]]bzhin du 'grub bo/_/ci nas rgyal po dga' bar bgyi 'tshal na des rgyal po gnas pa na mchis pa'i shing las lcug ma blangs te/_lan nyi shu rtsa gcig bzlas brjod bgyis la/_rgyal po'i kun dga' ra ba der bor na dga' bar 'gyur ro/_/gal te sems can sdig pa can 
[\[88b.5\]]rnams dang /_dgra rnams tshar gcod par 'tshal na/_des shing ni ma pa la lan nyi shu rtsa gcig bzlas brjod bgyis te/_mer bsregs na dbang du 'gyur ro/_/yang cho ga gzhan te lha dang /_'byung po ma dul ba de'i slad du/_gu gul dang yungs kar la lan nyi shu rtsa gcig bzlas brjod 
[\[88b.6\]]bgyis te mer bsregs na/_'byung po thams cad bdag nyid tshul bzhin du gnas par 'gyur ro/_/gang du nad byung na chab kyis dkyil 'khor gru bzhi pa bgyis te/_der ba mar la lan brgya rtsa brgyad bzlas brjod bgyis la/_mer bsregs na nad zhi bar 'gyur ro/_/mar de nyid 
[\[88b.7\]]las nyung zhig nad pa la blud na 'tsho bar 'gyur ro/_/sngon yul ko bi nar nad byung ste/_nad pa rnams gdugs gcig gnyis bro 'tshal nas gum mo/_/de'i tshe dbus kyi yul gyi mi bden gyur ces bgyi ba der mchis te/_des gzungs sngags 'di'i cho ga bgyis nas bsgrags pa 
[\[89a\]]
[\[89a.1\]]dang /_nad chad do/_/'byung po'i rgyal po yang yul de nas byung ngo /_/thams cad kyis kyang 'di'i stobs 'tshal te/_gang du rang gi 'khor du pha rol gyi dmag tshogs mchi ba der thog ma'i rtsa ba'i gsang sngags bcings la bcangs la/_gsang sngags lan 
[\[89a.2\]]brgya rtsa brgyad bzlas brjod bgyis na/_dgra bo chom rkun rnams bdag nyid mi rung bar 'gyur ro/_/su zhig tshe zad pa des 'gog pa la snyoms par 'jug pa'i phyag rgya bcing bar bgyi/_nyin gcig bzhin mchod pa bgyi/_a ga ru nag po'i bdug pas bdugs par bgyi 
[\[89a.3\]]zhing /_gsang sngags lan stong rtsa brgyad bzlas brjod bgyis na de tshe ring bar 'gyur ro/_/bud med gang zhig bu mi phyin na ba mar la lan nyi shu rtsa gcig bzlas brjod bgyis te/_de la blud na zhi ba dang bde bar 'gyur ro/_/gang bskyed pa'i bu dang /_bu mo dag kyang yongs su 
[\[89a.4\]]rdzogs par 'gyur ro/_/mtshan mo bzang po sngon gyi bsod nams rnams kyis brgyan cing /_sems can rnams dga' ba dang /_mir skyes pa na rtag tu mchod pa'i 'os su 'gyur zhing bde ba mchog rnams myong bar 'gyur ro/_/su zhig mig na ba des mig stong dang ldan pa'i phyag rgya bcings 
[\[89a.5\]]la gzungs sngags thams cad kyi phyag rgyas mig la phyag rgyas btab na sos par 'gyur ro/_/ji ltar steng gi phyogs kyi lha bde ba myong ba rnams mthong ba de lta bu'i mthong ba dang ldan par 'gyur ro/_/da ni ri mo bri ba'i cho ga brjod par bgyi ste/_ri mo bri ba'i ched du ras dkar po 
[\[89a.6\]]bgyis la/_byang chub sems dpa' mdog 'dzam bu'i gser lta bu bri bar bgyi'o/_/lag pa stong dang ldan par bgyi'o/_/lag pa so so'i lag mthil na mig re re mchis par bgyi ste/_spyin ma mchis pa'i tshon gyis bri bar bgyi'o/_/tshon rtsi yang ka pid tha dang 
[\[89a.7\]]bsre bar bgyi'o/_/mgo la rin po che sna bdun gyi cod pan bri bar bgyi'o/_/yan lag dang /_nying lag rnams su rgyan gyis brgyan par bri bar bya'o/_/yang na ras la byang chub sems dpa' srid du khru gang pa bris te/_lag pa gnyis bri bar bgyi'o/_/gong du smos pa'i 
[\[89b\]]
[\[89b.1\]]lag pa stong dang ldan pa'i phyag rgya lnga pas/_rig sngags 'chang gis mchod pa bgyi'o/_/gal te lag pa dang /_mig stong dang ldan par ma gyur na/_dpral bar mig gcig bgyi'o/_/yang 'di ni cho ga gzhan te/_su zhig chos kyi sgo 'di mchod par 'tshal na/_thog 
[\[89b.2\]]mar ras la bri bar bya'o/_/de ni 'di ltar bri bar bgyi ste/_cho ga snga ma bzhin du dkyil 'khor bgyi'o/_/de nas ri mo mkhan bslab pa brgyad bzung ba chab khung sar mchis te/_slar log nas legs par bkrus pa gtsang mas bri bar bgyi'o/_/tshon rtsi rung bas 
[\[89b.3\]]cho ga bzhin bris la/_de'i tshe dkyil 'khor gyi dbus su mchis te/_der smyung ba bgyis la nyi ma nyi shu rtsa gcig tu mchod pa'i las rgya cher bgyis na/_de na gnas byang chub sems dpa' 'od zer gtong ste/_de la the tshom mi bgyi'o/_/slad kyis zla ba dang /_nyi ma lta bu'i 
[\[89b.4\]]'od kyang bgyid do/_/gang dge ba dang dad pas mi bgyid pa des ma gtogs so/_/byang chub sems dpa' lag pa stong dang ldan pa'i cho ga'o/_/de bzhin gshegs pa rnam par gzigs byung ba'i tshe yang bdag gis bdud 'dul ba'i lus mig stong dang ldan pa sprul pa'o/_/
[\[89b.5\]]mig re re las kyang sangs rgyas re re sprul te/_de dag ni bskal pa bzang po la sangs rgyas stong 'byung ba lags so/_/lag pa stong las lag pa re re la yang 'khor los sgyur ba'i rgyal po re re sprul to/_/de dag ni 'khor los sgyur ba'i rgyal po stong 'byung ba lags so/_/bdud 
[\[89b.6\]]'dul ba'i tshogs kyi nang na/_byang chub sems dpa'i lus ni thams cad kyi mchog go/_/de nas bcom ldan 'das kyis byang chub sems dpa' 'phags pa spyan ras gzigs dbang phyug la 'di skad ces bka' stsal to/_/ngas gsang sngags 'di sangs rgyas kyi mthus rgyas 
[\[89b.7\]]par bshad na/_bskal pa 'das kyang mthar thug par mi 'gyur ro/_/byang chub sems dpa' 'phags pa spyan ras gzigs dbang phyug gis/_bcom ldan 'das la gsang sngags 'di thos nas rab tu dga' ste/_yi rangs nas bzung ste/_sangs rgyas kyi zhabs 
[\[90a\]]
[\[90a.1\]]la phyag 'tshal nas gzungs sngags 'di brjod do/_/na mo rat+na rash+mi tsan+d+ra a laM kA ra mArga te dza puN+ya tsak+Shu ra pi Sha ya rA dzA ya ta thA ga tA ya/_tad+ya thA/_rat+na rat+na/_ta ta sha rat+na/_rat+na pra ti ma te/_rat+na pra b+hA rat+na da ka te swA hA/_byang chub sems dpa' 'phags 
[\[90a.2\]]pa spyan ras gzigs dbang phyug gis gzungs sngags 'di brjod nas/_de'i tshe stong gsum gyi stong chen po'i 'jig rten gyi khams 'du shes med 'du shes med min skye mched la thug gi bar du/_rnam pa drug tu g.yos so/_/rab tu g.yos so/_/'og min gyi lha'i ris na/_dbang 
[\[90a.3\]]phyug chen po yang mi bde bar gyur to/_/lha'i gnas der 'jigs pa chen po yang byung ngo /_/ngan song du gyur pa thams cad kyang sdug bsngal chen po rnyed do zhes sgra chen po 'byin cing /_phar 'bros tshur 'bros te/_gar song mi shes so/_/de'i tshe sprul pas ngan song du gyur pa'i 
[\[90a.4\]]'khor chen po la 'di skad ces smras so/_/gal te gsang sngags 'di las 'da' zhing 'gras par byed na mgo bo rdul phra rab bzhin du 'gyes so/_/gsang sngags 'di'i mthus ni ri 'thor ro/_/rgya mtsho chen po skems so/_/lha ma yin gyi dmag pham par bgyid do/_/'byung 
[\[90a.5\]]po rnams tshar gcod do/_/sdig pa can gyi mi rnams kyang tshar gcod do/_/nad chen po dag kyang chad par bgyid do/_/yul bsrungs par yang 'gyur ro/_/sum cu rtsa gsum gyi lha rnams kyang phyag 'tshal lo/_/rigs kyi bu gang la la zhig gsang sngags 'di brjod cing 
[\[90a.6\]]'dzin pa de'i gzi brjid dang /_stobs yun thung dus bshad par mi nus so/_/gzungs sngags 'di 'chang zhing brjod pa ni dpa' bar 'gyur ro/_/phyug pa dang /_stobs dang ldan pa dang /_dbang dang ldan par 'gyur ro/_/ji srid 'tsho'i bar du rgyal po byams par 'gyur ro/_/ci 
[\[90a.7\]]'tshal ba thams cad 'grub bo/_/su zhig bdud pham par bgyid par 'tshal ba des bdug pa gtsang ma la rtsa ba'i gsang sngags lan nyi shu rtsa gcig bzlas brjod bgyi'o/_/su zhig 'di snyam du bdag la sems can thams cad byams par 'tshal ba des/_so shing la lan nyi 
[\[90b\]]
[\[90b.1\]]shu rtsa gcig bzlas brjod bgyis te mchod na byams par 'gyur ro/_/su zhig bdag gi tshig thogs pa med par 'gyur bar 'tshal ba des/_shu dag la lan stong rtsa brgyad bzlas brjod bgyis la snying gar bskus na 'grub bo/_/las de dag la yang rtsa ba'i gsang sngags brjod 
[\[90b.2\]]do/_/phyag rgya yang bcing bar bgyi'o/_/lag pa gnyis rgyab sprad de sbyar la mthe bong gnyis brkyang ngo /_/phyag rgya 'di ni ji ltar bdag srung ba de bzhin du gzhan yang srung ngo /_/mtshams bcad pa yang bgyi'o/_/gang zhig tu mchin chab bam/_thal pa lag par blangs te lan 
[\[90b.3\]]bdun bzlas brjod bgyis la/_bdag gi steng du gtor na/_phyogs bzhir mtshams bcad par yang 'gyur ro/_/rigs kyi bu'am rigs kyi bu mo gang la la zhig 'byung po rnams sam/_bgegs dang /_log 'dren rnams kyis mtho btsams par gyur na/_bal po se'u 
[\[90b.4\]]shing gi lcug ma la gsang sngags bzlas brjod bgyis te/_dal gyis bzhus na sos par 'gyur ro/_/'di ni byang chub sems dpa'i so so'i rig pa'i phyag rgya thogs pa med pa ste/_bcu gsum pa'o/_/gsang sngags ni 'di lags te/_namaHsarba bud d+ha d+harma saM g+hA ya/_na ma 
[\[90b.5\]]Ar+yA ba lo ki te shwa ra s+ya bo d+hi satwa satwa s+ya/_na mo badzra pA Ni s+ya/_bo d+hi satwa s+ya/_tad+ya thA/_d+hu pi d+hu pi/_kA ya d+hu pi/_pra sha ma ni swA hA/_log par lta ba gzhan mu stegs can rnams 'dul bar nus so/_/su zhig dus gsum du gsang sngags 'di lan nyi shu rtsa re re brjod pa des/_sangs 
[\[90b.6\]]rgyas bcom ldan 'das bye ba phrag bcu la mchod pa'i las rnam pa sna tshogs kyis mchod pa bgyis par 'gyur ro/_/bud med du skye bar mi 'gyur ro/_/'chi ba'i dus kyi tshe ngan 'gro gsum po dag las yongs su thar bar 'gyur ro/_/'jig rten gyi khams bde ba can du mchi 
[\[90b.7\]]bar 'gyur ro/_/de bzhin gshegs pa 'od dpag med kyis de'i spyi bor phyag bzhag ste/_'di skad du bu ma 'jigs shig_/nga'i sangs rgyas kyi zhing 'dir 'ongs so/_/'dir skyes nas dus ma yin par 'chi bas 'chi bar mi 'gyur ro/_/'dir 'byung po rnams kyis glags 
[\[91a\]]
[\[91a.1\]]rnyed par mi 'gyur ro zhes gsung ngo /_/'greng ste lag pa g.yon pa gru mo bkug pa drang por brkyang ste/_mi 'jigs pa sbyin par bgyi/_lag pa g.yas pa'i mthe bong lag mthil du bkug la sor mo bzhis mnan te/_khu tshur 'di rna ba g.yas pa'i gong du bzhag la 
[\[91a.2\]]mdzub mo sgul bar bgyi/_brkyang bar bgyi/_bskum par bgyi'o/_/phyag rgya 'di ni stong chen po'i 'jig rten gyi khams su gtogs pa'i las rnams 'byang bar bgyi ba'i slad du smras pa ste bcu bzhi pa'o/_/phyag rgya 'di ni nyin gcig bzhin dus gsum du bcings la gsang 
[\[91a.3\]]sngags kyang lan bdun bdun brjod na/_mtshams med pa lnga po dag dang /_rtsa ba'i ltung ba bzhi po dag kyang 'byang bar bgyid nus par 'gyur ro/_/sems can thams cad la snying rje chen po bskyed na/_las kyi rtsa ba thams cad tshig par 'gyur ro/_/gang gi tshe tshe 'di 'dor 
[\[91a.4\]]ba na/_sangs rgyas dang phrad par 'gyur ro/_/'khor los sgyur ba'i rgyal por 'gyur ro/_/dpag tu med cing mi zad pa'i snying po'i gzungs 'thob par 'gyur ro/_/mnyam pa nyid kyi ting nge 'dzin 'thob par 'gyur ro/_/lus la ltas rnam pa nyi shu rtsa brgyad 'byung bar 
[\[91a.5\]]'gyur ro/_/lus la gnod pa mi 'byung ngo /_/mig nad dang /_rna ba'i nad dang /_sna'i nad dang /_lce nad mi 'byung ngo /_/phyi dang nang gi nad thams cad zhi bar 'gyur ro/_/sngon gyi las mi dge ba rnams kyang 'byang bar 'gyur ro/_/gal te char mi 'bab na til nag po 
[\[91a.6\]]la e raN+Da'i mar gyis sbrus te/_ril bur bgyis la lan brgya rtsa brgyad bzlas brjod bgyis te/_mtshe 'ur stsal na/_de'i mod la char dbab bo/_/gal te char ches na yungs kar gyi mar gyis sna ma'i me tog sbrus la ril bur bgyis te/_lan brgya rtsa brgyad bzlas brjod 
[\[91a.7\]]bgyis la mtshe'ur stsal na char 'chad par 'gyur ro/_/sor mo lnga phan tshun bsnol te/_g.yon pa'i sor mo rnams kyis g.yas pa'i sor mo rnams dam du 'khyud la mgo bo'i steng du bzhag ste/_rtsa ba'i gsang sngags bzlas brjod bgyi'o/_/'di ni stong gsum gyi stong 
[\[91b\]]
[\[91b.1\]]chen po'i 'jig rten du bdud 'dul ba'i phyag rgya ste bco lnga pa'o/_/phyag rgya 'dis ring bsrel dang bcas pa'i mchod rten gyi mdun du smyung bar bgyi/_gdugs nyi shu rtsa dgu'i bar du tsan+dan dkar po'i 'dag gus dkyil 'khor byug_/me tog gtsang ma dgram mo/_/de'i tshe khrus 
[\[91b.2\]]bgyis la gos gtsang ma bgos te/_a ga ru nag po'i bdug pas bdug par bgyi'o/_/rtsa ba'i gsang sngags lan brgya rtsa brgyad bzlas brjod bgyi'o/_/'di ni ngar snyems pa bgyi'o/_/de nas yungs kar dang /_til nag po lhan cig btags la/_pho gsum gang tsam la 
[\[91b.3\]]lan cig bzlas brjod bgyis te zhugs su dor ro/_/de ltar gdugs bdun gyi bar du gdugs gcig cing /_yang lan brgya rtsa brgyad bzlas brjod bgyis na/_ci 'tshal ba thams cad 'grub par 'gyur ro/_/'greng la rkang pa mnyam par nye bar gzhibs te/_lag pa g.yas pa thur du 
[\[91b.4\]]thams cad brkyang la bkan te/_pus mo'i steng du bzhag_/lag pa g.yon pa yang de bzhin du bgyi'o/_/'di ni byang chub sems dpa'i mi 'jigs pa stsol ba'i phyag rgya ste bcu drug pa'o/_/phyag rgya 'di ring bsrel dang bcas pa'i mchod rten gyi drung du bcings la/_rtsa ba'i gsang 
[\[91b.5\]]sngags lan brgya rtsa brgyad bzlas brjod bgyis na/_sems can thams cad la mi 'jigs pa stsol bar 'gyur ro/_/yang na shu ti'i sa bon dang /_yungs kar dang /_shu dag dang /_nye'u shing dang /_'di dag sangs rgyas kyi spyan snga'am/_bla gab med pa'i phyogs su sbyin sreg bgyi'o/_/
[\[91b.6\]]gsang sngags lan sum cu gnyis bzlas brjod bgyi'o/_/me tog dang /_bdug pas mchod par bgyi'o/_/'di ni gsang sngags kyi cho ga lags te/_ci rtsom pa thams cad de bzhin du 'grub bo/_/gsang sngags gang mi 'grub na/_gsang sngags 'di bzlas brjod bgyis na 
[\[91b.7\]]'grub bo/_/rmi lam mthong bar 'tshal na/_gsang sngags 'di yang brjod cing phyag rgya 'di yang bcings na ci 'tshal ba rmi lam du mthong bar 'gyur ro/_/mi bsod nams dang mi ldan pa gang zhig dngos grub mi thob na/_gsang sngags 'di gdugs bdun gyi bar du gdugs gcig kyang 
[\[92a\]]
[\[92a.1\]]dus gsum du lan brgya rtsa brgyad bzlas brjod bgyis na/_ci 'tshal ba de bzhin du 'grub bo/_/de'i tshe yang byang chub sems dpa' rgya mtsho chen po'i nang du klu'i rgyal po rgya mtsho'i khang par 'dug ste chos bshad do/_/der klu sdug bsngal chen po myong ba dag mthong nas/_
[\[92a.2\]]snying rje chen po skyes te/_gal te yongs su skyob pa zhig yod na/_sdug bsngal gyi gnod pa rnams las thar bar 'gyur ro snyam mo/_/de'i tshe der klu'i bu mo chos 'dod pa gcig gis rin po che 'jig rten gyi khams mi mjed gcig rib cig phul ba dang /_des kyang sdug bsngal 
[\[92a.3\]]thams cad yongs su thar bar byed pa'i chos bshad do/_/de'i tshe der gsang sngags 'dzin pa'i byang chub sems dpa' chu'i snying pos kun tu srung ba'i phyir gsang sngags 'di smras so/_/bi ma le ma hA bi ma le/_o ha re ma hA o ha re/_hu ma re ma hA hu ma re swA hA/_rigs kyi bu'am 
[\[92a.4\]]rigs kyi bu mo gang la la zhig gsang sngags 'di 'dzin na/_de gar mchi bar bdud kyi 'khor gyis sdug bsngal bar bgyid pa'i bar du bdag gis rtag tu kun tu bsrung bar bgyi'o/_/gang la la zhig glo bur du 'jigs par gyur tam/_rang gi yul lam gzhan gyi yul lam/_
[\[92a.5\]]chom rkun dang phyir rgol ba dag byung na/_des tshon skud sna lnga pa bcing bar bgyi ste/_mdud pa nyi shu rtsa gcig bor la/_mdud pa re re zhing yang gsang sngags lan re re bzlas brjod bgyis te/_lag pa g.yon pa la bcing bar bgyi'o/_/lag pa g.yon pa'i srin lag dang /_
[\[92a.6\]]gung mo dang /_mdzub mo rnams khu tshur bcangs la/_mthe bos de dag mnan/_mthe'u chung brkyang ste/_dgra logs su bstan la gsang sngags kyang lan bdun bzlas brjod bgyi'o/_/'di ni byang chub sems dpa' mig stong dang ldan pa'i kun tu srung ba'i phyag rgya ste bcu bdun 
[\[92a.7\]]pa'o/_/gsang sngags lan bcu bdun bzlas brjod bgyis na/_dgra thams cad ldog par 'gyur zhing /_gnod par bgyid mi nus so/_/de'i tshe yang byang chub sems dpa' gangs kyi ri la gnas te chos kyang 'chad do/_/der gnod sbyin dang srin po rnams kyi yul na 
[\[92b\]]
[\[92b.1\]]sems can rnams phan tshun za zhing /_de dag la dge ba'i sems med par mthong nas/_byang chub sems dpa' 'di snyam du nam zhig na 'dul bar 'gyur snyam nas de'i tshe der song ste/_yul der de dag gi don gyi phyir lag pa stong dang ldan zhing mig stong dang ldan pa'i lus sprul nas 
[\[92b.2\]]des bdud rnams pham par byas so/_/der gzungs sngags 'di yang smras so/_/de nas srin po'i rgyal po byang chub sems dpa'i gan du song ste/_las de bshags nas phyag byas so/_/byang chub sems dpas kyang phyag rgya bcu bdun gyis phyag rgyas btab pa dang /_de'i mod 
[\[92b.3\]]la byang chub kyi lam thob bo/_/'greng ste rkang pa phan tshun nye bar gzhibs la snying gar thal mo sbyar te mthe'u chung phan tshun bsnol lo/_/g.yon pas g.yas pa la 'khyud par bgyi/_rtsa ba'i gsang sngags kyang lan nyi shu rtsa gcig bzlas brjod bgyi'o/_/byang chub sems 
[\[92b.4\]]dpa' 'phags pa spyan ras gzigs dbang phyug gi phyag rgya yongs su rdzogs pa ste [{]bcwa [,]bco [}]brgyad pa'o/_/yid la bsam pa rnams rdzogs par 'gyur ro/_/su zhig ngan 'gro drug po dag gi sems can rnams skyob par 'tshal ba des/_'khor lo'i phyag rgya bcing bar bgyi ste/_sor mo bcu rtse 
[\[92b.5\]]sprad la lag rting dbye/_sor mo'i bar yang sor gnyis gnyis tsam gyis ma phrad par bgyi'o/_/phyag rgya 'dis byang chub sems dpa' sems can rnams yongs su thar bar bgyid cing /_'gro ba drug po dag tu zhugs pa dang 'dra bar rig par bgyi ste/_phyag rgya de'i cho ga'o/_/yang 
[\[92b.6\]]skyil mo krung bcas te mchis la lag pa g.yon pa pus mo'i steng du lag mthil bkan te bzhag par bgyi'o/_/g.yas pa yang de bzhin du bgyis la/_lag mthil pus mo'i steng du kha phub ste gzhag par bgyi'o/_/'di ni byang chub sems dpa' 'phags pa spyan ras gzigs 
[\[92b.7\]]dbang phyug gi dam tshig yongs su rdzogs pa yang dag pa'i byang chub kyi phyag rgya ste bcu dgu pa'o/_/'di ni rang bzhin gyis 'gog pa dang mtshungs te/_dus gsum gyi sangs rgyas bcom ldan 'das rnams phyag rgya 'di gcig pus sangs rgyas kyi byang chub brnyes so/_/phyag rgya 
[\[93a\]]
[\[93a.1\]]'dis las mi dge ba thams cad 'byang bar 'gyur ro/_/gal te sgrub pa po skyil mo krung bcas te mchis pa la chos rnams mngon du gda' bar ma gyur na/_gdugs bdun gyi bar du dgon pa'i phyogs kyi gnas su phyag rgya 'dis gzungs 'di brjod la shin tu dad pas 
[\[93a.2\]]sangs rgyas la phyag bgyi zhing /_gdugs mtshan drug tu las rnams so sor bshags na/_de'i tshe chos mdun du gda' bar 'gyur ro/_/bsod nams dpag tu ma mchis shing grangs ma mchis par 'gyur ro/_/yang lag pa g.yon pa'i sor mo bzhi khu tshur bcangs la g.yas pa'i 
[\[93a.3\]]sor mo bzhis g.yon pa'i mthe bong bcangs te/_cung zhig mchis la g.yas pa'i mdzub mos g.yab bo/_/'di ni byang chub sems dpa' 'phags pa spyan ras gzigs dbang phyug gi sum cu rtsa gsum gyi lha'i rnam pa rnams dgug pa'i phyag rgya ste nyi shu pa'o/_/gsang sngags ni 'di 
[\[93a.4\]]lags te/_oM ku Te ku Te/_ku na re tsi le tsi le/_tsi li le swA hA/_gsang sngags 'di dang /_phyag rgya 'di ni lhag par rgya che ba'o/_/rigs kyi bu'am/_rigs kyi bu mo gang la la zhig ci rtsom pa rmi lam du mthong bar 'tshal na/_gsang sngags 'di lan brgya rtsa brgyad bzlas brjod 
[\[93a.5\]]bgyis na/_yid la ci bsams pa rmi lam du mthong bar 'gyur ro/_/su zhig gdugs gcig bzhin du goms par bgyid na/_las rnams byang bar 'gyur ro/_/byang chub kyi sems mi bskyud do/_/rmi lam bzang po dpal du 'gyur ba dang /_byang chub kyi shing drung na bzhugs 
[\[93a.6\]]pa'i sangs rgyas kyi bar du mthong zhing /_byang chub tu lung ston par rmi bar 'gyur ro/_/brgya byin dang /_tshangs pa la sogs pa lha rnams kyang kun tu srung bar 'gyur ro/_/yang 'greng ste rkang pa phan tshun bsnyen la/_lag pa g.yon pa'i mthe bong lag mthil du bkug ste/_sor mo 
[\[93a.7\]]bzhis khu tshur bcangs la snying gar bzhag_/g.yas pa yang de bzhin bgyis la/_rna ba g.yas pa'i steng du bzhag ste/_mdzub mos g.yab bo/_/'di ni byang chub sems dpa' 'phags pa spyan ras gzigs dbang phyug gi lha dang /_klu la sogs pa 'khor brgyad po dag 
[\[93b\]]
[\[93b.1\]]dgug pa'i phyag rgya ste/_nyi shu rtsa gcig pa'o/_/gsang sngags ni 'di lags te/_na mo ni gan+d+ha/_na mo dar+sha na swA hA/_na mo ni rdza la swA hA/_e h+ye hi swA hA/_rigs kyi bu'am/_rigs kyi bu mo gang la la zhig phyag rgya 'di dang /_gsang sngags 'di 'dzin tam/_'don tam/_
[\[93b.2\]]klog pa tshe rabs bdun dran par 'gyur ro/_/sbrul gdug pas zin par mi 'gyur ro/_/dug kyang gdug par mi 'gyur ro/_/lus la mtshon gyis mi tshugs so/_/rgyal po'i chad pas 'jigs pa mi 'byung ngo /_/bskal pa mang por sems can dmyal bar mi mchi'o/_/sdug 
[\[93b.3\]]bsngal nyams su mi myong ngo /_/gang brjod par 'byung po rnam pa nyi shu rtsa gcig lhags te/_gsang sngags 'di nyan par 'gyur ro/_/gang gi drung du 'byung po mchi ba der skud pa dkar po gdags par bgyi ste/_mdud pa bzhi bcu rtsa dgu bor la/_mdud pa re re la yang lan 
[\[93b.4\]]re bzlas brjod bgyis te mgul du btags na bde bar 'gyur ro/_/gal te yul du yams kyi nad byung ste/_sems can mang du 'gum na/_rgyal po'i skyed mos tshal nas pad+ma dag bslangs la/_pad+ma re re la yang lan brgya rtsa brgyad bzlas brjod bgyis te/_bsregs pa 
[\[93b.5\]]bgyis na/_yams kyi nad 'chad par 'gyur ro/_/yang skyil mo krung bcas te mchis la lag pa g.yon pa'i mthe bong dang /_gung mo rtse mo sprad de/_lag mthil bkan la pus mo g.yon pa'i steng du bzhag_/g.yas pa yang de bzhin du bgyis la/_pus mo g.yas pa'i steng 
[\[93b.6\]]du kha phub ste bzhag go/_/sor mo gzhan bskyed la/_rtsa ba'i gsang sngags lan nyi shu rtsa gcig bzlas brjod bgyi'o/_/'di ni byang chub sems dpa'i rnam par grol ba'i phyag rgya ste/_nyi shu rtsa gnyis pa'o/_/ci 'tshal ba de bzhin du 'grub bo/_/sdug bsngal las 
[\[93b.7\]]thar bar 'gyur ro/_/gang gis mtshams med pa lnga po'i las dag bgyis pa/_sdig pa re re'i phyir yang /_dper na 'dzam bu'i gling gi sa'i rdul phra rab mtha' dag re re'i bskal bar sems can dmyal bar mchi 'tshal la/_'byung ba ni nges par mchis par gyur na/_des 
[\[94a\]]
[\[94a.1\]]de'i tshe ring bsrel dang bcas pa'i mchod rten gyi mdun du tshes bco lnga'i zla ba nya la/_zas mi 'tshal bar phyag rgya 'di bcings la/_gsang sngags 'di yang lan brgya rtsa brgyad bzlas brjod bgyis na/_sngon gyi las kyi sdug bsngal thams cad 'byang bar 
[\[94a.2\]]bgyid nus par 'gyur te/_lhag ma lus pa ni gnas ma lags shing skabs ma mchis so/_/yang 'greng ste lag pa g.yon pas rkang pa g.yon pa'i mthe bong chang par bcug la/_lag pa g.yas pas g.yon pa'i lag mthil nas bzung ste/_rtsa ba'i gsang sngags 
[\[94a.3\]]brgya rtsa brgyad bzlas brjod bgyi'o/_/'di ni byang chub sems dpa'i dbang dang /_rdzu 'phrul gyi rkang pa'i phyag rgya ste/_nyi shu rtsa gsum pa'o/_/dpag tshad stong gi phyogs su mchi 'tshal na yang dka' ba ma mchis so/_/gsang sngags ni dben par mchis 
[\[94a.4\]]la bzlas brjod bgyi'o/_/yang lag pa g.yon pa'i mthe bos mthe'u chung gi sen mo mnan la/_g.yas pa yang de bzhin du bgyis te/_sor mo lhag ma gsum gsum mchis pa brkyang la/_lag mthil du bkug ste/_spyi bor bzhag la rtsa ba'i gsang sngags 
[\[94a.5\]]lan nyi shu rtsa gcig bzlas brjod bgyi'o/_/'di ni byang chub sems dpa'i rdzu 'phrul gyi cho 'phrul dang /_dbang gi phyag rgya ste/_nyi shu rtsa bzhi pa'o/_/'gro ba la dbang ba 'thob bo/_/yang thal mo reg par sbyar te/_thal mo'i nang khog stong du bgyis la mdzub 
[\[94a.6\]]mo gnyis kyis g.yab bo/_/'di ni byang chub sems dpa'i rgyal po'i snying po las spyan drang ba'i phyag rgya ste/_nyi shu rtsa lnga pa'o/_/gsang sngags ni 'di lags te/_oM A ro li ka trai lo kya bi dza ya/_sarba sha truM pra ma tha na sa ra ya su waM phaT m+ta swA hA/_byang 
[\[94a.7\]]chub sems dpa' 'phags pa spyan ras gzigs dbang phyug lag pa stong dang /_mig stong dang ldan pa'i cho ga zhib mo rdzogs so//_//
[\[94b\]]
[\[94b.1\]{D691}]@##/_/'phags pa byang chub sems dpa' spyan ras gzigs dbang phyug phyag stong spyan stong dang ldan pa thogs pa mi mnga' ba'i thugs rje chen po'i sems rgya cher yongs su rdzogs pa zhes bya ba'i gzungs/_bam po dang po/_sangs rgyas dang byang chub sems dpa' thams cad la phyag 
[\[94b.2\]]'tshal lo/_/'di skad bdag gis thos pa dus gcig na/_bcom ldan 'das shAkya thub pa'i po Ta la'i steng /_'phags pa spyan ras gzigs dbang phyug gi gzhal med khang rin po che bkod pa'i dkyil 'khor na nor bu rin po che rnam pa sna tshogs kyis rab tu brgyan pa'i rin po che'i seng 
[\[94b.3\]]ge'i gdan rin po che'i rgyal mtshan dang ba dan dag gis 'khor bar bkod cing dpyangs pa la bzhugs te/_de'i tshe de bzhin gshegs pa gdan de la bzhugs nas/_kun 'dzin zhes bya ba'i gzungs sngags bshad par bzhed pa'i phyir byang chub sems dpa' sems dpa' chen po grangs 
[\[94b.4\]]med pa dang /_thabs cig tu bzhugs pa la 'di lta ste/_byang chub sems dpa' kun 'dzin gyi rgyal po dang /_byang chub sems dpa' rin po che'i rgyal po dang /_byang chub sems dpa' sman gyi rgyal po dang /_byang chub sems dpa' sman mngon par 'phags pa dang /_byang chub 
[\[94b.5\]]sems dpa' spyan ras gzigs dbang phyug dang /_byang chub sems dpa' mthu chen thob pa dang /_byang chub sems dpa' pad+ma'i bkod pa dang /_byang chub sems dpa' bkod pa chen po dang /_byang chub sems dpa' rin chen snying po dang /_byang chub sems dpa' dpal gyi 
[\[94b.6\]]snying po dang /_byang chub sems dpa' rdo rje'i snying po dang /_byang chub sems dpa' nam mkha'i snying po dang /_byang chub sems dpa' byams pa dang /_byang chub sems dpa' kun tu bzang po dang /_byang chub sems dpa' 'jam dpal la sogs pa byang chub sems dpa' sems 
[\[94b.7\]]dpa' chen po chos kyi rgyal po chen por dbang bskur ba thob pa sha stag dang thabs cig go/_/gzhan yang nyan thos kyi dge 'dun chen po thams cad kyang dgra bcom pa'i sa bcu spyad pa tshad med grangs med pa dag dang thabs cig ste/_tshe dang ldan pa 'od srung chen po ni gtso bor gyur to/_/gzhan yang 
[\[95a\]]
[\[95a.1\]]tshangs ris kyi lha tshad med pa snyed dang thabs cig ste/_lha'i bu k+ShaN+Da ma ra ni gtso bor gyur to/_/gzhan yang lha dang lha'i bu tshad med pa snyed dang thabs cig ste/_lha'i bu kuM b+ha ka ni gtso bor gyur to/_/gzhan yang 'jig rten skyong ba dang /_rgyal chen ris bzhi'i lha'i 
[\[95a.2\]]rgyal po tshad med pa snyed dang thabs cig ste/_lha'i rgyal po yul 'khor srung ni gtso bor gyur to/_/gzhan yang lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang mi ma yin pa 
[\[95a.3\]]la sogs pa tshad med pa snyed dang thabs cig ste/_klu'i rgyal po chen po ri'i dpal ni gtso bor gyur to/_/gzhan yang 'dod pa'i khams kyi lha'i bu mo tshad med pa snyed dang thabs cig ste/_lha'i bu mo gzhon nu'i mig ces bya ba ni gtso mor gyur to/_/gzhan yang nam mkha'i lha dang /_
[\[95a.4\]]chu bo dang /_rgya mtsho'i lha dang /_chu mig gi lha dang /_chu klung gi lha dang /_sman gyi lha dang /_ljon shing gi lha dang /_nags tshal gyi lha dang /_khang khyim gyi lha dang /_chu'i lha dang /_me'i lha dang /_rlung gi lha dang /_sa'i lha dang /_ri'i lha dang /_gzhal med khang la 
[\[95a.5\]]sogs pa'i lha tshad med pa snyed kyang so so nas 'dus shing lhags par gyur to/_/de nas byang chub sems dpa' spyan ras gzigs dbang phyug 'khor mang po'i nang du gsang ste/_rdzu 'phrul gyis 'od zer bkye bas phyogs bcu'i 'jig rten gyi khams rnams dang /_stong gsum 
[\[95a.6\]]gyi stong chen po'i 'jig rten gyi khams 'di yang gser gyi kha dog can du gyur to/_/lha'i gzhal med khang rnams dang /_klu'i khang khyim rnams dang /_lha'i gtso bo rnams kyi gzhal med khang rnams kyang rab tu g.yos par gyur/_chu bo dang /_mtsho dang /_rgya mtsho chen po 
[\[95a.7\]]dang /_ri khor yug dang /_ri rab lhun po dang /_sa'i ri dang /_ri nag po rnams kyang rab tu g.yos par gyur to/_/nyi ma dang /_zla ba dang /_nor bu dang /_me dang /_rgyu skar dang /_gza'i 'od rnams kyang zil gyis mnan te mi snang bar gyur to/_/de nas byang chub sems 
[\[95b\]]
[\[95b.1\]]dpa' kun 'dzin gyi rgyal pos ngo mtshar rmad du byung ba'i mtshan ma de dag mthong ba dang /_sngon chad nam yang de lta bu ma byung ngo zhes ngo mtshar du gyur nas/_stan las langs te thal mo sbyar nas 'di skad ces bcom ldan 'das rdzu 'phrul gyi mtshan ma 'di lta bu 'di dag sus bkye lags zhes 
[\[95b.2\]]gsol nas/_tshigs su bcad de zhu ba zhus pa/_deng ni su zhig mngon par sangs rgyas na/_/'di ltar 'od zer chen po rab bkye bas/_/phyogs bcu'i 'jig rten gser gyi mdog tu gyur/_/stong chen 'jig rten khams kyang de bzhin lags/_/deng ni su zhig rang dbang 
[\[95b.3\]]thob gyur na/_/ya mtshan rdzu 'phrul chen po mthu bkye nas/_/mtha' med sangs rgyas zhing rnams rab g.yos shing /_/lha klu gzhal med khang rnams mi bder gyur/_/su yi mthu lags rgyu rkyen ma rtogs pas/_/'khor mang 'di dag the tshom 'tshal gyur na/_/bcom ldan 
[\[95b.4\]]'das kyi thugs rje chen po yis/_/rdzu 'phrul 'di yi rgyu rkyen bkas bshad gsol/_/bcom ldan 'das kyis byang chub sems dpa' kun 'dzin gyi rgyal po la bka' stsal pa/_rigs kyi bu khyed kyis 'di rig par bya ste/_deng 'khor gyi dkyil 'khor 'dus pa 'dir byang chub 
[\[95b.5\]]sems dpa' sems dpa' chen po spyan ras gzigs dbang phyug ces bya ba zhig yod pa de/_sngon bskal pa tshad med pa nas byams pa chen po dang snying rje chen po phun sum tshogs par gyur pa/_gzungs kyi sgo tshad med pa snyed shin tu bsgoms shing mngon par bsgrubs par gyur pas/_sems 
[\[95b.6\]]can rnams la phan pa dang bde bar 'dod pa'i phyir gsang ste 'di lta bu'i rdzu 'phrul gyi mthu chen po bstan pa yin no/_/bcom ldan 'das kyis de skad ces bka' stsal pa dang /_de nas byang chub sems dpa' spyan ras gzigs dbang phyug stan las langs te gos tshags bcos nas 
[\[95b.7\]]bcom ldan 'das ga la ba de logs su thal mo sbyar te bcom ldan 'das la 'di skad ces gsol to/_/bcom ldan 'das bdag la thugs rje chen po'i sems zhes bgyi ba'i gzungs sngags mchis te/_sems can mang po rnams la sman pa dang bde ba 'thob par bgyi pa dang /_
[\[96a\]]
[\[96a.1\]]bro nad thams cad bsal bar bgyi ba dang /_tshe ring bar 'gyur ba dang /_phyug cing 'byor pa dang ldan par bgyi ba dang /_sdig pa mi dge ba'i las dang kha na ma tho ba lci ba rnams yongs su sbyang zhing bsal ba dang /_sgrib pa'i bgegs rnams dang 'bral ba dang /_chos dkar 
[\[96a.2\]]po'i yon tan thams cad 'phel bar bgyi ba dang /_dge ba'i sa bon thams cad phun sum tshogs par bgyi ba dang /_'jigs shing skrag pa thams cad yongs su spang bar bgyi ba dang /_re ba thams cad myur du yongs su rdzogs par bgyi ba'i slad du deng bshad par 'tshal na/_
[\[96a.3\]]bcom ldan 'das thugs brtse bar dgongs te gnang bar mdzad du gsol/_/bcom ldan 'das kyis bka' stsal pa/_rigs kyi bu khyod snying rje chen pos sems can rnams la phan pa dang /_bde ba 'dod pa'i phyir rig sngags bshad par 'dod pas deng dus la bab kyis myur 
[\[96a.4\]]du smros shig dang /_de bzhin gshegs pa nga dang sangs rgyas bcom ldan 'das rnams kyang rjes su thugs dgyes par mdzad do/_/bcom ldan 'das la byang chub sems dpa' spyan ras gzigs dbang phyug gis yang 'di skad ces gsol to/_/bcom ldan 'das bdag 
[\[96a.5\]]mngon par dran lags te/_sngon byung ba'i bskal pa 'bum phrag tshad ma mchis pa snyed 'das pa de'i tshe de'i dus na bcom ldan 'das de bzhin gshegs pa 'od stong gi rgyal po zhi bar gnas pa zhes bya ba 'jig rten du byung ste/_sangs rgyas bcom ldan 'das des bdag dang sems can thams 
[\[96a.6\]]cad la thugs brtse ba'i slad du thogs pa ma mchis pa'i thugs rje chen po rgya cher yongs su rdzogs pa zhes bgyi ba'i gzungs 'di bka' stsal nas/_phyag gser gyi kha dog can gyis bdag gi spyi bo la byugs te 'di skad ces/_rigs kyi bu khyod thugs rje chen po'i rig sngags 
[\[96a.7\]]'di zung shig dang /_ma 'ongs pa'i dus ngan pa'i sems can thams cad la phan pa dang bde ba chen po byed par 'gyur ro zhes bka' stsal to/_/bdag de'i tshe gdod sa dang po la gnas pa las rig sngags 'di lan cig thos pa tsam gyis sa brgyad pa las yang dag par 'das par 
[\[96b\]]
[\[96b.1\]]gyur lags so/_/bdag de'i tshe de'i dus na sems rab tu dga' zhing mgu bar gyur pa'i slad du smon lam 'di skad du btab lags te/_gal te bdag ma 'ongs pa'i dus na sems can thams cad la smin cing bde bar bgyid pa'i 'os su 'gyur yang dag pa zhig lags na deng 
[\[96b.2\]]bdag gi lus 'di nyid las lag pa stong dang /_mig stong tshang bar 'byung bar gyur cig ces smon lam btab ma thag tu lus las su ga pa stong dang mig stong tshang bar byung bar gyur te/_phyogs bcu'i sa chen po rnams kyang rnam pa drug tu rab tu g.yos par gyur/_phyogs bcu'i 
[\[96b.3\]]sangs rgyas rnams kyis kyang 'od zer bkye bas bdag gi lus la reg cing phyogs bcu'i 'jig rten gyi khams mtha' ma mchis pa rnams kyang gsal bar bgyis par gyur lags so/_/deng slan chad sangs rgyas tshad ma mchis pa'i 'khor gyi dkyil 'khor tshad ma mchis pa dag tu gzungs 'di yang 
[\[96b.4\]]dang yang du thos shing mngon sum du yang dag par blangs pa dang /_gzhan yang dga' ba dang /_mgu ba dang rangs pa tshad ma mchis pa bskyed pas bskal pa 'bum phrag tshad ma mchis pa snyed kyi 'khor ba phra mo las yang dag par 'das par gyur lags so/_/deng slan cad gzungs 'di rtag par 
[\[96b.5\]]'don cing yongs su bzung nas/_nam du yang mi bskyud par bgyis pa'i slad du skye ba thams cad du rtag par sangs rgyas rnams kyi spyan sngar pad+ma la rdzus te skyes pas mngal du skye ba'i lus blangs par ma gyur lags so/_/dge slong ngam/_dge slong ma'am/_dge bsnyen nam/_dge 
[\[96b.6\]]bsnyen ma'am/_khye'u'am/_bu mo gang la la zhig 'di 'don cing yongs su 'dzin par 'tshal ba des sems can rnams la snying brtse ba'i sems bskyed nas/_dang po kho nar bdag la smon lam 'di skad gdab par bgyi lags so/_/spyan ras gzigs dbang thugs rje che la 
[\[96b.7\]]phyag 'tshal lo/_/bdag gis chos rnams thams cad myur du rtogs par shog_/spyan ras gzigs dbang thugs rje che la phyag 'tshal lo/_/bdag gis ye shes mig ni myur du thob par shog_/spyan ras gzigs dbang thugs rje che la phyag 'tshal lo/_/bdag 
[\[97a\]]
[\[97a.1\]]gis sems can thams cad myur du sgrol bar shog_/spyan ras gzigs dbang thugs rje che la phyag 'tshal lo/_/bdag gis thabs mkhas pa dag myur du thob par shog_/spyan ras gzigs dbang thugs rje che la phyag 'tshal lo/_/bdag ni myur du shes rab gru yis 
[\[97a.2\]]sgrol bar shog_/spyan ras gzigs dbang thugs rje che la phyag 'tshal lo/_/bdag ni myur du sdug bsngal mtsho las 'da' bar shog_/spyan ras gzigs dbang thugs rje che la phyag 'tshal lo/_/bdag gis myur du tshul khrims rkang gi lam thob shog_/spyan ras 
[\[97a.3\]]gzigs dbang thugs rje che la phyag 'tshal lo/_/bdag gis myur du mya ngan 'da' ba'i ri 'dzeg shog_/spyan ras gzigs dbang thugs rje che la phyag 'tshal lo/_/bdag gis myur du 'dus ma byas kyi khyim phyin shog_/spyan ras gzigs dbang thugs rje che la phyag 
[\[97a.4\]]'tshal lo/_/bdag ni myur du chos nyid sku dang mtshungs par shog_/bdag ni ral gri ri la 'dzeg_/ral gri'i ri ni rang bsnyil shog_/bdag ni chu tshan phrad gyur na/_/chu tshan me mur rang zhi shog_/sems can dmyal bar bdag song na/_/sems can dmyal ba rang 
[\[97a.5\]]skams shog_/bdag ni [{]yi dgas [,]yi dwags [}]gnas song na/_/bkres skom dag ni 'grangs bar shog_/bdag ni lha min gnas song na/_/ngan sems rang ni dul bar shog_/bdag ni dud 'gro'i gnas phyin na/_/rang nyid shes rab che thob shog_/de skad du smon lam btab nas 
[\[97a.6\]]sems rtse gcig tu bdag gi ming nas 'don cing rjes su dran par bgyi'o/_/gzhan yang bdag gi ston pa de bzhin gshegs pa 'od dpag med rjes su dran par bgyis nas/_de'i rjes la gzungs sngags 'di mtshan gcig la lan bdun tshang bar 'don par bgyid na/_bskal pa 'bum phrag brgyad 
[\[97a.7\]]stong snyed du 'khor bar 'gyur ba'i kha na ma tho ba'i lci ba rnams yongs su bsal zhing 'byang bar 'gyur lags so/_/bcom ldan 'das la yang 'di skad ces gsol to/_/bcom ldan 'das lha'am/_mi gang la la zhig thugs rje chen po'i tshig 'don cing 'dzin par 
[\[97b\]]
[\[97b.1\]]bgyid na 'chi ba'i dus kyi tshe/_phyogs bcu'i de bzhin gshegs pa rnams der gshegs nas phyag brkyang bar 'gyur bas/_sangs rgyas kyi zhing gang dang gang du skye bar 'tshal ba ji ltar smon pa bzhin du de dag tu skye bar 'gyur lags so/_/bcom ldan 'das la yang 'di skad 
[\[97b.2\]]ces gsol to/_/bcom ldan 'das sems can gang la la zhig thugs rje chen po'i rig sngags 'di 'don cing yongs su 'dzin pa dag gal te ngan 'gro gsum po dag tu ltung bar gyur na/_bdag nam yang mngon par rdzogs par 'tshang rgya bar mi bgyi'o/_/thugs rje chen po'i 
[\[97b.3\]]rig sngags 'don cing yongs su 'dzin pa dag gal te sangs rgyas kyi zhing khams rnams su skye bar ma gyur na bdag nam yang mngon par rdzogs par 'tshang rgya bar mi bgyi'o/_/thugs rje chen po'i rig sngags 'don cing yongs su 'dzin pa dag gal te ting nge 'dzin dang spobs pa tshad 
[\[97b.4\]]ma mchis pa snyed thob par ma gyur na bdag nam yang mngon par rdzogs par 'tshang rgya bar mi bgyi'o/_/thugs rje chen po'i rig sngags 'don cing yongs su 'dzin pa dag gal te tshe 'di nyid la smon pa thams cad ji ltar smon pa bzhin du grub par ma gyur na snying rje chen po'i sems kyi 
[\[97b.5\]]gzungs zhes mi bgyi lags te/_mi dge ba rnams dang /_sems rtse gcig tu ma bgyis pa ni ma gtogs lags so/_/bud med gang la la zhig bud med kyi lus kyis yongs su skyo nas skyes pa'i lus thob par 'tshal ba gang lags pa des thugs rje chen po'i sems kyi 
[\[97b.6\]]gzungs kyi tshig 'di 'don cing yongs su bzung bas gal te bud med kyi dngos po las yongs su gyur te/_skyes pa'i lus thob par ma gyur na bdag nam yang mngon par rdzogs par 'tshang rgya bar mi bgyi'o/_/the tshom gyi bsam pa cung zad cig bskyed par gyur na gdon mi 
[\[97b.7\]]'tshal bar gang smon pa'i 'bras bu de mngon par 'grub par mi 'gyur lags so/_/sems can gang la la zhig dge 'dun gyi zhal zas dang dkor 'phrog cing chud gson pa gang lags pa de dag ni sangs rgyas stong 'jig rten du byung bdag la 'gyod pas mthol zhing bshags 
[\[98a\]]
[\[98a.1\]]na'ang 'byang zhing tshangs par mi 'gyur mod kyi/_'on kyang thugs rje chen po'i rig sngags 'di bton pa tsam gyis de dag yongs su 'byang bar 'gyur ba lags te/_dkon mchog gsum gyi zhal zas dang /_dkon mchog gsum gyi dkor nor 'phrog cing chud 
[\[98a.2\]]gson pa de dag ni phyogs bcu'i ston pa rnams mngon sum du gyur pa'i spyan sngar bshags na gdod yongs su 'byang bar 'gyur lags la/_/thugs rje chen po'i gzungs 'di 'don pa'i tshe phyogs bcu'i ston pa rnams der gshegs nas dbang mdzad par 'gyur bas kha na ma tho 
[\[98a.3\]]ba'i sgrib pa de dag thams cad kyang yongs su 'byang bar 'gyur/_mi dge ba bcu dang /_mtshams ma mchis pa lnga dang /_gang zag la skur pa btab pa dang /_chos la skur pa btab pa dang /_gso sbyong bshigs pa dang /_tshul khrims bshigs pa dang /_
[\[98a.4\]]mchod rten bshigs pa dang /_gtsug lag khang bshigs pa thams cad dang /_dge 'dun gyi dkor brkus pa dang /_yongs su dag pa'i tshangs par spyod pa sun par bgyis pa 'di lta bu la sogs pa sdig pa'i las lci ba thams cad yongs su 'byang bar 'gyur 
[\[98a.5\]]lags so/_/rig sngags 'di la the tshom 'tshal ba'i dngos po gcig ni ma gtogs te/_the tshom 'tshal bar gyur na tha na kha na ma tho ba chung ngu'i las yang ba tsam yang yongs su 'byang bar mi 'gyur na kha na ma tho ba lci ba lta smos kyang ci 'tshal lags/_kha na ma tho ba lci 
[\[98a.6\]]ba dag yongs su 'byang bar mi 'gyur mod kyi/_'on kyang byang chub kyi ring ba'i rgyu ni bgyid par 'gyur lags so/_/bcom ldan 'das la yang 'di skad ces gsol to/_/bcom ldan 'das lha dang mi gang la la zhig thugs rje chen po'i sems kyi rig sngags 'di 
[\[98a.7\]]'don cing 'dzin pa de dag ni dge ba'i skye ba rnam pa [{]bcwa [,]bco [}]lnga 'thob par 'gyur zhing gshis ngan du 'chi ba rnam pa [{]bcwa [,]bco [}]lnga len par mi 'gyur lags so/_/gshis ngan du 'chi bar mi 'gyur ba de yang 'di lta ste/_gang zag de bkres pas nyon mongs te 'chi bar mi 'gyur ba 
[\[98b\]]
[\[98b.1\]]dang /_mtshon cha dang lcag dbyug gis 'chi bar mi 'gyur ba dang /_'khon mchis pa'i dgra'i sug par 'chi bar mi 'gyur ba dang /_g.yul ngor 'chi bar mi 'gyur ba dang /_stag dang spyang ki dang gcan gzan ma rungs pa'i khar 'chi bar mi 'gyur ba dang /_sbrul 
[\[98b.2\]]gdug pa dang /_rtsangs pa dang /_sdig pa'i khar 'chi bar mi 'gyur ba dang /_chab dang zhugs kyi nang du 'bying zhing tshig ste/_'chi bar mi 'gyur ba dang /_dug gis 'chi bar mi 'gyur ba dang /_byad stems kyis 'chi ba'i dus bgyid par mi 'gyur ba dang /_smyos nas 
[\[98b.3\]]dran pa nyams te 'chi bar mi 'gyur ba dang /_ri dang /_ljon shing dang /_ngam grog dang /_g.yangs nas ltung ste 'chi bar mi 'gyur ba dang /_mi ma rungs pa'i byad kyis 'chi bar mi 'gyur ba dang /_log pa'i 'dre gdon ma rungs pas glags rnyed de 'chi ba'i dus 
[\[98b.4\]]bgyid par mi 'gyur ba dang /_nad ngan pas lus la dkris te 'chi ba'i dus bgyid par mi 'gyur ba dang /_cha ma lags pas bdag nyid la gnod pa bgyis te 'chi ba'i dus bgyid par mi 'gyur ba dag lags te/_thugs rje chen po'i rig sngags 'di 'don cing yongs su 
[\[98b.5\]]'dzin par bgyid pa de dag ni gshis ngan du 'chi ba rnam pa [{]bcwa [,]bco [}]lnga po 'di dag gis 'chi ba'i dus bgyid par mi 'gyur lags so/_/dge ba'i skye ba rnam pa [{]bcwa [,]bco [}]lnga po thob par 'gyur ba 'di lta ste/_skye ba thams cad du rgyal po dge ba dang mjal bar 'gyur ba dang /_
[\[98b.6\]]rtag par yul dge bar skye bar 'gyur ba dang /_rtag par dus bzang po dang mjal bar 'gyur ba dang /_rtag par dge ba'i bshes gnyen dang mjal bar 'gyur ba dang /_rtag par lus kyi dbang po tshang bar 'gyur ba dang /_lam gyi sems la goms par 'gyur ba 
[\[98b.7\]]dang /_sdom pa'i tshul khrims nyams par mi bgyid pa dang /_'khor rnams drin gyis 'dris zhing 'dum par 'gyur ba dang /_'tsho ba'i yo byad rnams rtag par 'byor cing ldan par 'gyur ba dang /_rtag par gzhan gyis bkur zhing rim gro bgyid par 'gyur ba dang /_yo byad 
[\[99a\]]
[\[99a.1\]]bdog pa rnams gzhan gyis 'phrog par mi 'gyur ba dang /_yid la smon pa rnams bsam pa bzhin du 'grub par 'gyur ba dang /_lha dang klu dge ba rnams kyis rtag tu srung zhing yongs su skyob par 'gyur ba dang /_skye ba thams cad du sangs rgyas mthong zhing chos thos par 'gyur 
[\[99a.2\]]ba dang /_yang dag pa'i chos thos nas don zab mo rtogs par 'gyur ba dag lags te/_lha'am mi gang la la zhig thugs rje chen po'i sems kyi gzungs 'di 'don cing yongs su 'dzin par bgyid pa gang lags pa de dag ni dge ba'i skye ba rnam pa [{]bcwa [,]bco [}]lnga po 'di dag thob par bgyid 
[\[99a.3\]]par 'gyur bas lha dang mi thams cad kyis rtag par bton nas yongs su gzung bar bgyi ste le lo bskyed par mi bgyi'o/_/byang chub sems dpa' spyan ras gzigs dbang phyug gis de skad ces smras nas 'khor 'dus pa'i mdun du thal mo sbyar te drang por 'dug nas sems can 
[\[99a.4\]]rnams la snying rje chen po'i sems bskyed de/_'dzum pa'i mdangs kyis thogs pa mi mnga' ba'i thugs rje chen po'i sems rgya cher yongs su rdzogs pa zhes bya ba'i gzungs kyi tshig gya nom pa 'di dag smras so/_/na mo ra ta na tra yA ya/_na ma Ar+ya ba lo ki te shwa rA ya/_bo d+hi satwA ya ma hA sa 
[\[99a.5\]]twA ya/_ma hA kA ru Ni kA ya/_tad+ya thA/_oM sarba ban d+hA na ts+tshed na ka rA ya/_sarba pA pa sa mu dro c+tsho Sha Na ka rA ya/_sarba byA d+hi pra sha ma na ka rA ya/_sarba it+yu pa dra ba bi nA sha na ka rA ya/_sarba b+ha yeSh+tsa tA ra Na ka ra ya/_ta s+ya/_na ma skr-i twA i daM Ar+yA ba lo ki te shwa rA ya/_ta ba nI la kaN+Tha nA ma pa ra ma hr-i da ya mA par+t+ta yi 
[\[99a.6\]]Sh+yA mi/_sarbA r+tha sA d+ha naM/_shu b+ha tse ta naM/_sarba b+hU tA nA/_pA pa mArga bi sho d+ha kaM_/tad+ya thA/_A lo ke_/a d+hi pa ti/_lo ka a ti krAn te/_e h+ye hi/_ma hA bo d+hi sa twa/_he ma hA bo d+hi sa twa/_he pri ya bo d+hi sa twa/_he ma hA kA ru Ni ka ma hA sma ra hr-i da yan/_e h+ye hi/_Ar+ya ba lo ki te shwa rA ya/_pa ra ma 
[\[99a.7\]]mai tri tsit+ta kA ru Ni ka ku ru ku ru/_karma sA d+ha ya sA d+ha ya/_bi d+yA na de hi de hi/_me a raM ga maM ga ma bi haM ga ma/_sid+d+ha yo gI shwa ra du hu du hu bIr+ya na te ma hA bIr+yan te/_d+ha ra d+ha ra/_d+ha re n+d+re shwa ra/_tsa la tsa la bi ma la mUrte Ar+yA ba lo ki te shwa ra/_dzi na kr-iSh+Na dza TA/_mu ku Ta/_a laM kr-i ta sha 
[\[99b\]]
[\[99b.1\]]rI ra/_laM ba pra laM ba bi laM ba/_ma hA sid+d+ha bid+yA d+ha ra/_ba la ba la ma hA ba la/_ma la ma la ma hA ma la/_tsa la tsa la ma hA tsa la/_kr-iSh+Na bar+Na kr-iSh+Na pak+Sha/_kr-iSh+Na pAsha/_nir+g+hA ta na/_he pad+ma hasta/_tsa ra tsa ra ni sh+tsa re shwa re/_kr-iSh+Na sarba kr-i ta ya dz+nyo ba bI ta/_e h+ye hi ma hA bA rA ha mu 
[\[99b.2\]]kha tri pu ra da ha ne shwa ra/_nA rA ya Na ba la rU pa be Sha d+ha ra/_he nI la kaN+Tha/_e h+ye hi/_ma hA ha la ha la bi Sha ni rdzi ta/_lo ka s+ya/_rAg bi Sha bi nA sha naM/_dwe Sha bi Sha bi nA sha naM/_mo ha bi Sha bi nA sha naM/_nirmo k+Sha Na hu lu hu lu/_muny+tsa muny+tsa/_mu hu mu hu/_rA hu 
[\[99b.3\]]la rA hu la/_ha la ha lA hA re ma hA pad+ma nA b+hi/_sa ra sa ra/_si ri si ri/_su ru su ru/_bud+d+h+yu bud+d+h+yu/_bo d+ha ya bo d+ha ya/_b+ho d+ha yA mi ta ba nI la kaN+Tha/_e h+ye hi nI la kaN+Tha/_e h+ye hi bA ma s+thi ta ma hA siM ha mu kha/_ha sa ha sa/_muny+tsa muny+tsa ma hAT+TAT+Ta hA s+ya/_e h+ye 
[\[99b.4\]]hi b+ho b+ho ma hA sid+d+ha yo gI shwa ra b+ha Na b+ha Na/_bA tsa sA d+ha ya sA d+ha ya/_bid+yAM sma ra sma ra twaM/_he b+ha ga ba na tA lo ka bi lo ka twaM/_ta thA ga tA nAM/_da dA hi me dar+sha na kA ma s+ya dar+sha nAM/_pra sA d+ha ya me swA hA/_sid+d+ha ya swA hA/_ma hA sid+d+hA ya swA hA/_sid+d+ha yo gI shwa rA ya swA hA/_
[\[99b.5\]]nI la kaN+thA ya swA hA/_bA rA ha mu khA ya swA hA/_ma hA pA rA ha mu khA ya swA hA/_na ra siM ha mu khA ya swA hA/_ma hA na ra siM ha mu khA ya swA hA/_badzra ha stA ya swA hA/_ma hA badzra ha stA ya swA hA/_sid+d+ha bid+yA d+ha rA ya swA hA/_ma hA sid+d+ha bid+yA d+ha rA ya swA hA/_pad+ma ha stA 
[\[99b.6\]]ya swA hA/_ma hA pad+ma ha stA ya swA hA/_kr-iSh+Na sarba kr-i ta ya dz+nyo pa bI tA ya swA hA/_ma hA mA la mu ku Ta d+ha rA ya swA hA/_tsakrA yu d+ha d+ha rA ya swA hA/_shaM kha shab+da ni r+N+NA da na ka rA ya swA hA/_bo d+ha na ka rA ya swA hA/_bA ma skan+d+ha de shas+thi ta kriSh+NA dzi nA ya swA hA/_bA ma hasta byA g+h+ra tsarma 
[\[99b.7\]]ni bA sa nA ya swA hA/_lo ke shwa rA ya swA hA/_ma hA lo ke shwa rA ya swA hA/_sarba sing d+he shwa rA ya swA hA/_rak+Sha rak+Sha mAM swA hA/_ku ru rak+Sha mu drA NAM swA hA/_na mo b+ha ga ba te/_Ar+yA ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_sid+h+yan+hu me man+t+ra pa dA ni swA hA/_
[\[100a\]]
[\[100a.1\]]byang chub sems dpa' sems dpa' chen po 'phags pa spyan ras gzigs dbang phyug gis rig sngags 'di smras ma thag tu sa chen po yang rnam pa drug tu rab tu g.yos par gyur/_lha rnams kyis kyang rin po che'i me tog gi char mngon par phab par gyur/_phyogs 
[\[100a.2\]]bcu'i sangs rgyas rnams kyis kyang rjes su thugs dgyes par gyur/_lha'i bu'i bdud dang mu stegs can rnams ni 'jigs shing dngangs nas spu zing zhes byed par gyur/_'khor 'dus pa mang po thams cad las kha cig gis ni rgyun du zhugs pa'i 'bras bu thob par gyur/_kha 
[\[100a.3\]]cig gis ni lan cig phyir 'ong ba'i 'bras bu thob par gyur/_kha cig gis ni phyir mi ba'i 'bras bu thob par gyur/_kha cig gis ni dgra bcom pa'i 'bras bu thob par gyur/_kha cig gis ni sa dang po dang sa gnyis pa dang sa gsum pa dang sa bzhi pa dang sa lnga pa thob par 
[\[100a.4\]]gyur nas/_sa bcu pa'i bar du thob par gyur/_sems can tshad med pa snyed ni byang chub tu sems bskyed par gyur to/_/de nas tshangs pa chen po stan las langs te gos tshags bcos nas gus par thal mo sbyar te/_byang chub sems dpa' sems dpa' chen po spyan ras 
[\[100a.5\]]gzigs dbang phyug la 'di skad ces smras so/_/kye skyes bu chen po legs so/_/bdag gis sngon 'das pa'i dus na de bzhin gshegs pa'i 'dus pa tshad med pa snyed dag tu chos rnam pa sna tshogs dang /_gzungs rnam pa sna tshogs thos par gyur mod kyi/_sngon chad nam yang 
[\[100a.6\]]thogs pa mi mnga' ba'i thugs rje chen po'i sems kyi gzungs chen mo'i rig sngags kyi tshig gya nom pa 'di lta bu thos par ma gyur na/_skyes bu chen po khyod kyis bdag la gzungs 'di'i dbyings kyi mtshan nyid rgya cher bshad du gsol/_bdag cag 'khor mang po rnams 
[\[100a.7\]]shin tu thos par mos so/_/byang chub sems dpa' spyan ras gzigs dbang phyug gis tshangs pa chen po la smras pa/_lha'i rgyal po khyod thabs mkhas pas sems can thams cad la phan gdags pa'i phyir de skad du dris pa yin pas/_deng khyod legs par nyon cig dang 
[\[100b\]]
[\[100b.1\]]bdag gis khyod la mdo tsam zhig bshad par bya'o/_/byang chub sems dpa' spyan ras gzigs dbang phyug gis smras pa/_de ni snying rje chen po'i sems yin/_mnyam pa'i sems yin/_'dus ma byas kyi sems yin/_mngon par zhen pa med pa'i sems yin/_stong 
[\[100b.2\]]pa nyid du lta bu'i sems yin/_gus pa'i sems yin/_dam pa'i sems yin/_'dres pa med pa'i sems yin/_bla na med pa'i byang chub kyi sems yin te/_de lta bu'i sems gang yin pa de dag ni gzungs kyi mtshan nyid yin par rig par bya ste/_khyod kyis 'di 
[\[100b.3\]]kho na bzhin du mngon par bsgrub par bya'o/_/tshangs pa'i rgyal po chen pos smras pa/_bdag cag 'khor mang po rnams ni deng gdod gzungs 'di'i mtshan nyid gang yin pa khong du chud par gyur pas deng phyin cad yongs su bzung nas brjed par bgyid pa'i thugs mi thub bo/_/
[\[100b.4\]]'phags pa spyan ras gzigs dbang phyug gis smras pa/_rigs kyi bu'am/_rigs kyi bu mo gang la la zhig rig sngags 'di 'don cing yongs su 'dzin pa gang yin pa des byang chub kyi sems rgya chen po bskyed nas/_sems can thams cad yongs su mya ngan las bzla 
[\[100b.5\]]bar yi dam yang dag par blang bar bya'o/_/bdag nyid gso sbyong dang tshul khrims la gnas nas sems can rnams la mnyam pa'i sems bskyed de/_rtag par rig sngags 'di rgyun chad pa med par gdon par bya'o/_/gnas khang gtsang ma'i nang du 'dug ste/_
[\[100b.6\]]yongs su dag par khrus byas nas gos gtsang ma bgos te/_ba dan dpyangs mar me sbar te/_spos dang /_me tog dang /_zhal zas kyi mchod pa byas nas sems rtse gcig tu gtad de/_dmigs pa tha dad pa gzhan la mi dmigs par chos bzhin du 'don cing 
[\[100b.7\]]yongs su 'dzin par byed na/_de'i tshe byang chub sems dpa' nyi 'od dang /_byang chub sems dpa' zla 'od lha dang /_drang srong tshad med pa snyed dag der lhags nas dbang byed cing mngon rtags kyang ston par gyur la/_bdag kyang de'i tshe mig stong gis de la lta bar byed/_
[\[101a\]]
[\[101a.1\]]lag pa stong gis ni de la yongs su srung zhing byin gyis rlob par byed pas 'jig rten pa'i gtsug lag ji snyed pa de dag kyang yongs su 'dzin par 'gyur/_mu stegs can gyi chos kyi cho ga dang /_smrang ji snyed pa thams cad kyang rtogs shing khong du chud par 'gyur ro/_/
[\[101a.2\]]rig sngags 'di 'don cing yongs su 'dzin par byed pa gang yin pa des ni 'jig rten na gdon dang nad rnam pa brgyad khri bzhi stong yod pa dag gsos nas 'tsho bar byed do/_/'dre srin thams cad la dbang byed cing lha'i bu'i bdud rnams kyang 'dul bar byed/_mu stegs can 
[\[101a.3\]]rnams kyang tshar gcod par byed do/_/gal te ri'am dgon pa na gnas te mdo sde kha ton du 'don pa dang bsam gtan sgom pa dang ri'i lha dang 'dre srin gnod pa byed pa dag nan gyis kyal ka byas nas sems mnyam par gzhag tu mi rung bar gyur na/_rig sngags 'di lan 
[\[101a.4\]]cig bzlas pa byas na 'dre srin de dag thams cad 'chi bar 'gyur ro/_/gal te chos bzhin du bzlas brjod byas te/_sems can rnams la snying brtse ba'i sems bskyed par gyur na bdag kyang de'i tshe dge ba'i lha dang /_klu'i rgyal po thams cad dang /_lag na rdo rje 
[\[101a.5\]]gsang ba pa rnams la rtag par de'i rjes su 'brang zhing yongs su srung ba gyis shig_/de'i nye 'khor na gnas nas mig gi 'bras bu bzhin du yongs su srungs shig_/rang gi srog gi dbang po bzhin du yongs su skyobs shig ces bsgo bar 'gyur ro/_/gang dag la bsgo bar 
[\[101a.6\]]byed pa bstan pa'i phyir tshigs su bcad de smras pa/_bdag gis gsang ba'i bdag po rdo rje 'chang /_/bdud rtsi 'khyil pa sme brtsegs lcags kyu can/_/stobs ldan shang ka ra dang sde brgyad dag_/btang nas rtag tu gzungs 'dzin srung bar byed/_/bdag gis dbang 
[\[101a.7\]]phyug dang ni mthu chen dang /_/ku be ra dang ser skya'i bdag po dag_/btang nas rtag tu gzungs 'dzin srung bar byed/_/bdag gis nor srung dang ni chu lha dang /_/dge rgyas dang ni pa ri tsi tra dag_/btang nas rtag tu gzungs 'dzin srung bar byed/_/bdag gis sa sar ca dang 
[\[101b\]]
[\[101b.1\]]ma hA ra/_/ku lan+tan+ta dang ni lngas rtsen dag_/btang nas rtag tu gzungs 'dzin srung bar byed/_/bdag gis pi pa ka la'i rgyal po dang /_/dpal ldan pyi ta dang ni swar ha rA/_/btang nas rtag tu gzungs 'dzin srung bar byed/_/bdag gis tshangs pa dang ni sam ba ra/_/
[\[101b.2\]]gnas gtsang sde lnga dag dang mtshe ma dag_/btang nas rtag tu gzungs 'dzin srung bar byed/_/bdag gis brgya byin sum cu rtsa gsum lha/_/spobs chen dpal ldan dang ni sa ta na/_/btang nas rtag tu gzungs 'dzin srung bar byed/_/bdag gis rgyal po yul 'khor srung 
[\[101b.3\]]dang ni/_/ma mo lha la sogs pa mthu chen 'khor/_/btang nas rtag tu gzungs 'dzin srung bar byed/_/bdag gis rgyal po 'phags skyes po dang ni/_/mig mi bzang dang rnam thos bu dag kyang /_/btang nas rtag tu gzungs 'dzin srung bar byed/_/bdag gis gser mdog rma 
[\[101b.4\]]bya'i rgyal po dang /_/sde dpon nyi shu brgyad dang drang srong 'khor/_/btang nas rtag tu gzungs 'dzin srung bar byed/_/bdag gis nor bu bzang po dag dang ni/_/sde dpon chen po sa 'dzin pu la pa/_/btang nas rtag tu gzungs 'dzin srung bar byed/_/bdag gis dga' 
[\[101b.5\]]bo dang ni bsnyen dga' bo/_/klu rgyal rgya mtsho dang ni e la'i 'dab/_/btang nas rtag tu gzungs 'dzin srung bar byed/_/bdag gis lha ma yin dang dri za dang /_/mkha' lding mi'am ci dang lto 'phye rnams/_/btang nas rtag tu gzungs 'dzin srung bar byed/_/bdag gis 
[\[101b.6\]]chu dang me dang glog gi lha/_/grul bum bdag po dang ni sha za dag_/btang nas rtag tu gzungs 'dzin srung bar byed/_/dge ba'i lha de dag dang klu'i rgyal po dang ma mo la sogs pa de dag kyang so so nas 'khor lnga brgya dang bcas pa dang /_mthu chen po dang ldan pa'i gnod 
[\[101b.7\]]sbyin dag gis kyang rtag par thugs rje chen po'i rig sngags 'don cing yongs su 'dzin pa de la yongs su bsrung zhing skyob par byed pas/_gang zag de ri dang dgon pa na gcig pu nyal bar gyur na yang dge ba'i lha de dag res kyi mtshan mos de la bsrungs nas bgegs dang bar chad yongs su 
[\[102a\]]
[\[102a.1\]]sel bar byed do/_/gal te gcong rong dag tu gnas te lam stor bar gyur pa las rig sngags 'di bzlas par gyur na de'i dbang gis dge ba'i lha dang /_klu'i rgyal po dag dge ba'i mi'i gzugs su mngon par sprul nas lam yang dag pa nyid ston par 'gyur ro/_/gal te 
[\[102a.2\]]ri dang nags tshal dang dgon pa dag tu gnas pa las chu dang me dag gis phongs par gyur na yang klu'i rgyal po dag gis yongs su bsrung ba'i phyir chu dang me dag mngon par sprul par 'gyur ro/_/byang chub sems dpa' spyan ras gzigs dbang phyug gis gzhan yang gzungs 'di 'don 
[\[102a.3\]]cing yongs su 'dzin pa dag gi ched du gnod pa dang bgegs yongs su bsal ba'i phyir shin tu bsil ba'i tshigs su bcad pa 'di dag smras so/_/gang zhig ri dang 'brog dgon song ba las/_/stag dang spyang ki gcan gzan gtum po dang /_/rtsangs pa sbrul dang 'dre srin phrad 
[\[102a.4\]]gyur kyang /_/gzungs 'di 'don pa thos na gnod mi nus/_/gang zhig chu bo rgya mtshor zhugs pa las/_/gdug pa'i klu dang chu srin ma rungs dang /_/gnod sbyin srin po nya dang ru sbal dag_/gzungs 'di thos na so sor 'byer bar 'gyur/_/gang zhig g.yul sprod 
[\[102a.5\]]dgra yis bskor ba'am/_/chom rkun ma rungs nor ni 'phrog pa'i tshe/_/rtse gcig thugs rje chen po'i gzungs bzlas na/_/de dag brtse sems bskyed nas ldog par 'gyur/_/gang zhig rgyal po'i gyod la thogs pa dang /_/lcags sgrog khong sgril btson rar chud 
[\[102a.6\]]ba'i tshe/_/rtse gcig thugs rje chen po'i gzungs bzlas na/_/rgyal pos brtse sems kyis ni gtong bar 'gyur/_/gang zhig byad stems dug mda'i khyim zhugs te/_/zas skom dug can gyis ni gsod pa'i tshe/_/rtse gcig thugs rje chen po'i gzungs 
[\[102a.7\]]bzlas na/_/dug nyid zil dang ra zas skom nyid du 'gyur/_/bud med sbrum ma bu ni btsa' ba'i tshe/_/bdud kyis bgegs byas sdug bsngal mi bzod tshe/_/rtse gcig thugs rje chen po'i gzungs bzlas na/_/'dre gdon byer nas bde bar btsa' bar 'gyur/_/klu 
[\[102b\]]
[\[102b.1\]]gdon gtum pos gdug pa'i dbugs btang bas/_/tsha ba'i nad kyis nyen nas 'chir nye tshe/_/rtse gcig thugs rje chen po'i gzungs bzlas na/_/rims nad bsal nas tshe ni ring bar 'gyur/_/klu gdon rgyu bas gtses te skrangs pa dang /_/shu 'bras mi bzad 
[\[102b.2\]]rnag khrag 'dzag pa'i tshe/_/rtse gcig thugs rje chen po'i gzungs bzlas nas/_/mchil ma lan gsum byugs pas skrangs pa zhi/_/sems can rtog pas mi dge bskyed pas na/_/byad stems sngags dang dgras ni gtses pa'i tshe/_/rtse gcig thugs rje chen po'i 
[\[102b.3\]]gzungs bzlas na/_/stems gnod de kun gtong ba'i mi la 'du/_/sdig 'phel snyigs mas dam chos 'jig pa na/_/'dod pa'i me chen sems ni rmongs log pas/_/khyo shug so sor gzhan la 'dod zhen nas/_/nyin mtshan log bsam rgyun ni mi 'chad tshe/_/
[\[102b.4\]]gang zhig thugs rje chen po'i gzungs bzlas na/_/'dod pa'i me zhi log pa'i sems bsal 'gyur/_/bdag gis gzungs 'di'i mthu stobs rgyas brjod na/_/bskal par brjod kyang mthar thug yong mi 'gyur/_/rig sngags 'di lan lnga bzlas te tshon sna lnga'i 
[\[102b.5\]]skud pa la mdud pa nyi shu rtsa bzhi mdud nas mgul du gdags par bya'o/_/gzungs 'di ni 'das pa'i de bzhin gshegs pa gang gA'i klung gi bye ba phrag dgu bcu rtsa dgu'i bye ma snyed kyis gsungs pa yin te/_de bzhin gshegs pa de dag gis rnal 'byor pa gang dag 
[\[102b.6\]]pha rol tu phyin pa drug mngon par bsgrub pa yongs su ma rdzogs pa dag yongs su rdzogs par bya ba'i phyir dang /_byang chub tu sems ma bskyed pa dag myur du byang chub tu sems bskyed par bya ba'i phyir dang /_nyan thos kyi gang zag gang dag 'bras bu mngon du ma byas pa de dag myur du mngon du bya ba'i phyir 
[\[102b.7\]]stong gsum gyi stong chen pa'i 'jig rten gyi khams na drang srong gang dag bla na med pa'i byang chub tu sems ma bskyed pa dag myur du sems bskyed par bya ba'i phyir dang /_sems can gang dag theg pa chen po 'di la dad pa'i dbang po ma thob pa dag gzungs 'di'i byin gyi rlabs kyi 
[\[103a\]]
[\[103a.1\]]mthus theg pa chen po'i sa bon dang chos kyi myu gu 'phel bar bya ba'i phyir gsungs pa yin pas bdag gis thabs mkhas pa dang /_byams pa dang snying rje'i mthus de dag gis ci dang ci 'dod pa thams cad 'byor bar byed do/_/gzhan yang stong gsum gyi stong chen po'i 
[\[103a.2\]]'jig rten gyi khams na mun pa mun nag gi gnas su ngan 'gro gsum po'i sems can ji snyed gnas pa dag bdag gi rig sngags 'di thos par gyur na thams cad sdug bsngal dang bral bar 'gyur ro/_/byang chub sems dpa' gang dag sa dang po ma thob pa dag ni myur du thob par 'gyur la/_sa 
[\[103a.3\]]bcu pa'i bar du yang ma thob pa thob par 'gyur ro/_/gzhan yang sangs rgyas kyi sa'i bar du'ang phyin par byed pa'i phyir mtshan sum cu rtsa gnyis dang /_dpe byad brgyad cu yang rang gi ngang gis thob par 'gyur ro/_/gal te nyan thos kyi gang zag gang dag gzungs 'di rna bar lan cig 
[\[103a.4\]]thos par gyur tam/_gzungs 'di spyod cing yi ger bris sam/_drang po'i sems kyis chos bzhin du gnas par byed na/_dge sbyong gi 'bras bu bzhi po dag ma btsal bar rang gi ngang gis thob par 'gyur ro/_/stong gsum gyi stong chen po'i 'jig rten gyi khams na ri dang /_chu 
[\[103a.5\]]klung dang /_brag dang /_rgya mtsho chen po bzhi'i chu ji snyed pa dag kyang g.yo zhing khol bar nus so/_/ri rab lhun po nas ri khor yug gi bar dag kyang g.yo zhing rdul phran bzhin du 'jig par nus so/_/de na gnas pa'i sems can ji snyed pa dag kyang thams cad bla na med pa'i 
[\[103a.6\]]byang chub tu sems bskyed par nus so/_/sems can gang dag tshe 'di nyid la smon pa rnams mngon par 'grub par 'dod na zhag nyi shu rtsa gcig gi bar du gso sbyong dang /_tshul khrims la gnas nas gzungs 'di bzlas brjod byas na gdon mi za bar smon pa rnams kyang mngon 
[\[103a.7\]]par 'grub par 'gyur/_'khor ba'i mtha' nas 'khor ba'i mthar thug pa'i bar du'ang sdig pa'i las thams cad ma lus par yongs su 'byang bar 'gyur ro/_/stong gsum gyi stong chen po'i 'jig rten gyi khams 'di'i nang dang phyi rol na sangs rgyas dang /_byang chub sems 
[\[103b\]]
[\[103b.1\]]dpa' ji snyed cig bzhugs pa rnams dang /_tshangs pa dang /_brgya byin dang /_rgyal po chen po bzhi dang /_lha dang drang srong dang /_klu'i rgyal po ji snyed gnas pa thams cad kyis kyang mkhyen cing shes par 'gyur ro/_/lha'am mi gang yang rung ste/_gzungs 'di 'don cing yongs 
[\[103b.2\]]su 'dzin pa de dag chu klung ngam/_rgya mtshor zhugs te khrus byas pa las de na gnas pa'i sems can de dag ni de dag gis lus bkrus pa'i chus lus la reg par gyur na/_sdig pa'i las dang kha na ma tho ba lci ba thams cad yongs su byang nas zhing yongs su dag pa dag tu pad+ma las rdzus 
[\[103b.3\]]te skye bar 'gyur bas mngal dang /_drod gsher dang /_sgo nga las skye ba'i lus len par mi 'gyur na len pa dang /_'dzin pa dang /_klog pa dang /_kha ton du 'don pa lta smos kyang ci dgos/_gzungs 'di 'don cing yongs su 'dzin pa de dag lam du zhugs te 'gro ba'i 
[\[103b.4\]]tshe rlung chen po langs te/_gang zag de'i lus dang /_spu dang /_skra dang /_gos la bus pa'i rlung gang yin pa de rdzi phyogs su song ba'i sems can gzhan gyi lus la reg par gyur na/_de dag gi sgrib pa dang sdig pa'i las lci ba thams cad ma lus par yongs su/_
[\[103b.5\]]'byang bar 'gyur bas yang ngan 'gro gsum po dag gi rnam par smin pa myong bar mi 'gyur zhing rtag par sangs rgyas kyi spyan sngar skye bar 'gyur bas na yongs su 'dzin pa de dag gis bsod nams dang 'bras bu rnam par smin pa ni bsam gyis mi khyab par rig par bya'o/_/gzungs 
[\[103b.6\]]'di bzlas brjod byed pa'i kha nas ji tsam du tshig tu brjod par byung ba dge yang rung mi dge yang rung ste/_lha'i bu'i bdud dang /_mu stegs can dang /_lha dang /_klu dang /_'dre srin thams cad kyis thos par gyur na de dag thams cad rnam par dag pa'i chos kyi dbyings nyid du 'gyur 
[\[103b.7\]]bas/_de la sangs rgyas ji lta ba bzhin du gus pa'i sems bskyed nas bkur sti dang /_rim gro byed par 'gyur ro/_/gzungs 'di 'don cing yongs su 'dzin pa de dag ni sangs rgyas kyi sku'i gter nyid du rig par bya ste/_sangs rgyas gang gA'i klung bye ba phrag dgu bcu rtsa dgu'i 
[\[104a\]]
[\[104a.1\]]bye ma snyed rnams kyis phangs shing gces par mdzad pa'i phyir ro/_/gang zag de ni 'od can gyi lus kyi gter yin par rig par bya ste/_de bzhin gshegs pa thams cad kyi 'od zer gyis snang bar mdzad pa'i phyir ro/_/gang zag de ni byams pa dang /_snying rje'i 
[\[104a.2\]]gter yin par rig par bya ste/_'di ltar gzungs kyis sems can yongs su skyob par byed pa'i phyir ro/_/gang zag de ni dam pa'i chos kyi sde snod yin par rig par bya ste/_gzungs kyi sgo thams cad kun sdud par byed pa'i phyir ro/_/gang zag de ni bsam gtan dang /_ting 
[\[104a.3\]]nge 'dzin gyi sde snod yin par rig par bya ste/_ting nge 'dzin brgya stong rnams rtag par mngon sum du 'gyur ba'i phyir ro/_/gang zag de ni nam mkha'i mdzod yin par rig par bya ste/_rtag par stong pa nyid kyi shes rab kyis sems can la blta ba'i phyir ro/_/gang zag de ni 'jigs 
[\[104a.4\]]pa med pa'i mdzod yin par rig par bya ste/_lha dang klu dang dge ba'i lha rnams rtag par yongs su bsrung ba'i phyir ro/_/gang zag de ni dam pa'i tshig gi mdzod yin par rig par bya ste/_kha nas gzungs kyi sgra 'byung ba la rgyun chad pa med pa'i phyir ro/_/gang zag de ni rtag 
[\[104a.5\]]par gnas pa'i gter yin par rig par bya ste/_'jigs pa gsum gyi bskal pa dag gis gzhig par mi nus pa'i phyir ro/_/gang zag de ni rnam par grol ba'i mdzod yin par rig par bya ste/_lha'i bu'i bdud dang mu stegs can rnams kyis bshol bar mi nus pa'i phyir 
[\[104a.6\]]ro/_/gang zag de ni sman gyi rgyal po'i mdzod yin par rig par bya ste/_rtag par gzungs kyis sems can nad pa rnams kyi nad gso ba'i phyir ro/_/gang zag de ni rdzu 'phrul gyi gter yin par rig par bya ste/_sangs rgyas kyi zhing rnams su rgyu ba la rang dbang thob pa'i 
[\[104a.7\]]phyir ro/_/de bas na gang zag de'i yon tan gyi bsngags pa brjod na nams kyang mthar thug par mi 'gyur ro/_/rigs kyi bu gang la la zhig 'jig rten pa'i sdug bsngal gyis yongs su skyo nas tshe ring ba'i sman yongs su tshol bar 'dod pas dben pa'i gnas su 'dug 
[\[104b\]]
[\[104b.1\]]nas mtshams yongs su dag par bcad de/_gos la sngags kyis btab nas bgo bar bya'o/_/chu dang zas dang spos dang sman rnams la lan brgya rtsa brgyad sngags kyis btab ste spyod par byed na gdon mi za bar tshe ring bar 'gyur ro/_/gal te chos bzhin du mtshams bcad de chos bzhin 
[\[104b.2\]]du yongs su 'dzin par byed na thams cad mngon par 'grub par 'gyur te/_de la mtshams bcad pa'i cho ga ni ral gri la lan nyi shu rtsa gcig sngags kyis btab ste/_sa la ri mo bris nas mtshams gcad par bya'o/_/yang na chu gtsang ma la lan nyi shu rtsa gcig sngags kyis btab nas phyogs 
[\[104b.3\]]bzhir gtor nas mtshams bcad par bya'o/_/yang na yungs kar la lan nyi shu rtsa gcig sngags kyis btab ste phyogs bzhir gtor nas mtshams gcad par bya'o/_/yang na 'du shes kyis gang du phyin pa tshun chad mtshams su 'gyur ro/_/yang na thal ba gtsang ma la lan nyi shu rtsa 
[\[104b.4\]]gcig sngags kyis btab ste mtshams gcad par bya'o/_/yang na tshon sna lnga'i skud pa la lan nyi shu rtsa gcig sngags kyis btab ste phyogs bzhir bskor nas mtshams gcad par bya'o/_/de ltar chos bzhin du 'di yongs su 'dzin par gyur na rang gi ngang gis 'bras bu thob par 'gyur 
[\[104b.5\]]ro/_/gzungs 'di'i ming thos pa tsam gyis kyang bskal pa tshad med pa snyed kyi 'khor ba'i kha na ma tho ba'i lci ba rnams yongs su 'byang bar 'gyur na/_'don pa dang 'dzin pa lta smos kyang ci dgos/_rig sngags 'di 'don pa'i gang zag gang yin pa de dag ni sangs rgyas tshad med 
[\[104b.6\]]pa snyed la mchod cing rim gro byas nas dge ba'i rtsa ba rgya cher bskyed pa yin par rig par bya'o/_/gang dag sems can sdug bsngal gyi bgegs la yongs su 'dren pa'i ched du chos bzhin du 'don pa gang yin pa de dag ni snying rje chen po dang ldan pa yin pas ring por mi thogs par 
[\[104b.7\]]mngon par rdzogs par 'tshang rgya bar 'gyur bar rig par bya'o/_/ci tsam du sems can snang ngo cog gi ched du bzlas brjod byas te/_de dag gi rna lam du grag par byas nas byang chub kyi rgyur 'gyur bar byed na/_gang zag de dag yon tan tshad med dpag tu med pa dag 'thob 
[\[105a\]]
[\[105a.1\]]par 'gyur bas brjod kyis mi lang ngo /_/gang la la zhig sems rtse gcig tu sems dang lus gso sbyong dang tshul khrims la gnas nas sems can thams cad kyi sngon gyi las kyi kha na ma tho ba rnams bshags nas bdag nyid kyis bskal pa tshad med pa nas byas pa'i 
[\[105a.2\]]sdig pa'i las rnam pa sna tshogs mthol bshags te/_kha nas gzungs 'di myur du bzlas brjod byas nas sgra rgyun chad pa med par byas na/_dge sbyong gi 'bras bu bzhi po de dag tshe 'di nyid la thob par 'gyur ro/_/dbang po rnon po shes rab dang ldan pa sgom pa'i thabs la mkhas 
[\[105a.3\]]pa zhig yin na ni sa bcu'i 'bras bu yang dka' ba med par 'gyur na/_'jig rten gyi bsod nams kyis rnam par smin pa phran tshegs yongs su gnyer ba tsam mngon par 'grub par 'gyur ba lta smos kyang ci dgos te/_de yang byang chub sems dpa'i snying rje chen po dang smon 
[\[105a.4\]]lam gyi mthu shin tu zab pa'i phyir dang gzungs 'di'i byin gyi rlabs shin tu rgya che ba'i phyir ro/_/bcom ldan 'das kyis kun dga' bo la bka' stsal pa/_yul gang dag na gnod pa byung bar gyur na/_de'i tshe yul de'i rgyal pos yang dag pa'i chos kyis yul 'dzin cing /_
[\[105a.5\]]mi rnams bag yangs su bkod do/_/sems can stangs las mi gcod cing /_nyes pa byung ba rnams yongs su bskyabs nas nyin mtshan bdun gyi bar du lus dang sems kyi brtson 'grus bskyed de/_thugs rje chen po'i sems kyi gzungs sngags 'di 'don par byed na/_yul 
[\[105a.6\]]de'i gnod pa dang bgegs thams cad yongs su bsal bar 'gyur/_'bru rnams legs shing mi mang po bde bar 'gyur ro/_/gzhan yang phas kyi rgol ba'i dgra dag yang nas yang du 'ongs te gtses pas 'bangs mang po mi bde bar gyur tam blon po chen pos rku bshams nas log par 
[\[105a.7\]]gyur tam/_rims nad byung bar gyur tam/_than chen byung bar gyur tam/_nyi zla rgyu ba nor bar gyur tam de lta bu la sogs pa'i gnod pa 'byung bar 'gyur na/_de'i tshe snying rje chen po dang ldan pa'i mig stong pa'i gzugs byas nas de'i phyogs su kha bstan te/_spos dang /_me tog 
[\[105b\]]
[\[105b.1\]]dang /_rgyal mtshan dang /_ba dan dang /_rin po che'i bla re rnam pa sna tshogs dang /_ro brgya dang ldan pa'i zas dang skom gyis sems rtse gcig tu mchod par bya'o/_/gzhan yang rgyal po des nyin mtshan bdun gyi bar du lus dang sems kyis brtson 'grus bskyed de/_gzungs 
[\[105b.2\]]kyi tshig gya nom pa 'di 'don par byed na/_phas kyi dgra rnams rang dul bar gyur nas slar log ste so so nas tshul bzhin du yul skyong zhing yul yang 'dre bar gnas par byams pa'i sems kyis phan tshun gcig la gcig blta bar 'gyur/_rgyal bu dang blon po rnams kyang sri zhu 
[\[105b.3\]]dang drang dkan spyod par 'gyur/_btsun mo dang slas rnams kyang rgyal po la sri zhu dang bsnyen bkur byed par 'gyur/_lha dang klu dang 'dre srin rnams kyang yul de srung zhing skyong bar 'gyur/_char chu dus bzhin du 'bab cing 'bru rnams legs pas mi mang po rnams kyang rab 
[\[105b.4\]]tu dga' bar 'gyur ro/_/gzhan yang khyim du nad chen ma rungs pa dang phrad par gyur tam/_ltas ngan sna tshogs byung bar gyur tam/_'dre srin dang log pa'i bdud rnams kyis khyim dkrugs par gyur tam/_mi ma rungs pa dag gis gleng skur btab nas rku bshams te 
[\[105b.5\]]gnod pa byas par gyur tam/_khyim mi che chung rnams phyi nang mi 'dum par gyur na/_snying rje chen po dang ldan pa'i mig stong pa'i gzugs byas pa'i mdun du dkyil 'khor byas nas sems rtse gcig tu byang chub sems dpa' spyan ras gzigs dbang phyug yid la byas nas 
[\[105b.6\]]gzungs sngags 'di lan stong tshang bar bzlas na/_gong du smos pa'i dngos po ngan pa de dag thams cad yongs su 'byang bar 'gyur ro/_/bcom ldan 'das la tshe dang ldan pa kun dga' bos 'di skad ces gsol to/_/bcom ldan 'das rig sngags 'di'i ming ci lags/_
[\[105b.7\]]ji ltar yongs su gzung bar bgyi/_bcom ldan 'das kyis bka' stsal pa/_kun dga' bo rig sngags 'di la ming rnam pa sna tshogs yod de/_rgya cher yongs su rdzogs pa zhes kyang bya'o/_/thogs pa med pa'i thugs rje chen po zhes kyang bya'o/_/sdug bsngal 
[\[106a\]]
[\[106a.1\]]rnams las yongs su skyob pa'i gzungs zhes kyang bya'o/_/tshe bsring ba'i gzungs zhes kyang bya'o/_/ngan 'gro yongs su sbyong ba'i gzungs zhes kyang bya'o/_/las kyi sgrib pa rnam par 'joms pa'i gzungs zhes kyang bya'o/_/smon pa rnams yongs su 
[\[106a.2\]]rdzogs par byed pa'i gzungs zhes kyang bya'o/_/sems kyi rjes su rang dbang du gyur pa'i gzungs zhes kyang bya'o/_/sa gong ma rnams las myur du 'da' ba'i gzungs zhes kyang bya ste/_de ltar yongs su gzung bar bya'o/_/bcom ldan 'das la tshe dang ldan pa kun dga' 
[\[106a.3\]]bos 'di skad ces gsol to/_/bcom ldan 'das byang chub sems dpa' sems dpa' chen po 'di'i ming ci lags na/_'di lta bu'i gzungs bstan pa la mkhas par 'gyur lags/_bcom ldan 'das kyis bka' stsal pa/_byang chub sems dpa' 'di'i ming ni 
[\[106a.4\]]spyan ras gzigs dbang phyug ces kyang bya'o/_/don yod pa'i zhags pa zhes kyang bya'o/_/'od stong pa'i mig can zhes kyang bya ste/_rigs kyi bu byang chub sems dpa' spyan ras gzigs dbang phyug 'di'i ming dang gzi byin dang mthu stobs ni bsam gyis mi khyab ste/_
[\[106a.5\]]'das pa'i bskal pa tshad med pa'i snga rol nas mngon par rdzogs par sangs rgyas nas mtshan yang de bzhin gshegs pa yang dag pa'i chos kyi snang ba zhes bya bar gyur pa yin yang thugs rje chen po dang smon lam gyi mthus sems can bde bar bya ba'i phyir byang chub sems dpa'i lus 
[\[106a.6\]]mngon du bstan pa yin pas/_byang chub sems dpa' sems dpa' chen po'i 'khor mang po khyed dang tshangs pa dang /_brgya byin dang /_lha dang /_klu rnams kyis gus pas bkur sti byas nas brnyas par mi bya'o/_/lha dang mi thams cad kyis rtag par mchod par byas te/_
[\[106a.7\]]sems rtse gcig tu ming nas rjod par byed na bsod nams tshad med pa snyed 'thob par 'gyur/_kha na ma tho ba tshad med pa snyed yongs su 'byang bar 'gyur/_tshe 'das nas kyang de bzhin gshegs pa 'od dpag med kyi zhing khams su skye bar 'gyur ro/_/bcom ldan 
[\[106b\]]
[\[106b.1\]]'das kyis bka' stsal pa/_kun dga' bo gal te rin po che sna tshogs phun sum tshogs shing phyug por 'gyur bar 'dod na yid bzhin gyi nor bu'i lag la mchod pa bya'o/_/mi bde ba rnam pa sna tshogs kyis gtses par gyur na/_zhags pa thogs pa'i lag la mchod do/_/
[\[106b.2\]]khong par nad rnams yod par gyur na/_rin po che'i lhung bzed thogs pa'i lag la mchod do/_/'dre gdon thams cad gdul bar 'dod na rin po che'i ral gri thogs pa'i lag la mchod do/_/lha'i bu'i bdud thams cad 'dul bar 'dod na rdo rje thogs pa'i lag la 
[\[106b.3\]]mchod do/_/phas kyi rgol ba'i dgra gzhom par 'dod na rdo rje tho ba thogs pa'i lag la mchod do/_/'jigs shing bag tsha ba'i gnas thams cad las thar bar 'dod na 'jigs pa med pa sbyin pa'i lag la mchod do/_/mig mi gsal te 'od dang mi ldan par gyur na me 
[\[106b.4\]]shel gyi nor bu thogs pa'i lag la mchod do/_/tsha ba'i rims kyis thebs te bsil bar 'dod na chu shel gyi nor bu thogs pa'i lag la mchod do/_/blo thabs mthon por 'dod na rin po che'i gzhu thogs pa'i lag la mchod do/_/grogs po mdza' bshes dang myur 
[\[106b.5\]]du phrad par 'dod na rin po che'i mda' thogs pa'i lag la mchod do/_/lus la nad sna tshogs kyis thebs par gyur na lcug ma thogs pa'i lag la mchod do/_/lus kyi bgegs ma rungs pa bsal bar 'dod na rnga yab dkar po thogs pa'i lag la mchod do/_/
[\[106b.6\]]thams cad mthun pa'i 'khor du 'gyur bar 'dod na bum pa thogs pa'i lag la mchod do/_/stag dang 'phar spyang dang dom dred dang gcan gzan ma rungs pa thams cad spang bar 'dod na phub thogs pa'i lag la mchod do/_/gnas dang dus thams cad du rgyal 
[\[106b.7\]]po'i bgegs las thar bar 'dod na dgra sta thogs pa'i lag la mchod do/_/bu dang bu mo dang g.yog 'khor gyi phyir ni shel gyi gdub 'khor thogs pa'i lag la mchod do/_/yon tan rnam pa sna tshogs kyi phyir ni pad+mo dkar po thogs pa'i lag la mchod do/_/
[\[107a\]]
[\[107a.1\]]phyogs bcu'i zhing yongs su dag pa dag tu skye bar 'dod na pad+mo sngon po thogs pa'i lag la mchod do/_/shes rab chen po dang ldan par 'dod na rin po che'i me long thogs pa'i lag la mchod do/_/phyogs bcu'i de bzhin gshegs pa rnams mngon sum du 
[\[107a.2\]]mthong bar 'dod na pad+mo dmar po thogs pa'i lag la mchod do/_/sa'i gter 'byin par 'dod na rin po che'i za ma tog thogs pa'i lag la mchod do/_/drang srong gi lam mngon par 'grub par 'dod na sprin sna lnga thogs pa'i lag la mchod do/_/tshangs par skye bar 'dod 
[\[107a.3\]]na ril ba thogs pa'i lag la mchod do/_/lha'i gzhal med khang du skye bar 'dod na pad+ma le brgan thogs pa'i lag la mchod do/_/phyogs gzhan gyi dgra phyir rgol ba bsal bar 'dod na ral gri dang mdung thogs pa'i lag la mchod do/_/dge ba'i lha 'dre thams cad dgug 
[\[107a.4\]]par 'dod na rin po che'i dung thogs pa'i lag la mchod do/_/lha 'dre thams cad 'khol bar 'dod na thod pa'i 'khar ba thogs pa'i lag la mchod do/_/phyogs bcu'i sangs rgyas myur du gshegs nas phyag gis byug par 'dod na bgrang phreng 'dzin pa'i lag la mchod do/_/
[\[107a.5\]]tshangs pa'i sgra dbyangs mchog dam pa thams cad mngon par 'grub par 'dod na rin po che'i dril bu thogs pa'i lag la mchod do/_/tshig gi spobs pa gya nom pa dang ldan par 'dod na rin po che'i phyag rgya thogs pa'i lag la mchod do/_/dge ba'i lha dang klu rnams rtag par 
[\[107a.6\]]'ongs te srung zhing yongs su skyob par 'dod na lcags kyu thogs pa'i lag la mchod do/_/byams pa dang snying rjes sems can thams cad yongs su skyob par 'dod na 'khar gsil thogs pa'i lag la mchod do/_/sems can thams cad kyis rtag par phan tshun gus pas bsnyen 
[\[107a.7\]]bkur byed cing brtse bar sems par 'dod na thal mo sbyar ba'i lag la mchod do/_/skye ba'i skye gnas thams cad du de bzhin gshegs pa rnams dang mi 'bral bar 'dod na sprul pa'i sangs rgyas thogs pa'i lag la mchod do/_/skye ba'i tshe rabs thams cad du rtag par de bzhin 
[\[107b\]]
[\[107b.1\]]gshegs pa'i pho brang du gnas nas mngal gyi snying por skye bar mi 'gyur bar 'dod na sprul pa'i gzhal med khang thogs pa'i lag la mchod do/_/mang du thos pa'i shes pa rgya chen po dang ldan par 'dod na rin po che'i mdo sde'i glegs bam thogs pa'i lag la mchod do/_/
[\[107b.2\]]da ltar gyi lus 'di nas sangs rgyas kyi sku la thug pa'i bar du rtag par byang chub kyi sems las ldog par mi 'gyur bar 'dod na phyir mi ldog pa'i gser gyi 'khor lo thogs pa'i lag la mchod do/_/phyogs bcu'i de bzhin gshegs pa rnams myur du gshegs nas 
[\[107b.3\]]spyi bo nas phyag gis byugs te lung bstan par 'dod na spyi bo na sprul pa'i sangs rgyas thogs pa'i lag la mchod do/_/shing thog dang 'bru rnams grub par 'dod na rgun 'brum thogs pa'i lag la mchod do/_/de ltar mngon par sgrub pa'i cho ga stong yod kyang deng mdor bsdus 
[\[107b.4\]]nas mdo tsam zhig bstan pa yin no/_/bcom ldan 'das kyis bka' stsal pa/_kun dga' bo khyod kyis shin tu yongs su dad pa'i sems kyis gzungs 'di zung la 'dzam bu'i gling du rgya cher yongs su spel nas rgyun mi 'chad par bya'o/_/gzungs 'di khams gsum 
[\[107b.5\]]gyi sems can nad kyis nyon mongs pa thams cad la rgya cher phan 'dogs par byed pas gzungs 'dis yongs su gsos na mi 'tsho ba gang yang med do/_/rig sngags chen mo 'dis shing skam po la btab na yang yal ga dang lo ma dang /_me tog dang 'bras bu skye bar 
[\[107b.6\]]'gyur na rnam par shes pa dang bcas pa'i sems can la lta smos kyang ci dgos te/_sems can nad kyis thebs pa rnams gsos na mi 'tsho ba'i gnas nges par med do/_/rigs kyi bu gzungs 'di'i byin gyi rlabs dang mthu bsam gyis mi khyab pas bsam gyis mi khyab 
[\[107b.7\]]pa'i bsngags pa brjod kyang mthar thug par mi 'gyur ro/_/sngon 'das pa'i dus yun ring po nas dge ba'i rtsa ba rgya cher bskyed pa ma yin na tha na 'di'i ming tsam yang thos par mi 'gyur na mngon sum du mthong ba lta smos kyang ci dgos/_lha dang mi dang klu la sogs pa'i 'khor 
[\[108a\]]
[\[108a.1\]]mang po khyed rnams ngas gzungs 'di'i bsngags pa brjod pa thos nas thams cad kyis rjes su yi rang bar bya'o/_/gang la la zhig gis rig sngags 'di la skur pa btab par gyur na gang gA'i klung bye ba phrag dgu bcu rtsa dgu'i bye ma snyed kyi sangs rgyas de dag la skur ba 
[\[108a.2\]]btab par 'gyur ro/_/gal te gzungs 'di la the tshom dang yid mi ches pa skyes par gyur na gang zag de ni phan yon chen po dang gtan du 'bral bar 'gyur pas bskal pa brgya stong snyed du ngan 'gror 'khor zhing 'byung ba'i dus med de/_rtag par sangs rgyas kyang mi mthong /_
[\[108a.3\]]chos kyang mi thos/_dge 'dun yang mthong bar mi 'gyur bar rig par bya'o/_/'khor der 'dus pa'i byang chub sems dpa' sems dpa' chen po de dag dang /_gsang ba'i bdag po lag na rdo rje dang /_tshangs pa dang /_brgya byin dang /_rgyal po chen po bzhi 
[\[108a.4\]]dang /_lha dang /_klu dang /_'dre srin thams cad bcom ldan 'das kyis gzungs 'di'i bsngags pa brjod pa thos nas thams cad kyis rab tu dga' zhing mgu bas bka' yang dag par blangs nas mngon par sgrub par gyur to/_/de nas byang chub sems dpa' nyi 
[\[108a.5\]]'od kyis thugs rje chen po'i gzungs 'dzin pa dag yongs su bsrung ba'i ched du rig sngags chen po 'di smras so/_/na mo bud d+ha gu ra be/_na mo d+harma ma ha te/_na maHsang g+ha tra yA Ni tri pu pi sA ta tam namaH/_rig sngags 'di bton na kha na ma tho ba thams cad yongs su 'byang 
[\[108a.6\]]bar 'gyur/_bdud spong bar byed/_bgegs rnams sel bar 'gyur bas lan re bton nas sangs rgyas la phyag lan re bya'o/_/de bzhin du nyin re bzhin dus gsum du rig sngags bzlas nas sangs rgyas la phyag byas na ma 'ongs pa'i dus na skye ba thams cad 
[\[108a.7\]]du yid du 'ong ba'i mtshan shin tu mdzes pa re re'i 'bras bu rnam par smin pa thob par 'gyur ro/_/byang chub sems dpa' zla 'od kyis kyang rnal 'byor pa dag yongs su bsrung ba'i phyir gzungs 'di smras so/_/sin+ti te du soSh+Ta/_adz+nyA mi te atuSh+Ta/_si na khi ta ba li 
[\[108b\]]
[\[108b.1\]]tiSh+TA/_ya mi dz+nyA ta o d+huSh+Ta/_ku la ti maSh+Ta khiSh+Ta swA hA/_rig sngags 'di lan lnga bzlas nas tshon sna lnga'i skud pa la sngags mdud byas te gang du na bar gdags par bya'o/_/rig sngags 'di ni 'das pa'i sangs rgyas gang gA'i klung bzhi bcu'i bye ma snyed kyis gsungs pa 
[\[108b.2\]]yin pas deng bdag gis kyang rnal 'byor pa dag yongs su bsrung ba'i phyir dang /_bgegs thams cad yongs su bsal ba'i phyir dang /_nad ma rungs pa thams cad yongs su bsal ba'i phyir dang /_dge ba'i chos thams cad yongs su rdzogs par bya ba'i phyir dang /_
[\[108b.3\]]'jigs shing skrag pa thams cad yongs su spang ba'i phyir bstan pa yin no/_/bcom ldan 'das kyis bka' stsal pa/_kun dga' bo byang chub sems dpa' spyan ras gzigs dbang phyug gis bstan pa'i rig sngags 'di ni yang dag par bden te mi bden pa ci yang med do/_/byang 
[\[108b.4\]]chub sems dpa' 'di'i drung du 'ong bar 'dod na gu gul la lan nyi shu rtsa gcig sngags kyis btab ste bsregs na byang chub sems dpa' 'ong bar 'gyur ro/_/gang la la zhig byi la'i gdon gyis zin par gyur na byi la'i mgo rus bsregs pa'i thal ba sa gtsang ma dang bsres te/_'jim 
[\[108b.5\]]pa la byi la'i gzugs byas nas mig stong pa'i gzugs kyi mdun du ur mo'i gri gtsang ma la brgya rtsa brgyad sngags kyis btab ste/_dum bu brgya rtsa brgyad du bcad nas sngags lan re gdon cing de'i ming nas lan re brjod na gtan du 'tsho bar 'gyur ro/_/byad stems kyis phog par 
[\[108b.6\]]gyur na gu gul dang ga bur cha mnyam par byas te/_khron pa'i chu gtsang ma bre gang dang bsres nas bskol te phul gang tsam lus pa blangs nas/_mig stong pa'i gzugs kyi mdun du lan brgya rtsa brgyad sngags kyis btab ste 'thungs na 'tsho bar 'gyur ro/_/gal te sdig pa dang sbrul gyis 
[\[108b.7\]]zin par gyur na bca' lga'i phye ma la lan bdun sngags kyis btab ste rma khar bskus na 'phral du 'tsho bar 'gyur ro/_/gal te mi ma rungs pa dag gis rku bshams nas gnod pa byas par gyur na sa gtsang ma'am bag zan nam/_spra tshil la pha rol po'i gzugs byas te mig stong 
[\[109a\]]
[\[109a.1\]]pa'i gzugs kyi mdun du ur mo'i gri la lan brgya rtsa brgyad sngags kyis btab nas sngags lan re brjod de lan re gtubs nas pha rol gyi ming nas brjod de/_bsregs zin nas dum bu brgya rtsa brgyad du byas na pha rol po dga' zhing nam 'tsho'i bar du gus pas bkur zhing 
[\[109a.2\]]byams par 'gyur ro/_/gang dag mig nad kyis btab ste/_mig gi 'bras bu nyams par gyur tam/_ldongs par gyur tam/_mi gsal bar gyur tam/_ling tog dkar po dang dmar po dag gis khebs te 'od dang mi ldan par gyur na/_a ru ra dang /_ba ru ra dang /_skyu 
[\[109a.3\]]ru ra 'bru ma re zhib tu btags te/_'thag pa'i tshe gtsang sbra bya dgos pas bud med gsar du bu btsas pa dang /_khyi dang phag rnams bsnyen par mi bya'o/_/de bzhin gshegs pa'i mtshan nas brjod de/_sbrang rtsi dkar po dang /_mi'i 'o ma dang sbyar nas mig la bsku bar bya'o/_/
[\[109a.4\]]'o ma de yang bu khye'u btsas pa'i nu zho rung gi bu mo btsas pa'i nu zho ni mi rung ngo /_/sman de sbyar zin nas kyang mig stong pa'i gzugs kyi mdun du lan stong rtsa brgyad sngags kyis btab ste/_mig la bskus nas zhag bdun gyi bar du khang pa dben par rlung bsrungs na mig gi 'bras bu 
[\[109a.5\]]skye bar 'gyur bas ling tog sngon po dang dkar po bsal te gsal brgyas par 'gyur ro/_/gang dag gdon rnams kyis btab ste myos par gyur na stag dang /_'phar ba dang spyang ki'i pags pa la lan nyi shu rtsa gcig sngags kyis btab ste lus la bgos na sos par 'gyur ro/_/
[\[109a.6\]]gal te sbrul gyis zin par gyur na gang zin pa'i mi de'i rna spabs blangs nas lan nyi shu rtsa gcig sngags kyis btab ste rma khar glan na sos par 'gyur ro/_/gzer thabs ma rungs pas snying la gzer te 'chi la thug na ka pyi ta lag pa tsam chu gtsang ma phul gang dang sbyar te/_bskol 
[\[109a.7\]]nas phul phyed lus pa la lan bdun sngags kyis btab ste cig car blud na sos par 'gyur ro/_/sman de yang bud med kyi drung du bskol bar mi bya'o/_/ro langs kyi gdon gyis btab nas rgyun ring du na bar gyur na gu gul la lan nyi shu rtsa gcig sngags kyis btab ste bsregs te 
[\[109b\]]
[\[109b.1\]]snar bdug par bya'o/_/yang na ri bong gi rtug pa'i ril bu bdun blangs te lan nyi shu rtsa gcig sngags kyis btab nas mid du bcug na sos par 'gyur te/_sha dang /_chang dang /_dku ba rnam pa lnga dang /_tshig ngan pa rnams bsrung dgos so/_/yang na ba bla dang /_yungs 
[\[109b.2\]]kar dang lan tshwa la lan nyi shu rtsa gcig sngags kyis btab ste nad pa'i khri'i drung du bsregs na gdon de'i lus 'jig par 'gyur bas 'dug pa'i thugs mi thub ste 'byer bar 'gyur ro/_/gal te gzhogs phyed na zhing rna ba dang sna subs par gyur tam/_rka lag sdud mi nus par gyur na 
[\[109b.3\]]ru rta til mar gyi nang du bskol te lan nyi shu rtsa gcig sngags kyis btab nas lus la bskus na gtan du 'tsho bar 'gyur ro/_/yang na ba'i mar la lan nyi shu rtsa gcig sngags kyis btab ste lus la bskus na yang sos par 'gyur ro/_/gal te bu btsa' dka' bar gyur na til 
[\[109b.4\]]mar la lan nyi shu rtsa gcig sngags kyis btab ste bud med sbrum ma'i lte ba dang mo mtshan la bskus na myur du btsa' bar 'gyur ro/_/bud med sbrum ma gang dag mngal du bu shi bar gyur na gi'u si srang gcig chu phul do'i nang du bskol te phul gang lus pa la lan nyi shu rtsa 
[\[109b.5\]]gcig sngags kyis btab nas blud na/_sdug bsngal zhing na ba med par 'byung bar 'gyur ro/_/sha ma 'byung du mi btub par gyur na yang smran 'di 'thungs na phan par 'gyur ro/_/glo bur du snying ga gzer te mi bzod par gyur na de ni ro nyul gyi gzer thabs zhes bya ba yin 
[\[109b.6\]]pas kun tu ru dang pog dkar po ma grugs pa la lan nyi shu rtsa gcig sngags kyis btab ste/_ci tsam 'byor ba byin nas glon du bcug na 'tsho bar 'gyur ro/_/sha chang dang /_dku ba rnam pa lnga bsrung dgos so/_/mes tshig par gyur na ba lang gi lci ba dron mo la lan nyi shu 
[\[109b.7\]]rtsa gcig sngags kyis btab ste rma khar bskus na 'tsho bar 'gyur ro/_/srin bu khong par zhugs te na bar gyur na rta dkar po'i gcin phul phyed la lan nyi shu rtsa gcig sngags kyis btab ste blud na 'tsho bar 'gyur ro/_/tshabs che ba la phul gang blud na srin bu thag pa gcus pa bzhin 
[\[110a\]]
[\[110a.1\]]du rang 'byung bar 'gyur ro/_/shu chen byung ba la leng se'u hwa brdungs pa'i khu ba la lan nyi shu rtsa gcig sngags kyis btab ste shu ba'i steng du blugs na rtsa ba rang 'byung bar 'gyur bas mod la 'tsho bar 'gyur ro/_/mig tu sbrang ma zhugs te na bar gyur na bong bu'i rtug pa 
[\[110a.2\]]btsir ba'i khu ba la lan nyi shu rtsa gcig sngags kyis btab ste mtshan mo mig tu blugs na 'tsho bar 'gyur ro/_/lto ba na bar gyur na khron pa'i chu gtsang ma'i nang du lan tshwa ma grugs pa 'brum bu nyi shu rtsa gcig bor te/_lan nyi shu rtsa gcig sngags kyis btab nas phul phyed 'thungs 
[\[110a.3\]]na phan par 'gyur ro/_/mig tshag por gyur tam/_mig tu sha lhag byung bar gyur tam/_ling tog byung bar gyur na ke'u khi tshe'i shing gi lo ma brdungs te btsir ba'i khu ba la lan bdun sngags kyis btab ste/_de'i nang du khar ba'i dong tshe gcig mtshan gcig sbangs nas yang lan 
[\[110a.4\]]bdun sngags kyis btab ste/_mig tu blugs na 'tsho bar 'gyur ro/_/gal te mtshan mo 'byung 'jug gi tshe 'jigs dngangs nas mi bde bar gyur na skud pa dkar po la lan nyi shu rtsa gcig sngags kyis btab ste/_mdud pa nyi shu rtsa gcig byas nas mgul du btags na 'jigs 
[\[110a.5\]]shing dngang ba dang 'bral bar 'gyur ro/_/'jigs pa dang bral ba kho nar ma zad kyi bsod nams kyang thob la sdig pa rnams kyang 'byang bar 'gyur ro/_/gal te khyim 'khor du ltas ngan byung bar gyur na bal po se'u'i shing gi yal ga blangs nas dum bu stong rtsa brgyad du gtubs 
[\[110a.6\]]te/_mgo mjug gnyi gar mar dang zho bskus nas sngags lan re bzla zhing re re bsregs te stong rtsa brgyad tshang bar byas na gdon bgegs thams cad rab tu zhi bar 'gyur te/_de'ang sangs rgyas kyi spyan sngar bya dgos so/_/shu dag dkar po blangs nas lan brgya rtsa brgyad 
[\[110a.7\]]sngags kyis btab ste/_dpung pa g.yas pa la btags nas g.yul ngor 'thab pa dang 'bel ba'i gtam smra ba'i gnas thams cad du rgyal bar 'gyur ro/_/ke'u khi tshe'i shing gi lo ma'am yal ga yang rung snye dum bur gtubs nas mgo mjug gnyis kar ba mar 
[\[110b\]]
[\[110b.1\]]yang dag pa dang /_sbrang rtsi dkar po dang ba zho bskus te sngags lan re bzla zhing dum bu re re sreg pa stong rtsa brgyad tshang bar bya'o/_/nyin gcig la dus gsum du bya zhing /_dus gcig la yang lan stong rtsa brgyad bzlas te zhag bdun tshang bar gyur na sngags mkhan de rang gis 
[\[110b.2\]]mngon par shes pa thob par 'gyur ro/_/gdon mthu bo che gdul bar 'dod na lung tang la lan bzhi bcu rtsa dgu sngags kyis btab ste/_bu ram dang sbrang rtsi bskus nas 'phags pa snying rje chen po dang ldan pa'i gzugs byas pa'i mdun du bsreg par bya'o/_/gi'u wang srang 
[\[110b.3\]]gcig bai DUr+ya'i bum pa'i nang du bcug ste/_'phags pa snying rje chen po dang ldan pa'i gzugs byas pa'i mdun du bzhag nas sngags lan stong rtsa brgyad kyis btab ste/_lus la bskus sam dpral bar thig le byas na/_lha dang /_klu dang /_'dre srin dang mi dang mi ma yin 
[\[110b.4\]]pa thams cad rab tu dga' bar 'gyur ro/_/gal te la la zhig btson rar chud par gyur na phug ron dkar po'i rtug pa la lan brgya rtsa brgyad sngags kyis btab ste/_lag pa la bskus nas btson cha la byugs na btson cha rang grol bar 'gyur ro/_/gal te khyo shug 
[\[110b.5\]]chu dang me bzhin du mi 'dum par 'gyur na bya dur pa'i mjug ma blangs te/_'phags pa snying rje chen po dang ldan pa'i gzugs byas pa'i mdun du sngags lan stong rtsa brgyad kyis btab nas lus la btags na/_de dag nam 'tsho'i bar du gcig la gcig dga' zhing byams 
[\[110b.6\]]pa dang bkur bar 'gyur ro/_/lo tog dang 'bras bu rnams la srin bu zhugs te za bar gyur na sa'am thal ba'am/_bye ma gtsang ma blangs te/_lan stong rtsa brgyad sngags kyis btab nas zhing gi phyogs bzhir gtor na srin bu rnams 'gyes par 'gyur ro/_/chu gtsang 
[\[110b.7\]]ma la sngags kyis btab ste/_'bras bu'i ljon shing la gtor na srin bu 'bras bu la za ba'i thugs mi thub bo/_/na mo rat+na tra yA ya/_sha ra ma hA sha ra/_tu lu ma hA tu lu/_oM ku me ha ni sha pa/_bcom ldan 'das kyis bka' stsal pa/_gang la la 
[\[111a\]]
[\[111a.1\]]zhig 'bru dkon pa'i gnas su phyin te/_mu ge byung nas zan chad par gyur na khyed kyis mig btsums nas lus drang por bsrang ste/_sems rtse gcig tu gzungs 'di lan brgya rtsa brgyad bzlas nas mig phye shig dang /_lha rnams kyis lha'i zhal zas ro brgya dang ldan pa snod 
[\[111a.2\]]bkang nas khyer te 'ong bar 'gyur ro/_/gal te khyim na gnas pa'i tshe dgos par gyur na snod gtsang ma stong pa mdun du bzhag nas mig btsums te kha chus bkang nas lcang ma'i lcug ma dang rnga yab dang lhung bzed la gtor bar bya'o/_/chus gtor zin nas mig btsums te 
[\[111a.3\]]gzungs 'di lan bzhi bcu rtsa dgu bzlas na rang gi ngang gis ro brgya dang ldan pa'i zas snod kun gang ba 'byung bar 'gyur bas blangs nas zhag bdun gyi bar du bca' bar bya ste/_de ltar na 'di'i mthu stobs ni bsam gyis mi khyab par rig par bya'o/_/zas zos zin nas mig 
[\[111a.4\]]btsums te sa ra kha zhes brjod nas zas kyi lhag ma yang spang bar bya'o/_/zas zos te ltor mid nas kyang myur du 'ju bar 'gyur bas stobs dang ldan zhing bde ba 'thob par 'gyur/_thogs pa med pa'i spobs pa 'thob par 'gyur ro/_/kun dga' bo thos pa 'dzin par 
[\[111a.5\]]'gyur ba'i gzugs ni 'di yin te/_na mo bud+d+ha ya/_na mo d+harmA ya/_na maHsang g+hA ya/_na mo A da n+ni ye/_u ka tsi du u ka tsi du/_ma ti la li/_la lu te na mi ti na mi swA hA/_gzungs 'di 'dzin pas phyogs bzhi nas rgyun chad pa'i ri'i rtse mor dkyil 'khor 
[\[111a.6\]]byas nas mtshams bcad de lus bsrungs nas khar ba'i lhung bzed chung ngu cig khron pa'i chu gtsang mas bkang ste/_mdun du bzhag nas gzungs sngags bzlas na gdon mi za bar skar ma gsal ba cig 'ong bar 'gyur bas 'ong ba'i tshe 'jigs pa mi bskyed par sems 
[\[111a.7\]]bde bar mnyam par bzhag nas sems rtse gcig tu gzungs sngags 'don par byed na/_dbang po rno zhing shes rab dang ldan par 'gyur bas mi shes pa ci yang med par 'gyur/_'jig rten pa'i lam gyi chos kyang mi rtogs pa ci yang med par 'gyur ro/_/thos pa rgyud 
[\[111b\]]
[\[111b.1\]]pa'i tshe skar ma mchog tu gsal ba cig lhung bzed kyi chu'i nang du 'ong bar 'du shes pa skyed par bya'o//_//byang chub sems dpa' spyan ras gzigs dbang phyug thogs pa mi mnga' ba'i thugs rje chen po rgya cher yongs su rdzogs pa'i gzungs/_bam po gnyis pa/_
[\[111b.2\]]de nas byang chub sems dpa' sems dpa' chen po spyan ras gzigs dbang phyug gus pas thal mo sbyar te/_bcom ldan 'das la 'di skad ces gsol to/_/bcom ldan 'das bdag ni sngon bsam gyis mi khyab pa'i bsod nams bsags pa'i rgyu dang rkyen gyis/_deng bcom ldan 
[\[111b.3\]]'das kyis bdag la lung bstan par mdzad pa dang /_bdag snying rje chen po bskyed nas sems can thams cad la sman par bgyi ba dang /_bcing ba mtha' dag gcad pa dang /_'jigs pa thams cad zhi bar 'gyur bar bzhed pa lags pas deng bdag gis yum zhes bgyi 
[\[111b.4\]]ba'i gzungs bshad par 'tshal te/_dus tha ma'i sems can rnams yum zhes bgyi ba'i gzungs 'di thos pa'i byin gyi rlabs kyi mthus de dag thams cad sdug bsngal gyi rgyu dang bral ba nas bde ba'i 'bras bu thob par 'gyur lags so/_/bcom ldan 'das dus lnga brgya 
[\[111b.5\]]tha ma la yul lam/_grong ngam/_grong khyer ram/_grong rdal gang yang rung ba dag tu dge slong ngam/_dge slong ma'am/_rigs kyi bu'am/_rigs kyi bu mo la sogs pas rtag par gdugs mtshan lan drug tu chos bzhin du yum zhes bgyi ba'i gzungs sngags 
[\[111b.6\]]kyi chos kyi rnam grangs 'di klog cing 'don pa dang /_yongs su 'dzin par bgyid na/_bdag de bzhin gshegs pa'i bka' drin rjes su dran zhing gzo ba'i slad du rtag par rjes su 'brangs nas gang zag de dag yongs su srung bar bgyid cing spong bar mi bgyid pas 'dre srin 
[\[111b.7\]]thams cad kyis gnod par bgyid par mi 'gyur lags so/_/gzhan yang tshe rabs kyi sgrib pa lci ba thams cad kyang dus gcig tu yongs su 'byang bar 'gyur/_gzungs sngags kyi dkyil 'khor dang /_phyag rgya'i chos kyi sgo thams cad kyang myur du yongs su rdzogs par 
[\[112a\]]
[\[112a.1\]]'gyur lags so/_/bcom ldan 'das la yang 'di skad ces gsol to/_/bcom ldan 'das slad ma'i dus lnga brgya tha ma'i sems can rnams ni phal cher sdig pa'i dri ma lhun stug cing bsod nams chung bas yongs su 'dzin par bgyid pa zhig mchis na'ang 
[\[112a.2\]]'dre srin dag gis gnod pa bgyid pas/_deng bdag bcom ldan 'das kyi byin gyi rlabs kyis sems can rnams la rgya cher sman par bgyi ba dang /_sems can rnams la bde bar bgyid pa dang /_lha dang lha ma yin la sogs pa'i ched du gzungs kyi chos bshad par 
[\[112a.3\]]'tshal te/_bdag gis sngon 'das pa'i bskal pa tshad ma mchis pa snyed kyi bar du gzungs kyi chos 'di la bsten cing mchod pa bgyis lags so/_/'das pa dang /_ma byon pa dang /_da ltar bzhugs pa'i sangs rgyas rnams kyi bar dag kyang yum zhes bgyi ba'i gzungs 
[\[112a.4\]]kyi chos kyi rnam grangs 'di'i rgyus bla na med pa yang dag par rdzogs pa'i byang chub mngon par brnyes pa lags pas/_rigs kyi bu'am/_rigs kyi bu mo gang la la zhig sems rtse gcig tu yum zhes bgyi ba'i gzungs kyi chos kyi rnam grangs 'di 'don cing klog pa dang /_
[\[112a.5\]]yongs su 'dzin par bgyid na de dag tshe 'di nyid la tshig gi spobs pa myur zhing thogs pa ma mchis pa dang /_shes rab dang spobs pa mngon par rtogs par 'gyur bas/_lha dang /_mi'i 'khor mang po'i nang na mchog tu 'gyur/_gang dag thos pa rnams kyang rab tu dga' 
[\[112a.6\]]zhing thams cad kyis spyi bo btud de phyag bgyid par 'gyur/_skye ba thams cad du sangs rgyas dang /_chos dang /_dge 'dun mthong bar 'gyur gang ci smras kyang rung ste/_thams cad kyis yid ches pas nyan par 'gyur lags te/_de dag thams cad kyang sangs rgyas bcom 
[\[112a.7\]]ldan 'das rnams kyi byin gyi rlabs kyi mthu lags te/_rang nyid kyi mthu ni ma lags so/_/de nas bcom ldan 'das kyis byang chub sems dpa' spyan ras gzigs dbang phyug la khyod kyis 'di ltar lha dang mi dang lha ma yin la sogs pa de dag thams cad la phan pa dang /_
[\[112b\]]
[\[112b.1\]]bde bar bya ba dang /_las kyi lam yongs su sbyang ba'i ched du smras pa legs so legs so zhes bsngags pa brjod nas/_ngas kyang deng ye shes kyi phyag rgyas btab nas/_khyod byams pa chen po dang snying rje chen po la sogs pa'i sems can rnam pa sna tshogs las gtan du ldog 
[\[112b.2\]]par mi 'gyur bar bya'o zhes bka' stsal to/_/de nas bcom ldan 'das la byang chub sems dpa' spyan ras gzigs dbang phyug gis yang 'di skad ces gsol to/_/bcom ldan 'das bdag mngon par dran lags te 'das pa'i bskal pa tshad ma mchis pa nas/_yum 
[\[112b.3\]]zhes bgyi ba'i gzungs kyi chos kyi rnam grangs 'di yongs su bzung bas ri po Ta la la mchis pa'i tshe bdud kyi rgyal pos bdud kyi 'khor mang po dang 'grogs nas bdag gi chos dkrug cing /_sngags kyi tshig rnams mngon par mi grub par bgyi bar bshams pa las/_de'i 
[\[112b.4\]]tshe bdag gis yum zhes bgyi ba'i gzungs 'dis bdud mang po rnams btul nas thams cad so sor gyes par gyur pas/_gzungs 'di'i mthu bsam gyis mi khyab par rig par bgyi lags so/_/de nas byang chub sems dpa' spyan ras gzigs dbang phyug byams 
[\[112b.5\]]pa dang /_snying rje chen pos sems can thams cad la phan gdags shing lha dang mi rnams bde ba thob par bya ba'i phyir/_bcom ldan 'das dang 'khor 'dus pa chen po'i mdun du byang chub sems dpa' spyan ras gzigs dbang phyug phyag stong spyan stong dang ldan pa'i yum 
[\[112b.6\]]zhes bya ba'i gzungs lus po che'i sngags 'di smras so/_/na maHsarba ta thA ga tA ya/_na mo rat+na tra yA ya/_na mo\u0f85 mi tA b+hA ya/_ta thA ga tA ya/_aR+ha te samyak+saM bud+d+hA ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_
[\[112b.7\]]na mo ma hAs+thA maHprAp+tA ya/_bo d+hi satwA ya/_ma hA satwA ya/_ma hA kA ru Ni kA ya/_na mo bi pu la bi ma na su pra tiSh+Thi ta saM g+hA ya/_sUr+ya sha ta sa ha sra a ti re ka pra b+hA a ba b+hA si ta mUr+t+ta ye/_ma hA ma Ni mu ku Ta kuN+Da la a laM kA ra d+hA ra NI/_b+ha ga ba te pad+ma pA Na ye/_
[\[113a\]]
[\[113a.1\]]sarba lo ka u pa sha ma nA ya/_bi bi d+ha mu kha sa ma be Sha biSh+Ta sarba satwa pa ri mo tsa kA ya/_tad+ya thA/_oM b+hur+b+hu ba/_ma hA lo ka ka ra Na/_nA tha ma sid+he mi ra b+ha drA binA sha na ka rA ya rA ga dwe Sha mo ha dz+wa la sha ma ka sha sa ka sa mA shwA sa na ka ra ka sarba pA pa durga te 
[\[113a.2\]]pra sha ma na ka rA ya/_sarba ta thA ga ta sam+ba da na ka ra he he ma hA bo d+hi satwa ba ra da pad+ma lo ki saM b+hu ta ma hA kA ru Ni ka dza Ta mu ku TA laM kr-i ta sha rI raM/_ma Ni ka na ka sha ta/_badzra baiDUr+yA laM kr-i ta sha rI ra/_a mi tA b+ha si na ka mA lA laM kr-i ta pra b+ha ra Na/_la ri tsa na ma hA du na/_na 
[\[113a.3\]]ran ri sha ta sa sha sra/_a b+hi la ShI ta kA ya/_ma hA bo d+hi satwA ya/_bi d+ha ma bi d+ha ma/_bi nA sha ya bi nA sha ya/_ma hA yan+t+raM kle sha ka ba d+ha/_a ba bad+ha bi bi d+ha satwa saM sA ra tsA ra ka_/pra ma tha na/_pu ru Sha pad+ma pu ru Sha nA ga_/pu ru Sha sA ga ra/_pu ru Sha siM ha/_bI ra bI rA shA 
[\[113a.4\]]ya/_su yan+ta su yan+ta/_ba ra ba ra/_d+ha ma d+ha ma/_sa ma sa ma/_d+hu ru d+hu ru/_pra shA sa ya/_pra shA sa ya/_gi ri gi ra/_bi ri bi ri/_tsi ri tsi ri/_mu ru mu ru/_mu yu mu yu/_mu ya mu ya/_muny+tsa muny+tsa/_d+hu na d+hu na/_bi d+hu na bi d+hu na/_d+hu ru d+hu ru/_gA ya 
[\[113a.5\]]gA ya/_gAd+ha ya gA d+ha ya/_ha sa ha sa/_pra ha sa pra ha sa/_bi b+hi d+ha kle sha bA sa na/_bdag ming 'di zhes bya ba'i/_ha ra ha ra/_saM ha ra saM ha ra/_du ru ti du ru ti/_ma hA man+t+ra du ru ti/_kar+N+Na sha ta par si ka b+ha ba bi sa na/_sha ma ka ma hA bo d+hi sa twa bar da swA hA/_
[\[113a.6\]]de'i tshe byang chub sems dpa' sems dpa' chen po spyan ras gzigs dbang phyug gis/_bcom ldan 'das la pad+ma chen po'i phyag rin po che'i bkod pa'i khar ba'i yum zhes bya ba'i gzungs 'di smras ma thag tu stong gsum gyi stong chen po'i 'jig rten gyi khams nas 'du shes 
[\[113a.7\]]med 'du shes med min gyi lha'i gnas kyi bar dag rnam pa drug tu g.yos/_rab tu g.yos par gyur to/_/lha rnams kyis kyang rin po che'i me tog gi char mngon par phab bo/_/'og min gyi lha dang /_dbang phyug chen po rnams kyang g.yo zhing mi bde bas shin tu 'jigs shing 
[\[113b\]]
[\[113b.1\]]dngangs par gyur to/_/gnod sbyin dang /_srin po dang /_'dre gdon ma rungs pa thams cad kyang sdug bsngal chen po myong ba'i sgra skad chen pos phyung nas shar nub tu 'byer zhing bros kyang gang du 'gro ba'i gnas kyang rig cing rnyed par ma gyur to/_/de nas sprul pa'i byang chub sems 
[\[113b.2\]]dpas 'khor mang po rnams dang /_'dre srin ma rungs pa thams cad la gang gis bdag gi rig sngags las 'da' zhing rjes su 'brang bar mi byed na/_de dag gi lus kyi yan lag dang /_nying lag thams cad rab tu na zhing 'jig par 'gyur ro/_/rig sngags 'dis ni ri rnams 
[\[113b.3\]]'joms shing rgya mtsho chen po skems par byed do/_/lha ma yin gyi dmag rnams rnam par bcom nas pham par byed do/_/yul 'khor rnams dang /_grong dang /_grong khyer dang /_grong rdal rnams yongs su srung bar byed do/_/'dre gdon dang /_nad dang /_sman gyi dug dang /_
[\[113b.4\]]srin bu'i dug dang /_log pa dang /_ma rungs pa'i mi rnams pham zhing rab tu zhi bar byed do/_/sum cu rtsa gsum pa'i lha rnams btul nas rab tu dul bar byed do zhes smras pa dang /_de nas bcom ldan 'das rdo rje chen po'i pho brang rab tu dga' ba na bzhugs pa dang /_byang 
[\[113b.5\]]chub sems dpa' mchog tu btsun pa dang /_lha dang klu dang /_gnod sbyin dang /_srin po dang /_mi'am ci la sogs pa'i 'khor sangs rgyas kyi chos la gnas pa tshad med pa thams cad kyis kyang dus gcig tu bsngags pa brjod par gyur to/_/de nas bcom ldan 'das la byang chub 
[\[113b.6\]]sems dpa' spyan ras gzigs dbang phyug gis yang 'di skad ces gsol to/_/bcom ldan 'das rig sngags 'dis ni sgrib pa'i ri bo shin tu rgya che ba dag kyang rnam par 'joms par bgyid pas gang la la zhig nyan tam/_klog gam/_'don tam/_yongs su 'dzin 
[\[113b.7\]]par bgyid dam/_mthong bar gyur na/_de dag la nyon mongs pa'i sgrib pa nag po ji snyed cig mchis pa de dag thams cad zhu byang bar 'gyur lags so/_/gzhan yang gang la la zhig rtag par nang bar langs nas gus pa'i sems kyis yum gyi gzungs 'di lan nyi shu rtsa 
[\[114a\]]
[\[114a.1\]]gcig klog gam 'don par bgyid na/_byang chub sems dpa' spyan ras gzigs dbang phyug nyid rtag par de'i rjes su 'brangs nas yongs su srung ba bgyid cing yongs su skyob par bgyid do/_/gang la la zhig smon lam rgya chen po dang /_ting nge 'dzin gyi sgo 
[\[114a.2\]]rgya chen po thams cad myur du 'grub par 'tshal na/_gcig pu gnas dben par mchis nas byang chub sems dpa' spyan ras gzigs dbang phyug yid la dran par bgyi zhing /_gzhan yid la mi bgyi bar rtag par gzungs 'di lan brgya rtsa brgyad bzlas brjod bgyis na smon lam 
[\[114a.3\]]rnams mi 'grub pa gang yang ma mchis lags so/_/gzhan yang sems can thams cad kyi snying drung du sdug par 'gyur/_ngan 'gro'i sgo thams cad du ltung bar mi 'gyur lags so/_/mchis kyang rung ma mchis kyang rung ste/_rtag par sangs rgyas mdun na bzhugs par 'du 
[\[114a.4\]]shes nye bar bzhag par gyur na/_gang zag de skye ba'i gnas bye ba brgya stong tshad ma mchis pa kun tu bsags pa'i sdig pa'i las ci mchis pa de dag thams cad zhu byang bar 'gyur/_gang zag de 'khor los sgyur ba'i rgyal po stong gi bsod nams phun sum tshogs pa dag 
[\[114a.5\]]la longs spyod par 'gyur/_skye ba thams cad du byang chub sems dpa' spyan ras gzigs dbang phyug dang dus gcig tu skye bar 'gyur/_btsun pa'i khyim dag tu skye bar 'gyur lags so/_/gang la la zhig rtag par spos sam me tog snyim pa gang tsam byang chub sems dpa' 
[\[114a.6\]]spyan ras gzigs dbang phyug gi gzugs kyi mdun du mngon par gtor nas/_gzungs 'di lan nyi shu rtsa gcig 'don par bgyid na/_stong chen po'i 'jig rten gyi khams kyi yon tan dang snying rje chen po'i chos nyid 'thob par 'gyur/_gang zag de 'jig rten na 
[\[114a.7\]]mthar gyis mthu chen po myur du mngon par 'grub par 'gyur lags so/_/gang la la zhig rtag par byang chub sems dpa'i gdong dang /_mig dang /_mtshan dang /_dpe byad la rnam par blta ste/_gzungs 'di lan stong rtsa brgyad 'don par bgyid na byang chub 
[\[114b\]]
[\[114b.1\]]sems dpa' spyan ras gzigs dbang phyug myur du lus mngon sum du bstan nas rnal 'byor pas mthong bar 'gyur bas/_dri ma dang bral nas sa dang po dang /_sangs rgyas rjes su dran pa'i ting nge 'dzin 'thob par 'gyur bas 'od kyis 'jig rten gyi khams gsal bar bgyid 
[\[114b.2\]]par 'gyur/_'chi ba'i dus kyi tshe bsam gtan dang ting nge 'dzin la snyoms par 'jug pa bzhin du 'chi bar 'gyur bas tshe rabs thams cad du sngon gyi gnas rjes su dran pa'i shes rab 'thob par 'gyur/_kha na ma tho ba'i sdig pa ci mchis pa thams cad kyang zhu zhing byang bar 'gyur 
[\[114b.3\]]lags so/_/gzungs 'di yongs su 'dzin par 'tshal ba des rtag par dpyid zla ra ba dang /_dbyar zla 'bring po dang /_ston zla tha [{]chungs [,]chung [}]tshes gcig nas tshes bcu'i bar du gso sbyong dang /_tshul khrims la gnas nas gos dkar po gtsang ma bgos te/_zas dkar 
[\[114b.4\]]gsum 'tshal nas ring bsrel dang bcas pa'i mchod rten nam/_ring bsrel gyi mdun du tsan+dan dkar po'i 'jim pa las dkyil 'khor khru gang gru bzhi pa bgyis nas/_me tog dang spos rnam pa sna tshogs dkyil 'khor gyi nang du gtor nas de bzhin gshegs 
[\[114b.5\]]pa'i sku gzugs kyi spyan sngar spos kyis bdugs te zhugs mar gtams nas sangs rgyas dang byang chub sems dpa' rnams la gus pa'i sems bskyed de/_rtag par gzungs 'di lan stong rtsa brgyad 'don par bgyid na/_tshes [{]bcwa [,]bco [}]lnga'i nub mo byang chub sems 
[\[114b.6\]]dpa' spyan ras gzigs dbang phyug nyid dkyil 'khor gyi nang du mchi bar 'gyur bas rnal 'byor pas mthong ma thag tu mtshams ma mchis pa lnga'i kha na ma tho ba shin tu lci ba'i sgrib pa ci mchis pa thams cad zhu byang nas lus dang /_ngag dang /_yid kyi las thams cad 
[\[114b.7\]]yongs su dag par 'gyur bas sangs rgyas kyi ting nge 'dzin gyi mthu dang /_dbang bskur ba'i sa'i mthu dang /_pha rol tu phyin pa'i sa'i mthu dang /_khyad par du 'phags pa'i ye shes kyis yang 'thob par 'gyur lags so/_/bcom ldan 'das gal te dgung char 
[\[115a\]]
[\[115a.1\]]dbab par 'tshal bar gyur na/_gnam du bltas nas gzungs 'di stong rtsa brgyad 'don par bgyid na zil dngar gyi char dus bzhin du 'bab par 'gyur lags so/_/dog sa la bltas nas gzungs 'di lan stong rtsa brgyad tshang bar 'don par bgyid na 'bru rnam 
[\[115a.2\]]pa sna tshogs legs par 'gyur lags so/_/gtsang po dang /_chab mig skams pa'i drung du gzungs 'di lan stong rtsa brgyad 'don par bgyid na chab 'phel zhing rgyas par 'gyur lags so/_/bro nad kyis thebs pa thams cad kyi mdun du rang gi sug pa lag pa la sngags 'dis 
[\[115a.3\]]lan bdun bsngags te sug pas bya bas na 'tsho bar 'gyur lags so/_/gang dran pa nyams pa'i mdun du gzungs 'di lan stong rtsa brgyad bzlas brjod bgyis na yang dag pa'i dran pa 'thob par 'gyur lags so/_/gang dag bkres skom gyis nyen pa'i mdun du de'i gdong la bltas 
[\[115a.4\]]nas gzungs 'di lan stong rtsa brgyad bzlas brjod bgyis na bkres skom gyis nyen pa'i 'du shes ngan pa thams cad rab tu bsal bar 'gyur lags so/_/gang dag mtshams dgum par 'tshal na rdzing chab kyi nang du zhugs te/_chos bzhin du gzungs 'di yongs su rdzogs 
[\[115a.5\]]par bris nas rgyal mtshan gyi khar btags na dpag tshad brgya tshun chad du gdon bgegs ci yang ma mchis te/_mtshams bkum pa nyid du gyur nas yongs su bsrungs par 'gyur lags so/_/rigs kyi bu'am rigs kyi bu mo gang la la zhig rtag par gdugs gcig 
[\[115a.6\]]bzhin du gzungs 'di lan stong rtsa brgyad 'don par bgyid na gang zag de'i bsod nams brjod kyis mi lang bas rig sngags 'dzin pa de dag btsun zhing dbang phyug dang ldan par 'gyur/_gzhan yang skye bo mang po kun gyis byams shing bsnyen bkur bgyid par 'gyur/_smon 
[\[115a.7\]]lam rnams yid bzhin du yongs su rdzogs par 'gyur lags so/_/gang dag bdud gdul bar 'tshal na yum gyi gzungs 'di bzlas te/_gu gul la lan nyi shu rtsa gcig sngags kyis btab nas sngags 'di lan re bzlas shing lan cig bsreg par byas nas lan brgya rtsa 
[\[115b\]]
[\[115b.1\]]brgyad tshang bar bgyis na yongs su bsal bar 'gyur lags so/_/gal te skye bo mang po thams cad dga' bar 'tshal na rtag par lcang ma'i lcug ma la lan nyi shu rtsa gcig sngags kyis btab ste/_g.yar khar bcas na thams cad kyis byams shing bkur bar 'gyur lags 
[\[115b.2\]]so/_/gang dag bdag nyid spobs pa dang /_shes rab dang ldan par 'tshal na shu dag srang gcig phye mar btags te/_chab mar dang sbrang rtsi dang sbyar nas ril bu bgyis te/_yum gyi gzungs 'dis mtshan ma gsum po 'di lta ste/_drod dang /_dud pa dang /_'od byung gi bar 
[\[115b.3\]]du sngags kyis gdab par bgyi'o/_/mtshan ma de dag thob nas gdugs re bzhin sman gyi ril bu tsam bdun bdun 'tshal nas snying gar yang byug par bgyi ste/_de ltar zhag brgya'i bar du 'tshal na thogs pa ma mchis pa'i spobs pa 'thob par 'gyur bas/_bdag nyid kyi lus 
[\[115b.4\]]bsrung ba'i slad du gdugs re zhing yum gyi gzungs 'di lan brgya rtsa brgyad bzlas nas phyag rgya rnam pa bcu gnyis kyang bgyi'o/_/de la dang po byang chub sems dpa' mig stong dang ldan pa'i lus kun tu sdud pa'i phyag rgya ni 'di lags te/_sngar langs nas 'greng ste/_lus 
[\[115b.5\]]drang por bsrang nas rkang pa gnyis gshibs te/_rkang pa g.yas pa cung zad cig dgug par bgyi'o/_/sngar sug pa lag pa g.yon pa thur du brkyang nas gung mo dang srin lag gnyis bkug ste/_lag mthil du bzhag la/_mthe'u chung dang /_mdzub mo dang /_mthe 
[\[115b.6\]]bong ni yan par brkyang ste/_lag mthil bkan nas gyen du phyogs par bgyi'o/_/de'i rjes la sug pa g.yas pa'ang de bzhin du bgyis nas gung mo bkug ste/_phrag pa dang mnyam par bgyis nas lag mthil mdun du blta bar bgyi ste/_'di ni lus kun sdud pa'i 
[\[115b.7\]]phyag rgya zhes bgyi'o/_/gal te bdud dang mu stegs can log par lta ba'i thibs po bcom nas yang dag pa'i lam du gzud par 'tshal na/_phyag rgya 'di bgyis nas sngags lan nyi shu rtsa gcig bzlas na gdon mi 'tshal bar smon pa bzhin du grub par 'gyur lags so/_/gzungs 
[\[116a\]]
[\[116a.1\]]ni 'di lta ste/_na mo rat+na tra yA ya/_na ma Ar+yA ba lo ki te shwarA ya/_bo d+hi sa twA ya/_ma hA satwA ya/_ma hA kA ru Ni kA ya/_tad+ya thA/_a bat+ta/_a bat+ta/_pa ri bat+te/_e hi e hi swA hA/_de la gnyis pa byang chub sems dpa' mig stong dang ldan 
[\[116a.2\]]pa'i kun 'dzin gyi gzungs kyi phyag rgya ni 'di lags te/_snga ma'i lus kun sdud pa'i phyag rgya bzhin du thal mo sbyar te snying gar bzhag nas sor mo lnga bsnol mar btang ste/_g.yon pas g.yas pa mnan nas mdzub mo gnyis drang por bsgreng ste rtse mo phrad par bgyis la/_mthe 
[\[116a.3\]]bo gnyis mdzub mo gnyis kyi tshigs pa dang po la mnan nas cung zad cig dbye bar bgyi ste/_'di ni kun 'dzin gyi gzungs kyi phyag rgya zhes bgyi'o/_/phyag rgya 'di'i bgyis par gyur na bskal pa tshad ma mchis pa tshun chad kyi 'khor ba'i sdig pa'i las ci mchis pa thams 
[\[116a.4\]]cad dus gcig tu yongs su byang bar 'gyur/_slad ma'i dus kyi tshe phyogs bcu'i sangs rgyas kyi zhing yongs su dag pa dag tu skye bar 'gyur lags so/_/bcom ldan 'das shAkya thub pa mngon par rdzogs par byang chub tu nye ba'i tshe bdud kyi rgyal pos glags btsal ba dang /_kun 
[\[116a.5\]]'dzin gyi gzungs kyi phyag rgya 'di mdzad pas shin tu bde ba'i bsam gtan dang /_ting nge 'dzin brnyes par gyur to/_/gzungs ni 'di lta ste/_tad+ya thA/_sarba d+hA ra NI maN+Da la/_e hi e hi/_pra b+hA shud+d+ha satwA ya swA hA/_de la gsum pa byang chub sems dpa' mig 
[\[116a.6\]]stong dang ldan pa'i rnam par thar pa dang /_bsam gtan dang /_ting nge 'dzin gyi phyag rgya ni 'di lags te/_slar bla gos phrag pa gcig tu gzar nas pus mo g.yas pa'i lha nga sa la btsugs te/_spyi bo thal mo sbyar nas mdzub mo gnyis bkug ste rtse mo sprad la mthe bo 
[\[116a.7\]]gnyis mdzub mo'i tshigs gnyis pa'i steng du bkan par bgyi ste/_chos kyi phyag rgya 'di ni rnam par thar pa dang /_bsam gtan dang /_ting nge 'dzin gyi phyag rgya zhes bgyi'o/_/'das pa'i de bzhin gshegs pa thams cad kyis kyang chos 'di mngon par bsgrubs 
[\[116b\]]
[\[116b.1\]]pas bsam gtan dang /_ting nge 'dzin dang /_rnam par grol ba brnyes pa lags te/_rig sngags ni snga ma dang mthun lags so/_/gang la la zhig gdugs re bzhin du phyag rgya 'di bgyis te mchod pa bgyis na phyogs bcu'i sangs rgyas rnams myur du mthong bar 'gyur 
[\[116b.2\]]ro/_/de la bzhi pa byang chub sems dpa' mig stong dang ldan pa'i phyag rgya ni 'di lags te/_langs nas 'greng ste rkang pa gnyis gshibs nas sngar gung mo dang srin lag dang /_mthe'u chung rnams rgyab sprad la mdzub mo gnyis bsgreng ste rtse mo sprad nas mthe bo gnyis mdzub mo'i 
[\[116b.3\]]tshigs gnyis pa'i steng du mnan te/_lag pa gnyis kyi bar du tshon sna lnga tsam phye nas smin mtshams su gzhag par bgyi ste/_'di ni mig stong dang ldan pa'i phyag rgya zhes bgyi'o/_/phyag rgya'i chos kyi sgo 'di bgyis par gyur na sangs rgyas kyi zhing yongs su dag pa'i 'jig rten gyi 
[\[116b.4\]]khams gya nom pa bye ba phrag brgya stong snyed mthong bar 'gyur te/_sangs rgyas kyi zhing khams re re nas kyang byang chub sems dpa' 'bum phrag bcu dang bzhi stong rnal 'byor pa de'i grogs bgyid par 'gyur lags so/_/gang dag dkyil 'khor gyi chos kyi sgor lan gsum ma zhugs pa 
[\[116b.5\]]de dag gis ni phyag rgya'i chos kyi sgo 'di mthong du yang mi rung la cho ga 'di yang bgyir mi rung lags so/_/rtags mthong ba'i byang chub sems dpa' chos dang ye shes kyi mngon par shes pa gsal ba gcig lags na ni/_ci dang ci smon pa de dag thams cad yongs su rdzogs par 'gyur 
[\[116b.6\]]lags so/_/gzungs ni 'di lta ste/_oM sarba tsak+ShuHka rA ya d+hA ra NI in+d+rA ya swA hA/_de la lnga pa byang chub sems dpa' mig stong dang ldan pa'i lag stong kun sdud pa'i phyag rgya ni 'di lags te/_langs nas sug pa rkang pa gshibs te/_sngar sug pa lag pa g.yas pa'i 
[\[116b.7\]]lag mthil bkang nas sor mo lnga so sor phan tshun du bsnyen te/_de'i rjes la sug pa lag pa g.yon pa'i lag mthil g.yas pa'i steng du mnan nas snying gar 'jog pa gang lags pa 'di ni lag stong kun sdud pa'i phyag rgya zhes bgyi ste/_'dis stong gsum gyi stong chen po'i 'jig rten 
[\[117a\]]
[\[117a.1\]]gyi khams na bdud ji snyed mchis pa thams cad sdud cing 'dul bar bgyid lags so/_/gzungs sngags ni 'di lta ste/_tad+ya thA/_a ba lo ki te shwa rA ya/_sarba duSh+Ta o hA ya ni swA hA/_de la drug pa byang chub sems dpa' mig stong pas ting nge 'dzin rtogs par 
[\[117a.2\]]'gyur ba'i phyag rgya ni 'di lags te/_'greng ste rting pa gnyis sprad nas/_sngar sug pa lag pa g.yon pa'i sor mo bsgreng ste gung mo bkug nas mdun du phul la/_de'i rjes la sug pa lag pa g.yas pa'ang de bzhin du bgyis nas gung mo bkug ste nang logs su phul ba 'di ni ting nge 'dzin rtogs 
[\[117a.3\]]par 'gyur ba'i phyag rgya zhes bgyi ba lags te/_'dis ting nge 'dzin dang /_ye shes kyi phyag rgya'i bkod pa dang /_chos kyi sgo mo brgyad khri bzhi stong yang rtogs par 'gyur/_bla na med pa yang dag par rdzogs pa'i byang chub kyang mngon du bgyid par 'gyur lags so/_/rig sngags ni snga 
[\[117a.4\]]ma nyid bzla bar bgyi'o/_/de la bdun pa byang chub sems dpa' mig stong pas lha klu sde brgyad dang /_'dre srin rnams dgug cing sdud pa'i phyag rgya ni 'di lags te/_'greng nas rkang pa gnyis gshibs te/_sngar sug pa lag pa g.yon pa'i srin lag gis mthe bo'i sen mo la reg 
[\[117a.5\]]par bgyis nas/_de'i rjes la sug pa lag pa g.yas pa yang de bzhin du bgyis te/_mthe'u chung dang gung mo gnyis drang por bsgreng nas rtse mo phan tshun phrad par bgyis la/_lag ngar gyi tshigs gnyis sbyar nas mdzub mo ni phan tshun rgyu bar bgyi'o/_/rig sngags ni 'di lta ste/_
[\[117a.6\]]oM sarba de ba nA ga a na ri swA hA/_de la brgyad pa byang chub sems dpa' mig stong pas tshangs pa chen po dang /_brgya byin lha'i dbang po g.yar drang nas chos 'dri ba'i phyag rgya ni 'di lags te/_phyag rgya snga ma'i steng du lag ngar gyi tshigs gnyis phye nas sug pa lag pa'i zur sprad de/_
[\[117a.7\]]lag mthil bkan la mdzub mo ni phan tshun rgyu bar bgyi'o/_/rig sngags ni 'di lta ste/_oM ma hA brah+mA ya e hi e hi swA hA/_phyag rgya dang rig sngags 'dis ni gzungs kyi phyag rgya'i sgo mo tshad ma mchis shing grangs ma mchis pa thams cad yang dag par sdud cing 'du bar bgyi'o/_/
[\[117b\]]
[\[117b.1\]]gal te nyi zla la gza' zhugs par gyur na/_chab mar la lan brgya rtsa brgyad sngags kyis gdab par bgyi'o/_/yang na lan nyi shu rtsa gcig sngags bzla bar bgyi'o/_/chab mar phyag rgyas btab ste 'tshal na dbang po rno bar 'gyur bas gdugs gcig la sh+lo ka khri lobs par 
[\[117b.2\]]'gyur lags so/_/phyag rgya'i chos kyi sgo mo 'di ni de bzhin gshegs pa nyi ma'i snying pos byang chub sems dpa' spyan ras gzigs dbang phyug la bka' stsal pa lags so/_/de la dgu pa byang chub sems dpa' mig stong pa'i rab tu dga' ba'i yid bzhin gyi 
[\[117b.3\]]nor bu'i phyag rgya ni 'di lags te/_'greng nas snying gar thal mo sbyar te/_mthe bo gnyis ka lag mthil du bkug nas sor mo gzhan bzhi ni drang por bsgreng ste snying gar thal mo sbyar nas rig sngags snga ma 'don par bgyid na/_gdon mi 'tshal bar lha rnams kyi gzhal med 
[\[117b.4\]]khang dag tu 'jug par 'gyur phyogs bcu'i sangs rgyas kyi zhing rnams su kun tu rgyu zhing rin po che brgyad stong bsams pa bzhin thob nas sangs rgyas rnams la mchod pa bgyid par 'gyur lags so/_/gang la la zhig chos kyi sgo 'di mngon par bsgrub pa gang lags pa 
[\[117b.5\]]des nang par sngar langs nas khrus yongs su dag par bgyis te/_phyag rgya 'di bgyis na phyogs bcu'i sangs rgyas gang gA'i klung gi bye ma snyed mngon sum du mthong nas/_bskal pa tshad ma mchis pa snyed kyi 'khor ba'i las ngan pa'i kha na ma tho ba lci ba rnams yongs su byang bar 
[\[117b.6\]]'gyur bas/_de'i slad du yon tan 'di lta bu'i bsngags pa brjod pa lags so/_/de la bcu pa byang chub sems dpa' mig stong pa'i smon pa rnams yid bzhin du mngon par 'grub pa'i phyag rgya ni 'di lags te/_phyag rgya snga ma bzhin du bgyis pa las mdzub mo gnyis bkug ste 
[\[117b.7\]]mthe bo gnyis kyi sen mo mnan nas mdzub mo'i sen mo ni rgyab sprad par bgyi ste/_rig sngags ni snga ma nyid bzla bar bgyi'o/_/de ltar bgyis na smon pa rnams mngon par 'grub cing gdon mi za bar byang chub kyi lam las ldog par mi 'gyur lags so/_/de la bcu gcig pa byang 
[\[118a\]]
[\[118a.1\]]chub sems dpa' mig stong pa'i 'gog pa'i snyoms par 'jug pa'i ting nge 'dzin gyi phyag rgya ni 'di lags te/_phyag rgya snga ma bzhin du bgyis pa las mdzub mo lnga drang por bsgreng ste thal mo dbye bar bgyi'o/_/phyag rgya 'di ni bdag sngon rgyu'i sa la gnas pa'i 
[\[118a.2\]]tshe gang gA'i klung gi bye ma snyed kyi sangs rgyas rnams kyis bdag la stsal bas/_bdag bla na med pa yang dag par rdzogs pa'i byang chub kyi lam mngon sum du gyur pa lags te/_rig sngags ni snga ma nyid bzla bar bgyi'o/_/de la bcu gnyis pa byang chub sems dpa' mig stong dang ldan pas 
[\[118a.3\]]sangs rgyas spyan 'dren pa'i ting nge 'dzin gyi phyag rgya ni 'di lags te/_phyag rgya snga ma bzhin du snying gar thal mo sbyar nas mdzub mo gnyis phan tshun rgyu bar bgyi'o/_/rig sngags ni 'di lta ste/_o~M sarba bud+d+ha sa ma ya e hi e hi brah+ma shud+d+ha satwa swA hA/_de la byang chub sems dpa' mig 
[\[118a.4\]]stong lag stong dang ldan pa'i dkyil 'khor 'dri ba'i cho ga ni 'di lags te/_bcom ldan 'das rdzu 'phrul chen po dang ldan pa'i yum gyi dkyil 'khor dang rig sngags dang /_phyag rgya'i chos 'dis ni dus tha ma'i dus kyi tshe rig sngags 'dzin pa rnams de bzhin gshegs pa'i 
[\[118a.5\]]rig sngags kyi gzungs sngags kyi dkyil 'khor mnyam pa'i ting nge 'dzin thams cad myur du gsal bar mthong bar bgyid pas/_rig sngags 'dzin pa'i gang zag gang lags pa des rtag par ngag bsdams te/_bre mo'i gtam rnams smra bar mi bgyi'o/_/gzungs las 
[\[118a.6\]]byung ba'i rdzu 'phrul dang /_ting nge 'dzin dang /_mtshan ma ya mtshan can rnam pa sna tshogs gang lags pa de dag ma brtags par bab col du brgyud par mi bgyi'o/_/yongs su dad pa'i sems kyis dran pa nye bar bzhag nas skad cig tsam du yang rnam par g.yeng bar 
[\[118a.7\]]mi bgyi'o/_/gal te khe la gdu bas slad rol du gzhan dag la tha dad pa'i mtshan ma ston par bgyid na/_sdig pa'i las sbyong bar 'tshal yang de dag 'grub par mi 'gyur lags so/_/gal te yang dag pa'i yongs su dang ba dang /_chos kyi bsam pa gang lags 
[\[118b\]]
[\[118b.1\]]pa des bsgom par mi bgyid na/_bgyis pa rnams chab 'tshal zhing don ma mchis par sdug bsngal sna tshogs myong ba tsam du bas kyi/_nams kyang sgrub pa dag mngon par 'grub par mi 'gyur bas/_rtag par nan tan brtson 'grus kyis tshul khrims yongs su dag par 
[\[118b.2\]]bsrungs nas dku ba rnam pa lnga dang /_sha chang 'tshal bar mi bgyi'o/_/gal te dbyen tshig dang /_g.yo sgyu'i tshig dang /_phrag dog gi tshig smra bar gyur tam/_dkyil 'khor dang /_phyag rgya dang /_rig sngags kyi cho ga rku ba'i nongs pa 'di dag 'byung bar gyur na/_
[\[118b.3\]]sangs rgyas dang byang chub sems dpa' thams cad kyis spong bar mdzad pas/_'di skad du ngas khyed spangs pa ma yin yang gzigs shing yongs su bsdu ba'i 'os ma yin no zhes gsung bar 'gyur te/_bcom ldan 'das gang zag de dag ni de bzhin gshegs pa thams 
[\[118b.4\]]cad kyi tshul khrims yongs su dag pa bshig pa dang /_dkon mchog gsum dang yang dag pa'i chos dang /_dge ba'i mtshan nyid thams cad la skur cing 'jig par bgyid pa lags pas/_de lta bu'i gang zag de dag ni rtag par lha'i bu'i bdud dang /_'dre gdon 
[\[118b.5\]]thams cad dang /_mu stegs can rnams dang /_bi nA ya ka rnams dang /_khams gcig tu bsdu ba dang /_las gcig la gnas pa dang /_gtan du skyabs ma mchis par gyur pa lags pas/_'phags pa rnams kyis yongs su skyob par mi mdzad cing rtag 
[\[118b.6\]]par sangs rgyas dang /_byang chub sems dpa' dang /_'phags pa dang /_lha dang drang srong thams cad kyis smod par 'gyur bar rig par bgyi lags so/_/lam sun 'byin cing chos 'jig par bgyid pa'i gang zag de lta bu de dag gdugs mtshan du rtag par 
[\[118b.7\]]gzungs 'di rjes su dran par bgyid kyang /_bcom ldan 'das bdag gis gang zag de dag nams kyang 'grub par mi 'gyur bar mthong lags te/_de ltar mi 'grub pa de yang bdag gis nongs pa ma lags kyi/_de dag rang nyid kyis nongs skyon lags pas don de'i 
[\[119a\]]
[\[119a.1\]]slad du gzungs 'di yi cho ga dang /_glegs bam de dag gis mthong zhing thos par yang mi bgyi/_'don cing 'dzin du stsal bar yang mi bgyi ste/_gang dag tshangs par spyod pa yongs su dag par bsrung ba dang /_byams pa dang /_snying rje'i sems dang ldan pa dang /_
[\[119a.2\]]sems can la snying brtse zhing byang chub yongs su gnyer bar bgyid pa dag gis yi ger bris nas klog pa dang /_'don pa dang /_yongs su 'dzin par gyur na/_yum gyi gzungs kyi dkyil 'khor mngon par 'grub par 'gyur bas so/_/chos kyi cho ga 'di ni byang chub sems 
[\[119a.3\]]dpa' sems dpa' chen po spyan ras gzigs dbang phyug gi mchog tu gsang ba'i snying po lags pa'i slad du rig sngags 'dzin pas yang dag pa'i sems dang /_brtson 'grus kyi sems kyis lus kyi yan lag dang /_nying lag dang /_rus pa dang /_sha dang /_
[\[119a.4\]]rtsa rgyus dang /_rkang dang /_mgo dang /_mig la sogs pa'ang yongs su spangs nas gzhan dag la stsal te/_chos 'di yongs su gnyer nas rtag par nan tan brtson 'grus kyis mngon par bsgrub par 'tshal na rin po che dang /_'bru dang /_dar zab dang /_
[\[119a.5\]]gos dang /_mal cha dang /_sman dang /_nor rdzas rnam pa sna tshogs rnam par grol ba'i yum gyi gzungs dang /_dkyil 'khor dang /_phyag rgya'i gzugs brnyan gyi chos kyi ched du gtong ba lta smos kyang ci 'tshal te/_slob dpon gyi bstan pa ji lta ba bzhin du 
[\[119a.6\]]sems rtse gcig tu bsgrub par bgyi'o/_/de ci'i slad du zhe na/_rnam par grol ba'i gzungs kyi chos 'di ni slad ma'i dus tha ma'i tshe sems can rnams la sangs rgyas kyi mdzad pa bgyis nas yang dag pa'i spyod pa dang /_yang dag pa'i las kyi mtha' dang /_yang dag pa'i 
[\[119a.7\]]brtson 'grus dang /_lta bas bgrod pa'i phyogs dang /_rnam par grol ba'i lam mngon par 'grub par bgyid cing de dag dus 'di nas bla na med pa yang dag par rdzogs pa'i byang chub mngon par 'tshang rgya ba'i bar du nams kyang ldog par mi 'gyur bar bgyid pas so/_/dkyil 
[\[119b\]]
[\[119b.1\]]'khor de yang gtsug lag khang gi nang ngam/_ri'am/_chab mig 'bab pa'am/_nags tshal gyi drung du yang rung ste/_nye 'khor kun tu khru gang yan chad ni shing gi rtsa ba dang /_dogs ngan pa dang /_gyo mo dang /_gor ma dang /_rus pa la sogs pa ci mchis pa brkos te 
[\[119b.2\]]bsal nas/_dog sa bzang po las rmang khru gang tsam du blangs te brdungs nas mnyam por bgyis la ba lang gi lci ba dang /_spos chab dog sa ser po dang bsres nas 'jim pa bgyis te legs par byug cing zhal zhal bgyis nas gling lngar bgo bar bgyi'o/_/de la dbus kyi 
[\[119b.3\]]gling ni zheng du khru gsum tsam du bgyis te/_dbus kho nar khru do gru bzhi lham par mchis pa'i rin po che'i 'khor lo rtsibs brgya rtsa brgyad dang ldan pa cig bri bar bya'o/_/gzhan yang 'khor lo'i dbus su rin po che'i pad+ma kha bye ba 'dab ma sum cu rtsa gnyis mchis pa khru gang pa 
[\[119b.4\]]cig bri bar bgyi'o/_/gzhan yang 'khor lo'i tha ma 'khor bar 'od 'bar ba bri bar bya'o/_/de'i rjes la gling gi grwa bzhir pad+ma kha bye ba re re bri bar bgyi'o/_/gzhan yang pad+ma re re'i steng du yid bzhin gyi nor bu re re bris nas nor bu bzhi po'i steng du 'od 'bar ba bri bar bgyi'o/_/
[\[119b.5\]]gzhan yang 'dab ma sum cu rtsa gnyis dang ldan pa'i pad+ma de'i steng du byang chub sems dpa' spyan ras gzigs dbang phyug gi gzugs tsan+dan dkar po las bgyis pa zhig gzhag par bgyi'o/_/de nas gling gnyis pa ni zheng du khru gang par bgyis nas sngar grwa bzhir pad+ma kha bye ba 
[\[119b.6\]]re re bri bar bgyi'o/_/gzhan yang pad+ma de dag re re'i steng du ri rab lhun po'i stan rim pa gsum mchis pa gsum gsum bris nas byang shar mtshams kyi stan la ni dbang phyug chen po'i lha bri'o/_/shar lho'i mtshams kyi stan la ni lha mthu chen po bri'o/_/lho nub mtshams kyi stan 
[\[119b.7\]]la ni tshangs pa chen po bri'o/_/nub byang mtshams kyi stan la ni brgya byin bri bar bya'o/_/gzhan yang ngos bzhir ni rin po che'i me tog dang /_phreng ba bcu drug bri bar bgyi'o/_/de nas gling gsum pa ni zheng du khru do par bgyis te/_sa gzhi sngon po la gser gyi thig bkye ba 
[\[120a\]]
[\[120a.1\]]'ba' zhig bri bar bgyi'o/_/de nas gling bzhi pa ni zheng du khru gang bar bgyis te/_ngos bzhi spyi la bar chad nyi shu rtsa brgyad du byas nas bar chad du ma bu re re'i nang du yang pad+ma kha bye ba re re bri bar bgyi'o/_/gzhan yang [{]go rims [,]go rim [}]bzhin du pad+ma de dag re re'i steng 
[\[120a.2\]]du yang rdo rje tho ba dang /_rtse gsum pa'i phyag rgya dang /_dgra sta'i phyag rgya dang /_gri'i phyag rgya dang /_ral gri'i phyag rgya dang /_dung gi phyag rgya dang /_chu gri'i phyag rgya dang /_zhags pa'i phyag rgya dang /_dbyig pa thogs pa'i phyag rgya dang /_gdugs kyi phyag rgya dang /_yid 
[\[120a.3\]]bzhin gyi nor bu'i phyag rgya dang /_gshin rje'i dbyig pa'i phyag rgya dang /_bi nA ya ka'i phyag rgya dang /_mtshon cha'i phyag rgya dang /_'khor lo'i phyag rgya dang /_sug pa lag pa sna tshogs dang ldan pa'i phyag rgya rnams so sor bris nas phyag rgya de dag kun la'ang 'od 'bar 
[\[120a.4\]]ba dag bri bar bgyi'o/_/gzhan yang lho phyogs kyi chab sgor bar chad bgyis pa'i nang du ni 'thab bral gyi lha bri ba'o/_/nub phyogs kyi chab sgor bar chad bgyis pa'i nang du ni chu lha bri'o/_/byang phyogs kyi chab sgor bar chad bgyis pa'i nang du ni ku be ra bri'o/_/shar phyogs kyi 
[\[120a.5\]]chab sgor bar chad bgyis pa'i nang du ni lha gzhon nu bri bar bgyi'o/_/de nas gru bzhi'i gnas so sor ni rgyal po chen po bzhi khro gnyer can g.yog 'khor dang bcas pa bri bar bgyi'o/_/de nas gling lnga pa ni khru gang bar bgyis te/_ngos bzhi kun tu 'bras bu'i ljon 
[\[120a.6\]]shing dang /_me tog gi ljon shing dang /_rin po che'i ljon shing rnam pa sna tshogs bri bar bgyi'o/_/gzhan yang grwa bzhi kun tu rin po che'i ri rab lhun po re re bri bar bgyi'o/_/chab sgo bzhir ni rgya mtsho chen po'i chab bri bar bgyi'o/_/dkyil 'khor gyi slad nang 
[\[120a.7\]]gi gling rnams kyi sa gzhi ni kha dog sngon por bgyi'o/_/gzhan yang slad nang gi gling rnams kyi nub phyogs kyi chab sgo'i lho'i ngogs zur la sngags mkhan 'byung zhing 'jug pa'i chab sgo gcig dbye bar bgyi'o/_/gzhan yang spyan ras gzigs dbang phyug 
[\[120b\]]
[\[120b.1\]]mig stong lag stong dang ldan pa'i gzugs bgyis pa'i gcig dbus su kha shar phyogs su blta bar bgyi'o/_/gzhan yang mig stong lag stong dang ldan pa'i mdo sde glegs bam cig pad+ma 'dab ma sum cu rtsa gnyis mchis pa'i dkyil 'khor gyi steng du bzhag nas gzugs 
[\[120b.2\]]bgyis pa de'i mdun du gzhan yang tsan+dan dkar po'i dri chab zhal bu bcu drug dang /_zhal zas rnam pa sna tshogs dang /_zas dkar gsum dang /_shing tog la sogs pas bkang ba'i gzhong bu nyi shu rtsa lnga dang /_spos chab bre gang dang /_bum pa dar tshon sna 
[\[120b.3\]]tshogs dang /_me tog dang /_ljon shing gi yal ga la sogs pas kha brgyan pa nyi shu rtsa lnga dang /_me tog dang phreng ba sna sna nas nyi shu nyi shu dang /_mar me nyi shu rtsa brgyad dang /_byug spos dang /_spos kyi phye ma dang /_de la sogs pa'i spos deb tshe nyi shu dang /_byang chub 
[\[120b.4\]]sems dpa'i gzugs bris pa'i 'phan dang /_dar tshon sna tshogs las bgyis pa'i 'phan spyir phreng nyi shu rtsa lnga bsham par bgyi'o/_/'di ltar mchod pa bgyid pa'i zhal sder dang /_snod spyad dang /_bum pa la sogs pa de dag thams cad kyang gser dang /_dngul dang /_
[\[120b.5\]]khar ba la sogs pa las bgyis pa las sbyar bar bgyi'o/_/gal te yang dag par ma mchis na brnyan ma yang rung lags so/_/'di ltar yo byad de dag thams cad kyang slad nang gi gling rnams ngos bzhir chos bzhin du bri zhing dgram par bgyi'o/_/gdan dang me tog 
[\[120b.6\]]sna tshogs gzugs shing gtor bar bgyi'o/_/'bras sA lu'i me tog dang /_yungs kar dang /_me tog rnam pa sna tshogs dkyil 'khor gyi steng du gtor bar bgyi'o/_/zhal zas de dag kyang gdugs gcig bzhin du gsar du bgyis pa bzang po las mchod par 
[\[120b.7\]]bgyi'o/_/sngags mkhan de yang 'byung 'jug gi tshe khrus yongs su dag par bgyis nas byug spos kyis byugs te/_gos sar pa gtsang ma bgo bar bgyi'o/_/zas dkar gsum 'tshal nas tsan+dan dang /_a ga ru dang /_du ru ska dang /_ga bur la sogs pa bsres te/_
[\[121a\]]
[\[121a.1\]]gdugs gcig la dus gsum du byang chub sems dpa' spyan ras gzigs dbang phyug mig stong lag stong dang ldan pa'i gzugs bgyis pa la mchod par bgyi'o/_/nang gi gling gsum pa'i nang du mig stong pa'i gzugs gzhag pa'i mdun du rang byang chub sems 
[\[121a.2\]]dpa'i sdom pa gsum po dag yang dag par blang bar dam bca' bar bgyi'o/_/gdugs mtshan du slad rol gyi gling gi nub phyogs kyi chab sgor skyil mo krung bcas te mchis nas gdugs gcig la yum gyi gzungs lan stong rtsa brgyad bar chad ma mchis par bzlas brjod bgyis nas gdugs nyi shu rtsa 
[\[121a.3\]]gcig gi bar du bsam pa gtugs te mchod par bgyi'o/_/gzhan yang dus drug tu dkyil 'khor kyi nub ngos kyi zur gyi chab sgo nas dkyil 'khor gyi nang du zhugs nas/_gling gsum pa'i nub phyogs kyi chab sgor 'greng ste/_sngar bstan pa'i phyag rgya dang po dang /_gnyis pa dang gsum pa nas bcu gnyis pa sangs 
[\[121a.4\]]rgyas spyan 'dren pa'i ting nge 'dzin gyi bar gyi phyag rgya kun bgyis nas sngags lan bdun bdun bzla bar bgyi'o/_/phyag rgya bcu gnyis pa'i bar du bgyis lags nas kyang bdag nyid byang chub chen po'i smon lam shin tu bstan pa las phyir mi ldog par bgyi'o zhes smon lam btab nas 
[\[121a.5\]]g.yar 'dren par bgyid na/_thams cad nye bar mchi bar 'gyur bas lus drang por bsrang ste mchis nas nges pa'i sems kyis lha 'dre thams cad sgrib cing mchod pa ma mchis par mig sngar mchis so snyam du 'du shes nye bar bzhag ste/_tha dad pa'i yul la mi dmigs par lus 
[\[121a.6\]]po che'i sngags snga ma lan nyi shu rtsa gcig 'don par bgyid na/_de'i mtshan mo gzugs bgyis pa de las 'od zer chen po byung nas byang chub sems dpa' spyan ras gzigs dbang phyug nyid gdon mi 'tshal bar mngon sum du lus ston par 'gyur te/_lus bstan nas mchi ba'i 
[\[121a.7\]]tshe kun dga' ba'i lus kyi byad gzugs su mngon par sprul nas/_dga' zhing 'dzum pa'i bzhin gyis rnal 'byor pa de la ci zhig dgos gang zhig smon ces 'dri bar 'gyur bas/_de'i tshe sngags mkhan gyis 'di skad du bla na med pa yang dag par rdzogs pa'i byang chub dang /_gzungs 
[\[121b\]]
[\[121b.1\]]dang ting nge 'dzin gyi chos yongs su gnyer ba dang /_gzhan yang dkyil 'khor dang /_phyag rgya dang /_sngags kyi cho ga thams cad mngon par 'grub pa dang /_'dre gdon thams cad gdul zhing ngag nyan par 'gyur bar 'tshal lo zhes lan gdab par bgyi'o/_/de ltar smon pa 
[\[121b.2\]]rnams grub nas kyang bdag nyid rig par bgyi'i/_gzhan dag la brjod par mi bgyi'o/_/dkyil 'khor gyi cho ga 'di ni bal ras sam/_btso ras la ri mo bris te bgyis na'ang rung lags so/_/smon pa thams cad 'grub par 'tshal na chab kyi dkyil 'khor 
[\[121b.3\]]gru bzhi pa bgyis la a ga ru bsreg ste/_lus po che'i sngags snga ma lan stong rtsa brgyad bzlas nas bcu pa smon pa rnams yid bzhin du 'grub pa'i phyag rgya snga ma bgyis na/_smon pa thams cad bsam pa bzhin du 'grub cing yongs su rdzogs par 'gyur lags so/_/gal te 
[\[121b.4\]]skye bo mang po thams cad dga' bar 'gyur bar 'tshal na rab tu dga' ba'i yid bzhin gyi nor bu'i phyag rgya snga ma bgyis nas lus po che'i sngags kyis til 'bru la lan nyi shu rtsa gcig gdab par bgyi'o/_/yang na sngags lan re bzlas nas/_lan re zhugs kyi nad du dor ba lan 
[\[121b.5\]]stong rtsa brgyad tshang bar bgyis na thams cad yid bzhin du dga' bar 'gyur lags so/_/gnod sbyin rnams dga' bar 'tshal na gnod sbyin gyi kun dga' ra ba'i ljon shing gi yal ga blangs te/_lan nyi shu rtsa gcig sngags kyis btab nas kun dga' ra bar bor na dga' bar 
[\[121b.6\]]'gyur lags so/_/mi ma rungs pa dgrar gyur pa gdul bar 'tshal na shing khong len 'bog la lan nyi shu rtsa gcig sngags kyis btab nas sngags lan re bzla zhing lan re zhugs su dor ba len brgya rtsa brgyad tshang bar bgyis na skyabs su mchi zhing thul bar 'gyur lags so/_/'dre gdon 
[\[121b.7\]]gdul dka' ba zhig mchis na gu gul dang /_yungs kar la lan nyi shu rtsa gcig sngags kyis btab ste/_sngags lan re bzla zhing lan re zhugs su dor ba lan brgya rtsa brgyad tshang bar bgyis na 'dre gdon thams cad rang dul bar 'gyur lags so/_/yul phyogs su 
[\[122a\]]
[\[122a.1\]]rims nad byung bar gyur na chab kyi dkyil 'khor gru bzhi pa bgyis nas/_ba mar bzang po la lan brgya rtsa brgyad sngags kyis btab ste/_sngags lan re bzla zhing lan re zhugs su dor ba lan stong rtsa brgyad tshang bar bgyis na rims nad thams cad zhi bar 'gyur ro/_/
[\[122a.2\]]yang na chab nyung zad cig blangs te rims kyis thebs pa 'tshal du stsal na 'phral du 'tsho bar 'gyur lags so/_/sngon yul ge byin zhes bgyi bar rims nad byung nas/_gang rims kyis btab pa de dag gdugs zhag gcig gam gnyis las mi 'da' bar 'chi 
[\[122a.3\]]ba'i dus bgyid par gyur to/_/de'i tshe bram ze tsin ti zhes bgyi ba zhig snying rje chen po skyes nas/_cho ga'i sgo 'di bshams nas yul khams gcig gi rims kyis thebs pa thams cad gsos pas thams cad zhi bar gyur te/_rims gtong ba'i 'dre gdon gyi rgyal po'ang de'i 
[\[122a.4\]]tshe yul nas byung bar gyur pa'i slad du sman yon che bar rig par bgyi lags so/_/gal te pha rol gyi dmag tshogs kyis gtses par gyur tam/_chom rkun dang /_'khrug pa byung bar gyur na lus kun sdud pa'i phyag rgya dang po bgyis te/_rig sngags lan brgya rtsa 
[\[122a.5\]]brgyad bzlas brjod bgyis na dgra dang chom rkun de dag thams cad rang gi ngang gis rab tu zhi bar 'gyur lags so/_/rigs kyi bu'am/_rigs kyi bu mo gang la la zhig las kyi rnam par smin pa'i dbang gis tshe rabs su nye ba'i tshe 'gog pa'i snyoms par 'jug pa'i 
[\[122a.6\]]phyag rgya snga ma bgyis te/_gdugs re bzhin du mchod pa bgyis nas a ga ru bsregs te/_rig sngags lan stong rtsa brgyad bzlas nas sngags lan re bzlas nas de'i ming nas lan re 'don par bgyid na las kyi sgrib pa de dag yongs su 'byang bar 'gyur lags so/_/
[\[122a.7\]]sngon yul bA rA Na sIr khyim bdag cig gnas pa las bu gcig las ma mchis pa de lo bcu drug las mi thub par gyur nas/_lo [{]bcwa [,]bco [}]lnga lon pa dang /_khyim bdag khyo shug mya ngan gyis rod nyams par gyur to/_/de'i tshe bram ze zhig sgo kun tu rgyu zhing zas slong 
[\[122b\]]
[\[122b.1\]]ba las khyim bdag de mthong nas ci'i phyir mi bde bar gyur ces smras pa dang /_khyim bdag gis lo rgyus de dag rgyas par bshad do/_/de nas bram zes khyim bdag de la mya ngan ma byed par bdag gis bsgo ba bzhin du byos shig dang /_khyod kyi bu tshe ring bar 'gyur ro zhes 
[\[122b.2\]]smras nas/_de'i tshe bram ze des cho ga'i sgo 'di nyid zhag bdun tshang bar bgyis pa dang /_gshin rjes khyim bdag de la khyod kyi bu'i tshe'i tshad lo bcu drug las mi thub pas/_lo [{]bcwa [,]bco [}]lnga lon te lo gcig las ma lus pa las/_deng dge ba'i rkyen dang phrad pas lo brgya 
[\[122b.3\]]thub par 'gyur pa'i phyir 'dir 'ongs nas bsgo ba yin no zhes smras pa dang /_de'i tshe khyim bdag khyo shug rab tu dga' zhing mgu bar gyur pas/_khyim gyi nor ci mchis pa bteg ste/_sangs rgyas dang chos dang /_dge 'dun la phul bas cho ga 'di ni bsam gyis mi khyab pa'i 
[\[122b.4\]]mthu chen po dang ldan par rig par bgyi lags so/_/sngar 'dus pa chen po'i dkyil 'khor dang /_rdo rje'i dkyil 'khor chen por lan gsum zhugs pa zhig lags te dkyil 'khor mi 'tshal te/_phyag rgya bgyis nas rig sngags bzlas brjod bgyis pa tsam gyis smon 
[\[122b.5\]]pa rnams mi 'grub pa gang yang ma mchis la myur du mngon par rdzogs par sangs rgyas par yang 'gyur lags so/_/bud med gang la la zhig bu btsa' ba'i tshe/_sdug bsngal chen po myong bar gyur na/_chab mar la lan nyi shu rtsa gcig sngags kyis btab ste 'tshal du stsal na nges par bde 
[\[122b.6\]]bar 'gyur zhing /_khye'u dang bu mo btsas pa gang lags pa de dag kyang mtshan dang dpe byad bzang po dang ldan par 'gyur/_dge ba sna tshogs kyis brgyan nas sngon bsod nams bsags pa'i mthus skye bo mang po kun gyi snying du sdug par 'gyur/_rtag par mi'i nang du longs spyod khyad par du 
[\[122b.7\]]'phags pa dag la longs spyod par 'gyur lags so/_/sems can gang la la zhig mig nad kyis thebs te sdug bsngal zhing mi bde bar gyur na/_sngags mkhan gyis byang chub sems dpa' mig stong dang ldan pa'i phyag rgya bgyis nas sngags lan nyi shu rtsa gcig bzlas te mig la phyag rgyas 
[\[123a\]]
[\[123a.1\]]btab par gyur na mig kyang 'tsho bar 'gyur la/_rgyu dang rkyen des gang zag de lha'i mig thob par 'gyur bas lha rnams gsal bar mthong zhing longs spyod mchog la longs spyod par 'gyur lags so/_/byang chub sems dpa' spyan ras gzigs dbang phyug mig stong lag stong dang 
[\[123a.2\]]ldan pa'i gzugs 'dri ba'i cho ga ni ras dkar po khru bcu drug pa'am/_khru nyi shu pa'ang rung ste/_byang chub sems dpa' de'i lus ni 'dzam bu'i gser gyi kha dog can du bgyis te/_gdong la mig gsum mchis pa sug pa lag pa stong dang ldan zhing sug pa lag pa stong po de dag re re'i mthil 
[\[123a.3\]]du'ang mig re re bri'o/_/sug pa lag pa chen po yang dag pa nyid ni [{]bcwa [,]bco [}]brgyad mchis te/_sngar sug pa gnyis kyis ni snying gar thal mo sbyar bar bgyid do/_/sug pa gcig gis ni rdo rje'i tho ba thogs so/_/yang gcig gis ni rtse gsum pa thogs so/_/yang gcig gis ni glegs 
[\[123a.4\]]bam thogs so/_/yang gcig gis ni rin po che'i phyag rgya thogs so/_/yang gcig gis ni 'khar gsil thogs so/_/yang gcig gis ni rin po che'i nor bu thogs so/_/yang gcig gis ni rin po che'i 'khor lo thogs so/_/yang gcig gis ni pad+ma kha bye ba thogs so/_/yang 
[\[123a.5\]]gcig gis ni zhags pa thogs so/_/yang gcig gis ni lcang ma'i lcug ma thogs so/_/yang gcig gis ni 'od zer kha dog lnga 'byin par bgyid do/_/yang gcig gis ni bgrang phreng thogs so/_/yang gcig gis ni ril ba thogs so/_/yang gcig gis ni zil dngar 
[\[123a.6\]]yongs su gtong ba'i lag tu ston to/_/yang gcig gis ni rin po che'i char sna tshogs 'bebs shing mi 'jigs pa'i lag tu ston to/_/yang gnyis ni lte ba'i thad kar g.yon pa g.yas pas mnan nas mthil bkan te mchis so/_/sug pa lag pa gzhan dgu brgya dgu bcu rtsa gnyis 
[\[123a.7\]]po de dag thams cad ni sprul pa'i sug pa lags te/_sug pa de dag kun kyang so so nas mtshon cha dang /_phyag rgya rnam pa sna tshogs thogs pas/_kha cig ni sug pa lag pa'i phyag rgya brkyang ba nyi tshe ba yang mchis te/_so so nas mi mthun pas snying po'i mdo las/_ji skad du 
[\[123b\]]
[\[123b.1\]]byang chub sems dpa' de ni lha'i rin po che sna bdun gyi mgo rgyan thogs so/_/lag ngar la ni gdub 'khor rnam pa sna tshogs kyis brgyan to/_/lus la ni phreng ba thogs shing lha'i rin po che'i gos gya nom pa dag bgos pa yin no zhes gsungs pa lta bu'o/_/tshon rtsi de dag gi nang du ko 
[\[123b.2\]]ba'i sbyin stsal bar mi bgyi'o/_/kun tu ru'i khu ba dang sbyar bar bgyi'o/_/gang dag yum gyi gzungs kyi cho ga bgyid par 'tshal na sngar de'i gzugs ri mor bri'o/_/gzugs ri mor bri bar yang nges par chos bzhin du bgyi 'tshal bas ri mo 'dri ba'i gnas khang nye 'khor kun tu 
[\[123b.3\]]tsan+dan dkar po'i chab kyis dogs la byugs te/_dkyil 'khor bgyi'o/_/gzhan yang ri mo mkhan 'byung 'jug gi tshe/_khrus bgyis nas gos sar pa gtsang ma bgos te/_nyin re bzhin sdom pa brgyad yang dag par blang bar bgyi'o/_/chos bzhin du gzugs bris lags 
[\[123b.4\]]nas kyang /_ri mo mkhan chos bzhin du ma bgyis par dogs par gyur na/_dkyil 'khor gru bzhi pa zhig yid la ji ltar mos pa bzhin du bgyis te/_ba dan dang /_me tog dang /_zhal zas dang /_zas dkar gsum dang /_me tog dang /_phreng ba dang /_spos chab dang /_
[\[123b.5\]]me tog sna tshogs kyis kun tu khyab par bkram nas mchod pa rgya cher bgyis te/_rnal 'byor pa dang /_ri mo mkhan gang lags pa des gdugs gcig la dus gsum du gzugs bris pa'i mdun du nongs pa rnams mthol bshags na/_zhag nyi shu rtsa gcig tshang ba'i mtshan mo mig stong 
[\[123b.6\]]lag stong dang ldan pa'i gzugs bris pa las 'od zer chen po byung nas/_nyi zla zil gyis mnan te 'od kyis phyogs bcu'i stong gsum gyi stong chen po'i 'jig rten gyi khams mtha' dang /_tshad ma mchis pa thams cad thogs pa ma mchis par gsal bar bgyid pas/_rnal 'byor 
[\[123b.7\]]pa dang /_ri mo mkhan gang lags pa de dag dang sems can gang dag 'od kyis reg pa de dag thams cad shin tu lci ba'i kha na ma tho ba ci mchis pa dus gcig tu zhu byang nas yongs su dag par 'gyur lags so/_/cho ga 'di sgrub pa gang lags pa des sems rtse gcig tu ma bgyis pa ni ma 
[\[124a\]]
[\[124a.1\]]gtogs lags so/_/byang chub sems dpa' spyan ras gzigs dbang phyug gis yang 'di skad ces gsol to/_/bdag gis sngon 'das pa'i dus kyi tshe de bzhin gshegs pa rnam par gzigs kyis kyang phyag stong dang spyan stong po 'di dag bstan nas/_bdud 
[\[124a.2\]]chen po rnams 'dul ba mthong nas/_bcom ldan 'das deng bdag gis kyang lag stong dang mig stong po 'di dag bstan nas bdud chen po rnams btul ba lags te/_sug pa lag pa stong po de dag kyang so so nas 'khor los sgyur ba'i rgyal po re re mngon par sprul nas bskal pa bzang po rabs 
[\[124a.3\]]stong gi 'khor los sgyur ba'i rgyal po bgyid par gyur la/_mig stong po de dag kyang so so nas sangs rgyas re re mngon par sprul nas bskal pa bzang po'i sangs rgyas stong dang mtshungs par 'byung bar 'gyur ba'i slad du/_bcom ldan 'das byang chub sems dpa' de'i lus bdud 'dul ba'i 
[\[124a.4\]]nang nas mchog tu gyur pa lags so/_/de nas bcom ldan 'das kyis byang chub sems dpa' spyan ras gzigs dbang phyug la bka' stsal ba legs so legs so/_/ngas kyang byin gyi rlabs kyi mthus bskal pa mthar thug pa'i bar du khyod kyi yum gyi gzungs 'di byin gyis brlab par 
[\[124a.5\]]bya'o//_//byang chub sems dpa' spyan ras gzigs dbang phyug thogs pa mi mnga' ba'i thugs rje chen po rgya cher yongs su rdzogs pa'i gzungs/_bam po gsum pa/_de nas byang chub sems dpa' spyan ras gzigs dbang phyug bcom ldan 'das kyis bsngags pa brjod 
[\[124a.6\]]pa thos nas rab tu dga' zhing mgu bar gyur pas thal mo sbyar te/_bcom ldan 'das kyi zhal du bltas nas 'di skad ces gsol to/_/bcom ldan 'das gzhan yang mig stong lag stong dang ldan pa'i gzugs kyi phyag rgya mngon par sgrub par bgyid pa mchis lags so/_/bcom ldan 
[\[124a.7\]]'das kyis bka' stsal pa/_ngas kyang rjes su yi rang gis khyod kyis shod cig_/de nas byang chub sems dpa' spyan ras gzigs dbang phyug gis smras pa dang /_nam byang chub sems dpa' spyan ras gzigs dbang phyug gis rig sngags 'di smras pa na stong gsum gyi stong chen 
[\[124b\]]
[\[124b.1\]]po'i 'jig rten gyi khams nas 'du shes med 'du shes med min gyi bar gyi lha'i gnas thams cad kyang rnam pa drug tu rab tu g.yos par gyur to/_/'og min gyi lha dang /_dbang phyug chen po'ang mi bde bar shin tu skrag par gyur to/_/'dre gdon ma rungs pa thams cad kyang sdug bsngal 
[\[124b.2\]]chen po myong bar gyur pas/_ku co 'don cing shar nub tu byer nas 'gro ba'i gnas kyang mi rnyed par gyur to/_/de nas sprul pa'i lus kyis 'khor mang po rnams dang 'dre gdon ma rungs pa rnams la khyed gal te bdag gi rig sngags kyi rjes su mi 'brang zhing 'gal bar byas par gyur na mgo tshal bar 
[\[124b.3\]]'gas par 'gyur ro zhes bsgo'o/_/bcom ldan 'das rig sngags 'dis ni ri rnams 'joms par bgyid cing rgya mtsho chen po skams par bgyid do/_/rig sngags 'dis ni lha ma yin gyi dpung rnams bcom nas yul rnams srung bar bgyid do/_/rig sngags 'dis ni 'dre gdon ma 
[\[124b.4\]]rungs pa thams cad dang /_nad thams cad dang /_mi ma rungs pa thams cad tshar gcod par bgyid do/_/rig sngags 'dis ni sum cu rtsa gsum gyi lha rnams 'joms shing dul bar bgyid lags so/_/rigs kyi bu gang la la zhig rig sngags 'di 'don cing yongs su 'dzin 
[\[124b.5\]]par bgyid na/_gang zag de'i mthu stobs brjod kyis mi lang ngo /_/rig sngags 'di 'don pa dang /_yongs su 'dzin pa de dag btsun zhing dbang phyug dang ldan pa dang /_nam 'tsho'i bar du rgyal pos byams shing yid du mchi ba dang /_smon pa rnams yongs su rdzogs par 
[\[124b.6\]]bgyid do/_/gang la la zhig phyir rgol ba'i bdud gdul bar 'tshal na spos gu gul bsregs te/_bdag gis lus po che'i sngags lan nyi shu rtsa gcig bzlas brjod bgyi'o/_/skye bo mang po thams cad kyis bdag la byams par 'tshal na lcug ma la lan nyi shu rtsa gcig sngags kyis 
[\[124b.7\]]btab ste/_g.yar khams bcas na byams shing bkur bar bgyi'o/_/bdag nyid spobs pa dang /_shes rab dang ldan par 'tshal na/_shu dag la lan stong rtsa brgyad sngags kyis btab ste/_snying gar bskus na thogs pa ma mchis pa'i spobs pa thob par 'gyur te/_
[\[125a\]]
[\[125a.1\]]yum gyi gzungs kyi snying po'i phyag rgya bgyi'o/_/de la byang chub sems dpa' spyan ras gzigs dbang phyug gi thogs pa ma mchis pa'i spobs pa'i phyag rgya ni 'di lags te/_sug pa lag pa gnyis rgyab sprad de sbyar nas mthe bong gnyis mdun du brkyang bar bgyi'o/_/
[\[125a.2\]]phyag rgya 'dis ni bdag kyang bsrung zhing gzhan yang bsrung bar bgyid do/_/phyogs gang dang gang du mchi yang rung ste/_mtshams dgum par 'tshal bas/_chab gtsang ma'am thal ba gtsang ma la lan bdun sngags kyis btab ste/_gang du mchis pa'i gnas der chab bam/_thal 
[\[125a.3\]]pa snyim pa gang sngar rang gi lus la gtor nas de'i rjes la phyogs bzhir chos bzhin du gtor na/_de nyid mtshams su 'grub par 'gyur lags so/_/rigs kyi bu'am rigs kyi bu mo gang la la zhig 'dre srin ma rungs pa dang /_log pa'i gdon mang po rnams kyis 
[\[125a.4\]]gtses par gyur na bal po se'u'i yal ga dang /_grib logs kyi lcang ma'i yal ga blangs te/_rig sngags 'di bzlas brjod bgyis nas nad pa la gzhus na nad gang yang rung ste/_mi 'tsho ba ma mchis lags so/_/rig sngags ni 'di lta ste/_na maH/_sarba bud+d+ha 
[\[125a.5\]]d+harma/_saM g+hA ya/_na ma Ar+yA ba lo ki te shwa rA ya/_bo d+hi satwA ya/_na mo badzra pA Na ye/_bo d+hi satwA ya/_tad+ya thA/_si bi si bi/_kA ya si bi/_pa la sha pa la ni swA hA/_rig sngags kyi phyag rgya 'dis ni log par lta bu'i mu stegs can rnams 'dul bar bgyid do/_/
[\[125a.6\]]rigs kyi bu'am/_rigs kyi bu mo gang la la zhig rtag par gdugs dang po 'char ba'i tshe dang gdugs kyi gung dang gdugs bas pa'i tshe lan nyi shu rtsa gcig bzlas brjod bgyis na/_rnam pa sna tshogs kyis sangs rgyas bye ba phrag bcu la mchod pa bgyis pa dang /_bye brag tu gyur pa 
[\[125a.7\]]ma mchis pas nam du'ang bud med kyi dngos po len par mi 'gyur/_tshe 'das nas kyang ngan song gsum po dag dang gtan tu 'bral zhing /_de bzhin gshegs pa 'od dpag med kyi zhing yongs su dag par skye bar 'gyur/_de bzhin gshegs pa de'i phyag gis spyi bo la 
[\[125b\]]
[\[125b.1\]]byugs te/_khyod nga'i zhing du skye bar 'gyur bas ma 'jigs shig ces bka' stsal par 'gyur/_tshe 'di nyid la yang blo bur du 'chi bar mi 'gyur zhing /_'dre gdon dag gis kyang glags rnyed par mi 'gyur lags so/_/de la byang chub sems dpa' spyan ras gzigs dbang phyug 
[\[125b.2\]]gis stong chen po'i 'jig rten gyi khams kyi kha na ma tho ba yongs su sbyong ba'i phyag rgya ni 'di lags te/_'greng nas 'di ltar sug pa lag pa g.yon pa mdun du brkyang ste/_sor mo lnga so sor phye nas mdun du phul te sor mo lnga char bsgreng ngo /_/de'i rjes la sug pa lag pa g.yas pa'i 
[\[125b.3\]]mthe bo lag mthil du bkug ste/_sor mo gzhan bzhi ni khu tshur du bcangs nas rna ba g.yas pa'i thad kar bzhag ste/_lus po che'i sngags bzlas nas mdzub mo ni phan tshun rgyu bar bgyi'o/_/phyag rgya ni gdugs gcig la dus gsum du bgyi bar 'tshal bas dus gcig gi tshe yang 
[\[125b.4\]]lan bdun bzlas brjod bgyis na mtshams ma mchis pa lnga dang shin tu lci ba bzhi'i kha na ma tho ba rnams kyang 'byang bar 'gyur lags so/_/sems can thams cad la byams pa dang /_snying rje bskyed par gyur na kha na ma tho ba thams cad kyi rtsa ba bsregs nas/_tshe 'das pa'i rjes 
[\[125b.5\]]la'ang sangs rgyas rnams dang mjal bar 'gyur zhing /_sangs rgyas kyi zhing de dag tu'ang 'khor los sgyur ba'i rgyal po bgyid par 'gyur/_gzhan yang bas pa ma mchis pa'i gter zhes bgyi ba'i gzungs dang /_ye shes mnyam pa zhes bgyi ba'i gzungs thob par 'gyur/_gzhan 
[\[125b.6\]]yang mtshan nyi shu rtsa brgyad dang ldan par 'gyur/_gzhan yang tshe 'di nyid la mig dang /_rna ba dang /_sna dang /_lce la sogs pa bro 'tshal bar mi 'gyur zhing lus kyi nad thams cad kyang yongs su 'byang bar 'gyur/_sngon gyi las dang kha na ma tho ba rnams kyang zhu byang bar 
[\[125b.7\]]'gyur lags so/_/gal te than pa byung bar gyur na til 'bru yog pa'i 'bras bu'i mar dang sbyar te/_ril bu bgyis nas lan brgya rtsa brgyad sngags kyis btab ste/_chab rdzing du bor nas dgung char 'bab par 'gyur lags so/_/gal te char ches na 'bras sA lu brngos pa'i 
[\[126a\]]
[\[126a.1\]]me tog yungs 'bru'i mar dang sbyar te/_ril bu bgyis nas lan brgya rtsa brgyad sngags kyis btab ste chab rdzing bur bor na dgung char 'chad par 'gyur lags so/_/de la byang chub sems dpa' spyan ras gzigs dbang phyug stong gsum gyi stong chen po'i 'jig rten gyi khams 
[\[126a.2\]]kyi bdud rnams btul ba'i phyag rgya ni 'di lags te/_sor mo bsnol mar btang ste/_g.yon pas g.yas pa mnan te/_khu tshur dam du bcangs te spyi bor bzhag nas lus po che'i sngags bzlas brjod bgyis na 'khon pa'i dgra thams cad rang dul bar 'gyur lags so/_/cho ga 
[\[126a.3\]]'di bgyid pa gang lags pa des ring bsrel dang bcas pa'i mchod rten gyi mdun du tshes nyi shu dgu'i mtshan mo tsan+dan dkar po'i phye ma'i dkyil 'khor bgyis te/_me tog sna tshogs bkram nas yongs su dag par khrus bgyis te/_gos sar pa gtsang ma bgos nas sug par pog phor 
[\[126a.4\]]thogs te/_a ga ru bsregs la kha shar phyogs su bltas te/_skyil mo krung bcas nas byang chub sems dpa' spyan ras gzigs dbang phyug lag stong mig stong dang ldan pa spyi bo la mchis par 'du shes nye bar bzhag ste/_lus po che'i sngags lan stong rtsa brgyad bzlas brjod bgyis na 'di 
[\[126a.5\]]dngos grub thob par 'gyur ba'i phan yon dang po mchog lags so/_/gzhan yang yungs kar til gyi 'bras bu dang gcig tu bsres te brdungs nas phye mar bgyis te/_pho gsum gyis cung zad cig blangs nas lan cig sngags kyis btab ste zhugs su dor ba dgung bdun tshang bar 
[\[126a.6\]]bgyis la/_gdugs re la yang lan brgya rtsa brgyad tshang bar bgyis na slad kyis ci bgyi'o 'tshal mngon par 'grub par 'gyur lags so/_/de la byang chub sems dpa' spyan ras gzigs dbang phyug gi 'jigs pa ma mchis pa chen po'i phyag rgya ni 'di lags te/_'greng 
[\[126a.7\]]nas sug pa rkang pa gnyis gshibs te/_sngar sug pa lag pa g.yas pa bkan te lag ngar g.yon pa bteg nas pus mo'i steng du bzhag par bgyis te/_sug pa lag pa g.yon pa yang de bzhin du bgyis nas/_rtag par ring bsrel gyi mdun du lus po che'i sngags lan stong 
[\[126b\]]
[\[126b.1\]]rtsa brgyad bzlas brjod bgyis na/_myur du sems can la mi 'jigs pa stsal ba'i ting nge 'dzin gyi sgo thob par 'gyur lags so/_/gzhan yang shing kun dang /_yungs kar dang /_shu dag dang /_ta ta pa'i ril bu blangs te dngos po 'di dag zhugs kyi nang du bor te bsreg par 
[\[126b.2\]]bgyi'o/_/'di dag sreg pa'ang sangs rgyas kyi sku gzugs kyi spyan sngar ram/_dkyil 'khor ram/_gnas gtsang ma dag tu bsregs nas lus po che'i sngags bzlas te/_sngags lan re bzla zhing lan re bsregs pa brgya rtsa brgyad tshang bar bgyis nas spos dang me tog dag gis 
[\[126b.3\]]rig sngags la mchod par bgyis na/_ci dang ci smon pa rnams yid bzhin du mngon par 'grub par 'gyur lags so/_/gal te rig sngags gzhan gyis mi thub pa dag sngags 'dis btab nas thams cad thub cing 'grub par 'gyur lags so/_/gal te rmi ltas mthong bar 
[\[126b.4\]]'tshal na sngags 'di bzlas nas phyag rgya bgyis te mig la btab na ci dang ci mthong bar 'tshal ba de dag thams cad rmi lam du mthong bar 'tshal lags so/_/bsod nams ma mchis pa gang dag ci bgyi'o 'tshal yid bzhin du grub par mi 'gyur na/_gdugs re bzhin rig sngags 
[\[126b.5\]]'di lan brgya rtsa brgyad 'don pa dgung bdun du tshang bar gyur na ci dang ci smon pa thams cad 'thob par 'gyur lags so/_/bcom ldan 'das bdag sngon klu'i rgyal po rgya mtsho'i gnas su rgya mtsho'i nya chos kyi 'dun sar chos ston pa na/_klu mang po rnams sdug bsngal chen po rnams myong bar 
[\[126b.6\]]mthong ba dang /_klu mang po rnams la snying brtse nas de dag sdug bsngal las yang dag par 'da' ba dang /_sems can mang po rnams sdug bsngal dang bral zhing 'khon pa'i dgra ma mchis par bgyi ba'i slad du chos bstan pa las de'i tshe klu'i bu mos chos 'di gnyer ba'i slad du nor bu rin po che 
[\[126b.7\]]mi mjed kyi 'jig rten gyi khams ri ba gcig phul ba dang /_bdag gis ni de la yum gyi gzungs 'di rgya cher bstan pas sdug bsngal gyi bgegs rnams dang bral bar 'gyur lags so/_/de nas byang chub sems dpa' chu shel gyis rig sngags 'di yongs su 'dzin pa dag la phan 
[\[127a\]]
[\[127a.1\]]gdags shing bgegs yongs su bsrung ba'i phyir sngags 'di smras so/_/bi ma le ma hA bi ma le u ha le/_ma hA u ha le/_hu ma le/_ma hA hu ma le/_sa hA le/_ma hA sa hA le/_tsi li te swA hA/_rigs kyi bu'am rigs kyi bu mo gang la la zhig phyogs gang du gnas kyang rung ste/_
[\[127a.2\]]byang chub sems dpa' mig stong dang lag pa stong dang ldan pa'i chos kyi cho ga 'di yongs su 'dzin par bgyid na/_bdag kyang rtag par de dag gi rjes su 'brang ste/_yongs su bsrung bar bgyid pas bdud kyi 'khor rnams kyi bar dag gis gtse bar mi 'gyur lags so/_/gang la la zhig brel 
[\[127a.3\]]zhing phongs par gyur tam/_pha rol gyi dgras gtses sam/_chom rkun dag gis gnod pa bgyid par gyur na/_tshon sna lnga'i skud pa la lan nyi shu rtsa gcig sngags kyis btab ste/_sngags lan re bzla zhing mdud pa re re mdud nas/_dpung pa g.yon pa la mdud par bgyi'o/_/gzhan yang 
[\[127a.4\]]sug pa g.yon pa'i srin lag dang /_gung mo dang /_mdzub mo rnams khu tshur bcangs te/_mthe bos steng du mnan nas mthe'u chung chom rkun gyi phyogs su kha bstan te/_sngags 'di lan brgya rtsa brgyad bzlas na thams cad rang gyes nas gnod pa bgyid par mi 'gyur lags so/_/
[\[127a.5\]]sngon byang chub sems dpa' spyan ras gzigs dbang phyug gangs ri la gnas te/_chos ston pa dang /_gnod sbyin dang /_srin po'i yul na gnas pa'i skye bo rnams sems can gyi sha khrag 'ba' zhig 'tshal zhing dge ba'i sems ci'ang ma mchis pa mthong ba dang /_de'i tshe byang chub 
[\[127a.6\]]sems dpa' de thabs la mkhas pas phan gdags shing sems can gdul ba'i ched du rdzu 'phrul gyi mthus de ma thag tu yul de dag tu mchis nas/_mig stong dang lag stong dang ldan pas bdud gdul ba'i lus mngon par bstan te/_yum gyi gzungs mngon par 'grub pa'i phyag rgya bgyis pa 
[\[127a.7\]]dang /_de'i tshe srin po'i yul gyi rgyal po bdag gi thad du mchis nas/_nongs pa 'thol bshags te/_phyag bgyis pa dang /_bdag gis kyang mngon par 'grub pa'i phyag rgyas btab pas/_de bla na ma mchis pa'i lam mngon par grub par gyur lags so/_/byang chub sems 
[\[127b\]]
[\[127b.1\]]dpa' spyan ras gzigs dbang phyug gi mngon par 'grub pa'i phyag rgya ni 'di lags te/_'greng nas sug pa rkang pa gnyis gshibs te/_snying gar thal mo sbyar te mthe'u chung gnyis bsnol mar btang zhing /_g.yon pas g.yas pa mnan nas lus po che'i sngags lan nyi shu rtsa 
[\[127b.2\]]gcig bzlas nas/_cho ga rnam pa sna tshogs gang bgyid kyang rung ste/_thams cad mngon par 'grub par 'gyur lags so/_/de la byang chub sems dpa' spyan ras gzigs dbang phyug gis 'gro ba drug po dag sdug bsngal gyi bgegs las yongs su skyobs pa'i 'khor lo'i 
[\[127b.3\]]phyag rgya ni 'di lags te/_'gro ba drug gi sems can sdug bsngal las yongs su skyob par 'tshal na 'khor lo'i phyag rgya spyad par bgyi ste/_'di ltar sor mo bcu'i rtse mo phan tshun phrad par bgyi ste/_lag ngar gyi tshigs dang /_lag mthil ni dbye bar bgyi'o/_/sor 
[\[127b.4\]]mo rnams kyi bar yang tsho na gang tsam mchis par bgyis te/_'di ni byang chub sems dpa' de 'gro ba drug po dag tu gnas nas sdug bsngal gyi bgegs las yongs su 'das pa zhes bgyi ste/_'di ltar phyag rgya'i 'khor lo 'di'i dbang gis thams cad sdug bsngal dang bral bar gyur 
[\[127b.5\]]pas so/_/de la byang chub sems dpa' mig stong dang ldan pa'i mngon par rdzogs par byang chub pa'i phyag rgya ni 'di lags te/_skyil mo krung bcas nas sngar sug pa g.yon pa brkyang ste/_sor mo lnga char bkan nas pus mo g.yon pa'i steng du gzhag go/_/de'i rjes la sug pa 
[\[127b.6\]]lag pa g.yas pa brkyang ste/_sor mo lnga char kha sbub nas/_pus mo g.yas pa'i steng du mnan par bgyi'o/_/'di ni 'gog pa'i snyoms par 'jug pa'i phyag rgya dang 'dra ste/_'das pa dang /_ma byon pa dang /_da ltar bzhugs pa'i sangs rgyas thams cad kyang mtshungs 
[\[127b.7\]]par phyag rgya 'dis mngon par rdzogs par byang chub par 'gyur ba lags pas/_phyag rgya 'dis ni las kyi sgrib pa thams cad sel bar bgyid do/_/rnal 'byor pa bsam gtan sgom pa gang dag ting nge 'dzin mngon sum du ma gyur na gdugs mtshan bdun gyi bar du dgon pa'i gnas 
[\[128a\]]
[\[128a.1\]]su mchis nas gzungs 'di bzlas te phyag rgya 'di bgyis nas/_sems rtse gcig tu sangs rgyas rnams mig sngar mngon sum du bzhugs par yid la bgyis te/_gdugs mtshan gcig la dus drug tu mthol bshags bgyis na/_sangs rgyas rnams kyang mngon sum 
[\[128a.2\]]du 'gyur zhing /_bsod nams kyi phung po chen po tshad ma mchis dpag tu ma mchis brjod du ma mchis pa rnams kyang 'thob par 'gyur lags so/_/de la byang chub sems dpa' mig stong dang ldan pas sum cu rtsa gsum pa'i lha rnams dgug pa'i phyag rgya ni 'di lags te/_sngar 
[\[128a.3\]]sug pa lag pa g.yon pa'i sor mo bzhi khu tshur bcang bar bgyi'o/_/de'i rjes la sug pa lag pa g.yas pas g.yon pa'i mthe bo khu tshur bcangs pa bzhin bcangs nas lag pa g.yon pa'i mthe bo lag pa g.yas pa'i chang pa'i gong du rtse mo phyung nas sug pa lag pa g.yas 
[\[128a.4\]]pa'i mdzub mo ni phan tshun du rgyu bar bgyi'o/_/sngags ni 'di lta ste/_oM ku tsi ku tsi ku tsi ku tsa ya ri/_tsa ri tsa ri tsa ri le swA hA/_gzungs kyi phyag rgya dang sngags 'di ni bsam gyis mi khyab pas rigs kyi bu'am rigs kyi bu mo gang la la zhig mchis nyal kar phyag rgya 'di bgyis te/_
[\[128a.5\]]sngags 'di lan re bzlas shing snying gar phyag rgya lan re bgyi ba lan brgya rtsa brgyad tshang bar gyur na/_sems la ci dang ci 'dod pa rnams rmi lam du rig cing mthong bar 'gyur lags so/_/gang la la zhig rtag par phyag rgya 'di bgyis nas/_sngags 'di bzlas brjod bgyis na sdig pa 
[\[128a.6\]]thams cad byang nas byang chub kyi sems stong bar mi 'gyur bas gang zag de mtshan mo mchis nyal ba'i tshe g.yar lam na rgya cher 'phel zhing bkra shis par 'gyur/_g.yar lam na de bzhin gshegs pa byang chub kyi shing drung du bzhugs nas lung ston pa dang /_mngon par rdzogs par 
[\[128a.7\]]sangs rgyas par 'gyur ba'i bar dag kyang mthong bar 'gyur/_tshangs pa dang /_brgya byin dang /_lha rnams kyang rtag tu nye bar mchis nas/_rim gro bgyid cing yongs su srung bar 'gyur lags so/_/de la byang chub sems dpa' mig stong dang ldan pas lha dang /_klu dang 
[\[128b\]]
[\[128b.1\]]'dre gdon sde brgyad po dgug pa'i phyag rgya ni 'di lags te/_'greng nas sug pa rkang pa gnyis gshibs te/_sngar sug pa lag pa g.yon pa'i mthe bong lag mthil du bkug nas/_sor mo bzhi khu tshur bcangs te snying gar bzhag go/_/de'i rjes la sug pa g.yas pa yang de bzhin 
[\[128b.2\]]du bgyis te/_lag pa g.yas pa rna drung du gtad nas mdzub mo phan tshun du rgyu bar bgyi'o/_/sngags ni 'di lta ste/_na mo nI la kaN+Tha/_na ma Ar+ya sha pa ta swA hA/_na mo Ar+ya sha la swA hA/_e hi e hi swA hA/_rigs kyi bu'am rigs kyi bu mo gang la la zhig gzungs dang phyag 
[\[128b.3\]]rgya 'di len tam 'dzin tam klog gam/_'don par bgyid na/_myur du tshe rabs bdun tshun chad kyi sngon gyi gnas kyi dngos po rjes su dran par 'gyur/_sbrul gdug pas zin par mi 'gyur ro/_/dug gis mi tshugs par 'gyur/_mtshon gyis gnod pa bgyid par mi 
[\[128b.4\]]'gyur/_rgyal pos gshe bar mi 'gyur/_nams kyang sems can dmyal ba'i sdug bsngal myong bar mi 'gyur lags so/_/gang la la zhig gdugs re bzhin du rig sngags 'di 'don par bgyid na/_'dre srin sde brgyad po rnams rig sngags 'don pa'i drung du nye 
[\[128b.5\]]bar mchis nas/_rig sngags 'don pa nyan par bgyid do/_/rigs kyi bu'am/_rigs kyi bu mo gang la la zhig 'dre gdon gyis zin par gyur na/_skud pa dkar po la sngags kyis btab ste/_sngags lan re bzla zhing mdud pa re re mdud de/_mdud pa bzhi bcu 
[\[128b.6\]]rtsa dgu tshang bar bgyis nas de'i mgul du btags na de'i nad sel bar 'gyur lags so/_/gal te yul gang du ltas ngan dang /_rims nad byung ste/_yul mi mang du gum par gyur na/_rgyal po'i kun dga' ra ba dang /_rdzing dag tu pad+ma stong rtsa brgyad blangs te/_
[\[128b.7\]]pad+ma re re la sngags lan re btab nas zhugs kyi nang du bor te bas par bsregs na rims nad rab tu zhi bar 'gyur lags so/_/de la byang chub sems dpa' mig stong dang ldan pa'i rnam par grol ba'i phyag rgya ni 'di lags te/_skyil mo krung bcas nas sngar sug pa lag 
[\[129a\]]
[\[129a.1\]]pa g.yon pa'i gung mo mthe bo'i rtse mo dang sbyar te bkan la/_sor mo gzhan gsum ni brkyang nas pus mo g.yon pa'i steng du gzhag par bgyi'o/_/de'i rjes la sug pa lag pa g.yas pa yang de bzhin du bgyis nas/_sug pa lag pa pus mo g.yas pa'i 
[\[129a.2\]]steng du kha sbub tu gzhag par bgyi'o/_/gang la la zhig rtag par phyag rgya 'di bgyis nas lus po che'i sngags lan nyi shu rtsa gcig bzlas brjod bgyis na/_smon lam rnams yongs su rdzogs par 'gyur zhing /_sdug bsngal rnams kyang rnam par grol bar 'gyur ro/_/
[\[129a.3\]]rigs kyi bu'am/_rigs kyi bu mo gang la la zhig mi dge ba bcu dang mtshams ma mchis pa lnga la sogs pa'i dngos sdig rnam pa sna tshogs pa bgyis pas 'dzam bu'i gling gi sa ci mchis pa de dag thams cad rdul phra rab tu bgyis la/_rdul phra rab de re re'ang bskal pa re re 
[\[129a.4\]]mngon par byung bar gyur na/_gang zag de dngos sdig rnam pa sna tshogs bgyis pa'i dbang gis bskal pa'i grangs de snyed kyi bar du sems can dmyal bar ltung nas sdug bsngal myong zhing gtan du 'byung ba'i dus ma mchis pa zhig lags na'ang /_rigs kyi bu'am/_
[\[129a.5\]]rigs kyi bu mo de dag gis ring bsrel dang bcas pa'i sku gzugs kyi spyan sngar zla ba dkar po'i ngo tshes [{]bcwa [,]bco [}]lnga la gdugs mtshan gcig zas bkum ste phyag rgya mdud nas rig sngags stong rtsa brgyad tshang bar bzlas na gong du bstan pa'i sdug bsngal de dag thams cad byang 
[\[129a.6\]]bar 'gyur te/_gal te byang bar mi 'gyur ro zhe na/_de lta bu'i gnas ma mchis lags so/_/de la byang chub sems dpa' spyan ras gzigs dbang phyug mig stong dang ldan pas rdzu 'phrul gyi rkang pa la rang dbang thob pa'i phyag rgya ni 'di lags te/_langs nas 
[\[129a.7\]]'greng ste sngar sug pa g.yon pas sug pa rkang pa g.yon pa'i mthe bo la btsir nas khu tshur bcangs pa bzhin du bgyi'o/_/de'i rjes la sug pa lag pa g.yas pas g.yon pa'i lag ngar gyi steng du btsir nas/_lus po che'i sngags lan bdun 'don par bgyis 
[\[129b\]]
[\[129b.1\]]na/_dpag tshad brgya stong du mar mchi 'tshal na'ang dka' ba ma mchis par 'gyur lags so/_/sngags 'don pa'i tshe sgra 'byung bar mi bgyi'o/_/de la byang chub sems dpa' mig stong dang ldan pas rdzu 'phrul la rang dbang thob pa'i phyag rgya ni 'di lags te/_sngar sug pa 
[\[129b.2\]]lag pa g.yon pa'i mthe bos mthe'u chung gi sen mo'i steng du reg par bgyi'o/_/de'i rjes la sug pa lag pa g.yas pa'ang de bzhin du bgyis nas/_sor mo gzhan gsum ni so sor yan par bsgreng ste/_lag ngar gyi tshigs sbyar nas spyi bo'i steng du bzhag ste/_lus po che'i 
[\[129b.3\]]sngags lan brgya rtsa brgyad 'don par bgyid na/_drang srong 'phur te mchi bdag dang 'dra bar rang dbang du mchi bar 'gyur lags so/_/de la byang chub sems dpa' rnams sems rtse gcig tu spyan 'dren pa'i phyag rgya ni 'di lags te/_sug pa gnyis nam mkha' la thal mo sbyar te/_
[\[129b.4\]]lag ngar gyi tshigs sbyar nas/_mdzub mo gnyis ni phan tshun rgyu bar bgyi'o/_/sngags ni 'di lta ste/_oM a ro lika te le/_lo ki bi do ya/_sarba ya dru/_bra maR+d+ha na ka rA ya pu ru swA hA/_bcom ldan 'das kyis de skad ces bka' stsal nas/_nyan thos chen po de dag dang /_byang chub 
[\[129b.5\]]sems dpa' de dag dang /_tshangs pa chen po dang /_lha dang /_klu dang /_gnod sbyin dang /_dri zar bcas pa'i 'jig rten thams cad bcom ldan 'das kyis gsungs pa la mngon par bstod do//_//byang chub sems dpa' spyan ras gzigs dbang phyug phyag stong spyan stong dang ldan pa thogs 
[\[129b.6\]]pa mi mnga' ba'i thugs rje chen po'i sems rgya cher yongs su rdzogs pa zhes bya ba'i gzungs cho ga dang bcas pa rdzogs so//_//zhu chen gyi lots+tsha ba ban+de chos grub kyis rgya'i dpe las bsgyur te gtan la phab pa//_//
[\[129b.7\]{D692}]@#/_/bod skad du/_'phags pa spyan ras gzigs dbang phyug gi gsang ba'i mdzod thogs pa med pa'i yid bzhin gyi 'khor lo'i snying po zhes bya ba'i gzungs/_sangs rgyas dang /_byang chub sems dpa' thams cad la phyag 'tshal lo/_/'di skad bdag gis thos 
[\[130a\]]
[\[130a.1\]]pa dus gcig na/_bcom ldan 'das drang srong gi ri la byang chub sems dpa' sems dpa' chen po'i tshogs mang po dang thabs cig tu bzhugs te/_de nas byang chub sems dpa' sems dpa' chen po spyan ras gzigs dbang phyug stan las langs te/_gos tshags 
[\[130a.2\]]bcos nas pus mo sa la btsugs te/_thal mo sbyar nas bcom ldan 'das la 'di skad ces gsol to/_/bcom ldan 'das bdag la pad+ma du ma chen po'i tsan+dan gyi snying po'i 'khor lo zhes bgyi ba'i gzungs chen mo smon cing bgyi ba thams cad mngon par 'grub par bgyi ba mchis 
[\[130a.3\]]te/_gal te de bzhin gshegs pa'i thugs rje chen pos bdag gis bshad par gnang na/_bdag bcom ldan 'das kyi byin gyis brlabs kyi mthus sems can thams cad la sman par bgyi ba'i slad du bshad par 'tshal lags so/_/de ci'i slad du zhe na/_bcom ldan 'das gzungs 
[\[130a.4\]]'di ni gzi byin chen po'i mthu dang ldan pas yid bzhin gyi nor bu rin po che chen po dang /_yid bzhin gyi ljon shing bzhin du smon pa thams cad yongs su rdzogs par bgyid pas so/_/de nas bcom ldan 'das kyis byang chub sems dpa' spyan ras gzigs dbang phyug la legs 
[\[130a.5\]]so legs so zhes bsngags pa brjod nas/_khyod kyis snying brtse ba'i phyir sems can gyi ched du 'di ltar zhugs pas na khyod thogs pa med pa'i gzungs 'di bshad par gnang bar bya'o/_/byang chub sems dpa' spyan ras gzigs dbang phyug de ltar bkas gnang ba dang /_
[\[130a.6\]]langs nas thal mo sbyar te phyag byas nas slar stan la 'dug ste/_sems rtse gcig tu 'khor 'dus pa dag la rnam par bltas nas snying rje chen po dang ldan pa'i sems kyis sngags 'di smras so/_/na mo rat+na tra yA ya/_na ma Ar+yA ba lo ki te shwa rA ya/_bo d+hi satwA 
[\[130a.7\]]ya/_ma hA satwA ya/_ma hA kA ru Ni kA ya/_tad+ya thA/_oM tsakra brti tsin+tA ma Ni ma hA pad+me ru ru tiSh+Tha te/_badzra b+ha ra/_A ka rA ya hU~M swA hA/_'di ni lus kyi sngags lags so/_/oM pad+me/_tsin+tA ma Ni/_ma hA badzra b+ha ra hU~M/_'di ni snying po'i sngags lags so/_/oM b+ha ra te pad+ma hU~M/_'di ni 
[\[130b\]]
[\[130b.1\]]snying gi snying po'i sngags lags so/_/de'i tshe byang chub sems dpa' spyan ras gzigs dbang phyug gis yid bzhin 'khor lo'i gzungs 'di smras pa dang /_sa chen po yang rnam pa drug tu rab tu g.yos par gyur/_lha dang /_klu dang /_gnod sbyin dang /_dri za dang /_
[\[130b.2\]]lha ma yin dang /_nam mkha' lding dang /_mi'am ci dang /_lto 'phye chen po la sogs pa'i khang khyim rnams kyang rab tu g.yos par gyur bdud kyi rgyal po dang /_bdud kyi 'khor rnams kyang shin tu skrag cing 'jigs pa chen po skyes par gyur/_bdud kyi rgyal po'i 
[\[130b.3\]]gzhal med khang yang rab tu 'bar bar gyur/_gnod sbyin dang /_'dre srin ma rungs pa gzhan rnam pa sna tshogs kyang dngang zhing skrag pas gdong bkab ste/_sa la 'gyel bar gyur/_sems can dmyal ba'i sgo thams cad kyang phye nas sdug bsngal ba'i sems can rnams thar te/_
[\[130b.4\]]lha'i bde ba mchog myong bar gyur to/_/de'i tshe lta rnams kyis kyang rin po che'i me tog dang /_rin po che'i rgyan gyi yo byad rnam pa sna tshogs kyi char mngon par phab par gyur/_lha'i rol mo rnams kyang bar snang la sgra sna tshogs phyung ste/_de bzhin gshegs pa la mchod pa byas par 
[\[130b.5\]]gyur to/_/de nas bcom ldan 'das kyis tshangs pa'i dbyangs kyis tshigs su bcad de/_byang chub sems dpa' sems dpa' chen po spyan ras gzigs dbang phyug la/_rigs kyi bu khyod sems can la snying brtse ba'i phyir gzungs 'di bshad pa nyid kyis sems can 
[\[130b.6\]]rnams kyi phan yon chen po thob par 'gyur ba legs so legs so zhes bsngags pa brjod do/_/de nas bcom ldan 'das kyis yang byang chub sems dpa' spyan ras gzigs dbang phyug la 'di skad ces bka' stsal to/_/rigs kyi bu sems can rnams kyi phyir rdzu 
[\[130b.7\]]'phrul gyi rgyal po chen po'i gzungs 'di'i cho ga shod cig_/de nas bcom ldan 'das la byang chub sems dpa' spyan ras gzigs dbang phyug gis 'di skad ces gsol to/_/rigs kyi bu'am/_rigs kyi bu mo'am dge slong ngam dge slong ma'am/_dge bsnyen nam/_dge 
[\[131a\]]
[\[131a.1\]]bsnyen ma'am/_khye'u'am/_bu mo gzhon nu gang la la zhig gis tshe 'di nyid la rnam par smin pa mngon du myong bar 'tshal na/_gdugs mtshan sems rtse gcig tu nan tan brtson 'grus kyis gzungs 'di mi bskyud par bgyis te/_gdugs dang dus mi 'dam 
[\[131a.2\]]bar gtsang yang rung /_mi gtsang yang rung ste/_g.yar ston du bzlas par gyur na bgyi ba rnams don dang ldan par 'gyur lags so/_/ci yang rung ste/_don du bgyi zhing gnyer ba zhig mchis na lan brgya rtsa brgyad bzlas brjod bgyis na don brgya stong du ma 'grub par 'gyur bas/_rig 
[\[131a.3\]]sngags gzhan gang yid bzhin gyi 'khor lo'i gzungs 'di dang bskrun par bzod pa gang yang ma mchis lags so/_/de ci'i slad du zhe na/_'das pa dang /_da ltar gyi las ngan pa dang /_sgrib pa lci ba rnams rab tu 'joms pas so/_/gang la la zhig gzungs 'di bzlas brjod 
[\[131a.4\]]bgyis na mnar ma mchis pa'i dmyal bar ltung bar 'gyur ba'i rigs dag kyang thar bar 'gyur la/_mtshams ma mchis pa lnga la sogs pa'i sdig pa rnams kyang 'byang bar 'gyur na/_las ngan pa dang /_gdon bgegs dang /_bro nad gzhan thams cad lta smos kyang ci 'tshal 
[\[131a.5\]]lags/_gang dag rims nad nyin gcig pa dang /_nyin gnyis pa dang /_nyin gsum pa dang /_nyin bzhi pa dang /_nyin mtshan du bro 'tshal ba'am/_rlung dang /_mkhris pa'am/_bad kan la sogs pas bro 'tshal ba dag la rig sngags 'di bzlas brjod bgyis par 
[\[131a.6\]]gyur na thams cad 'byang zhing sos par 'gyur lags so/_/gang zhig dug dang byad stems kyis phog par gyur tam/_lhog pa dang /_g.yan pa dang /_mdze nad dam/_phol mig gam/_rlung nad dam/_smyos pa'am/_klad pa bro 'tshal ba'am/_rna ba dang /_sna dang /_mchu 
[\[131a.7\]]dang /_lce dang /_mid pa dang /_kha dang /_gdong dang /_gtsug dang /_klad rgyas dang /_brang dang /_rtsib logs dang /_snying dang /_lto ba dang /_rked pa dang /_rgyab dang /_rkang pa dang /_lag pa la sogs pa thams cad bro 'tshal bar gyur na yang thams cad sos 
[\[131b\]]
[\[131b.1\]]par bgyid/_ji tsam du lus kyi bro nad ci mchis pa thams cad kyang sos par bgyid lags so/_/gnod sbyin dang /_srin po dang /_bi nA ya ka dang /_bdud sdig can dang /_'dre gdon dag gis kyang gnod par bgyid par mi 'gyur lags so/_/mtshon cha dang /_dmag 
[\[131b.2\]]tshogs dang /_chab dang /_zhugs dang /_rlung dang /_char pa dang /_ser ba ma rungs pa dag gis kyang 'jigs par mi 'gyur ro/_/dgra dang /_chom rkun dang /_rgyal po ma rungs pa dang /_rkun po ma rungs pa dag gis kyang gnod par bgyid par mi 'gyur ro/_/glo bur du 
[\[131b.3\]]'chi ba'i dus byed par mi 'gyur/_rmi lam ngan pa rmi bar mi 'gyur/_rtsangs pa dang /_sbrul dang /_sdig pa dang /_srin bu gyi med dang /_rkang mang dang /_gcan gzan gdug pa ma rungs pa dang /_seng ge dang /_stag dang /_spyang ki dag gis kyang gnod pa bgyid par 
[\[131b.4\]]mi 'gyur lags so/_/g.yul ngor 'thab pa'i tshe thams cad du rgyal bar 'gyur lags so/_/gal te bla'i bgyi ba dag gis rtsod par gyur na yang 'dum par 'gyur te/_gzungs 'di lan cig bzlas na gong du bstan pa de dag thams cad yid bzhin du 'grub par 'gyur lags 
[\[131b.5\]]so/_/gang la la zhig gis gdugs re gzungs 'di lan brgya rtsa brgyad bzlas brjod bgyis na/_byang chub sems dpa' spyan ras gzigs dbang phyug gis 'di skad du/_rigs kyi bu khyod ma 'jigs shig_/ci zhig smon cing ci zhig yongs su gnyer bar byed/_thams cad khyod 
[\[131b.6\]]la sbyin no zhes bsgo bar 'gyur/_de bzhin gshegs pa tshe dpag med kyang sku mngon du ston par 'gyur/_mdo las gsungs pa bzhin du 'jig rten gyi khams bde ba can gyi bkod pa'i dngos po dag kyang mthong bar 'gyur/_'jig rten gyi khams bde ba can gyi byang chub sems 
[\[131b.7\]]dpa'i tshogs rnams kyang mthong bar 'gyur/_phyogs bcu'i sangs rgyas thams cad kyang mthong bar 'gyur/_byang chub sems dpa' spyan ras gzigs dbang phyug gi gnas ri bo po ta la yang mthong bar 'gyur/_bdag nyid kyi lus kyang yongs su dag par 'gyur bas rtag par 
[\[132a\]]
[\[132a.1\]]rgyal po dang /_blon po rnams kyis bkur zhing rim gro bgyid par 'gyur/_skye bo mang pos byams shing bkur bar 'gyur/_skye ba thams cad du ma'i mngal du mi skye zhing pad+ma'i steng du skye bar 'gyur/_bkod pa mchog dang ldan par 'gyur/_skye ba thams 
[\[132a.2\]]cad du sngon gyi gnas rjes su dran par 'gyur/_'di nas mngon par rdzogs par 'tshang rgya ba'i bar du nam yang ngan 'gro rnams su mi ltung zhing rtag par sangs rgyas kyi spyan sngar skye bar 'gyur lags te/_'di ni sdig pa'i las thams cad rnam par 'joms pa'i gzungs zhes bgyi ba 
[\[132a.3\]]lags so/_/sdig pa thams cad rnam par 'joms pa'i gzungs kyi le'u ste dang po'o//_//de nas byang chub sems dpa' spyan ras gzigs dbang phyug sems can la snying brtse ba'i phyir yang yid bzhin gyi 'khor lo'i snying po'i gzungs gsang ba'i cho ga bstan pa su yang rung 
[\[132a.4\]]ba gces pa'i don grub pa zhig mchis na/_thams cad rang zhi bar 'gyur lags so/_/de yang rnam pa gnyis te/_'di lta ste/_'jig rten gyi nor dang /_'jig rten las 'das pa'i nor gang lags so/_/de la 'jig rten pa'i nor ni gser dang /_dngul la sogs pa'i rin po 
[\[132a.5\]]che rnams so/_/'jig rten las 'das pa'i nor ni bsod nams dang /_ye shes kyi bkod pa rnam pa gnyis dang ldan zhing lus dang sems rab tu bde ba dang /_skye bo mang pos byams shing bkur ba dang /_sdug bsngal ba'i sems can thams cad yongs su skyob pa dang /_byams pa'i sems rgyas nas blo 
[\[132a.6\]]dang ldan pa rnams bde ba stsol ba dang /_'tsho ba'i yo byad 'phel zhing mthu stobs rtag pa gang lags pa'o/_/gsang ba'i mdzod kyi spyod yul 'di ni gzhan dag la brjod par mi bgyi'o/_/gang la la zhig bdag gi yid bzhin gyi 'khor lo'i gzungs kyi dngos grub mchog thob par 'tshal 
[\[132a.7\]]na/_sems rtse gcig tu dus thams cad dang /_gnas thams cad du gtsang yang rung /_mi gtsang yang rung ste/_rtag par bzlas brjod bgyis na nongs pa ci yang ma mchis pas bzlas brjod bgyi ba'i grangs tshang bar bgyis nas/_gzhan yang byang chub sems dpa' spyan ras gzigs 
[\[132b\]]
[\[132b.1\]]dbang phyug gi ming dang /_yid bzhin gyi 'khor lo'i gzungs kyi ming dang /_gang zag de'i ming nas brjod de/_gal te rgyal po'am/_rgyal bu'am/_btsun mo'am/_sras sam/_rgyal po'i bu mo'am/_bram ze'am/_rgyal rigs sam/_dmangs rigs sam/_gdol 
[\[132b.2\]]pa'am/_skyes pa'am/_bud med dam/_khye'u'am/_bu mo gzhon nu ma'am/_mu stegs sna tshogs dag la brten cing /_mdza' bar 'tshal na de dag gi ming nas brjod de rtag par tho rangs kyi tshe/_bzlas pa'i grangs tshang bar bgyi'o/_/gal te dngos grub mchog gnyer 
[\[132b.3\]]zhing rgyal po la brten par 'tshal na/_dgung zhag bdun gyi bar du rtag par tho rangs kyi tshe lan stong rtsa brgyad bzlas na mjal bar 'gyur lags so/_/gal te btsun mo la brten par 'tshal na lan dgu brgya bzlas par bgyi'o/_/rgyal bu la brten par 'tshal na lan brgyad 
[\[132b.4\]]brgya bzlas par bgyi'o/_/sras dag mthong bar 'tshal na lan bdun brgya bzla bar bgyi'o/_/rgyal po'i bu mo la brten par 'tshal na lan drug brgya bzla bar bgyi'o/_/bram ze la brten par 'tshal na lan lnga brgya bzla bar bgyi'o/_/rgyal rigs la brten par 'tshal na 
[\[132b.5\]]lan bzhi brgya bzla bar bgyi'o/_/dmangs rigs la ni sum brgya'o/_/gdol ba la ni nyis brgya'o/_/dge slong dang /_dge slong ma la ni lan brgya'o/_/dge bsnyen dang /_dge bsnyen ma la ni lan dgu bcu'o/_/khye'u gzhon nu dang /_bu mo gzhon nu ma la ni lan 
[\[132b.6\]]drug cu'o/_/'di ni brten cing mdza' bar bgyi ba'i cho ga zhes bgyi ste/_nor dang /_bran dang /_rta dang /_bde ba'i yo byad thams cad 'byor par bgyid lags so/_/gang la la zhig snying du sdug cing mdza' ba dag ring bo na mchi ba dang mjal bar 'tshal na yid la bsams pa bzhin du 
[\[132b.7\]]rlung bzhin du mchi bar 'gyur lags so/_/ci bgyi'o 'tshal bzlas brjod bgyi ba'i grangs tshang bar gyur na don de dag 'grub par 'gyur lags so/_/gal te byang chub sems dpa' spyan ras gzigs dbang phyug mthong bar 'tshal na lan stong rtsa brgyad bzlas brjod bgyis na 
[\[133a\]]
[\[133a.1\]]de'i lus yang dag pa nyid mthong zhing bsam pa thams cad rdzogs par bgyid lags so/_/gal te lag na rdo rje mthong bar 'tshal na bzlas brjod lan khri bgyis na lus mngon sum du bstan nas/_de la brtse zhing phas bu la byams pa bzhin du sems kyi smon pa rnams 
[\[133a.2\]]stsol bar 'gyur lags so/_/gal te sangs rgyas dang /_'khor 'dus pa mang po mthong bar 'tshal na lan khri sum stong bzlas brjod bgyis na de bzhin du mthong bar 'gyur lags so/_/gal te gdugs mtshan bdun gyi bar du rgyun chad pa ma mchis par bzlas brjod bgyis 
[\[133a.3\]]na rig sngags 'chang rnams mngon sum du ston cing /_so so nas rang rang gi sngags kyi mthu ci mchis pa gang zag de la stsal nas yongs su bsrung bar bgyid de/_zhag bdun pa la ni stong gsum gyi stong chen po'i 'jig rten gyi khams kyi dbang po dang /_brgya byin lha'i dbang 
[\[133a.4\]]po rnams 'khor dang bcas te mchis nas de'i smon pa rnams stsol bar bgyid do/_/bzlas brjod kyi cho ga gong du bstan pa bzhin du bgyis na smon pa rnams yongs su rdzogs par bgyid de/_'di ni byang chub sems dpa' spyan ras gzigs dbang phyug gi gsang ba'i mdzod las 
[\[133a.5\]]thams cad byams shing mos par 'gyur ba'i cho ga zhes bgyi ba lags so/_/byang chub sems dpa' spyan ras gzigs dbang phyug gi gsang ba'i mdzod las thams cad byams shing mos par 'gyur ba'i cho ga'i le'u ste gnyis pa'o//_//de nas byang chub sems dpa' spyan 
[\[133a.6\]]ras gzigs dbang phyug gzhan yang sems can rnams la snying brtse ba'i phyir/_gang gis mthong ba dag byams shing dga' bar 'gyur ba'i sman sbyar nas lus la thogs te 'gro na mchog tu mngon par 'grub cing bsam pa thams cad yid bzhin du 'grub pa'i cho ga bstan pa/_
[\[133a.7\]]gi'u wang dang /_tsan+dan dkar po dang /_gur gum dang /_ga pur dang /_gla rtsi dang /_dzA ti pha la dang /_li shi dang /_ka ko la dang /_pad+ma dang /_ut+pal sngon po dang /_gser gyi gyim bag rnams cha mnyam par bgyis te/_brdungs nas sbrang rtsi dkar pos sbrus te/_
[\[133b\]]
[\[133b.1\]]snga ma'i sngags stong rtsa brgyad bzlas nas lus la bdugs sam/_gos la bdugs sam/_mig la bskus sam/_dpral ba la thig le bgyis sam/_lus la byugs na rgyal po dang /_btsun mo dang /_blon po rnams dang /_bran rnams dang /_skyes pa dang /_bud med la 
[\[133b.2\]]sogs pa byams shing dga' ba dang /_lam gyi chos la bkur zhing byang chub tu sems bskyed nas/_lus kyi zho sha dang /_nor rdzas dag phangs pa ma mchis par gtong zhing rim gro bgyid par 'gyur te/_brjod kyis mi lang lags so/_/ji ltar nyi zla thams cad kyis mthong 
[\[133b.3\]]bar mos pa bzhin du sgrub pa'i don rnams 'byor cing 'grub par 'gyur lags so/_/gang la la zhig sman 'di thogs par 'gyur na kha na ma tho ba'i sgrib pa rnams zhu byang nas bgegs thams cad las thar bar 'gyur lags so/_/rgyal po'i mthus nan gyis 'phrog pa dang /_chab kyis ded 
[\[133b.4\]]pa dang /_zhugs kyis tshig pa dang /_mtshon cha rnam pa sna tshogs dang /_dug dang /_'ching ba'i nyon mongs pa thams cad las thar bar 'gyur lags so/_/bsam pa thag pa nas sman a ka ta sbyor ba'i cho ga 'di bgyis na thams cad kyis byams shing dga' bar 'gyur lags 
[\[133b.5\]]so/_/sman 'dis bdugs pas bab chol du g.yar khar stsal bar bgyi ste/_'di ni spyan ras gzigs dbang phyug gis gzhan dag la byams shing dga' bar 'gyur ba'i sman gyi cho ga zhes bgyi lags so/_/byang chub sems dpa' spyan ras gzigs dbang phyug gi yid bzhin gyi 
[\[133b.6\]]'khor lo'i gzungs las gzhan dag la byams shing dga' bar 'gyur ba'i sman a ka ta sbyor ba'i cho ga'i le'u ste gsum pa'o//_//byang chub sems dpa' spyan ras gzigs dbang phyug gis/_gzhan yang sems can rnams la snying brtse ba'i phyir thams cad kyi yid du 
[\[133b.7\]]'ong zhing dga' bar 'gyur ba'i sman khar mur ba'i cho ga bstan pa/_ga pur dang /_gla rtsi dang /_gur gum zhib mor btags te/_gi wang dang bsres na gong du bstan pa'i sngags rnam pa gsum re re yang lan stong rtsa brgyad bzlas te/_chab gtsang mas sbyar nas ril bu che chung 
[\[134a\]]
[\[134a.1\]]shing mgo stong gi 'bras bu tsam du bgyis te/_yang sngags gong ma gsum lan brgya rtsa brgyad bzlas nas grib ma la bskams te/_gdugs dang /_rlung gis ma phog par bgyis nas ril bu re re la yang gong ma'i sngags rnam pa gsum lan bdun bdun gyis btab ste/_ril 
[\[134a.2\]]bu gcig khar mur nas rgyal po'am/_b+l+lon po nye phan nam/_skye bo'i tshogs mang po dag la gtam bgyis bar gyur na bkur sti bgyis nas/_nor dang /_rin po che dag phangs pa ma mchis par ci dang ci 'tshal ba thams cad stsol bar 'gyur/_tshig tu smras so 'tshal thams cad kyis 
[\[134a.3\]]yid ches shing nyan par 'gyur/_sgo ba zhig mchis na yang thams cad nyan cing bgyid par 'gyur lags so/_/khar sman mur ba'i tshe rtag par sngags bzla 'tshal te/_spyan ras gzigs dbang phyug gis smon pa rnams 'grub par bgyid lags so/_/byang chub sems dpa' 
[\[134a.4\]]spyan ras gzigs dbang phyug gi gzugs kyi mdun du spos chab kyis dkyil 'khor gru bzhi chu zheng khru bzhis 'khor ba gcig bgyis te/_dkyil 'khor gyi nang du rtsi shing gi me tog rnam pa sna tshogs ci 'byor pa bkram shing tsan+dan dkar po bsregs nas sman gyi ril bu snga ma blangs te dkyil 
[\[134a.5\]]'khor gyi nang du bzhag nas/_rgyal mtshan bzhi gzugs shing /_yol ba dang /_blar dkar po bres te dkyil 'khor gyi steng du pad+ma dkar po bzhi yang bris te/_byang chub sems dpa' spyan ras gzigs dbang phyug la mchod pa bgyis lags pa'i rjes la snying po'i sngags dang /_
[\[134a.6\]]snying gi snying po'i sngags lan brgya rtsa brgyad bzla bar bgyi'o/_/lus kyi sngags kyang lan brgya rtsa brgyad bzlas nas tsan+dan dkar po bsregs te/_me tog gtor na de'i tshe smon pa thams cad kyang 'grub par 'gyur la/_dkyil 'khor gyi nang na mchis pa'i sman blangs te lus la btags 
[\[134a.7\]]na phyogs gang du mchi yang rung ste/_ci dang ci gnyer ba thams cad 'grub par 'gyur/_tshig tu smras pa thams cad kyis yid ches shing nyan par 'gyur/_don du sgrub pa thams cad 'grub par 'gyur lags so/_/sems rtse gcig tu ma bgyis pa ni ma gtogs te/_'di ni yid 
[\[134b\]]
[\[134b.1\]]bzhin gyi 'khor lo las sman mur ba'i cho ga zhes bgyi lags so/_/byang chub sems dpa' spyan ras gzigs dbang phyug gi yid bzhin gyi 'khor lo las sman mur ba'i cho ga'i le'u ste bzhi pa'o//_//de nas byang chub sems dpa' spyan ras gzigs dbang phyug gis 
[\[134b.2\]]gzhan yang sems can rnams la snying brtse ba'i phyir skye bo mang po thams cad kyis mthong na byams shing dga' bar 'gyur ba'i cho ga bstan pa/_man shi ri ka ku shu dang /_pad+ma le brgan dang /_pad+ma sngon po dang /_rgya mtsho'i chab kyi dbu ba dang /_nya rkun ma nag po'i rus pa dang /_pa 
[\[134b.3\]]blas dang /_ka kun ban s+ya dang /_gi'u wang dang /_gur gum dang /_rgya'i gur gum dang /_pi pi ling dang /_na le sham dang /_bca' sga rnams cha mnyam par bgyis te/_brdungs nas zhib mor btsags te sman snga ma srang gcig mchis na gla rtsi dang /_ga pur srang phyed 
[\[134b.4\]]stsal nas zhib tu brdar te/_spyan ras gzigs dbang phyug gi gzugs kyi mdun du sbyar ba bgyis lags pas/_snga ma'i sngags rnam pa gsum re re yang lan stong rtsa brgyad bzlas te/_sems can thams cad la byams pa dang /_snying brtse ba'i sems bskyed nas sman de 
[\[134b.5\]]dag byang chub sems dpa' spyan ras gzigs dbang phyug gi rkang pa'i drung du gzhag par bgyi'o/_/de'i rjes la reg par bgyis nas/_khar ba'i thur mas blangs te mig tu stsal na mig dang /_klad pa bro 'tshal ba dang /_ling tog gis bsgribs pa thams cad dang /_sprin 
[\[134b.6\]]dkar dang /_mchi ma 'dzag pa dang /_sprin dmar dang /_long nad dang /_klad pa bro 'tshal ba thams cad sos par 'gyur lags so/_/rtag par gdugs re bzhin du sman 'di mig tu stsal na mig nad thams cad 'byang bar 'gyur lags so/_/gdugs gnyis stsal na lus 
[\[134b.7\]]kyi bro nad thams cad 'byang bar 'gyur ro/_/gdugs gsum stsal na smyo ba'i bro nad rnam pa brgyad cu rtsa bzhi 'byang bar 'gyur lags so/_/gdugs bzhi stsal na phyi nang gi sgrib pa thams cad kyis sgrib par mi 'gyur ro/_/gdugs lnga stsal na dgra dang 'thab pa na thams cad du rgyal 
[\[135a\]]
[\[135a.1\]]bar 'gyur ro/_/gdugs drug stsal na sdig pa'i las dang /_nyon mongs pa dang /_lci ba bzhi dang /_mtshams ma mchis pa lnga dang /_rmi lam ngan pa dang /_byad stems thams cad rnam par 'joms shing /_ngan 'gro rnams su nam yang ltung bar mi 'gyur lags so/_/
[\[135a.2\]]gdugs bdun stsal na rgyal po dang /_blon po chen po dang /_skye bo mang po thams cad rjes su 'brang zhing bkur sti bgyis nas yid ches shing byams par 'gyur ro/_/zhag bdun phrag gnyis kyi bar du stsal na rang dbang chen po thob par 'gyur ro/_/zhag bdun phrag gsum gyi bar du stsal 
[\[135a.3\]]na rgyal po dang /_blon po chen po dag dang mdza' bar 'gyur ro/_/zhag bdun phrag bzhi'i bar du stsal na gnod sbyin 'khor dang bcas pa rnams rim gro bgyid par 'gyur ro/_/zhag bdun phrag lnga'i bar du stsal na lha ma yin dang /_klu dang /_gnod sbyin rnams dang /_srin po rnams 
[\[135a.4\]]g.yog bgyid par 'gyur ro/_/zhag bdun phrag drug gi bar du stsal na nam mkha' lding dang /_srin po mthu chen po dang ldan pa rnams kyis mngon par rdzogs par 'tshang rgya ba'i bar du yongs su bsrung bar bgyid pas/_byad stems dang /_'dre gdon rnams kyis tshugs par mi 'gyur 
[\[135a.5\]]ro/_/zhag bdun phrag bdun gyi bar du stsal na lha nag po chen po dang /_'dre srin brgyad rnams nye bar lhags nas rjes su 'brang zhing g.yog bgyid par 'gyur ro/_/zhag bdun phrag brgyad kyi bar du stsal na an+t+rad nar 'gyur ro/_/zhag bdun phrag dgu'i bar du stsal 
[\[135a.6\]]na gter thams cad mthong bar 'gyur ro/_/zhag bdun phrag bcu'i bar du stsal na lha ma yin gyi khang khyim gyi sgo rang bye nas/_de na ci mchis pa thams cad mthong bar 'gyur/_'byung zhing 'jug pa la thogs pa ma mchis par 'gyur ro/_/zhag bdun phrag bcu gcig gi bar du stsal na sman 
[\[135a.7\]]zhugs ltar 'bar ba ji snyed pa thams cad mngon sum du dga' bar 'gyur bas tshe ring bar 'gyur 'tshal lam/_mthu chen po dang ldan par 'tshal na'ang de bzhin du 'grub par 'gyur ro/_/zhag bdun phrag bcu gnyis kyi bar du stsal na drang srong mang po rnams kyis rin po che'i gter 
[\[135b\]]
[\[135b.1\]]rnams phye ste/_nye bar bstan nas yid bzhin du longs spyod par 'gyur ro/_/zhag bdun phrag bcu gsum gyi bar du stsal na/_klu'i gzhal med khang rnams sgo rang bye nas lta ba dag la thogs pa ma mchis par 'gyur ro/_/zhag bdun phrag bcu bzhi'i bar du stsal na 'dod pa'i khams kyi 
[\[135b.2\]]lha rnams kyi gzhal med khang dag sgo rang bye bar 'gyur bas thams cad mthong bar 'gyur ro/_/zhag bdun phrag bco lnga'i bar du stsal na mtshan mo mun nag gi nang du yang gdugs bzhin du gsal bar 'gyur ro/_/zhag bdun phrag bcu drug gi bar du stsal na sa'i 'og gi rdo rje'i sa gzhi 
[\[135b.3\]]dang /_rlung gi dkyil 'khor yang mthong bar 'gyur ro/_/zhag bdun phrag bcu bdun gyi bar du stsal na gling bzhi po rnams su sems can dmyal ba'i sems can ji snyed mchis pa yang thams cad mthong bar 'gyur la/_de'i mthu'i dbang gis sdug bsngal myong ba'i sems can de 
[\[135b.4\]]dag thams cad kyang thar bar 'gyur ro/_/zhag bdun phrag [{]bcwa [,]bco [}]brgyad kyi bar du stsal na gang zag de nyi ma lta bu'i mthu thob par 'gyur ro/_/zhag bdun phrag bcu dgu'i bar du stsal na lag na rdo rje'i lus yang dag pa nyid mthong bar 'gyur bas smon pa rnams yongs su rdzogs par 
[\[135b.5\]]bgyid do/_/zhag bdun phrag nyi shu'i bar du stsal na spyan ras gzigs dbang phyug snying rje chen po dang ldan pa mthong bar 'gyur bas smon pa thams cad yongs su rdzogs par bgyid do/_/zhag bdun phrag nyi shu rtsa gcig gi bar du stsal na rdzu 'phrul gyi rkang pa thob par 'gyur/_gzugs 
[\[135b.6\]]kyi khams kyi lha rnams kyi gzhal med khang gi sgo rnams rang bye nas thams cad mthong bar 'gyur ro/_/phyogs bcu'i sangs rgyas dang /_byang chub sems dpa' rnams dang /_sangs rgyas kyi zhing yongs su dag pa rnams kyang mthong bar 'gyur ro/_/lo gcig gi bar du stsal na yongs su dag 
[\[135b.7\]]pa'i mig lnga 'thob par 'gyur lags so/_/gang la la zhig spyod pa'i cho ga 'di mngon par 'grub par 'tshal ba gang lags pa des/_bstan pa 'di la shin tu mngon par yid ches par bgyi zhing /_sems can la snying brtse bar bgyi ste/_the tshom ma mchis na gong du bstan 
[\[136a\]]
[\[136a.1\]]pa bzhin du thams cad 'grub par 'gyur lags so/_/gal te the tshom 'tshal bar 'gyur na cho ga rnams grub par dka' ste/_'di ni spyan ras gzigs dbang phyug gi tsan+dan de'i nor bu'i 'khor lo las mig sman gyi cho ga zhes bgyi ba lags so/_/byang chub sems 
[\[136a.2\]]dpa' spyan ras gzigs dbang phyug gi sems kyi 'khor lo las mig gi sman gyi le'u ste lnga pa'o//_//de'i tshe byang chub sems dpa' spyan ras gzigs dbang phyug gis gzhan yang sems can rnams la snying brtse ba'i phyir/_sgrub pa'i don thams cad grub par byed pa/_nyon mongs pa dang /_
[\[136a.3\]]kha na ma tho ba'i sgrib pa dang las ngan pa thams cad rnam par 'joms pa/_dgra thams cad 'dul ba/_bi nA ya ka khro ba'i sems nye bar zhi nas skye bo mang po la gnod pa mi byed cing /_byams pa'i sems skye bar 'gyur ba/_sbyin sreg hom bkra shis kyi cho ga bstan pa/_dog sa brkos te zhugs thab 
[\[136a.4\]]khru gang gru bzhi pa cig bgyis nas me tog ma len tsa su dang /_yungs kar dang /_zho dang /_sbrang rtsi dang /_chab mar cha mnyam par bsres te/_a ga ru dang /_tsan+dan dang /_shing dri can so so nas srid du sor bcu gnyis zheng du sor gcig mchis pa gtubs te/_thab tu bsreg par 
[\[136a.5\]]bgyi zhing sman nyung zad cig blangs nas lan cig sngags kyis btab ste/_zhugs kyi nang du dor ba lan stong rtsa brgyad tshang bar bgyis na las kyi sgrib pa thams cad rnam par 'joms zhing /_tshe lo brgya nyi shu thub par 'gyur lags so/_/zhag bdun gyi bar du rgyun chad pa ma mchis par 
[\[136a.6\]]hom gyi cho ga bzhin bgyis na tshe lo stong thub cing lus kyang yongs su dag par 'gyur ro/_/zhag bdun phrag gnyis kyi bar du cho ga bgyis na rgyal po dang /_rgyal bu dang /_blon po chen po nye phan dang /_skye bo phal pa rnams kyang skyabs su mchis nas bsnyen bkur bgyid par 
[\[136a.7\]]'gyur ro/_/zhag bdun phrag gsum gyi bar du cho ga bzhin du bgyis na sum cu rtsa gsum gyi lha rnams 'khor dang bcas pa dang /_nyi zla'i lha dang /_rgyal po chen po bzhi 'khor dang bcas pa yang nye bar lhags nas yongs su srung bar 'gyur/_lag na rdo rjes kyang dngos 
[\[136b\]]
[\[136b.1\]]grub chen po stsol bar 'gyur/_byang chub sems dpa' spyan ras gzigs dbang phyug gis kyang smon pa chen po rnams yangs su skong bar 'gyur lags so/_/gal te yul khams su char dkon par gyur na yungs kar dang /_chab mar la sngags 'dis btab ste/_gdugs gsum 
[\[136b.2\]]gyi bar du zhugs kyi nang du bsregs na char pa 'bab par 'gyur/_gal te char ches te mi khums na thab de'i thal ba blangs nas sngags lan brgya rtsa brgyad kyis btab ste/_gnam du gtor na char pa khums par 'gyur ro/_/gal te ser ba ma rungs pa babs sam/_rlung drag po glo 
[\[136b.3\]]bur du langs par gyur na yang thal ba de blangs nas lan brgya rtsa brgyad sngags kyis btab ste/_sprin mchis pa'i phyogs su gtor na zhi bar 'gyur lags so/_/sngags 'di rtag par bzlas brjod bgyis na mthu stobs mthu bo che dang 'dra bar 'gyur bas/_lus 'di spangs nas 'jig 
[\[136b.4\]]rten gyi khams bde ba can du skye bar 'gyur/_mngon par rdzogs par 'tshang rgya ba'i bar du skye ba thams cad du sngon gyi gnas rjes su dran pa thob par 'gyur lags so/_/de nas bcom ldan 'das la byang chub sems dpa' spyan ras gzigs dbang phyug gis 'di skad ces gsol to/_/
[\[136b.5\]]bcom ldan 'das tsan+dan gyi snying po'i 'khor lo'i gzungs 'di bdag gis bstan pa bzhin du dge slong ngam/_dge slong ma'am/_dge bsnyen nam/_dge bsnyen ma'am/_skyes pa'am/_bud med gang la la zhig gis lan cig 'chang bar bgyid na gdon mi za bar 'grub par 
[\[136b.6\]]'gyur bas the tshom gyi bsam pa bskyed par mi bgyi'o/_/yid la bsams pa'i don thams cad thob par 'gyur bas shin tu mngon par yid ches par bgyi zhing the tshom bskyed par mi bgyi'o/_/de nas bcom ldan 'das kyis byang chub sems dpa' spyan ras gzigs dbang phyug la 
[\[136b.7\]]khyod snying rje chen pos yid bzhin gyi 'khor lo'i gzungs kyi cho ga gya nom pa 'di yang dag par bshad de/_'dzam bu'i gling gi sems can thams cad la phan pa dang /_bde bar byas pa legs so legs so zhes bsngags pa brjod do/_/gang la la zhig gis sems 
[\[137a\]]
[\[137a.1\]]bskyed de kha nas bzlas brjod byas na dngos grub thob par 'gyur ro/_/de ltar yin mod kyi ngas bstan pa bzhin du sems can rnams la yang nas yang du nan tan brtson 'grus kyis rjes su bstan nas dngos grub thob par bya ba'i ched du lus nye bar ston la/_nga'i tshig 
[\[137a.2\]]dag 'gal bar ma byed cig dang /_nga yang rjes su yi rang ngo /_/de nas bcom ldan 'das la byang chub sems dpa' spyan ras gzigs dbang phyug gis 'di skad ces gsol to/_/bcom ldan 'das bdag ni bskal pa dpag tu ma mchis pa nas byams pa dang brtse ba'i 
[\[137a.3\]]sems kyis sems can la rjes su ston cing /_rtag par yongs su bsrungs nas dngos grub stsal bar ni bcom ldan 'das nyid kyis mkhyen cing dbang du gyur pa lags so/_/sems can rnams kyi slad du yid bzhin gyi 'khor lo'i gzungs 'di bshad pa lags pas/_gang la la zhig 
[\[137a.4\]]gis len cing 'chang ba dang rtag par bdag nyid bzlas brjod bgyi ba'i grangs tshang bar bgyis na smon pa rnams grub par 'gyur te/_bdag ni de ltar bcom ldan 'das kyi byin gyi rlabs kyi mthus sems can thams cad sdug bsngal ba rnams yongs su bskyab par bgyid pa lags 
[\[137a.5\]]so/_/de'i tshe byang chub sems dpa' sems dpa' chen po spyan ras gzigs dbang phyug gis yid bzhin gyi 'khor lo'i gzungs 'di smras pa dang /_'khor 'dus pa chen po thams cad rab tu dga' nas mngon par yid ches bas yang dag par blangs te spyod par gyur to/_/
[\[137a.6\]]byang chub sems dpa' spyan ras gzigs dbang phyug gi yid bzhin gyi 'khor lo'i gzungs las/_sbyin sreg hom gyi cho ga sman sbyor ba'i le'u ste drug pa'o//_//'phags pa byang chub sems dpa' spyan ras gzigs dbang phyug gi gsang ba'i mdzod thogs 
[\[137a.7\]]pa med pa'i yid bzhin gyi 'khor lo'i snying po zhes bya ba'i gzungs rdzogs so//_//zhu chen gyi mkhan po dang lots+tsha ba bcom ldan 'das kyi ring lugs pa ban+de chos grub kyis rgya'i dpe las bsgyur cing zhus te gtan la phab pa//_//
[\[137b\]]
[\[137b.1\]{D693}]@##/_/rgya gar skad du/_Ar+ya a ba lo ki te shwa ra e ka da sha mu kha nA ma d+hA ra NI/_bod skad du/_'phags pa spyan ras gzigs dbang phyug zhal bcu gcig pa zhes bya ba'i gzungs/_sangs rgyas dang byang chub sems dpa' thams cad la phyag 'tshal lo/_/de nas byang chub 
[\[137b.2\]]sems dpa' sems dpa' chen po spyan ras gzigs dbang phyug rig sngags 'chang du mas yongs su bskor te/_bcom ldan 'das ga la ba der song nas bcom ldan 'das kyi zhabs la mgo bos phyag 'tshal te/_lan gsum bskor ba byas nas phyogs gcig tu 'dug ste/_
[\[137b.3\]]bcom ldan 'das la 'di skad ces gsol to/_/bcom ldan 'das snying po gdong bcu gcig pa zhes bgyi ba 'di ni/_sangs rgyas bye ba phrag bcu gcig gis gsungs pa lags te/_de sems can thams cad la sman pa dang bro nad thams cad rab tu zhi bar bgyid pa dang sdig 
[\[137b.4\]]pa dang bkra mi shis pa dang /_rmi lam ngan pa thams cad zlog par bgyid pa dang /_dus ma lags par 'gum pa thams cad zlog par bgyid pa dang ma zhugs pa rnams dad par bgyi ba dang /_bgegs dang log 'dren rnams rab tu zhi bar bgyi ba'i slad du bshad par bgyi'o/_/
[\[137b.5\]]bcom ldan 'das snying po 'dis bsrung ba bgyis pa dang /_yongs su bskyab pa dang /_yongs su gzung ba bgyis pa dang /_zhi ba dang bde legs su 'gyur ba bgyis pa dang chad pa spangs pa dang /_mtshon cha spangs pa dang /_dug gzhil bar bgyis pa dang /_gang la la zhig 
[\[137b.6\]]'gal ba bgyid pa de ma mchis te/_de ni 'jig rten lha dang bcas pa/_bdud dang bcas pa/_tshangs pa dang bcas pa/_dge sbyong dang bram zer bcas pa na bdag gis ma mthong ste/_sngon gyi las kyi rnam par smin pa ni ma gtogs lags so/_/snying po 'di ni sangs rgyas bcom 
[\[137b.7\]]ldan 'das thams cad kyis bstod cing dgongs pa lags so/_/bcom ldan 'das bdag gi snying po 'di ni de bzhin gshegs pa thams cad kyis rjes su thugs rangs par mdzad pa lags so/_/bcom ldan 'das bdag gis dran lags te/_bskal pa gang gA'i klung gi bye ma 
[\[138a\]]
[\[138a.1\]]snyed kyi snga rol na de bzhin gshegs pa pad+ma brgya'i spyan gtsug gis chags pa'i dus 'joms pa'i 'od zer gyi rgyal po zhes bgyi ba byung ste/_bdag drang srong du gyur pas de bzhin gshegs pa de las 'di mnos lags te/_thos ma thag tu phyogs bcu'i de bzhin 
[\[138a.2\]]gshegs pa thams cad mngon du gyur/_mi skye ba'i chos la bzod pa yang thob ste/_de ltar bdag gi snying po 'di ni gces spras bgyid pa lags so/_/de ltar lags pas rigs kyi bu'am rigs kyi bu mo dad pa dang ldan pas gus par bgyis la snying po 'di brjod par bya'o/_/
[\[138a.3\]]gzhan yid la mi bgyid par rtag tu brjod par bgyi'o/_/nang par langs nas brgya rtsa brgyad bton na tshe 'di la yon tan bcu yongs su 'dzin par 'gyur te/_bcu gang zhe na/_bro nad ma mchis par 'gyur ba dang /_de bzhin gshegs pa thams cad kyis yongs su gzung bar 
[\[138a.4\]]'gyur ba dang /_des bsgrim mi 'tshal bar nor dang 'bru dang dbyig rnams rnyed par 'gyur ba dang /_dgra thams cad khugs shing thul bar 'gyur ba dang /_rgyal po'i tshogs rnams gsong por smra bar sems par 'gyur ba dang /_lus la dug gis mi tshugs pa dang /_dbyig dug 
[\[138a.5\]]gis mi tshugs pa dang /_rims kyis mi tshugs pa dang /_mtshon gyis mi tshugs par 'gyur ba dang /_chab kyis 'gum pa'i dus bgyid par mi 'gyur ba dang /_zhugs kyis 'gum pa'i dus bgyid par mi 'gyur ba dang /_dus ma lags par 'gum pas 'gum pa'i dus 
[\[138a.6\]]bgyid par mi 'gyur ba lags so/_/gzhan yang yon tan bzhi yongs su 'dzin par 'gyur te/_'gum pa'i dus kyi tshe de bzhin gshegs pa mthong bar 'gyur ba dang /_ngan song rnams su skye bar mi 'gyur ba dang /_ya nga ba ma spangs pas 'gum pa'i dus bgyid par mi 
[\[138a.7\]]'gyur ba dang /_'di nas shi 'phos nas kyang 'jig rten gyi khams bde ba can du skye bar 'gyur ba lags so/_/bcom ldan 'das bdag gis dran lags te/_'di nas bskal pa gang gA'i klung bcu'i bye ma snyed dag gi snga rol gyi yang ches snga rol na de bzhin gshegs pa 
[\[138b\]]
[\[138b.1\]]man dA ra ba'i bsung zhes bgyi ba byung ste/_de na bdag khyim par gyur pas 'di bzung nas bskal pa bzhi khri'i 'khor ba phyir bsnyil lags so/_/bdag gis snying po 'di bton pas byang chub sems dpa'i rnam par thar pa/_rgyal ba thams cad kyi snying rje 'jug pa ye shes 
[\[138b.2\]]kyi snying po zhes bgyi ba thob lags so/_/gang dag bcing bas bcings pa rnams dang /_gang dag bcing ba la thug pa rnams dang /_chab dang /_zhugs dang /_sdug bsngal rnam pa sna tshogs kyis nyen pa'i sems can thams cad la bdag gi snying po 'dis gnas dang 
[\[138b.3\]]bskyab pa dang skyabs dang dpung gnyen bgyi'o/_/gnod sbyin dang /_srin po sdang ba rnams kyang snying po 'dis bkug la byams pa'i sems dang snying rje'i sems su bgyi ste/_bla na med pa yang dag par rdzogs pa'i byang chub la dgod par bgyi'o/_/bcom ldan 'das bdag 
[\[138b.4\]]gi snying po 'di ni de ltar rdzu 'phrul che ba lags so/_/lan cig brjod pas rtsa ba'i ltung ba bzhi po dag kyang byang bar 'gyur/_mtshams ma mchis pa lnga po dag kyang ma lus par 'byang bar 'gyur na/_ji skad bshad pa bzhin du nan tan bgyid pa lta smos kyang ci 'tshal/_de dag 
[\[138b.5\]]ni sangs rgyas bye ba khrag khrig 'bum phrag du ma la dge ba'i rtsa ba bskyed bar 'gyur ba lags na/_bzlas brjod bgyid pa dang /_sgrub pa lta smos kyang ci 'tshal te bsam pa thams cad yid bzhin du yongs su rdzogs par bgyi'o/_/su zhig bdag gi slad du tshes bcu bzhi'am bco 
[\[138b.6\]]lnga la smyung ba bgyis na/_de bskal pa bzhi khri'i 'khor ba bsnyil bar 'gyur ba lags so/_/bcom ldan 'das bdag gi ming 'dzin pa ni don mchis te sangs rgyas bye ba phrag 'bum gyi bas lhag lags so/_/bdag gi ming 'dzin pa'i sems can thams cad ni phyir mi ldog pa nyid 
[\[138b.7\]]la gnas par 'gyur/_bro nad thams cad las yongs su thar bar 'gyur/_sgrib pa thams cad dang /_lus dang ngag dang yid kyi nyes par spyod pa thams cad las yongs su thar bar 'gyur ba lags so/_/gang la la zhig cho ga bzhin du sbyor ba bgyid na de dag gi sug par sangs 
[\[139a\]]
[\[139a.1\]]rgyas kyi byang chub thob pa lags so/_/bcom ldan 'das kyis bka' stsal pa/_rigs kyi bu khyod sems can thams cad la de ltar snying rje che ba legs so legs so/_/rigs kyi bu thabs 'dis sems can thams cad bla na med pa yang dag par rdzogs pa'i byang chub la dgod 
[\[139a.2\]]par nus te/_/kyang snying po 'di gzung zhing rjes su yi rang ba byas kyis rigs kyi bu khyod smros shig_/de nas byang chub sems dpa' sems dpa' chen po 'phags pa spyan ras gzigs dbang phyug stan las langs te bla gos phrag pa gcig tu gzar nas/_bcom ldan 'das 
[\[139a.3\]]kyi zhabs la mgo bos phyag 'tshal te snying po 'di smras so/_/na mo rat+na tra yA ya/_na ma Ar+ya dz+nyA na sA ga ra bai ro tsa na byu ha rA dzA ya/_ta thA ga tA ya/_aR+ha te/_samyak+saM bud d+hA ya/_na maHsarba ta thA ga te b+h+yaH/_ar ha ta b+h+yaHsamyak+sa m+bud+d+he b+h+yaH/_na ma Ar+ya a ba lo ki te shwa 
[\[139a.4\]]rA ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_oM d+ha ra d+ha ra/_d+hi ri d+hi ri/_d+hu ru d+hu ru/_iT+Te baT+Te/_tsa le tsa le/_pra tsa le pra tsa le/_ku su me/_ku su ma/_ba re/_i li mi li/_tsi ti dz+wa la ma pa na ya swA hA/_'di'i cho ga ni sgrub mi dgos par las 
[\[139a.5\]]thams cad byed de/_rims nyin gcig pa dang /_nyin gnyis pa dang /_nyin gsum pa dang /_nyin bzhi pa dang /_'byung po dang /_mkha' 'gro ma dang /_'dre dang lus srul po dang /_brjed byed dang /_lba ba dang /_'bras kyi phreng ba dang /_bas lngags la sogs pa 
[\[139a.6\]]dang /_dug dang /_phol mig dang /_g.yan pa la sogs pa la 'jim pa la bsngags te bsku'o/_/lan bdun bzlas brjod bgyis na las kyi sgrib pa sbyang bar bgyi'o/_/byis pa gdon gyis zin pa la ni 'bru mar ro/_/rna ba bro 'tshal ba la ni ru rta dang 'bru mar ro/_/sna bro 
[\[139a.7\]]'tshal ba la gro ba btags na des zhi bar 'gyur ro/_/bro nad thams cad la yang sbyar bar bgyis te bklags pas 'grub bo/_/'phags pa spyan ras gzigs dbang phyug zhal bcu gcig pa zhes bya ba'i gzungs rdzogs [{]s+ho[,]so[}]//_//rgya gar gyi mkhan po shI len+d+ra bo d+hi dang /_
[\[139b\]]
[\[139b.1\]]zhu chen gyi lots+tsha ba ban+de ye shes sdes bsgyur cing zhus te gtan la phab pa//[ {D694}]@#/_/rgya gar skad du/_Ar+ya mu kha da shai ka bid+yA man+t+ra hr-i da ya nA ma d+hA ra NI/_bod skad du/_'phags pa zhal bcu gcig pa'i rig sngags kyi snying 
[\[139b.2\]]po zhes bya ba'i gzungs/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das mnyan yod na 'od ma'i myu gu'i dkyil 'khor na dge slong gi dge 'dun chen po stong nyis brgya lnga bcu dang /_byang chub 
[\[139b.3\]]sems dpa' sems dpa' chen po tshad med grangs med pa dang thabs cig tu bzhugs te/_byang chub sems dpa' byams pa ni gtso bor gyur to/_/gzhan yang de'i tshe bcom ldan 'das dge slong dang /_dge slong ma dang /_dge bsnyen dang /_dge bsnyen ma tshad med pa snyed dang /_
[\[139b.4\]]lha dang klu dang /_gnod sbyin dang dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_grul bum dang /_sha za dang /_mi dang /_mi ma yin pa la sogs pa'i 'khor mang po dag gis yongs su bskor nas mchod cing rim gror byas/_
[\[139b.5\]]bkur stir byas/_bla mar byas te gsang sngags brjod pa la chos ston par mdzad do/_/de nas byang chub sems dpa' sems dpa' chen po spyan ras gzigs dbang phyug drang srong rig sngags 'chang bye ba khrag khrig brgya stong tshad med pa dag gis yongs su bskor te/_bcom ldan 
[\[139b.6\]]'das kyi spyan sngar lhags nas bcom ldan 'das kyi zhabs gnyis la mgo bos phyag byas te/_g.yas phyogs su lan gsum bskor ba byas nas/_phyogs gcig tu 'khod de/_bcom ldan 'das la 'di skad ces gsol to/_/bcom ldan 'das bdag la rig sngags kyi snying 
[\[139b.7\]]po gdong bcu gcig pa zhes bgyi ba mthu chen po dang ldan pa/_sangs rgyas bye ba phrag bcu gcig gis gsungs pa mchis te/_deng bdag gis sems can thams cad la sman cing bde bar bgyid pa dang /_bro nad thams cad zhi bar bgyid pa dang /_sdig pa thams cad sbyang ba dang /_
[\[140a\]]
[\[140a.1\]]bkra mi shis pa thams cad bzlog par bgyi ba dang /_rmi lam ngan pa thams cad dgag pa dang /_dus ma lags par 'gum pa thams cad bzlog pa dang /_ngan sems can rnams gdul zhing dang ba thob par bgyi ba dang /_mya ngan gyi sdug bsngal dang ldan pa dag 
[\[140a.2\]]bde ba thob par bgyi ba dang /_'khon dang bcas pa rnams 'dum par bgyi ba dang /_bdud dang gdon bgegs rnams zhi bar bgyi ba dang sems kyi smon pa rnams mngon par 'grub par bgyi ba'i slad du bshad par bgyi'o/_/bcom ldan 'das bdag gis ni 'jig rten lha dang bcas 
[\[140a.3\]]pa/_bdud dang bcas pa/_tshangs pa dang bcas pa/_dge sbyong dang bram zer bcas pa la sogs pa la gang gis kyang rig sngags 'dis bsrung bar bgyis pa dang /_'di len pa dang /_'dzin pa dang /_klog pa dang /_'don pa dang /_yi ger bris nas spel bar bgyid pa de dag 
[\[140a.4\]]la bgegs bgyid pa dang /_bdud kyi bar chad dang /_mtshon cha dang dbyig pa dang dug dang /_byad stems thams cad kyis gnod pa bgyid par 'gyur ba ma lags so/_/bdag gis rig sngags 'di gnas pa'i phyogs su ring yang rung nye yang rung ste/_ci tsam du mtshams bkum pa las 'das 
[\[140a.5\]]nas gnod pa bgyid du mchi ba ma mthong lags te/_sdig pa'i las nges par rnam par smin par gyur pa ni ma gtogs lags so/_/bcom ldan 'das des dngos po 'di nges par de lta bu lags par rig par bgyis nas mngon par yid ches pas blang bar bgyi'o/_/rnam par 
[\[140a.6\]]rtog pa ni mi bgyi'o/_/de ltar bgyis na gdon bgegs thams cad thag ring du spong bas nye bar mchi zhing glags rnyed par mi 'gyur lags so/_/rig sngags kyi snying po 'di ni sangs rgyas thams cad kyis mtshungs par bsngags pa brjod cing mtshungs par rjes su thugs rangs par 
[\[140a.7\]]mdzad pa lags so/_/de bzhin gshegs pa thams cad kyis dgongs shing yongs su bsrung ba mdzad pa lags so/_/bcom ldan 'das bdag gis mngon par dran lags te/_bskal pa gang gA'i klung gi bye ma snyed kyi sngon rol na/_de bzhin gshegs pa dgra bcom 
[\[140b\]]
[\[140b.1\]]pa yang dag par rdzogs pa'i sangs rgyas pad+ma brgya'i spyan thogs pa mi mnga' ba'i gtsug tor yon tan rab tu rgyas pa'i 'od zer gyi rgyal po zhes bgyi ba 'jig rten du byung ste/_bdag de'i tshe drang srong du gyur pas bcom ldan 'das de las rig sngags 'di mnos lags te/_rig 
[\[140b.2\]]sngags 'di thob pa'i tshe phyogs bcu'i sangs rgyas rnams kyang mthong bar gyur/_mi skye ba'i chos kyi bzod pa yang thob par gyur pas rig sngags 'di mthu chen po dang ldan par rig par bgyi lags so/_/de lta bas na yongs su dad pa dang ldan pa'i rigs kyi bu'am rigs kyi 
[\[140b.3\]]bu mo la sogs pa dag gis rig sngags 'di len pa dang /_'dzin pa dang /_klog pa dang /_'don par 'tshal na/_gus pas sems rtse gcig tu dran pas bcangs te/_rtag par nang par langs nas chos bzhin du yongs su dag par bgyis te/_rig sngags 'di lan 
[\[140b.4\]]brgya rtsa brgyad bzlas brjod bgyis na tshe 'di nyid la phan yon rnam pa bcu thob par 'gyur ba lags so/_/bcu gang zhe na/_rtag par lus la bro nad ma mchis par 'gyur ba dang /_rtag par phyogs bcu'i sangs rgyas rnams kyis yongs su gzung bar 'gyur ba dang /_nor 
[\[140b.5\]]dang /_rin po che dang gos dang /_zas bas pa ma mchis pa dag la longs spyod par 'gyur ba dang /_dgra thams cad thul cing 'jigs pa ma mchis par 'gyur ba dang /_ya rabs btsun pa rnams kyis bkur zhing gsong por smra bar 'gyur ba dang /_dug dang 'dre gdon 
[\[140b.6\]]gyis mi tshugs shing gnod pa bgyid par mi 'gyur ba dang /_mtshon cha dang /_dbyig pa thams cad kyis gnod pa bgyid par mi 'gyur ba dang /_chab kyis 'gum pa'i dus bgyid par mi 'gyur ba dang /_zhugs kyis 'gum pa'i dus bgyid par mi 'gyur ba dang /_dus ma 
[\[140b.7\]]lags par 'gum pa'i dus bgyid par mi 'gyur ba dag lags so/_/gzhan yang yon tan gyi sman yon rnam pa bzhi thob par 'gyur te/_'gum pa'i dus kyi tshe sangs rgyas rnams mthong bar 'gyur ba dang /_nam yang ngan 'gro rnams su ltung bar mi 'gyur ba dang /_ya nga 
[\[141a\]]
[\[141a.1\]]ba ma spangs pas 'gum pa'i dus bgyid par mi 'gyur ba dang /_'jig rten gyi khams bde ba can du skye bar 'gyur ba dag lags so/_/bcom ldan 'das bdag gis mngon par dran lags te/_'di nas bskal pa gang gA'i klung bcu'i bye ma snyed dag gi snga rol 
[\[141a.2\]]gyi yang ches snga rol na/_de bzhin gshegs pa dgra bcom pa yang dag par rdzogs pa'i sangs rgyas man dA ra ba'i dri bsung zhes bgyi ba 'jig rten du byung ste/_de'i tshe bdag khyim bdag chen po zhig tu gyur bas/_sangs rgyas de la rig sngags 'di mnos lags te/_rig sngags 
[\[141a.3\]]'di thob ma thag tu bskal pa bzhi khri'i 'khor ba bsnyil lags so/_/rig sngags 'di klog pa dang /_'dzin pa dag gis gzhan yang sangs rgyas rnams kyi thugs rje chen po'i ye shes kyi snying po dang /_byang chub sems dpa' thams cad kyi rnam par thar ba'i chos kyi sgo thob par 'gyur te/_
[\[141a.4\]]de'i mthu stobs kyi dbang gis gang dag btson ra dam por chud pa dang /_btson char stsal ba dang /_dgum pa la thugs pa dang /_chab dang /_zhugs dang /_rlung dang chom rkun dang /_dug dang byad stems dang mi dang /_mi ma lags pa la sogs pa'i sdug bsngal rnam pa sna 
[\[141a.5\]]tshogs kyi bgegs thams cad las yongs su skyob par bgyid pa lags so/_/bdag ni 'di'i dbang gis sems can thams cad kyi gnas dang skyabs dang /_yongs su skyob pa dang /_yongs su bsrung ba dang /_dbugs 'byin pa dang /_gling dang khang khyim du gyur pa lags 
[\[141a.6\]]so/_/rig sngags 'di'i mthus gnod sbyin dang /_srin po ma rungs pa la sogs pa thams cad yongs su bsdus shing bzung nas sngar byams pa'i sems dang snying rje'i sems bskyed du stsal nas/_de'i rjes la bla na ma mchis pa yang dag par rdzogs pa'i byang chub la dgod par 
[\[141a.7\]]bgyis lags so/_/bcom ldan 'das bdag gi rig sngags 'di'i gzi byin chen po'i mthu dang ldan pas/_gang la la zhig gis lan cig tsam bzlas brjod bgyis pa na yang rtsa ba'i ltung ba bzhi dang /_mtshams ma mchis pa lnga ma lus par yongs su 'byang bar 'gyur na/_ji 
[\[141b\]]
[\[141b.1\]]skad bstan pa bzhin du sgrub pa lta smos kyang ci 'tshal lags/_gang dag sangs rgyas bye ba khrag khrig brgya stong du ma las dge ba'i rtsa ba skrun pa rnams kyis deng gdod rig sngags 'di thos par gyur pa lags na/_len pa dang 'dzin pa dang /_ji skad bstan pa bzhin du sgrub pa lta smos kyang 
[\[141b.2\]]ci 'tshal lags/_gang la la zhig gis gdugs mtshan du rig sngags 'di klog pa dang /_'don pa dang /_'dzin par bgyid na/_bdag gis de dag gi smon pa ci mchis pa yid bzhin du 'grub par bgyid lags so/_/gang la la zhig gis zla ba phyed cing tshes bcu 
[\[141b.3\]]bzhi'am bco lnga la smyung ba bgyis te/_sdom pa yang dag par blangs nas chos bzhin du yongs su dag par bgyis te/_sems rtse gcig tu bdag rjes su dran par bgyis nas rig sngags 'di bzlas brjod bgyis na bskal pa bzhi khri'i 'khor ba bsnyil bar 'gyur lags 
[\[141b.4\]]so/_/bcom ldan 'das bdag ni rig sngags 'di'i dbang gis ming btsun zhing thos par dka' bar 'gyur lags te/_gang la la zhig gis sangs rgyas bye ba khrag khrig brgya stong du ma'i mtshan nas brjod cing yid la bsams pa dang /_gzhan yang 'ga' zhig gis skad 
[\[141b.5\]]cig gcig tsam du bsam pa thag pa nas/_bdag gi ming nas brjod cing rjes su dran par gyur na de gnyis kyi yon tan mnyam zhing mtshungs lags so/_/bdag gi ming nas brjod pa de dag thams cad kyang phyir mi ldog pa'i sa 'thob par 'gyur/_bro nad thams cad dang bral bar 
[\[141b.6\]]'gyur/_sgrib pa thams cad dang 'jigs pa thams cad las thar bar 'gyur/_lus dang ngag dang yid kyi nongs pa zhu byang bar 'gyur na bdag gis bstan pa'i rig sngags 'di len pa dang /_'dzin pa dang /_klog pa dang /_'don pa dang /_ci skad bstan pa bzhin du 
[\[141b.7\]]sgrub pa lta smos kyang ci 'tshal lags te/_gang zag de dag ni bla na ma mchis pa'i byang chub lag mthil na mchis pa bzhin du khong du chud cing legs par 'gyur bar rig par bgyi lags so/_/de nas bcom ldan 'das kyis byang chub sems dpa' spyan ras gzigs 
[\[142a\]]
[\[142a.1\]]dbang phyug la legs so legs so zhes bsngags pa brjod nas/_rigs kyi bu khyod kyis sems can thams cad la de lta bu'i byams pa dang snying rje'i bsam pa bskyed nas/_rig sngags chen po 'di rnam par phye ste bstan pa yin pas khyod thabs 'di'i dbang gis 
[\[142a.2\]]sems can thams cad kyi nad kyi sdug bsngal dang /_sgrib pa dang bgegs dang 'jigs pa dang lus dang ngag dang /_yid kyi nyes pa las yongs su skyob cing thar bar byas nas sems can thams cad bla na med pa yang dag par rdzogs pa'i byang chub kyi bar la rnam par 'jog pa 
[\[142a.3\]]yin te/_rigs kyi bu nga yang rjes su yi rangs nas khyod kyi rig sngags yongs su bzung nas khyod kyis smros shig_/de nas byang chub sems dpa' sems dpa' chen po spyan ras gzigs dbang phyug stan las langs te/_bla gos phrag pa gcig tu gzar nas pus mo g.yas pa'i 
[\[142a.4\]]lha nga sa la btsugs te/_bcom ldan 'das la 'di skad ces gsol to/_/rig sngags 'di 'don pa gang lags pa des 'di skad du dkon mchog gsum la gus par phyag 'tshal lo/_/'phags pa de bzhin gshegs pa ye shes rgya mtsho rnam par snang mdzad bkod pa'i 
[\[142a.5\]]rgyal po la gus par phyag 'tshal lo/_/de bzhin gshegs pa dgra bcom pa yang dag par rdzogs pa'i sangs rgyas thams cad la gus par phyag 'tshal lo/_/byang chub sems dpa' sems dpa' chen po 'phags pa spyan ras gzigs dbang phyug thugs rje chen po dang ldan 
[\[142a.6\]]pa la gus par phyag 'tshal lo zhes brjod par bgyi lags so/_/tad+ya thA/_oM d+ha ra d+ha ra/_d+hi ri d+hi ri/_d+hu ru d+hu ru/_iT+Te/_baT+Te/_tsa le tsa le/_pra tsa le pra tsa le/_ku su me/_ku su ma/_ba re/_i li mi li/_tsi ti tsi ti/_dz+wa la ma pa na ya/_shud+d+ha tA swA hA/_ma 
[\[142a.7\]]hA kA ru Ni kA ya swA hA/_bcom ldan 'das 'di rtsa ba'i rig sngags lags te/_gang la la zhig gis rjes su dran zhing bzlas brjod bgyis na gong du bstan pa lta bu'i yon tan khyad par du 'phags pa dag 'thob par 'gyur lags so/_/dkon mchog gsum la gus par 
[\[142b\]]
[\[142b.1\]]phyag 'tshal lo/_/'phags pa de bzhin gshegs pa ye shes rgya mtsho rnam par snang mdzad bkod pa'i rgyal po la gus par phyag 'tshal lo/_/de bzhin gshegs pa dgra bcom pa yang dag par rdzogs pa'i sangs rgyas thams cad la gus par phyag 'tshal lo/_/byang chub sems 
[\[142b.2\]]dpa' sems dpa' chen po 'phags pa spyan ras gzigs dbang phyug thugs rje chen po dang ldan pa la gus par phyag 'tshal lo/_/tad+ya thA/_ha ha ha ha/_i li mi li/_tsi li pi li/_khi li hi li swA hA/_bcom ldan 'das 'di ni chab dang gos la gdab pa'i sngags 
[\[142b.3\]]lags te/_gang la la zhig dkyil 'khor du 'jug par 'tshal na sngar khrus bgyis te de'i rjes la sngags 'dis chab la lan bdun btab ste/_lus la gtor nas bsang bar bgyi'o/_/gzhan yang sngags 'dis lan bdun btab ste gzod bgo bar bgyi lags so/_/dkon 
[\[142b.4\]]mchog gsum la gus par phyag 'tshal lo/_/'phags pa de bzhin gshegs pa ye shes rgya mtsho rnam par snang mdzad bkod pa'i rgyal po la gus par phyag 'tshal lo/_/de bzhin gshegs pa dgra bcom pa yang dag par rdzogs pa'i sangs rgyas thams cad la gus 
[\[142b.5\]]par phyag 'tshal lo/_/byang chub sems dpa' sems dpa' chen po 'phags pa spyan ras gzigs dbang phyug thugs rje chen po dang ldan pa la gus par phyag 'tshal lo/_/tad+ya thA/_d+hu ru d+hu ru/_ha ha ha ha swA hA/_bcom ldan 'das 'di ni pog sbos dang /_mar me 
[\[142b.6\]]la gdab pa'i sngags lags te/_dkyil 'khor du zhugs nas pog bsregs te mchod par bgyid pa'i tshe sngar sngags 'di pog spos la lan bdun btab ste/_gdod bsreg par bgyi'o/_/mar me sbar bar 'tshal na yang sngar sngags 'dis 'bru mar la lan bdun btab 
[\[142b.7\]]ste gdod mar me spar bar bgyi lags so/_/dkon mchog gsum la gus par phyag 'tshal lo/_/'phags pa de bzhin gshegs pa ye shes rgya mtsho rnam par snang mdzad bkod pa'i rgyal po la gus par phyag 'tshal lo/_/de bzhin gshegs pa dgra bcom pa yang 
[\[143a\]]
[\[143a.1\]]dag par rdzogs pa'i sangs rgyas thams cad la gus par phyag 'tshal lo/_/byang chub sems dpa' sems dpa' chen po 'phags pa spyan ras gzigs dbang phyug thugs rje chen po dang ldan pa la gus par phyag 'tshal lo/_/tad+ya thA/_si ri si ri/_d+hi ri 
[\[143a.2\]]d+hi ri/_si ri d+hi ri swA hA/_bcom ldan 'das 'di ni me tog dang /_byug spos dang /_phreng ba la gdab pa'i sngags lags te/_dkyil 'khor du zhugs nas/_me tog dang /_byug spos dang /_phreng bdag gis mchod pa bgyid pa'i tshe sngar sngags 'dis me tog la 
[\[143a.3\]]lan bdun btab ste/_sku gzugs la gtor bar bgyi'o/_/gzhan yang sngags 'dis byug spos la lan bdun btab ste sku gzugs la byug par bgyi'o/_/gzhan yang sngags 'dis phreng ba la lan bdun btab ste sku gzugs la brgyan par bgyi lags so/_/dkon 
[\[143a.4\]]mchog gsum la gus par phyag 'tshal lo/_/'phags pa de bzhin gshegs pa ye shes rgya mtsho rnam par snang mdzad bkod pa'i rgyal po la gus par phyag 'tshal lo/_/de bzhin gshegs pa dgra bcom pa yang dag par rdzogs pa'i sangs rgyas thams cad la gus par 
[\[143a.5\]]phyag 'tshal lo/_/byang chub sems dpa' sems dpa' chen po 'phags pa spyan ras gzigs dbang phyug thugs rje chen po dang ldan pa la gus par phyag 'tshal lo/_/tad+ya thA/_sa te sa te/_si ti si ti/_su d+hu su d+hu swA hA/_bcom ldan 'das 'di ni sangs 
[\[143a.6\]]rgyas la mchod cing dbul ba'i zhal zas la gdab pa'i sngags lags te gang la la zhig zhal zas dang /_me tog dang 'bras bu la sogs pas sangs rgyas la mchod pa'i tshe sngar sngags 'di lan nyi shu rtsa gcig bzlas te btab nas de'i rjes la gdod mchod par bgyid lags 
[\[143a.7\]]so/_/dkon mchog gsum la gus par phyag 'tshal lo/_/'phags pa de bzhin gshegs pa ye shes rgya mtsho rnam par snang mdzad bkod pa'i rgyal po la gus par phyag 'tshal lo/_/de bzhin gshegs pa dgra bcom pa yang dag par rdzogs pa'i sangs rgyas thams cad la 
[\[143b\]]
[\[143b.1\]]gus par phyag 'tshal lo/_/byang chub sems dpa' sems dpa' chen po 'phags pa spyan ras gzigs dbang phyug thugs rje chen po dang ldan pa la gus par phyag 'tshal lo/_/tad+ya thA/_ma si ta si/_tsa le tsa le/_hu ru hu ru/_tsu ru tsu ru/_su ru su ru/_mu ru mu ru swA hA/_
[\[143b.2\]]bcom ldan 'das 'di ni yam shing la gdab pa'i sngags lags te gal te la la zhig gong du bstan pa'i rtsa ba'i rig sngags kyis bgyi ba mchis te sngar sngags 'di me tog sha ta'i shing la lan cig gdab par bgyi'o/_/zhugs 'bud par 'tshal na logs shig tu me tog sha ta'i 
[\[143b.3\]]shing blangs nas dum bu sum cur gtubs te/_zho dang mar dang sbrang rtsi'i nang du sbangs nas/_zhag lon par bgyis te gdugs re dum bu re re blangs nas sngags lan re btab ste zhugs kyi nang du dor bar bgyi'o/_/de dag thams cad bas par bsregs nas de'i rjes la gdod bgyi ba ci 
[\[143b.4\]]mchis pa bgyi lags so/_/dkon mchog gsum la gus par phyag 'tshal lo/_/'phags pa de bzhin gshegs pa ye shes rgya mtsho rnam par snang mdzad bkod pa'i rgyal po la gus par phyag 'tshal lo/_/de bzhin gshegs pa dgra bcom pa yang dag par rdzogs pa'i 
[\[143b.5\]]sangs rgyas thams cad la gus par phyag 'tshal lo/_/byang chub sems dpa' sems dpa' chen po 'phags pa spyan ras gzigs dbang phyug thugs rje chen po dang ldan pa la gus par phyag 'tshal lo/_/tad+ya thA/_i li mi li/_bi li ti li/_tsi li hi li swA hA/_bcom 
[\[143b.6\]]ldan 'das 'di ni mtshams dgum pa'i sngags lags te mtshams dgum par 'tshal na sngar sngags 'di chab la lan bdun btab ste phyogs bzhir gtor bar bgyi'o/_/yang na yungs kar ram thal ba gtsang ma la lan bdun sngags kyis btab ste phyogs bzhir gtor na sems 
[\[143b.7\]]kyis nye ring ci tsam dgum pa mtshams su gyur na yongs su bsrung bar 'gyur lags so/_/dkon mchog gsum la gus par phyag 'tshal lo/_/'phags pa de bzhin gshegs pa ye shes rgya mtsho rnam par snang mdzad bkod pa'i rgyal po la gus par phyag 'tshal lo/_/de 
[\[144a\]]
[\[144a.1\]]bzhin gshegs pa dgra bcom pa yang dag par rdzogs pa'i sangs rgyas thams cad la gus par phyag 'tshal lo/_/byang chub sems dpa' sems dpa' chen po 'phags pa spyan ras gzigs dbang phyug thugs rje chen po dang ldan pa la gus par phyag 'tshal 
[\[144a.2\]]lo/_/tad+ya thA/_bi Te bi Te/_ti Te ti Te/_tsi Te tsi Te/_biT+Te biT+Te/_ka tsa ka tsa/_b+ha ga bA na/_Ar+yA ba lo ki te shwa rA ya/_sa b+ha sa b+ha sa b+ha naM swA hA/_bcom ldan 'das 'di ni bdag slar rang gi gnas su mchi bar bskul ba'i sngags lags te/_bgyi ba ci mchis pa bgyis 
[\[144a.3\]]lags nas bdag slar rang gi gnas su mchi bar bskul ba'i tshe sngags 'dis chab la lan bdun sngags kyis btab ste phyogs bzhir gtor na bdag slar mchi bar 'gyur lags so/_/bcom ldan 'das rig sngags 'di ni dngos grub mngon du ma gyur lags kyis kyang las su bgyi 
[\[144a.4\]]ba rnam pa sna tshogs bgyid pas sems rtse gcig tu bzlas brjod bgyis na smon pa rnams mi 'grub pa gang yang ma mchis lags so/_/gang zhig myos nad gdugs re re lan re ldang ba'am/_gdugs gnyis shing lan re ldang ba'am/_gdugs gsum zhing lan re ldang 
[\[144a.5\]]ba'am/_gdugs bzhi zhing lan re ldang ba'am/_gdon 'byung pos bgyis pa'am/_mkha' 'gro mas bgyis pa'am/_sha zas bgyis pa'am/_lus srul pos bgyis pa'am/_smyo byed kyis bgyis pa'am/_brjed byed kyis bgyis pa'am/_'dre gdon ma rungs pa 
[\[144a.6\]]rnam pa sna tshogs kyis bgyis pa yang rung ste/_nad pa de dag la sngags 'dis lan brgya rtsa brgyad btab na 'tsho bar 'gyur lags so/_/gal te sgrib pa lci ba zhig lags na/_tshon sna lnga'i skud pa la sngags lan re bzla zhing re re mdud de brgya rtsa brgyad tshang bar bgyis nas 
[\[144a.7\]]nad pa'i mgul pa'am/_dpung pa la btags na kha na ma tho ba'i sgrib ba zhu byang zhing bro nad kyang sos par 'gyur lags so/_/gal te skrangs pa dang /_'bras kyi phreng ba dang /_shu ba dang phol mig dang /_rma 'dzag pa dang /_g.yan pa la sogs pa'i nad ma rungs pa rnam 
[\[144b\]]
[\[144b.1\]]pa sna tshogs kyis bro 'tshal bar gyur tam ral gri dang /_mda' dang /_mdung la sogs pa phog ste smyos par gyur tam/_sbrul dang /_sdig pa dang /_rtsangs pa dang /_bung ba dang /_gdug pa la sogs pas zin par gyur na/_sngags 'dis lan bdun bzlas te btab 
[\[144b.2\]]nas sos par 'gyur lags so/_/gal te sgrib pa lci ba zhig lags na/_dog sa ser po'i 'jim pa la lan bdun sngags kyis btab ste bro 'tshal ba'i dmigs su byugs na sel bar 'gyur lags so/_/gal te rlung nad na ba'am phyogs gcig pa langs par gyur tam 
[\[144b.3\]]rna ba 'on pa'am sna 'tshubs pa'am rlung gis zin pa'i nad la sogs pas bro 'tshal bar gyur na/_sems rtse gcig tu sngags 'di bzlas brjod bgyis nas nad pa de dag la lan brgya rtsa brgyad sngags kyis btab na nad sos par 'gyur lags so/_/gal te sgrib pa lci ba zhig 
[\[144b.4\]]lags na 'bru mar dang /_chab mar dang gro dang /_ru rta rnams bskol te sngags lan bdun btab nas lus la bskus sam rna ba dang snar blugs sam 'tshal du stsal na bro nad sos par 'gyur lags so/_/gzhan yang bro nad gzhan rnam pa sna tshogs kyis bro 'tshal bar gyur na/_
[\[144b.5\]]sems rtse gcig tu sngags 'di gdab par bgyi'o/_/yang na bdag nyid kyis bzlas brjod bgyis na 'tsho bar 'gyur lags so/_/gal te rig sngags 'di bsgrub par 'tshal na/_sngar sra zhing 'phan skyon ma mchis pa'i tsan+dan dkar po las byang chub sems dpa' spyan 
[\[144b.6\]]ras gzigs dbang phyug gi gzugs srid du mtho phyed dang do mchis pa/_sug pa lag pa g.yon pa na pad+ma le brgan dang ril ba thogs pa lag pa g.yas pa brkyang nas bgrang phreng thogs shing /_'jigs pa ma mchis pa stsol ba'i lag tu ston pa gdong bcu gcig par 
[\[144b.7\]]bgyis te mdun gyi gdong gsum ni byams pa dang snying rje dang bcas pa'i mtshan dang ldan par bgyi'o/_/g.yon phyogs kyi gdong gsum ni khro bo'i mtshan can du bgyi'o/_/g.yas phyogs kyi gdong gsum ni mche ba dkar po gyen du 'byung ba'i mtshan can du bgyi'o/_/
[\[145a\]]
[\[145a.1\]]rgyab kyi gdong gcig ni khro gtum che zhing rab tu dkon pa'i mtshan can du bgyi'o/_/spyi bo'i gdong gcig ni sangs rgyas kyi zhal kyi gzugs can du bgyi'o/_/mgo rgyan de dag thams cad kyi nang na yang sangs rgyas kyi sku bzhugs par bgyi'o/_/byang chub sems 
[\[145a.2\]]dpa' spyan ras gzigs dbang phyug de'i lus ni do shal la sogs pa rgyan rnam pa sna tshogs dang ldan par bgyi'o/_/gzugs bgyis lags nas smon pa rnams grub par 'tshal ba gang lags pa des gos sar pa gtsang ma bgos te smyung ba bgyis nas sdom pa yang dag par blangs te 
[\[145a.3\]]zla ba dkar po yar gyi ngo tshes gcig nas tshes brgyad kyi bar du gdugs gcig la dus gsum du sngags 'di lan brgya rtsa brgyad dam yang na dpag tu ma mchis par bzlas brjod bgyi'o/_/de slan chad gnas dben pa zhig tu stan gtsang ma bting ste byang chub sems dpa' spyan ras gzigs 
[\[145a.4\]]dbang phyug gi gzugs bgyis pa bzhag nas kha nub phyogs su bstan te nyams kyis ci 'byor pa'i bza' ba dang btung ba dag gis mchod nas a ga ru dang du ru ska 'ba' zhig gis bsreg par bgyi'o/_/rnal 'byor ba de 'bru phye dang 'o ma'i zas 'tshal nas snga ma bzhin du bzlas brjod bgyis 
[\[145a.5\]]te gdugs gsum pa la thug pa'i bar du bgyi'o/_/de slan chad mchod pa'i yo byad bshams pa yang snga ma bas ches khyad par du 'phags par bgyi'o/_/rnal 'byor pa de zas dkar gsum po 'di lta ste/_'o ma dang zho dang /_'bras chan 'ba' zhig 'tshal bar bgyi'o/_/byang 
[\[145a.6\]]chub kyi shing blangs nas gzugs de'i mdun du zhugs spar bar bya'o/_/gzhan yang shing de blangs nas dum bu stong rtsa brgyad du gtubs te du ru ska'i mar gyi nang du spangs nas gdugs gcig la dum bu gcig blangs te/_sngags lan re bzlas nas zhugs kyi nang du dor bar bgyi zhing 
[\[145a.7\]]thams cad bas par gyur na de'i tshe sa chen po rnams rab tu g.yo bar 'gyur la de'i dbang gis sku gzugs bgyis pa de yang rab tu g.yo zhing nang gi gong na mchis pa'i gdong gi kha nas sgra byung nas rnal 'byor pa de la 'di skad du rigs kyi bu legs so legs so/_/khyod kyis 'di 
[\[145b\]]
[\[145b.1\]]ltar nan tan brtson 'grus kyis smon pa rnams yongs su gnyer bas bdag gis khyod kyi smon pa yongs su rdzogs par bgyi'o/_/khyod 'di nas nam mkha' la 'phur te 'gro ba'am/_yang na khyod rgyu zhing 'gro ba la thogs pa med pa'am/_yang na drang srong rig 'dzin gyi rgyal po 
[\[145b.2\]]byed par 'gyur ba'am/_yang na bdag ci lta ba bzhin du rang dbang thogs pa med pa nyid du bya'o zhes bsngags pa brjod par 'gyur lags so/_/gzhan yang rnal 'byor pas zla ba dkar po yar gyi ngo tshes [{]bcwa [,]bco [}]lnga la byang chub sems dpa' spyan ras gzigs dbang phyug 
[\[145b.3\]]gi gzugs gdong bcu gcig pa de sangs rgyas kyi ring bsrel dang bcas pa'i mchod rten gyi nang du bzhag ste/_gos sar pa gtsang ma bgos la gso sbyong dang sdom pa yang dag par blangs te gdugs mtshan gcig la rab tu smyung bar bgyis nas/_su ma na'i me tog stong 
[\[145b.4\]]rtsa brgyad blangs te/_me tog re re blangs nas sngags lan re btab ste/_thams cad bas pa'i bar du bgyis na de'i tshe gzugs bgyis pa de'i mdun du gdong gcig gi kha nas 'brug sgra lta bu'i sgra byung bar gyur la/_de'i dbang gis sa chen po yang rab tu g.yo bar gyur 
[\[145b.5\]]pas rnal 'byor pas de'i tshe rang gi sems bde bar bzhag nas skrag cing 'jigs pa mi bskyed par rig sngags dang /_smon cing sgrub pa gang lags pa 'ba' zhig rjes su dran par bgyis te/_'di skad du byang chub sems dpa' sems dpa' chen po 'phags pa 
[\[145b.6\]]spyan ras gzigs dbang phyug thugs rje chen po dang ldan pa la gus par phyag 'tshal lo/_/bdag nam zhig na sems can thams cad kyi mgon dang skyabs su gyur nas sems can thams cad kyi sems kyi smon pa rnams yongs su bskong bar 'gyur zhes brjod par gyur na/_
[\[145b.7\]]de'i tshe spyan ras gzigs dbang phyug gis ci ltar smon pa rnams stsol bar 'gyur te/_smon pa rnams stsol ba'i tshe lha dang klu la sogs pa gang gis kyang bar chad dang bgegs bgyid par mi 'gyur lags so/_/gzhan yang rnal 'byor pas zla ba la gza' zhugs pa'i tshe chab 
[\[146a\]]
[\[146a.1\]]mar srang gcig blangs te/_dngul gyi snod kyi nang du stsal nas gzugs bgyis pa'i mdun du bzhag ste/_sngags 'dis bzlas brjod bgyis na zla ba yang snga ma kho na bzhin du skyabs 'og tu gyur pas de nas blangs te 'tshal na lus kyi bro nad rnams mi 'byang ba gang yang ma mchis 
[\[146a.2\]]lags so/_/gzhan yang rnal 'byor pas ldong ros dang gi wang cha mnyam par bgyis te/_gzugs bgyis pa de'i mdun du bzhag nas sngags 'di lan stong rtsa brgyad bzlas te chab kyis sbrus nas dpral ba la thig le bgyis na/_don rnam pa gsum 'grub par 'gyur lags so/_/
[\[146a.3\]]sngar bstan pa bzhin du chab dron po dang sbyar te khrus bgyis na bgegs thams cad dang bro nad ma rungs pa thams cad bsal zhing 'byang bar 'gyur lags so/_/gzhan yang gal te pha rol gyi dmag tshogs kyis g.yul 'phrog par gyur na/_a+yan ci dmar rtsi 'bras bu cig blangs te sngags 
[\[146a.4\]]'di lan brgya rtsa brgyad kyis btab nas/_gzugs bgyis pa de'i g.yon phyogs kyi khro bo'i gdong la byugs te/_dgra'i phyogs su kha bstan na dgra'i dmag tshogs rnams drung du mchi bar mi 'gyur lags so/_/gzhan yang gal te yul phyogs su mi dang phyugs la rims nad byung bar 
[\[146a.5\]]gyur na/_gzugs bgyis pa de'i mdun du shing shug pa'i zhugs bus la gzhan yang shing de blangs nas dum bu stong rtsa brgyad du gtubs te dum bu gcig blangs nas yungs 'bru'i mar gyis bskus te/_sngags lan re bzlas nas zhugs kyi nang du dor bar bgyi zhing thams cad bas pa'i 
[\[146a.6\]]bar du bgyi'o/_/gzhan yang skud pa dmar po las mdud pa bdun mdud de mdud pa lan re mdud cing sngags lan re bzlas nas nang gi gong na mchis pa'i gdong gi spyi bo la btags na rims nad thams cad rab tu zhi bar 'gyur te/_rims nad zhi nas sngags thag kyang dgrol bar 
[\[146a.7\]]'gyur lags so/_/gzhan yang blo bur du mkha' 'gro ma dang /_'byung po la sogs pa'i gdon gyis zin te bro 'tshal bar gyur na/_skud pa dkar po la sngags mdud nyi shu rtsa gcig mdud de sngags lan re bzla zhing mdud pa re re mdud nas mdun gyi byams pa dang snying rje dang 
[\[146b\]]
[\[146b.1\]]ldan pa'i gdong gi spyi bo la btags nas zhag lon te slar bkrol nas nad pa'i mgul du btags na bro nad sos par 'gyur lags so/_/gal te las kyi sgrib pa lci ba zhig lags te sos par ma gyur na sngags thag de blangs nas yang lan brgya rtsa brgyad sngags kyis btab ste snga ma'i 
[\[146b.2\]]gzugs kyi spyi bo la btags nas/_zhag lon te slar bkrol nas nad pa'i mgul du btags na nges par 'tsho bar 'gyur lags so/_/gzhan yang gang la la zhig bro nad rgyun rims kyis btab nas sdug bsngal zhing sos par ma gyur tam/_'dre gdon ma rungs pa khyim du 
[\[146b.3\]]zhugs par gyur na/_hun lug thang 'brum bu brgya rtsa brgyad blangs te gzugs bgyis pa de'i mdun du 'brum bu re re blangs la sngags lan re btab nas zhugs kyi nang du dor bar bgyi zhing thams cad pas pa'i bar du bgyi'o/_/gzhan yang skud pa dkar po la sngags mdud nyi shu rtsa 
[\[146b.4\]]gcig mdud de sngags lan re bzla zhing mdud pa re re mdud nas/_mdun gyi byams pa dang snying rje dang ldan pa'i gdong gi spyi bo la btags nas zhag lon te slar bkrol nas nad pa'i mgul du btags na bro nad rnams 'byang zhing gdon bgegs ma rungs pa rnams 'byer zhing 'gyes 
[\[146b.5\]]par 'gyur lags so/_/gzhan yang mi mdza' bdag gis glags btsal bar gyur tam/_'thab cing rtsod pa dang /_byad stems kyis gnod pa bgyid par gyur na me tog dang pog spos la sogs pa sna tshogs kyis gzugs bgyis pa de la mchod cing bi na ya ka'i gzugs 
[\[146b.6\]]kyi mdun du zhugs sbar nas/_'un te'i 'bras bu 'brum bu brgya rtsa brgyad blangs te sngags lan re btab nas zhugs kyi nang du dor bar bgyi'o/_/gzhan yang skud pa dkar po la mdud pa brgya rtsa brgyad mdud de/_sngags lan re bzla zhing mdud pa re re mdud nas gzugs de'i g.yon phyogs kyi 
[\[146b.7\]]khro bo'i gdong gi spyi bo la btags nas zhag bzhi lon te slar bkrol la/_skud pa de blangs te mi mdza' ba de'i ming nas brjod de mdud pa re re nas so so tha dad par sbas nas re re la yang sngags lan re bzla zhing re re nas gtubs te thams cad bas pa'i bar du bgyis na/_mi mdza' 
[\[147a\]]
[\[147a.1\]]ba de dag ci bgyi'o 'tshal mi 'byor cing rang nyid skyabs su mchi bar 'gyur lags so/_/gzhan yang gang la la zhig legs pa'i dngos po grub par 'tshal na/_tshon sna lnga'i skud pa la sngags mdud brgya rtsa brgyad mdud de/_sngags lan re bzla zhing mdud pa 
[\[147a.2\]]re re mdud nas/_gzhan yang gzugs bgyis pa'i mdun du sngags lan bdun gyis btab ste/_byams pa dang snying rje dang ldan pa'i gdong gi spyi bo la btags nas zhag lon te slar bkrol nas bdag nyid kyi lus la btags na smon pa rnams yid bzhin du 'grub par 'gyur lags 
[\[147a.3\]]so/_/gzhan yang gang la la zhig sgrib pa'i bgegs dang ldan pas/_legs pa'i dngos po rnams phal cher smon pa yid bzhin du grub par ma gyur tam/_bkra mi shis pa'i dngos po dag dus dus su rgyu ma mchis par langs par gyur na spos chab kyis gzugs bgyis pa de bkru 
[\[147a.4\]]bar bgyi'o/_/gzhan yang chab la lan brgya rtsa brgyad sngags kyis btab ste bi nA ya ka'i gzugs bkru bar bgyi'o/_/gzhan yang chab la lan brgya rtsa brgyad sngags kyis btab ste rang nyid kyi lus la gtor na/_sgrib pa dang bgegs thams cad rang gi ngang gis zhu byang nas/_
[\[147a.5\]]smon pa rnams yid bzhin du 'grub par 'gyur lags so/_/de'i tshe byang chub sems dpa' sems dpa' chen po spyan ras gzigs dbang phyug gis de skad ces smras pa dang /_'khor mang po thams cad kyis mthun par skyes bu chen po legs so legs so/_/sems can thams 
[\[147a.6\]]cad la phan par 'dod pa'i phyir rig sngags 'di smras pas/_bdag cag kyang rjes su yi rang zhing yongs su 'dzin par smon to zhes bsngags pa brjod par gyur to/_/de nas 'khor mang po thams cad dga' mgu rangs par gyur te/_bcom ldan 'das la lan gsum bskor ba byas nas 
[\[147a.7\]]phyag byas te gyes par gyur to/_/'phags pa spyan ras gzigs dbang phyug zhal bcu gcig pa zhes bya ba'i gzungs rdzogs so//_//zhu chen gyi mkhan po lo ts+tsha ba/_bcom ldan 'das kyi ring lugs pa ban+de chos grub kyis rgya'i dpe las bsgyur cing zhus te gtan la phab pa//
[\[147b\]]
[\[147b.1\]{D695}]@#/_/sangs rgyas la phyag 'tshal lo/_/chos la phyag 'tshal lo/_/dge 'dun la phyag 'tshal lo/_/'phags pa spyan ras gzigs kyi dbang po byang chub sems dpa' sems dpa' chen po la phyag 'tshal lo/_/de rnams la phyag 'tshal nas rig pa 'di brjod kyis 
[\[147b.2\]]rig pa 'di bdag la grub par gyur cig_/tad+ya thA/_ha ha ha sa ne ni pa sa ne/_ta pa ta pa ne/_dz+wa la dz+wa la ne/_tsa la tsa la ne/_pUrba yo ga sma ra pad+ma ha stA ya swA hA/_gang gis rig pa 'di bklags pa de tshe rabs brgya stong du skye ba dran par 'gyur te/_'di nas shi 'phos nas kyang 
[\[147b.3\]]bde ba can gyi 'jig rten du skye bar 'gyur ro/_/'phags pa spyan ras gzigs kyi snying po rdzogs so//[{D696}]@#/_/rgya gar skad du/_Ar+ya a ba lo ki te shwa ra nA ma d+hA ra NI/_bod skad du/_'phags pa spyan ras gzigs 
[\[147b.4\]]dbang phyug gi gzungs zhes bya ba/_'phags pa spyan ras gzigs thugs rje chen po dang ldan pa la phyag 'tshal lo/_/'phags pa spyan ras gzigs dbang phyug byams pa'i ngang las snying rje'i shugs kyis byang chub kyi sems rab tu bskyed nas/_pad+ma dang /_nyi ma dang /_zla 
[\[147b.5\]]ba'i gdan la hrIH'i 'phro 'du las zhal gcig pa la phyag bzhi pa/_dang po gnyis thal mo sbyar ba/_g.yas 'og ma na bgrang phreng mu tig dkar po/_g.yon 'og ma na pad+ma dkar po bsnams pa/_sku mdog dkar po zhabs rdzogs pa'i skyil krung bcas pa/_rin po che'i rgyan 
[\[147b.6\]]sna tshogs dang /_rin po che'i dbu rgyan gyis mdzes pa/_ma lha mo drug ma dang /_yab nor bu rin po ches brten pa/_byang chub sems dpa' dang /_sems ma rab tu mang pos bskor te 'di skad ces gsungs so/_/rigs kyi bu'am/_rigs kyi bu mos sngags 'di 
[\[147b.7\]]lan cig tsam brjod dam dran zhing yid la byas sam/_bris nas lus la bcangs sam/_mos shing gus par byas na mtshams med pa lnga dang /_de dang nye ba'i sdig pa'i las thams cad byang zhing /_ngan song gsum dang /_mi khom pa brgyad dang /_sdug bsngal dang 
[\[148a\]]
[\[148a.1\]]bcas par mi skye'o/_/mi dang mi ma yin pa dang /_gcan gzan gyis 'jigs pa thams cad las grol bar 'gyur ro/_/nad dang /_gdon thams cad las thar bar 'gyur ro/_/oM ma Ni pad+me hU~M zhes brjod pas 'phags pa spyan ras gzigs kyi zhal mthong 
[\[148a.2\]]bar 'gyur zhing /_tshe 'phos nas kyang bde ba can du skye ste/_'di la the tshom mam/_som nyi'am/_yid gnyis ma za cig_/'phags pa spyan ras gzigs dbang phyug gi gzungs rdzogs so//_//
[\[148a.3\]{D697}]@#/_/rgya gar skad du/_Ar+ya nI la kaN+Tha nA ma d+hA ra NI/_bod skad du/_'phags pa nI la kaN+Tha zhes bya ba'i gzungs/_dkon mchog gsum la phyag 'tshal lo/_/bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od 
[\[148a.4\]]dpag med la phyag 'tshal lo/_/byang chub sems dpa' sems dpa' chen po mthu chen thob pa la phyag 'tshal lo/_/btsun pa spyan ras gzigs dbang phyug thugs rje can khyod la phyag 'tshal lo/_/bdag nges par shes rab chen po'i mig thob par gyur cig_/btsun pa spyan 
[\[148a.5\]]ras gzigs dbang phyug thugs rje chen po dang ldan pa la phyag 'tshal lo/_/bdag nges par sems can thams cad yongs su skyob par gyur cig_/btsun pa spyan ras gzigs dbang phyug thugs rje can khyod la phyag 'tshal lo/_/bdag nges par myur du thabs la mkhas pa 
[\[148a.6\]]thob par gyur cig_/btsun pa spyan ras gzigs dbang phyug thugs rje chen po can khyod la phyag 'tshal lo/_/bdag nges par myur du shes rab chen po'i grur zhugs par gyur cig_/btsun pa spyan ras gzigs dbang phyug thugs rje can khyod la phyag 'tshal lo/_/bdag nges par 
[\[148a.7\]]myur du sdug bsngal gyi rgya mtsho las rgal bar gyur cig_/btsun pa spyan ras gzigs dbang phyug thugs rje can khyod la phyag 'tshal lo/_/bdag nges par rdzu 'phrul gyi rkang pa dang ldan zhing lam myur du thob par gyur cig_/btsun pa spyan ras gzigs dbang phyug thugs rje can khyod la 
[\[148b\]]
[\[148b.1\]]phyag 'tshal lo/_/bdag nges par myur du mya ngan las 'das pa'i ri la 'dzeg par gyur cig_/btsun pa spyan ras gzigs dbang phyug thugs rje can khyod la phyag 'tshal lo/_/bdag nges par myur du 'dus ma byas kyi khyim du 'dug par gyur cig_/btsun pa spyan ras gzigs dbang 
[\[148b.2\]]phyug thugs rje can khyod la phyag 'tshal lo/_/bdag nges par myur du chos kyi sku dang gcig par gyur cig_/gang gi tshe bdag ral gri'i ri la mchi ba na ral gri'i ri de rang snyil zhing zhig par gyur cig_/gang gi tshe bdag me ma mur gyi nang du mchi ba na me ma mur de rang med par gyur cig_/
[\[148b.3\]]gang gi tshe bdag sems can dmyal ba'i lam du mchi ba na sems can dmyal ba rnams rang bzhin gyis stongs par gyur cig_/gang gi tshe bdag gshin rje'i 'jig rten du mchi ba na/[ {]yi dgas [,]yi dwags [}]rnams rang tshim par gyur cig_/gang gi tshe bdag lha ma yin gyi gnas su mchi ba na de dag gi 
[\[148b.4\]]sems rang dul bar gyur cig_/gang gi tshe bdag dud 'gro rnams su mchi ba na de dag ye shes chen po rang thob par gyur cig_/na mo rat+na tra yA ya/_na mo Ar+ya a ba lo ki te shwa rA ya/_bo d+hi sa twA ya/_ma hA sa twA ya/_ma hA kA ru Ni kA ya/_sarba ban d+ha na/_ts+tshe da na kA rA ya/_sarba pA pa 
[\[148b.5\]]sa mu drots+tshoSha Na ka rA ya/_sarba byA d+hi pra sha ma na ka rA ya/_sarba it+yu pa dra ba/_bi nA sha na ka rA ya/_sarba b+ha ye Shu tA ra NA ya/_ta s+ya na ma skr-i twA/_i daM Ar+ya a ba lo ki te shwarA ya/_ta ba nI la kaN+Tha/_nA ma pa ra ma hr-i da yaM/_A baR+ta yi Sh+yA mi/_sarba ar+tha sA d+ha nan/_shu b+ha tse ta naM/_
[\[148b.6\]]yan/_sarba b+hU tA nAM/_pA pa mArga bi sho d+ha kaM/_tad+ya thA/_A lo ke/_A lo ke/_A lo ka/_a d+hi ba ti/_lo kA ti krA na te/_e h+ye hi ma hA bo d+hi satwa/_he bo d+hi satwa/_he ma hA bo d+hi sa twa/_he pri ya bo d+hi sa twa/_he ma hA kA ru Ni ka/_ma hA sma ra hr-i da yaM e h+ye hi Ar+ya a ba lo ki te shwa rA yab 
[\[148b.7\]]ra ma mai tr-i tsit+ta kA ru Ni ka/_ku ru ku ru/_karma sA d+ha ya/_sA d+ha ya/_bid+yA na/_de hi de hi me/_raM ga maM ga ma/_bi haM ga ma/_sid+d+ha yo gI shwa ra/_d+hu ru d+hu ru/_bIr+yan te/_ma hA bIr+yan te/_d+ha ra d+ha ra/_d+ha ren+d+re shwa ra/_tsa la tsa la/_bi ma la mUrte/_Ar+ya a ba lo ki te shwa ra/_
[\[149a\]]
[\[149a.1\]]kr-iSh+NA dzi na/_dza TA mu ku TA/_a laM kr-i ta/_sha rI ra lam+ba/_pra lam+ba/_bi lam+ba/_ma hA sid+d+ha bad+yI d+ha ra/_ba la ba la ma hA ba la/_ma la ma la ma hA ma la/_tsa la tsa la ma hA tsa la/_kr-iSh+Na bar+Na/_kriSh+Na pak+Sha kr-iSh+Na pA sha nir+g+hA ta na/_he pad+ma hA sta/_tsa ra tsa ra 
[\[149a.2\]]nish+tsa re shwa re kr-iSh+Na sarba kr-i ta yadz+nyo/_ba bI ta/_e h+ye hi ma hA bI ra/_ma hA bA rA ha mu kha tri pu ra da ha ne shwa ra/_nA rA ya Na/_rU pa ba la be ga d+ha ri/_he nI la kaN+Tha/_e h+ye hi ma hA ha la ha la/_bi Sha ni rdzi ta/_lo ka s+ya rA ga bi Sha bi nA sha na/_dwe Sha bi Sha bi nA sha na/_mo ha bi Sha bi nA sha na/_
[\[149a.3\]]nirmok+Sha na Na hu lu hu lu/_ma hA hu lu ha re/_ma hA pad+ma nA b+hi/_sa ra sa ra/_si ri si ri/_su ru su ru/_bud+d+h+ya bud+d+h+ya/_bo d+ha ya bo d+ha ya/_bo d+ha yA mi ta ba nI la kaN+Tha/_e h+ye hi/_bA ma s+thita ma hA sid+ha mu kha/_ha sa ha sa/_muny+tsa muny+tsa ma hAT+TAT+TA hA s+ya/_e h+ye hi ma hA sid+d+ha/_
[\[149a.4\]]yo gI shwa ra/_b+ha Na b+ha Na/_bA tsa na/_sA d+ha ya sA d+ha ya/_bid+h+yaM sma ra sma ra twam+b+ha ga baM tan/_lo kA nu bi lo ki tan/_ta thA ga tan/_de hi de hi me diR+sha naM kA ma s+ya/_daR+sha naM/_pra sAd+ha ya me swA hA/_sid+d+hA ya swA hA/_ma hA sid+d+hA ya swA hA/_sid+d+hA yo gi shwa rA ya swA hA/_nI la kaN+ThA ya swA hA/_
[\[149a.5\]]bA rA ha mu khA ya swA hA/_sid+ha mu khA ya swA hA/_ma hA na ra siM ha mu khA ya swA hA/_badzra hastA ya swA hA/_ma hA badzre ha stA ya swA hA/_sid+d+hi bid+yA d+ha rA ya swA hA/_ma hA sid+d+ha bid+yA d+ha rA ya swA hA/_pad+ma ha stA ya swA hA/_ma hA pad+ma ha stA ya swA hA/_kr-iSh+Na sarba kr-i ha ya dz+nyo d+ha ra bi tA ya swA hA/_
[\[149a.6\]]ma hA mA la mu ku Ta d+ha rA ya swA hA/_tsakrA yu d+ha d+ha rA ya swA hA/_shad+kha shab+da ni r+N+Na da na ka rA ya swA hA/_bo d+ha na ka rA ya swA hA/_bA ma s+thi ta skan+d+ha de sha kr-i Sh+NA dzi nA ya swA hA/_byA g+h+ra tsarma ni bA sa nA ya swA hA/_lo ke shwa rA+e ya swA hA/_ma hA yo gi nI shwa rA ya swA hA/_sarba sid d+he shwa rA ya swA hA/_rak+Sha rak+Sha maM 
[\[149a.7\]]swA hA/_ku ru rak+Sha mUrti nAM swA hA/_na ma Ar+ya a ba lo ki te shwa rA ya/_bo d+hi sa twA ya/_ma hA sa twA ya/_ma hA kA ru Ni kA ya/_sid d+h+yan tu me man+t+ra pa dai ni swA hA/_'phags pa nI la kaN+Tha'i gzungs rdzogs so//
[\[149b\]]
[\[149b.1\]{D698}]@#/_/rgya gar skad du/_Ar+ya kA ru Na a na bi laM nA ma d+hA ra NI/_bod skad du/_'phags pa snying rjes mi bshol ba zhes bya ba'i gzungs/_dkon mchog gsum la phyag 'tshal lo/_/yang dag par rdzogs pa'i sangs rgyas bye ba phrag bdun la phyag 'tshal lo/_/byang chub sems 
[\[149b.2\]]dpa' sems dpa' chen po 'phags pa spyan ras gzigs dbang phyug thugs rje chen po mnga' ba gnod pa thams cad las rab tu thar bar mdzad pa nad thams cad rab tu zhi bar mdzad pa 'byung po thams cad nges par bzlog pa sems can mi khom pa brgyad du ltung ba rnams yang dag par sgrol ba 
[\[149b.3\]]la phyag 'tshal lo/_/de la phyag 'tshal nas 'phags pa spyan ras gzigs dbang phyug gis bshad pa'i gzungs snying rje chen po mi bshol ba zhes bya ba 'di brjod kyis thugs rje chen po mnga' ba bdag la dgongs su gsol/_dgongs su gsol/_tad+ya thA/_oM dza ta dza ta/_
[\[149b.4\]]dzi ti dzi ti/_dzu tu dzu tu/_ta ra ta ra/_ti ri ti ri/_tu ru tu ru/_ka la ka la/_ki li ki li/_ku lu ku lu/_thugs rje chen po mnga' ba de bzhin gshegs pa thams cad kyi 'dus pa chen po rjes su dgongs te gshegs su gsol/_gshegs su gsol/_tsa ta tsa ta/_tsi ti 
[\[149b.5\]]tsi ti/_tsu tu tsu tu/_byang chub sems dpa' thams cad kyi smon lam gyi rjes kyi sprin gyi rjes su dgongs te thugs rje chen po mnga' ba myur du gshegs su gsol/_myur du gshegs su gsol/_ra la ra la/_ri li ri li/_ru lu ru lu/_bsam gtan dang rnam par thar pa dang /_ting nge 'dzin dang /_
[\[149b.6\]]snyoms par 'jug pa'i gzhi las bzhengs su gsol/_bzhengs su gsol/_tsa la tsa la/_tsi li tsi li/_tsu lu tsu lu/_bo d+hi bo d+hi/_e hi e hi/_bu d+ha bu d+ha/_sangs rgyas kyi bden pa dang /_chos kyi bden pa dang /_dge 'dun gyi bden pas bzhengs su gsol/_
[\[149b.7\]]bzhengs su gsol/_byams pa chen pos 'byung po thams cad bzlog tu gsol/_thugs rje chen po'i sprin gyis bdag gi nad thams cad rab tu zhi bar mdzad du gsol/_d+hu na d+hu na/_bi d+hu na bi d+hu na/_ma thA ma thA/_pra ma tha pra ma tha/_bzhengs su gsol/_bzhengs su 
[\[150a\]]
[\[150a.1\]]gsol/_tshur gshegs tshur gshegs/_bdag gi bsam pa rdzogs par mdzad du gsol/_las sbyang du gsol/_ma hA kA ru Ni kA ya swA hA/_ma hA pad+ma hastA ya swA hA/_pad+ma A sa nA ya swA hA/_shwe tA dz+nyA u pa bI ti ya swA hA/_ki ri ta ni swA hA/_shU la ne swA hA/_
[\[150a.2\]]tsakra ne swA hA/_badzra ne swA hA/_tri ne tre ya pra haM rU pA ya swA hA/_A kA shA ya swA hA/_shi ni shi ni swA hA/_pra tsa ba ta ye swA hA/_ya ma ye swA hA/_ya ma b+hud ya swA hA/_AN+Da dze b+h+yo b+hu te b+h+yaHswA hA/_dza ra yu dze b+h+yo b+hu te b+h+yaHswA hA/_saM swe da tshe b+h+yo b+hu de b+h+yaHswA hA/_a pa yu pa pa duHkhe b+h+yo b+hu te 
[\[150a.3\]]b+h+yaHswA hA/_bi ti ka b+h+yo b+h+ya d+h+yi b+h+yaHswA hA/_bai d+hi ta ke b+h+yo b+h+ya d+h+yi b+h+yaHswA hA/_Sh+pha Sh+Na ke b+h+yo b+h+ya d+h+yi b+h+yaHswA hA/_sa na ni pa ti ke b+h+yo b+h+ya d+h+yi b+h+yaHswA hA/_sarba bud+d+ho swA hA/_sarba b+h+ya ti b+h+yaHswA hA/_b+hu me a na ta r-i Shi tsar+ye b+h+yo b+h+yaHswA hA/_tad+ya thA/_oM tra Ta tra Ta/_tri Ti tri Ti/_tru Tu tru Tu/_bdag 'jigs pa thams cad dang /_
[\[150a.4\]]'tshe ba thams cad dang /_nad thams cad las srungs shig srungs shig swA hA/_gra sa gra sa/_ma tha ma tha/_pra ma tha pra ma tha/_ha na ha na/_da ha da ha/_pa tsa pa tsa/_na maHAr+yA ba lo ki to shwa ra Adz+nya pa ya ti swA hA/_'phags pa spyan ras gzigs kyi dbang po thugs rje chen po snying 
[\[150a.5\]]rjes mi bshol ba zhes bya ba'i gzungs rdzogs so//[ {D699}]@#/_/rgya gar skad du/_Ar+yas man+ta b+ha dra nA ma d+hA ra NI/_bod skad du/_'phags pa kun tu bzang po zhes bya ba'i gzungs/_sangs rgyas dang byang chub sems dpa' thams cad la 
[\[150a.6\]]phyag 'tshal lo/_/'di skad bdag gis thos pa dus gcig na/_bcom ldan 'das rgyal po'i khab na bya rgod kyi phung po'i ri la/_dge slong brgyad stong gi dge 'dun chen po dang /_byang chub sems dpa' bye ba khrag khrig 'bum phrag dgu bcu rtsa dgu dang thabs cig tu bzhugs te/_
[\[150a.7\]]gnas gtsang ma'i ris kyi lha'i bu 'bum phrag du mas yongs su bskor cing mdun gyis bltas nas chos ston to/_/de nas byang chub sems dpa' sems dpa' chen po 'phags pa spyan ras gzigs dbang phyug stan las langs te/_bla gos phrag pa gcig tu gzar nas/_pus mo g.yas 
[\[150b\]]
[\[150b.1\]]pa'i lha nga sa la btsugs te/_bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/_/bcom ldan 'das deng bdag ni bdag gis de bzhin gshegs pa zla ba bla ma'i 'od las blangs pa kun tu bzang po'i gzungs yang dag par ston 
[\[150b.2\]]par 'tshal te/_gzungs de thos ma thag tu byang chub sems dpa'i theg pa pa rnams phyir mi ldog cing myur du bla na med pa yang dag par rdzogs pa'i byang chub mngon par rdzogs par 'tshang rgya'o/_/las kyi sgrib pa thams cad kyang sel to/_/longs spyod chen po phun sum tshogs pa yang yongs su 
[\[150b.3\]]'dzin to/_/lus rnam par dag pa yang 'thob bo/_/ngag rnam par dag pa yang 'thob bo/_/sems rnam par dag pa yang 'thob bo/_/pha rol tu phyin pa rgya mtsho thams cad kyang yongs su rdzogs par bgyid do/_/gzungs rgya mtsho thams cad kyang 'thob bo/_/de bzhin gshegs 
[\[150b.4\]]pa mthong ba thams cad kyang mnyes par bgyid do/_/bcom ldan 'das bdag gis gzungs 'di thos ma thag tu mi skye ba'i chos la bzod pa thob par gyur to/_/dpa' bar 'gro ba'i ting nge 'dzin kyang thob/_rin chen phyag rgya'i ting nge 'dzin kyang thob/_'bar ba'i sgron ma'i ting nge 'dzin 
[\[150b.5\]]kyang thob/_rgya mtsho'i phyag rgya'i ting nge 'dzin kyang thob/_rdo rje dkyil 'khor gyi ting nge 'dzin kyang thob/_mi zad pa'i za ma tog gi ting nge 'dzin kyang thob/_sgyu ma lta bu'i ting nge 'dzin kyang thob/_phyogs bcu rgyas par 'gengs pa'i ting nge 'dzin kyang thob ste/_bcom ldan 'das de la 
[\[150b.6\]]sogs pa ting nge 'dzin bye ba khrag khrig 'bum phrag gang gA'i klung gi bye ma snyed bdag la mngon sum du gyur to/_/bcom ldan 'das des na bdag da ltar dran pa 'di lta bu dang ldan/_blo gros 'di lta bu dang ldan/_chags pa ma mchis pa'i ye shes 'di lta bu dang ldan zhing /_mthong ba 
[\[150b.7\]]dang thos pa dang bsnyen bkur bgyis pa'i don mchis par gyur te/_bcom ldan 'das bdag thos pa don mchis/_gzungs 'di thos pa don mchis na/_bcom ldan 'das kyis gnang bar mdzad cing 'khor bzhi po de yang yongs su dgod du gsol/_bcom ldan 'das kyis 
[\[151a\]]
[\[151a.1\]]bka' stsal pa/_sems can dag pa de'i dus la bab par shes na smros shig_/de bzhin gshegs pas 'khor bzhi po 'di byin gyis brlabs zin to/_/de nas byang chub sems dpa' sems dpa' chen po 'phags pa spyan ras gzigs dbang phyug gis skad cig thang 
[\[151a.2\]]cig yud tsam de nyid la rdo rje'i dkyil 'khor gyi ting nge 'dzin la snyoms par zhugs nas gzungs 'di smras so/_/dkon mchog gsum la phyag 'tshal lo/_/byang chub sems dpa' sems dpa' chen po snying rje chen po dang ldan pa/_'phags pa spyan ras gzigs dbang phyug la phyag 
[\[151a.3\]]'tshal lo/_/tad+ya thA/_kha ga me kha ga me/_tsak+Shu kha be/_shro tra kha be/_g+h+rA Na kha be/_dzi hwa kha be/_kA ya kha be/_ma na kha be/_sa ra kha be/_sa ra kha be/_sa ra kha be/_shU na tra kha be/_a na mi ta kha be/_a pra Ni hi ta kha be/_sa mA d+hi kha be pA ra/_mi tA kha be/_bo d+hi 
[\[151a.4\]]kha be/_sa ra sa ra sa ra/_sarba bud+d+ha a d+hiSh+Thi te/_b+ha ra b+ha ra b+ha ra d+harma a d+hiSh+ti te/_ka la ka la ka la/_sang+g+ha a d+hiSh+Thi te/_na mo dwA na ba ti nAM/_bud+d+ha ko TI nAM/_a d+hiSh+Than+tu man/_tsa ta sra paR+Sha do A yur ba lan tsa da dan+tu/_tad+ya thA/_su ra b+hi su ra b+hi/_ma hA su ra b+hi/_mu ni mu ni/_ma hA 
[\[151a.5\]]mu ni/_ma ti ma ti ma hA ma ti/_na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_sa mr-i dAn+tu mAn/_sa man+ta b+ha dra d+hA ra NI swA hA/_gzungs 'di thos ma thag tu byang chub sems dpa' bye ba phrag dgu bcu rtsa gnyis po 
[\[151a.6\]]de dag gis dpa' bar 'gro ba'i ting nge 'dzin thob par gyur to/_/byang chub sems dpa' dpag tu med pa dag ni gzungs sna tshogs thob par gyur to/_/gzungs 'di'i cho ga ni 'di lags te/_nang par langs nas lan brgya rtsa brgyad bzlas brjod bgyi'o/_/lan nyi shu rtsa gcig bzlas 
[\[151a.7\]]brjod bgyis na 'phags pa spyan ras gzigs dbang phyug mthong bar 'gyur ro/_/phongs par gyur pa'i tshe lan bdun yid la bgyis na thar bar 'gyur ro/_/rims nad thams cad la rna bar bzlas brjod bgyi'o/_/rlung gis zin na mar dang 'bru mar la lan nyi shu rtsa gcig 
[\[151b\]]
[\[151b.1\]]bzlas brjod bgyis te bsku bar bgyi'o/_/so na na so shing la lan nyi shu rtsa gcig yongs su bzlas te bca' bar bgyi'o/_/rna ba na na ras bal gyi sa bon 'bru mar dang lhan cig tu bskol ba la lan bdun bzlas brjod bgyis te/_zangs kyi snod kyis rna bar blugs par 
[\[151b.2\]]bgyi'o/_/klad pa na ba la 'bru mar ro/_/lto na ba la byab bar bgyi'o/_/gdon gyis btab pa la tshon skud sna lnga la lan brgya rtsa brgyad bzlas te mgul du gdags so/_/mkha' 'gro ma'i gdon gyis btab na 'bru mar la lan bdun bzlas te gshis thams cad du byug go/_/nad 
[\[151b.3\]]thams cad la byab par bgyi'o/_/'di ni sgrub pa ma mchis pa'i cho ga'o/_/ji ste sangs rgyas dang byang chub sems dpa' mthong ba dang /_gzungs dang /_ting nge 'dzin 'thob pa dang /_rdzu 'phrul gyis 'gro ba dang /_mi snang bar bgyi ba dang /_mig bsku ba dang /_ldong ros la sogs 
[\[151b.4\]]pa sgrub par 'tshal na/_des sku gdung dang bcas pa'i mchod rten dang sku gzugs kyi spyan sngar dkyil 'khor bgyis te/_bum pa gang ba brgya rtsa brgyad bzhag la/_gdugs dang /_rgyal mtshan dang /_ba dan bres te/_me tog sna tshogs kyis chal par bkang la tsan+dan dang /_a 
[\[151b.5\]]ga ru dang /_kun du ru'i bdug pas bdugs te/_mar me brgya rtsa brgyad bud cing mchod pa chen po bgyis te/_tshangs par spyod pa gtsang bas gos gtsang ma bgos la gzungs kyi gsang sngags 'di dag gis mtshams gcad par bgyi'o/_/na mo rat+na tra yA ya/_na ma Ar+ya a 
[\[151b.6\]]ba lo ki te shwa rA ya/_bo d+hi sa twA ya/_ma hA sa twA ya/_ma hA kA ru Ni kA ya/_tad+ya thA/_ti li b+ha na d+hA mi/_mi li b+ha na d+hA mi/_tsi li mi li b+han d+hA mi/_sI mi b+han d+hA mi/_bdag gi mtshams las su yang 'da' bar ma gyur cig swA hA/_chu la lan nyi shu rtsa gcig yongs su bzlas te/_
[\[151b.7\]]phyogs bcur mtshams gcad par bgyi'o/_/gang gis 'gugs par 'gyur ba'i gzungs 'di dag kyang thog mar brjod par bya'o/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi sa twA ya/_ma hA sa twA ya/_ma hA kA ru Ni kA ya/_tad+ya thA/_tsi li tsi li/_mi li mi 
[\[152a\]]
[\[152a.1\]]li/_tsi le li/_e hi b+ha ga bA na/_Ar+ya a ba lo ki te shwa rA ya swA hA/_'di ni bdag gi snying po bshad pa ste/_des bdag dgug par 'gyur ro/_/de'i 'og tu zla ba yar gyi ngos tshes brgyad nas bzung ste nya'i bar du lan brgya rtsa brgyad bzlas brjod bgyis te/_dus 
[\[152a.2\]]gsum du bzlas brjod bgyi dus gsum du khrus bgyi/_dus gsum du gos brje bar bgyi'o/_/de nas tshes [{]bcwa [,]bco [}]lnga la mchod pa chen po bgyis te/_bzlas brjod dpag tu ma mchis par bgyi'o/_/'on kyang nam gyi gung thun la 'phags pa spyan ras gzigs dbang phyug gser 
[\[152a.3\]]gyi kha dog gi lus dang ldan pa/_mtshan dang dpe byad bzang pos legs par brgyan pa/_lus las 'od zer bye ba stong 'byin cing mchi bar 'gyur ro/_/de la rig sngags 'chang gis skrag par mi bgyi zhing brtan par bgyis na mthong ma thag tu sa thob par 'gyur ro/_/gzungs dang ting 
[\[152a.4\]]nge 'dzin kyang thob par 'gyur ro/_/shar phyogs su de bzhin gshegs pa mi 'khrugs pa mthong bar 'gyur ro/_/lho phyogs su rin chen tog dang /_nub phyogs su 'od dpag med dang /_byang phyogs su de bzhin gshegs pa rnga sgra mthong bar 'gyur ro/_/de la sogs pa phyogs 
[\[152a.5\]]bcu'i de bzhin gshegs pa grangs med dpag tu med pa dag rigs pa'i tshul gyis mthong bar 'gyur ro/_/'di nas shi 'phos nas sangs rgyas kyi zhing yongs su dag pa rnams su skye bar 'gyur te/_thams cad du yang sangs rgyas bcom ldan 'das rnams mnyes par bgyid par 'gyur 
[\[152a.6\]]ro/_/de skad ces bka' stsal nas/_byang chub sems dpa' sems dpa' chen po 'phags pa spyan ras gzigs dbang phyug dang /_byang chub sems dpa' de dag dang /_gnas gtsang ma'i ris kyi lha'i bu rnams dang /_thams cad dang ldan pa'i 'khor de dang /_lha dang /_mi dang /_
[\[152a.7\]]lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/'phags pa kun tu bzang po zhes bya ba'i gzungs rdzogs so//_//rgya gar gyi mkhan po dzi na mi tra dang /_dA na shI la dang /_zhu chen gyi lots+tsha ba 
[\[152b\]]
[\[152b.1\]]ban+de ye shes sdes bsgyur cing zhus te skad gsar chad kyis kyang bcos nas gtan la phab pa//[ {D700}]@#/_/rgya gar skad du/_lo ke shwa ra kalpa/_bod skad du/_'jig rten dbang phyug gi rtog pa/_bcom ldan 'das 'phags 
[\[152b.2\]]pa spyan ras gzigs dbang phyug la phyag 'tshal lo/_/sangs rgyas la phyag 'tshal lo/_/chos la phyag 'tshal lo/_/dge 'dun la phyag 'tshal lo/_/'jig rten mgon po'i rtog pa ni/_/mdor bsdus 'dir ni brjod bya ste/_/sangs rgyas thams cad rgyud chen po/_/
[\[152b.3\]]'dod pa'i don kun rab ster ba/_/dang por re zhig rig pa 'dzin pas gtsang zhing dben pa'i sa phyogs su hU~M gis dag par byas par nye bar 'dug cing pad+ma'i phyag rgya bcings la/_oM shU n+ya tA dz+nyA na badzra swa b+hA ba At+ma ko\u0f85 haM zhes brjod la/_thams cad stong pa'i rnam par bsam par 
[\[152b.4\]]bya'o/_/de'i rjes la/_oM tsit+ta pra ti b+ho d+haM ka ro mi/_de ltar brjod la sna tshogs pad+ma 'dab ma brgyad par bsgoms nas/_pad+ma'i steng du zla ba'i dkyil 'khor bsam par bya'o/_/zla ba'i steng du hrIH'i sngags gyur pa las bdag nyid 'jig rten dbang phyug tu bsgom par bya ste/_sems 
[\[152b.5\]]dpa'i skyil mo krung gis bzhugs pa/_phyag gnyis pa/_mdog dmar ba/_mchan du ni gos dkar mo de la 'khyud pa/_pad+ma dmar po kha 'byed cing gar gyi tshul can khab kyi phyag rgyas kha 'byed par bsgoms la/_'di brjod par bya ste/_ji ltar pad+ma dmar po ni/_/'dod chags skyon 
[\[152b.6\]]gyis mi gos shing /_/de bzhin sna tshogs bag chags skyon/_/khams gsum rnam par dag pa'o/_/dbu rgyan la 'od dpag tu med pa bsgom par bya'o/_/de nas 'di brjod par bya ste/_oM sarba ta thA ga ta kA ya bA ka tsit+ta badzra swa b+hA ba At+ma ko\u0f85haM/_de ltar bsgoms nas phyogs 
[\[152b.7\]]brgyad du lha mo rnams bsam mo/_/oM bi lo ki ni/_a ba lo ki ni/_a ba lo kA ya swA hA/_shar gyi 'dab ma la ni rnam par gzigs ma zhes bya ba'i lha mo pad+ma dmar po bsnams pa'o/_/oM tA re tu t+tA re tu re swA hA/_lho'i pad+ma la bcom ldan 'das ma sgrol ma pa la sha'i 'dab 
[\[153a\]]
[\[153a.1\]]ma lta bu'i pad+ma bsnams pa'o/_/o~M b+hu ri Ni ma hA tsakra brti ni hU~M/_nub kyi pad+ma la b+hu ri ni zhes bya ba'i lha mo ut+pa la sngon po lta bu'i pad+ma phyag na bsnams pa'o/_/o~M b+h+r-i ku TI tA re tut+ta ma ta hU~M/_byang gi 'dab ma la khro gnyer can zhes bya ba'i lha mo pad+ma ser po 
[\[153a.2\]]bsnams pa'o/_/o~M ma hA shrI ye ma Ni pad+me hU~M/_'di ni pad+ma'i gos can shar phyogs kyi mtshams su btsod lta bu'i pad+ma bsnams pa'o/_/o~M badzra pad+me shwa ra ma ra pad+me hU~M/_lho phyogs kyi mtshams su pad+ma dkar po bsnams pa'o/_/o~M bi shwa pad+me hU~M/_'di ni sna tshogs kyi pad+ma 
[\[153a.3\]]ste/_nub phyogs kyi mtshams su pad+ma nag po bsnams pa'o/_/o~M bi shwa bag tre hU~M/_'di ni sna tshogs kyi zhal can te/_byang phyogs kyi mtshams su sna tshogs pad+ma bsnams pa'o/_/o~M hrIHpad+ma naR+te shwa ra hU~M ze 'bru'i dbus su 'dod chags chen po'i bcom ldan 'das spyan 
[\[153a.4\]]ras gzigs kyi dbang phyug go/_/de ltar gang bsgom pa dang ldan zhing ting nge 'dzin la goms par byed na dngos grub brtan por 'gyur ro/_/de'i sangs rgyas nyid dang 'dod pa'i longs spyod thams cad ster ro/_/sangs rgyas pha rol phyin grub cing /_/gzungs dang sa yang de bzhin no/_/
[\[153a.5\]]'jig rten kun gyi bde ston cing /_/so so rang nyid rjes su sgrub/_/sangs rgyas nyid ni byang sems nyid/_/rang rgyal nyid kyang de bzhin no/_/yid 'ong sangs rgyas go 'phang ni/_/spyad mi dgos par 'grub par 'gyur/_/byang chub sems dang ga pur bcas/_/tsan+dan dmar 
[\[153a.6\]]dang rab sbyar te/_/rdo rje chu dang yang dag ldan/_/sangs rgyas kun gyi bcud len yin/_/sbyor ba bzang po 'di yis ni/_/bcud kyis len ni bde bar yang /_/'grub 'gyur 'jig rten mgon po yi/_/gzhon zhing nad med dam bde zhing /_/tshe dang stobs dang brtson 'grus dang /_/
[\[153a.7\]]skal bzang ye shes bla na med/_/skye ba 'di la 'grub pa'o/_/ma lus lus pa med pa 'grub/_/dbang dang dgug dang dbye ba dang /_/gsad dang bskrad pa la sogs pa/_/rengs dang phur bus gdab nyid dang /_/nam mkhar 'gro ba de bzhin no/_/sa bcu'i dbang phyug thob 
[\[153b\]]
[\[153b.1\]]'gyur zhing /_/ting nge 'dzin la gnas par 'gyur/_/de phyir ting 'dzin ldan pa yi/_/rdo rje dam tshig de yis ni/_/rig pa dang ni bcas pa'i mchog_/'jig rten mgon por 'grub par 'gyur/_/o~M hrIHpad+ma narte shwa ra hU~M/_rtsa ba'i sngags 'di brgya rtsa brgyad bzlas na nyin mo dang nub 
[\[153b.2\]]mo byas pa'i sdig pa nyams par 'gyur ro/_/yang na lnga brgya bzlas brjod byas na nad thams cad las grol bar 'gyur ro/_/yang na stong bzlas brjod byas na dus ma yin par 'chi ba med par 'gyur ro/_/yang na stong phrag gnyis bzlas brjod byas na/_thams cad kyi mchod pa'i 
[\[153b.3\]]'os su 'gyur ro/_/gzhan yang stong phrag gsum bzlas brjod byas na skal ba bzang ba dang /_g.yang rab tu 'phel bar 'gyur ro/_/gzhan yang stong phrag bzhi bzlas brjod byas na dbul ba med par 'gyur ro/_/stong phrag lnga bzlas brjod byas na dgra thams cad kyi snying 
[\[153b.4\]]'khrug par byed do/_/stong phrag drug bzlas brjod byas na dgra thams cad med par 'gyur ro/_/stong phrag bdun bzlas brjod byas na bdud bzhi las mchog tu rgyal bar 'gyur ro/_/stong phrag brgyad bzlas brjod byas na rig 'dzin ma grub par 'gyur ro/_/stong phrag dgu bzlas brjod 
[\[153b.5\]]byas na gnod sbyin mo grub par 'gyur ro/_/khri tsho gcig bzlas brjod byas na lha dang klu dang /_mi'i bu mo rnams 'grub par 'gyur ro/_/stong phrag nyi shu bzlas brjod byas na bar snang la 'gro ba'i rnal 'byor ma rnams 'grub par 'gyur ro/_/stong phrag sum cu bzlas brjod byas na bsam 
[\[153b.6\]]pa thams cad rdzogs par 'gyur ro/_/stong phrag bzhi bcu bzlas brjod byas na mkha' la spyod pa'i rig pa 'dzin par 'gyur ro/_/stong phrag lnga bcu bzlas brjod byas na ral gri'i rig pa 'dzin par 'gyur ro/_/stong phrag drug cu bzlas brjod byas na grub pa'i rig 'dzin du 
[\[153b.7\]]'gyur ro/_/stong phrag bdun cu bzlas brjod byas nas gsum gyi bdag por 'gyur ro/_/stong phrag brgyad cu bzlas na 'khor los sgyur ba'i rgyal por 'gyur ro/_/'bum phrag gcig bzlas brjod byas na byang chub sems dpa' nyid du 'gyur ro/_/'bum phrag bcu bzlas brjod 
[\[154a\]]
[\[154a.1\]]byas na rang dga'i gzugs su 'gyur ro/_/bzhi cha dang bcas pa'i 'bum phrag bzlas brjod byas na sangs rgyas nyid du 'gyur ro/_/bye ba phrag gcig bzlas brjod byas na/_thams cad du rjes su 'dzin par byed pa'i nus pa can spyan ras gzigs dbang phyug lta bu 
[\[154a.2\]]'grub par 'gyur zhing lus dang ngag dang yid kyang byin gyis rlob bo/_/'di ni bcom ldan 'das gsung rdo rjes gsungs pa'o/_/o~M paN+Da ri ba si ni ba ri de hU~M/_'di ni gos dkar mo'i sngags te lan cig brjod pas sdig pa'i rigs kyi tshogs sreg par byed do/_/nub bdun gyi nang 
[\[154a.3\]]rol du rgyal po blon po dang bcas pa mdun na 'don dang /_skye 'gro'i tshogs dang btsun mo'i tshogs dang bcas pa dbang du 'gyur ro/_/bzlas pa tsam gyis phun sum tshogs pa thams cad kyi skal ba dang ldan par 'gyur ro/_/de lta bu'i rim pas 'bum phrag gcig bzlas na gang 
[\[154a.4\]]yang sangs rgyas dang /_byang chub sems dpa' dang nus pa mnyam zhing /_dngos su 'phags pa spyan ras gzigs dbang phyug 'grub par 'gyur ro/_/o~M bi lo ki ni a ba lo kA ya swA hA/_'di'i sbyor ba ni stong phrag bcu bzlas brjod byas na me long dang /_mtheb chen dang /_
[\[154a.5\]]nam mkha' la sogs pa la gsal por pra dbab pa 'grub par 'gyur ro/_/gang sngon byung ba dang da ltar dang phyis 'ong ba de ston par byed do/_/yang na so shing la lan nyi shu rtsa gcig mngon par bsngags par byas la/_nub mo nyal ba'i dus so shing 'chos nas mi smra bar nyal na 
[\[154a.6\]]dgos pa gang yin pa rmi lam na ston par byed do/_/de yang 'khrul pa med par ston no/_/oM tA re tut+tA re tu re swA hA/_bcom ldan 'das sgrol ma 'di 'bum phrag gcig bzlas na 'jig rten gsum grub par 'gyur ro/_/lha'i bu mo dang /_klu'i bu mo dang /_mi'am ci'i bu mo dang /_gnod 
[\[154a.7\]]sbyin gyi bu dang /_mi'i bu mo ste/_'di rnams kyi nang nas gang 'dod pa de'i chos 'byung du gur gum dang /_rgya skyegs dang /_rang byung gi me tog dang /_byang chub kyi sems dang yang dag par ldan pas rtsibs drug pa shin tu rno ba'i 'khor lo dmar po 'khor bzhin pa rnam par bris pa bsams 
[\[154b\]]
[\[154b.1\]]la/_chos 'byung de sgrub pa pos ri sul chu ngogs gsang ba'i gnas su bsam par bya'o/_/de yang myos shing sgrub pa po'i steng du ltung ba'i rnam pa bsgom par bya'o/_/de bkug la rang la chu shing nor dang bcas pa dbang du 'gyur bar blta'o zhes bya'o/_/yang na lha dang /_klu 
[\[154b.2\]]dang lha ma yin dang /_mi'am ci dang /_rig pa 'dzin pa dang /_gnod sbyin dang /_'khor los sgyur ba dang /_blon po dang /_skyes bu'am gang 'dod pa de dmar por rnam par bsams la/_de'i snying gar rdo rje lcags kyu 'od 'bar ba'i phreng ba 'khrug pa'i lcags kyus 'bigs 
[\[154b.3\]]bzhin pa dang /_zhags pas ske ba nas bcings la dgug bzhin pa 'dod pas myos par gyur par rab tu gsal por bsam par bya'o/_/bdag nyid nor dang bcas pa 'gugs shing dbang du 'gyur ro/_/zhes bya'o/_/oM b+hu ri ni ma hA tsakra brti ni hU~M/_'di'i sbyor ba ni dri chen dang /_
[\[154b.4\]]rdo rje chu la sogs pas dkyil 'khor byas la ji ltar rnyed pa'i me tog gis mnyam par mchod la/_de na gnas pa'i sgrub pa pos gling ngam gling gzhan dang /_grong khyer dang grong dang /_yul 'khor gyi rgyal por bsam zhing bzlas pa bya'o/_/de yis bdag po nyid du 'gyur zhing longs 
[\[154b.5\]]spyod la longs spyad nas bde ba can gyi 'jig rten gyi khams su skye ba thob par 'gyur ro/_/o~M b+h+r-i ku TI tA re tu ta ma ta hU~M/_lha mo khro gnyer can zhes bya ba 'di ni dgra'i rkang rjes kyi rdul blangs la/_dug dang /_tshwa dang /_ske tshe dang /_khrag dang /_chu bo'i 'gram gnyis kyi sa dang /_dri 
[\[154b.6\]]chen rdo rje chus bsnos la gzugs brnyan byas la mi'i rus pa'i rang bzhin gyi phur bus tshigs dang gnad kun la btab la/_thod pa kha sbyar gyi nang du bzhag ste/_dur khrod kyi me la gdung bar bya'o/_/zhag bdun du sbyor ba byas pas 'chi bar 'gyur ro/_/gal te sems la sdig pa med par 
[\[154b.7\]]gyur na zhag nyi shu rtsa gcig gis ni sangs rgyas kyang 'chi bar 'gyur ro/_/o~M ma hA shrI ye ma Ni pad+me hU~M/_lha mo 'di la dri dang /_me tog dang /_mar me dang /_bsod snyoms kyi zas kyis so sor mchod la bzlas pa byas na thams cad du bsrungs par 'gyur ro/_/yul chos kyi rtsod pa 
[\[155a\]]
[\[155a.1\]]las rgyal bar 'gyur ro/_/spyan ras gzigs dbang phyug dang mnyam par 'gyur ro/_/nor chen po'i bdag por 'gyur ro/_/yang na pad+ma stong phrag bcu sbyin sreg byas na rgyal por 'gyur ro/_/o~M badzra pad+me shwa ri ma ra pad+me hU~M/_rdo rje pad+ma'i dbang phyug 
[\[155a.2\]]ma 'di yid kyis bzlas na dbang dang dgug pa la sogs pa byed do/_/lan bdun mngon par bsngags te/_gtsug phud mdud na rang bsrung zhing rims dang /_lkog nad dang /_nad thams cad dang /_mtshon dang /_me dang /_rkun po dang /_seng ge dang /_glang po che dang /_sbrul dang /_
[\[155a.3\]]'ching ba dang /_rgya mtsho dang /_sha za'i nad stong phrag gcig bzlas pas zhi bar 'gyur ro/_/lan cig gi las kyis brjed byed kyi gdon dang /_zad byed dang /_skyug pa dang /_bri bar dka' ba dang /_bsgom par dka' ba'i gdug pa can gyi sems can thams cad nyams par byed 
[\[155a.4\]]do/_/'bum phrag gcig bzlas na lus 'phel zhing skal ba bzang ba dang /_lus gzhon zhing nad med par byed cing dus ma yin pa'i 'chi ba nyams par byed do/_/yang na klu thab khung du bris la der dug dang /_ske tshe dang tsha ba'i sbyin sreg bya zhing klu'i ming dang spel bas 'bum phrag 
[\[155a.5\]]gcig sbyin sreg byas na char chen po phab nas mu ge med par 'gyur ro/_/o~M bi shwa pad+ma hrIHsna tshogs pad+me 'di ni rmongs pa dang /_rengs pa dang /_mnan pa dang /_phur bus gdab pa dang /_gzhan gyi nor 'phrog pa dang /_phur bu dang /_mig 'phrul dang /_ngo mtshar dang mi mthong 
[\[155a.6\]]bar byed pa dang /_phug tu 'jug pa dang /_nam mkha' la 'gro ba dang /_lcags sgrog gcod pa dang /_ril por dgug pa gang dang gang yin pa rgyud las bstan pa dang /_rgyud gzhan dang yang dag par ldan pa'i las thams cad byed do/_/lus dang ngag dang yid gsum gyi 
[\[155a.7\]]dngos grub ster ro/_/bcom ldan 'das 'phags pa spyan ras gzigs dbang phyug 'grub cing gang 'dod pa'i las thams cad ni 'grub par 'gyur ro zhes bya'o/_/o~M bi shwa pad+me hUM/_sna tshogs rdo rje zhes brjod pa'i lha mo 'dis ni ngag gi dngos grub ster ro/_/tshig 
[\[155b\]]
[\[155b.1\]]shad mkhan du byed cing gzhan gyi ngag rengs par byed do/_/rang nyid bsrung ba dang /_gzhan yang bsrung bar 'gyur ro/_/rang skal ba bzang zhing gzhan po yang skal ba bzang po'i rang don dang gzhan don byed do/_/ji ltar 'dir ni 'phags pa spyan ras gzigs dbang phyug sems 
[\[155b.2\]]can gyi don la spro zhing brtson pa de bzhin du/_'dir bcom ldan 'das mas dmyal ba dang /[ {]yi dgas [,]yi dwags [}]dang /_byol song gi skye gnas su gtogs pa'i sems can rnams sgrol bar byed do/_/bde bar gshegs pa'i bstan pa la dad pa rnams la ma nyid kyis bsrung ngo zhes thugs 
[\[155b.3\]]kyi rdo rje de bzhin gshegs pas gsungs so/_/de ltar rtogs pa'i rgyal po bsdus pa rab tu bstan to/_/sems brtan rtog pa med pa yi/_/blo dang ldan pas 'grub par 'gyur/_/gang zhig spyod lam bstan pa yi/_/sangs rgyas kun rgyu ji lta bar/_/de ltar 'dir ni 
[\[155b.4\]]rab sbyar nas/_/de nas rtag pa'i go 'phang 'grub/_/ji ltar 'dod par gnas byed cing /_/kun la longs spyod kun byed ltar/_/ji ltar 'dod pa'i snying rjes spyod/_/ji ltar 'dod pa'i spyod pa yis/_/'dug pa'am ni langs kyang rung /_/'chag pa'am ni gang dang de/_/
[\[155b.5\]]rgod pa'am ni brjod pa'am/_/gang de ji bzhin don bzhin no/_/dkyil 'khor du ni ma zhugs pa'am/_/sgrib pa kun dang ldan pa yang /_/rang mos lha yi rnal 'byor bdag_/bsod nams chung ba'am 'grub par 'gyur/_/'di yis sangs rgyas thams cad nyid/_/thams 
[\[155b.6\]]cad mkhas pa nyid dang ni/_/thams cad rdo rje 'chang nyid kyang /_/skye ba 'di la 'grub par 'gyur/_/yang gsungs pa/_rnal 'byor dag ni gzugs brnyan gyi/_/bcos ma'i sku las 'gyur ba min/_/byang chub sems chen la brtson na/_/rnal 'byor dag ni de lta yin/_/khrag 
[\[155b.7\]]chen po dang ga pur bcas/_/tsan+dan dmar dang bsres pa ni/_/tshogs kyi nang du zhugs pa na/_/kun las mchog gyur bcud len no/_/sbyor ba bzang po 'di yis ni/_/bcud kyis len ni sla ba ru/_/dpal rdo rje sems dpa'i tshe bzang dang /_/nad med bde ba bzang po 'thob/_/
[\[156a\]]
[\[156a.1\]]grub pa'i mtshan nyid ji ltar gsungs/_/sangs rgyas pha rol phyin pa dang /_/gzungs dang sa yang de bzhin 'grub/_/bde ston thams cad thob 'gyur zhing /_/rang nyid so so rjes su 'grub/_/sangs rgyas thams cad mnyam sbyor bas/_/sangs rgyas thams cad 
[\[156a.2\]]nyid du 'gyur/_/sangs rgyas kun gyi dngos nyid kyang /_/sangs rgyas kun ni rab grub 'gyur/_/gzhan yang rnal 'byor gyi spyod pa byed par 'dod cing sems yongs su dag pa med na de'i tshe thang sku'i sgrub pa bshad de/_bsnyen gnas dang ldan zhing smyung bar gnas pa'i lha bzos 
[\[156a.3\]]tshon sna ma 'dres par ras gsar pa de yang rang rang gi kun tu khru re'i tshad kyis bcom ldan 'das 'phags pa spyan ras gzigs dbang phyug bri bar bya ste/_sna tshogs kyi pad+ma 'dab ma brgyad pa/_ze 'bru'i dkyil du zla ba'i dkyil 'khor gyi dbus su bcom ldan 'das mdog dmar ba 
[\[156a.4\]]mi bskyod pa'i dbu rgyan can/_zhal gsum pa/_zhal gyi gtso bo ni dmar ba ste/_'dod chags chen po nyid kyi phyir ro/_/g.yas pa gnag pa ste zhe sdang chen po nyid kyi phyir ro/_/g.yon pa dkar ba ste gti mug nyid kyi phyir ro/_/phyag drug pa bya'o/_/g.yon pa'i phyag gcig 
[\[156a.5\]]gis gos dkar mo'i mgrin pa nas 'khyud pa dang /_pad+ma dmar po bsnams pa dang g.yon pa gnyis kyis me tog gi gzhu bsnams pa'o/_/g.yas pa gsum du khab kyi phyag rgyas pad+ma kha 'byed pa dang /_me tog gi mda' dang /_lcags kyu bsnams pa'o/_/sems dpa'i skyil 
[\[156a.6\]]mo krung gis gnas pa bya'o/_/shar gyi 'dab ma la rnam par gzigs ma mdog dkar mo/_/pad+ma dmar po dang rdo rje phyag na bsnams pa'o/_/lho phyogs kyi 'dab ma la lha mo sgrol ma ljang gu rgya skyegs kyi shing gi lo ma dang rin po che phyag na bsnams pa'o/_/nub phyogs kyi 'dab 
[\[156a.7\]]ma la b+hu ri ni ser mo ut+pa la sngon po dang 'khor lo bsnams pa'o/_/byang phyogs kyi 'dab ma la khro gnyer can ni pad+ma dkar ser lta bu pad+ma ser po dang ral gri phyag na bsnams pa'o/_/shar gyi mtshams su pad+ma'i gos can ma gser lta bu'i mdog btsod lta bu'i pad+ma bsnams 
[\[156b\]]
[\[156b.1\]]pa'o/_/lho phyogs kyi mtshams su rdo rje pad+ma'i dbang phyug ma nam mkha'i mdog can dkar mo pad+ma dang shel gyi phreng ba bsnams pa'o/_/nub phyogs kyi mtshams su sna tshogs kyi pad+ma ston ka'i zla ba lta bu dkar ser gyi mdog pad+ma nag po dang po ti phyag na bsnams pa'o/_/byang phyogs kyi mtshams su 
[\[156b.2\]]sna tshogs rdo rje ma sna tshogs kyi mdog can du byas la/_sna tshogs kyi rdo rje dang /_sna tshogs kyi pad+ma bsnams pa'o/_/de ltar pad+ma la bkod cing bris la/_sgeg mo la sogs pa rnams mtshams su'o/_/dzaHhU~M baM hoH'i yi ge las yang dag par byung ba'i lcags kyu dang /_zhags pa dang /_
[\[156b.3\]]lcags sgrog dang /_dril bu rnams ni shar la sogs pa'i phyogs rnams su'o/_/yang thang sku gzhan brjod par bya ste/_ston ka'i zla ba lta bu'i dkar ser gyi bcom ldan 'das g.yas na skud pa dang /_dbyug pa dang /_rtse gsum dang /_mchog sbyin pa'i phyag can/_g.yon na 
[\[156b.4\]]pad+ma dang /_ril ba spyi blugs dang /_zhags pa dang /_thams cad mkhyen pa'i dam tshig gi po ti bsnams pa'i phyag can/_stag gi pags pa'i sham thabs 'chang ba/_sbrul mchod phyir thogs pa/_ral pa'i cod pan la 'od dpag med bzhengs pa'am skyil krung phyed pas 
[\[156b.5\]]gnas pa dbu rgyan du byas pa'o/_/de'i g.yas phyogs kyi cha ru sgrub pa po/_/mchod yon gyi snod dang bdug spos kyi snod lag pas gzung ba bya'o/_/gzhan yang bcom ldan 'das phyag gnyis pa ri gru 'dzin la gnas shing seng ge'i khri la bzhugs pa/_g.yon pa sa la 
[\[156b.6\]]gnas shing zhabs g.yas pa pad+ma'i steng gi gdan stengs su bzhugs pa'o/_/phyag re re na phreng ba bsnams par sems pa pos phreng ba'i 'og tu 'dren pa'i tshul 'dis bsam par bya ba ni sems pa lta bur gnas pa zhes bya'o/_/cho ga gzhan yang bcom ldan 'das dkar zhing 
[\[156b.7\]]dmar ba phyag bcu pa [{]ri dgas [,]ri dwags [}]seng ge'i gdan la pad+ma'i steng du skyil krung phyed pas bzhugs pa/_g.yas na phreng ba bsnams pa'o/_/seng ge dang /_glang po che dang /_me dang /_sbrul gyis 'jigs pa rnams las grol ba'i cha byad can no/_/g.yon na pad+ma dmar po sdong bu gnyis pa 
[\[157a\]]
[\[157a.1\]]steng du po ti can te rkun ma dang /_lcags sgrog gis bcings pa dang /_mtsho dang /_thog chen po dang /_sha zas za ba rnams sgrol ba'i cha byad can no/_/gnas de brgyad du sgrub pa po rgyan thams cad kyis brgyan pa/_yan lag thams cad yongs su rdzogs pa sngon bzhin du langs 
[\[157a.2\]]pa'am/_'dug pa bsam par bya'o/_/gzhan yang cho ga ni zla ba'i dkyil 'khor gyi dbus su bcom ldan 'das sna tshogs kyi gzugs 'chang ba/_dbu bcu gsum pa/_spyi bo'i mgo bo ni ljang khu'i rta zhal lo/_/yang na zhi ba sangs rgyas shAkya thub pa'i zhal lo/_/phyag brgya pa'i 
[\[157a.3\]]bcom ldan 'das 'di ni sna tshogs kyi mtshon cha bsnams pa'o/_/yang na zhal brgya pa phyag stong pa yang bya'o/_/kha cig tu rdo rje skyil mo krung gis gnas pa'am/_bzhengs pa yang bya'o/_/tsam pa ka lta bu'i dkar ser gyi bcom ldan 'das so/_/thang sku de kun gyi g.yas phyogs kyi bar du sgrub pa 
[\[157a.4\]]po me tog dang /_mchod yon gyi snod dang /_bdug spos kyi snod lag pa na gzung ba bya'o/_/de rnams kyi dbu la dbu rgyan du 'od dpag med pa'am/_chos kyi rgyal po'i mchod rten bri bar bya'o/_/'di ni thang sku'i cho ga'o/_/thang sku'i mdun du rtsa ba'i sngags ji lta ba 'dod pa de bzla zhing bsam gtan yang byas nas/_
[\[157a.5\]]mchod pa rnam pa lngas mchod la/_mchod yon snod dang /_yongs su gang ba'i bdud rtsi lta bu'i zas dang /_sgron ma'i zas la byas nas mchod yon byin te/_sngags gang 'dod pa de bzlas pa byas na de la gsungs pa'i dngos grub tu 'gyur ro/_/gsang ba po ni sngags 'di nyid/_/kha 
[\[157a.6\]]cig la yang mi sbyin no/_/blo ldan sems can don brtson pa'i/_/sems brtan pa la sbyin par bya/_/mchod rten las byed nyid la ni/_/blo ldan 'bad pas sbyin par bya/_/rang nyid dang ni nor dag gis/_/bla ma la rtag gus par bya/_/rdo rje slob dpon rnal 'byor la/_/mchog 
[\[157a.7\]]tu gyur pa'i yon yang dbul/_/gang dang gang ni btang dka' ba/_/mchog tu gyur bar 'dir ni bsngags/_/chung ma sring mo dang yang ni/_/bu mo dang ni tsha mo dag_/bu mo rgyan kun brgyan par bya/_/glang chen rta dang shing rta dang /_/phyugs dang grong khyer rgyal srid dang /_/yul 'khor rgyal 
[\[157b\]]
[\[157b.1\]]srid ldan pa dang /_/rin chen sna tshogs dag kyang ni/_/gzhan yang rdo rje slob dpon dbul/_/rdo rje slob dpon dgyes gyur pa/_/thams cad rab sbyin dbul bar bya/_/'jig rten dbang phyug gi rtog pa rdzogs so//_//rgya gar gyi mkhan po dzam b+ha la dang /_bod kyi 
[\[157b.2\]]lots+tsha ba dge slong pa ris bsgyur cing gtan la phab pa//[ {D701}]@#/_/rgya gar skad du/_pad+ma mu ku Tan+t+ra nA ma/_bod skad du/_pad+ma cod pan zhes bya ba'i rgyud/_bcom ldan 'das 'jam pa'i rdo rje la phyag 'tshal lo/_/'di skad bdag 
[\[157b.3\]]gis thos pa dus gcig na/_bcom ldan 'das lha'i gzhal med khang na longs spyod rdzogs pa'i skur sangs rgyas nas byang chub sems dpa'i 'khor dpag tu med pa dang thabs cig tu bzhugs te/_de nas bcom ldan 'das thugs rje chen po'i sgo kun nas 'phro ba zhes bya ba'i ting 
[\[157b.4\]]nge 'dzin la snyoms par zhugs te/_'od zer gyis rnam par snang mdzad gang chen mtsho'i zhing gi rdul la reg pas reg ma thag tu bskal pa bzang po'i sangs rgyas stong rtsa gnyis la mchod nas/_'od zer de bcom ldan 'das kyi dbu'i gtsug tu nub bo/_/nub ma thag tu thugs rje chen po 
[\[157b.5\]]phyag stong spyan stong dang ldan pa sku mdog gangs kyi rtse la nyi ma shar ba ltar dkar ba zhal bcu gcig gi rtsa ba'i zhal dkar po/_/steng zhal ser ba/_g.yas ljang gu/_g.yon dmar ba/_steng gi gsum nag po/_/bcom ldan 'das kyi dbu ni byi ru bcag pa lta bur gyur te/_'dzum 
[\[157b.6\]]pa mdzad nas thugs rje chen po'i bdag po 'phags pa spyan ras gzigs dbang phyug la gzigs so/_/de nas byang chub sems dpa' 'phags pa spyan ras gzigs dbang phyug gis thal mo sbyar te bcom ldan 'das la gsol pa/_sku dang sngags dang las rnams dang /_/khyad par 
[\[157b.7\]]cho ga bstan par gyis/_/zhes gsol ba btab nas/_bcom ldan 'das kyis byang chub sems dpa' 'phags pa spyan ras gzigs dbang phyug la legs so zhes bya ba byin nas bka' stsal pa/_sku yi rnam pa 'di lta ste/_/thugs rje dag pas chu shel te/_/mnyam par bzhengs 
[\[158a\]]
[\[158a.1\]]pas 'gro don mdzad/_/chu shel mdog 'dra zhal gsum dkar/_/ljang gu'i mdog can nag po che/_/ser po de bzhin bcom ldan dmar/_/drang srong rtag tu [{]ri dgas [,]ri dwags [}]brgyan/_/zhi ba 'dzum dang bzhad pa dang /_/khros pa'i zhal mnga' spyan gsum mdzes/_/bcu 
[\[158a.2\]]pa sems dpa'i rtags can de/_/bcu gcig bcom ldan 'das kyi bdag_/yon tan nor bu mu tig phreng /_/phrin las sna tshogs smad dkris pa/_/dang po'i phyag ni thal sbyar te/_/g.yas pa rin chen phreng ba 'dzin/_/g.yon pa dri med pad+ma 'dzin/_/g.yas pa mchog sbyin 
[\[158a.3\]]mdzad pa po/_/g.yon pa ril ba spyi blugs te/_/g.yas pa 'khor lo rab tu 'dzin/_/g.yon pa na ni mda' gzhu ste/_/lhag ma mchog sbyin spyan ldan pa'o/_/de nas yang bcom ldan 'das kyis 'dzum pa mdzad de/_cod pan gnyis nas 'od zer rab tu 'phros pa dang /_bcom ldan 
[\[158a.4\]]'das la sangs rgyas thams cad kyi byin gyis brlabs las byung ba'i pad+ma'i steng du rigs lnga byung ba 'di lta ste/_rnam par snang mdzad dang /_rin chen 'byung ldan dang /_snang ba mtha' yas dang /_don yod grub pa dang /_mi bskyod pa'o/_/khang bu brtsegs pa rin po che de'i nang du 
[\[158a.5\]]seng ge dang /_rta dang /_rma bya dang /_nam mkha' lding dang /_glang po che de dag ni cod pan las byung ba'o/_/yang yum ni sku mdog sngon mo ste/_/pad+ma las byung pad+ma'i steng /_/tshad med bzhi ste phyag bzhi mdzes/_/sems dpa'i rgyan du ldan pa yi/_/mnyam pa yi ni skyil 
[\[158a.6\]]krung bcas/_/yab ni sku mdog ser po ste/_/pad+ma las byung pad+ma'i steng /_/thal sbyar nor bu bgrang phreng 'dzin/_/rgyan rnams yongs su 'dzin pa'o/_/yang na 'od zer rab bkye ste/_/zla ba nyi ma las byung ba'i/_/nyi ma'i mdog can nyi ma ni/_/gzhon nu ut+pal mchog 
[\[158a.7\]]sbyin mdzad/_/zla ba las skyes nam mkha'i mdog_/cung zhig khros pa rdo rje can/_/dkar po gangs ltar dkar ba ste/_/nyi zla'i steng na pad+ma 'dzin/_/drag po gnyis dang hrIHyig las/_/gnyis med tshul gyis 'bras bu rdzogs/_/ha ya gri ba khams gsum sdud/_/khro 
[\[158b\]]
[\[158b.1\]]gnyer can gyi phrin las mdzad/_/gshin rje gshed po gter 'dzin cing /_/khams gsum rnam rgyal bdud sde 'joms/_/'khor lo dkar po dag pa'i steng /_/gru bzhi sgo bzhi rta babs bcas/_/dang por dkon mchog rab dad cing /_/tshad med bzhi ni rab tu rdzogs/_/byang chub 
[\[158b.2\]]yan lag rdzogs pa dang /_/chos dbyings rang bzhin stong nyid do/_/gleng gzhi dang sku bstan pa'i le'u ste dang po'o//_//de nas gsang sngags bstan pa'i phyir/_bcom ldan 'das kyis rnam par snang mdzad gang chen mtsho'i zhing khams thams cad du 'od bkye nas gtsug tu nub par 
[\[158b.3\]]gyur to/_/de nas yang gsungs pa/_o~M hU~M trAM hrIHaH/_na mo rat+na tra yA ya/_na ma Ar+ya dz+nyA na sA ga rA ya/_bai ro tsa nA ya/_byU ha rA dzA ya/_ta thA ga tA ya/_aR+ha te samyak+saM bud+d+hA ya/_na maHsarba ta thA ga te b+h+yaH/_aR+had b+h+yaHsamyak+sam bud d+he b+h+yaH/_na ma Ar+yA ba lo ki te shwa rA ya/_bo d+hi satwa 
[\[158b.4\]]ya/_ma hA sa twA ya/_ma hA kA ru Ni kA ya/_tad+ya thA/_o~M d+ha ra d+ha ra/_d+hi ri d+hi ri/_d+hu ru d+hu ru/_iT+Te/_baT+Te/_tsa le tsa le/_pra tsa le pra tsa le/_ku su me ku su ma ba re/_i li mi li/_tsi ti dz+wa la ma pa na ya swA hA/_sngags 'di 'don par byed pa'i rigs kyi bu'am rigs kyi 
[\[158b.5\]]bu mos lan cig brjod dam dran zhing yid la byas sam lus la bcangs na mtshams med pa lnga dang /_de dang nye ba'i sdig pa'i las byang zhing sems can dmyal ba dang [{]yi dgas [,]yi dwags [}]dang dud 'gro'i skye gnas su mi skye zhing mi khom pa brgyad du sdug bsngal dang bcas par mi 'gyur ro/_/gcan 
[\[158b.6\]]gzan dang /_srin po dang /_mi ma yin pa dang /_nad dang 'jigs pa thams cad las grol bar 'gyur ro/_/o~M rak+Sha rak+Sha zhes pas kyang bsrung bar bya'o/_/o~M a kA ro mu khaM sarba d+harmA r+NAM/_Ad+ya nud pan+na twAta zhes pas gtor ma'i chus [{]yi dgas [,]yi dwags [}]la mchod par bya ste/_
[\[158b.7\]]o~M AHhU~M zhes pas so/_/de rnams kyi sngags bsdus pa ni/_o~M ma Ni pad+me hU~M zhes pa'o/_/'di ni rigs gsum gyi bdag por 'gyur te/_de'i phan yon ni 'di'o/_/chos kyi sku dang gzugs kyi sku'i thugs rje chen por mthong bar 'gyur ro/_/o~M na maHsarba ta thA ga ta d+hU pe 
[\[159a\]]
[\[159a.1\]]pU dza me g+ha sa mu dra s+pha ra Na sa ma ye hU~M/_o~M na maHsarba ta thA ga ta puSh+pe pU dza me g+ha sa mu dra s+pha ra Na sa ma ye hU~M/_o~M na maHsarba thA ga ta A lo ke pU dza me g+ha sa mu dra s+pha ra Na sa ma ye hU~M/_o~M na maHsarba ta thA ga ta ga na d+he pU dza me g+ha sa mu dra s+pha ra Na sa ma ye hU~M/_o~M na maHsarba ta thA ga ta nai 
[\[159a.2\]]wi d+ya pU dza me g+ha sa mu dra s+pha ra Na sa ma ye hU~M/_o~M na maHsarba ta thA ga ta shap+ta pU dza me g+ha sa mu dra s+pha ra Na sa ma ye hU~M/_oM na maHsarba ta thA ga ta maN+Dal pU dza me g+ha sa mu dra s+pha ra Na sa ma ye hU~M/_de nas mchod pas yang dag mchod/_/stong nyid ye shes las byung ba'i/_/thabs dang shes rab 
[\[159a.3\]]gnyis ldan pa'i/_/hrIHyig dkar po yang dag bzlas/_/sngags kyi le'u ste gnyis pa'o//_//las dang cho ga bstan pa'i phyir/_/dang po zhi ba'i las sgrub na/_/yid du 'ong ba'i ljongs dag tu/_/dkar po dang po gsal dus su/_/dri zhim chu yis legs byugs te/_/me 
[\[159a.4\]]tog dkar po bkram byas nas/_/khrus dang kha zas phyogs mthun pa'i/_/bde ba'i stan la nyer 'dug ste/_/bum pa dkar po tsan+dan dkar/_/dris bkang shing gos legs par dkri/_/maN+Dal dbus su legs par bzhag_/hrIHlas byung ba'i sems dpa'i sku/_/zhal 
[\[159a.5\]]gcig phyag gnyis sku mdog dkar/_/rgyan rnams rdzogs pa pad+ma bsnams/_/zla ba'i gdan la legs bzhugs pa/_/hrIHlas 'od zer 'phro ba bsgom/_/phyag stong spyan yang de bzhin te/_/rgyas pa'i sku ni mdun bsams nas/_/hrIHyi 'phro 'du gsal ba ni/_/bzlas 
[\[159a.6\]]ba rab tu gsal ba ste/_/gsang sngags 'di ni brjod par bya/_/na mo rat+na tra yA ya/_na ma Ar+ya dz+nyA na/_sA gar/_bai ro tsa na/_byU ha rA dzA ya/_ta thA ga tA ya/_aR+ha te/_samyak+saM bud d+hA ya/_na maHsarba ta thA ga te b+h+yaH/_aR+had b+h+yaH/_samyak+saM bud+d+ha ya/_na ma Ar+yA ba lo 
[\[159a.7\]]ki te shwa rA ya/_bo d+hi sa twA ya/_ma hA satwA ya/_ma hA kA ru Ni kA ya/_a mi ta b+ha la che ge mo shan+ti d+ku ru swA hA/_zhes bzlas par bya'o/_/bru~M/_rnam par snang mdzad bum pa'i chus/_/gang zhig legs par khrus byed pa/_/dri ma thams cad yongs dag nas/_/'bras bu bde ba 
[\[159b\]]
[\[159b.1\]]de thob 'gyur/_/'jigs pa kun las rab grol te/_/myur du chu skyes thob par 'gyur/_/de nas rgyas pa sgrub 'dod na/_/nags tshal shin tu mthug po ru/_/dri zhim chu yis legs byugs la/_/'bras bur bcas pa'i me tog dgram/_/rgyan rnams yongs su brtags 
[\[159b.2\]]nas ni/_/bde ba'i stan la nyer 'dug ste/_/rin chen sna lnga 'bru snar bcas/_/rin chen ga 'ur blugs byas la/_/maN+Dal dbus su legs par gzhag_/hrIHlas byung ba sems dpa'i sku/_/zhal gcig phyag gnyis sku mdog ser/_/rgyan rnams rdzogs pa pad+ma 
[\[159b.3\]]bsnams/_/phyag stong spyan yang de bzhin te/_/rgyas pa'i sku ni mdun bsams nas/_/mchod pa lnga yis yang dag mchod/_/hrIHyi 'phro 'du gsal bar bzlas/_/na mo rat+na tra yA ya/_na maHAr+ya dz+nyA na sA ga rA ya/_bai ro tsa nA ya/_byU ha rA dzA ya/_ta thA ga tA ya/_aR+ha he/_
[\[159b.4\]]samyak+saM bud+d+ha ya/_na maHsarba ta thA ga te b+h+yaH/_aR+had b+h+yaHsamyak+saM bud+d+he b+h+yaH/_na ma Ar+yA ba lo ki te shwa rA ya/_bo d+hi sa twA ya/_ma hA sa twA ya/_ma hA kA ru Ni kA ya/_rat+na ku na puSh+TiM ku ru swA hA/_bang mdzod stong pa'i steng gzhag ste/_/'bru yis yongs su khengs par 'gyur/_/de nas 
[\[159b.5\]]dbang gi las byed na/_/sdud par byed pa'i chu klung 'gram/_/pa la sha dang a shwat+tha/_/me tog dmar por ril bu byas/_/bse gab dmar po'i nang du gzhug_/me tog dmar pos rab tu mchod/_/hrIHyig las byung sgrol ma ni/_/ljang gu phyag na lcags kyu 'dzin/_/phyag 
[\[159b.6\]]stong spyan yang de bzhin te/_/rgyas pa'i sku ni mdun bsams nas/_/mchod pa lnga yis yang dag mchod/_/hrIHyi 'phro 'du gsal bar bzlas/_/na mo rat+na tra yA ya/_na maHAr+ya dz+nyA na/_sA ga rA ya/_bai ro tsa nA ya/_byU ha rA dzA ya/_ta thA ga tA ya/_aR+ha te/_samyak+saM bud+d+hA ya/_na maH
[\[159b.7\]]sarba ta thA ga te b+h+yaH/_aR+had b+h+yaHsamyak+saM bud+d+he b+h+yaH/_na maHAr+yA ba lo ki te shwa rA ya/_bo d+hi satwA ya/_ma hA sa twA ya/_ma hA kA ru Ni kA ya/_a mo g+ha b+ha smiM ku ru/_o~M tA re tut+tA re tu re a mo g+ha b+ha smiM ku ru swA hA/_rdzas kyi lde gus lus byugs nas/_/byugs pa de yis khugs par 'gyur/_/de nas 
[\[160a\]]
[\[160a.1\]]phrin las bya 'dod na/_/dur khrod shing gcig dag tu ni/_/ba yi lci bas legs byugs nas/_/me tog sngon po ni ma pa yi/_/spos kyi tshom bu lnga byas dgram/_/byang du 'dug ste las 'di brtsam/_/gcan gzan steng du chu shel 
[\[160a.2\]]te/_/hrIHyi yi ge las byung ba'i/_/mdog dkar ral pa'i thor tshugs can/_/zhal gcig spyan ni gsum pa ste/_/[{]ri dgas [,]ri dwags [}]pags pa 'dzin pa yi/_/drang srong khros pa'i cha byad can/_/phyag bzhi dang po mchog sbyin pa/_/g.yon pa pad steng ral gri can/_/
[\[160a.3\]]g.yas pa ltos 'gros brgyan pa'i mdung /_/rtse gsum dkar pos brgyan pa'o/_/g.yon pa thod pa dkar po ste/_/dri zhim me tog dag gis bkang /_/rgyal po chen po'i rol pa ltar/_/cung zhig zur gyis gzigs pa'o/_/phyag stong spyan yang de bzhin te/_/bskal pa bzang po'i 
[\[160a.4\]]sangs rgyas stong /_/pad+ma'i gdan la legs bzhugs pa'i/_/rgyas pa'i sku ni legs bsams nas/_/hrIHyi 'phro 'du las byung ba'i/_/gsang sngags rgyal po bzlas par bya/_/na mo rat+na tra yA ya/_na maHAr+ya dz+nyA na sA ga rA ya/_bai ro tsa nA ya/_byU ha rA dzA ya/_ta thA ga 
[\[160a.5\]]tA ya/_aR+ha te/_samyak+saM bud+d+ha ya/_na maHsarba ta thA ga te b+h+yaH/_aR+had b+h+yaH/_samyak+saM bud+d+he b+h+yaH/_na maHAr+yA ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_o~M a ka Te/_ni ka Te/_ki Ta ka Te/_ka ro Te ka ro Ta/_bIr+ye swA hA/_o~M karma 
[\[160a.6\]]a mo g+ha/_bi badzra siM ha nA di hU~M phaT/_dri'am byug pa dag la ni/_/btab la lus la byug par bya/_/me tog sngon po mgo la gzhag_/maN+Dal chu yis lus la byug_/nyi shu rtsa lnga bzlas nas ni/_/las rnams thams cad grub par 'gyur/_/de nas bzhi ka 
[\[160a.7\]]sgrub 'dod na/_/bkra shis dus gsum rdzogs dus su/_/ri bo yid 'ong gnas dag tu/_/sa gzhi chag chag legs btab ste/_/maN+Dal legs byas me tog ni/_/dri zhim dkar pos yongs gtor te/_/gtsang zhing dag pa'i rdzas rnams dgram/_/gtsang ma bram ze 
[\[160b\]]
[\[160b.1\]]byas te gzhag_/khrus dang ku sha'i steng gnas te/_/hrIHlas byung ba'i chu skyes steng /_/chu shel mdog 'dra zhal gsum yang /_/'dzum dang zhi ba'i bdag nyid can/_/ljang gu bzhad pa'i zhal gsum ste/_/nag po khros pa dmar ser skra/_/ser po'i zhal ni 'dzum pa ste/_/
[\[160b.2\]]dmar po bcom ldan 'das kyi dbu/_/[{]ri dgas [,]ri dwags [}]pags pas stod g.yogs shing /_/sna tshogs sham thabs mnabs pa yi/_/zhabs gnyis phyag drug mnyam par bzhengs/_/g.yas g.yon dang po thal mo sbyar/_/bar ma pad+ma bgrang phreng 'dzin/_/tha ma mchog sbyin spyi 
[\[160b.3\]]blugs 'dzin/_/bum pa rnam snang lha mo ni/_/la se ma le gI rti ste/_ni rti nang gi lha mo dag_/zla ba'i gdan la legs par bzhugs/_/hrIHyi yi ge las byung ba'i/_/gsang sngags rgyal po bzlas par bya/_/na mo rat+na tra yA ya/_na maHAr+ya dz+nyA na sA ga rA ya/_bai ro tsa nA 
[\[160b.4\]]ya/_byU ha rA dzA ya/_ta thA ga tA ya/_aR+ha te/_samyak+saM bud+d+ha ya/_na maHsarba ta thA ga te b+h+yaH/_aR+had b+h+yaH/_samyak+saM bud+d+he b+h+yaH/_na maHAr+yA ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_o~M d+ha ra d+ha ra/_d+hi ri d+hi ri/_d+hu ru d+hu ru/_iT+Te baT+Te/_
[\[160b.5\]]tsa le tsa le/_pra tsa le pra tsa le/_ku su me ku su ma ba re/_i li mi li tsi ti dz+wa la ma pa na ye swA hA/_bum pa'i chu la legs bsgrubs nas/_/lus la byugs pas grub par 'gyur/_/cho gas bsgrubs pa'i le'u ste gsum pa'o//_//de nas thabs kyi rim pa ni/_/gro 
[\[160b.6\]]ga'am ras sam shing shun la/_/ra yi 'o mas bris pa yi/_/tshom bu lnga yi 'khor lo la/_/dbus su sku yi sa bon te/_/lnga pa yi ni lnga pa ste/_/shar du de yang bri bar bya/_/bzhi pa'i lnga pas dbus su mtshan/_/lho ru de ni yang dag dgod/_/lnga pa'i dang po bzhi pa'i 
[\[160b.7\]]gsum/_/nub tu de ni yang dag dgod/_/lnga pa yi ni lnga pa la/_/e yis rnam par sbyar bas te/_/byang du de ni yang dag dgod/_/dbus su thugs kyi sa bon te/_/shAn+tiM ku ru mtshams su'o/_/swA hA dbus su dgod par bya/_/de ltar 'khor lo gsal bkod 
[\[161a\]]
[\[161a.1\]]nas/_/dngul lam dkar po'i ga 'ur gzhug_/thams cad las kun zhi bar 'gyur/_/yung ba'i chu yis bris pa yi/_/puSh+TiM ku ru mtshams su'o/_/tsan+dan dkar po dri zhim zhing /_/kham phor ser por legs par gzhug_/rgyas pa'i las rnams grub 
[\[161a.2\]]par 'gyur/_/pa la sha yis legs par bris/_/ba shaM ku ru mtshams su dgod/_/kham phor dmar por legs par gzhug_/dbang gi las rnams 'grub par 'gyur/_/nim pa'i chu yis legs par bri/_/mA ra ya ni mtshams su dgod/_/lcags sam thod par 
[\[161a.3\]]yang dag gzhug_/phrin las thams cad grub par 'gyur/_/tsan+dan dkar po dri zhim zhing /_/zhi bas de ni me la bsreg_/'bras bu mngar dang bcas pa'i shing /_/rgyas pas de ni me la bsreg_/dbang ni pa la sha yi shing /_/de la bsregs na khugs par 'gyur/_/
[\[161a.4\]]nim pa'i shing la tshar gcad pa'i/_/bsregs pas phrin las 'grub par 'gyur/_/'khor lo'i le'u ste bzhi pa'o//_//de nas las kyi rim pa ni/_/dUr ba'i rtswa dang 'bras kyi 'dab/_/til dang yungs kar ci tse la/_/gsang sngags bzlas nas grub pa ni/_/da li'i 
[\[161a.5\]]shing la legs bsregs nas/_/thams cad rab tu zhi bar nus/_/ku sha star bu shug 'brum dang /_/stag ma'i me tog dmar po la/_/gsang sngags bzlas par rab bya ste/_/tsan+dan shing la legs bsregs nas/_/rgyas par bya ba'i las grub cing /_/nus pa mchog 
[\[161a.6\]]ni thob par 'gyur/_/pa la sha yi shing dag dang /_/khre dang ci tse mon sran la/_/gsang sngags bzlas pa rab bya ste/_/pad+ma ka yi shing la bsreg_/nus pa mchog ni thob par 'gyur/_/thams cad dbang du 'du bar 'gyur/_/gro dang so ba 'bras dang ni/_/bra bo mon 
[\[161a.7\]]sran til nag po/_/gsang sngags rab tu bzlas bya ste/_/kha ti ra yi shing la bsreg_/nus dang ldan de las rnams ni/_/myur ba nyid du 'grub par 'gyur/_/pra ha kha tsha'i shing dag la/_/lo ma 'bras bur bcas pa dang /_/rdo rje'i shing la sngags bzlas nas/_/mya ngan 
[\[161b\]]
[\[161b.1\]]'tshang gi shing la bsreg_/nus pa thob nas myur du ni/_/mi rnams thams cad dbang du sdud/_/ldong ros pad+ma'i rtsa ba dang /_/mu la pa tra'i shing dag la/_/gsang sngags rab tu bzlas byas nas/_/a ru ra yi shing la bsreg_/'khor lo'i 'og tu bcug pa yis/_/
[\[161b.2\]]rgyal po dbang du byed par 'gyur/_/pa la sha yi shing dag dang /_/ka ra bI ra'i 'bras bu la/_/gsang sngags rab tu bzlas byas te/_/'dzam bu'i shing la rab bsregs nas/_/ral gri'i 'og tu bcug nas ni/_/g.yul dbang yang ni dbang du 'gyur/_/tshe rabs brgya ru 
[\[161b.3\]]lon pa'i rus/_/mtshon gyis bsnun pa'i rus pa dag_/gsang sngags rab tu bzlas byas nas/_/skyer pa'i me la rab bsregs te/_/lcags kyu'i 'og tu rab bcug na/_/glang po dbang du 'du bar 'gyur/_/ba le ta dang ta le sha/_/kha ti ra da d+ha ti ma/_/
[\[161b.4\]]dur khrod shing la legs bsregs nas/_/stag la sogs pa dbang du 'du/_/nas dang 'bras dang so ba dang /_/sman dang rin chen sna tshogs kyis/_/maN+Dal zlum po legs byas te/_/rgyan rnams rdzogs pa'i sangs rgyas ni/_/pad+ma chu shel las skyes 
[\[161b.5\]]pa'i/_/chu shel mdog can 'dzum pa can/_/rdo rje'i skyil mo krung bzhugs pa/_/ku sha'i stan bcas shar du 'dug_/pad+ma'i phyag rgya bcas pa yis/_/byams pa'i sems kyis dbul bya'o/_/nad dang rims dang 'brum bu dang /_/shu ba g.yan pa me 
[\[161b.6\]]dpal dang /_/nad dang gdon ni thams cad bzlog_/mtshams med lnga dang mi dge ba'i/_/'bras bu sdug bsngal nad rnams zlog_/me'i las bya ba'i le'u ste lnga pa'o//_//de nas rgyal po'i 'jigs pa la/_/maN+Dal dkar po legs byas la/_/
[\[161b.7\]]tsan+dan dkar po'i dris bsgos te/_/mchod yon me tog dkar po dang /_/ci 'byor pa yi mchod pa yis/_/rgyal po lta bu'i gzugs la mchod/_/sdig pa thams cad de mdun du/_/bshags nas myur du skyabs su 'gro/_/gro ga dag gam shing shun la/_/rgyal 
[\[162a\]]
[\[162a.1\]]po dag gi gzugs byas te/_/yig 'bru lnga po btab pa yis/_/tshon sna lnga yis rab tu bcing /_/byams pa'i sems kyis chu bo la/_/bskur na rgyal po'i chad las thar/_/o~M hU~M trA~M hrIHaHsho na ha ri ma ka to/_/sa ra sa ra ka ra ka ra swA hA/_gcan gzan 'jigs pa 
[\[162a.2\]]'ong ba'i tshe/_/maN+Dal dkar po legs byas la/_/me tog dkar po rab tu gtor/_/mchod pa lnga yis rgyal po mchod/_/sdig bshags myur du skyabs su 'gro/_/'bru sna lnga dang rin chen lnga/_/tshon sna lnga yi phur ma lnga/_/byas pa lus la btags pa na/_/gcan 
[\[162a.3\]]gzan 'jigs pa thams cad las/_/myur ba nyid du grol bar 'gyur/_/o~M AHhU~M trA~M hrIHsho sha na ha ri ha tirma ka ro sa ra sa ra ka ra ka ra swA hA/_chom rkun dag gi 'jigs pa la/_/me tog sngon po rdo rje can/_/mthing nag sa gnon phyag rgya can/_/mchod gnas bdag nyid 
[\[162a.4\]]skyabs su 'gro/_/o~M ak+Sho b+h+yaHta ka ka ra na ga ra kha ti pa swa d+hi tsa kri ta ya ri ka tse tsa tra ti na dur ta na/_sa ra sa ra ka ra ka ra swA hA/_sbrul gyi gdug pas 'jigs pa la/_/bal po se'u'i lcug ma yis/_/bram ze'i gzugs kyi rgyan bsgoms te/_/rin chen 'byung ldan skur bsgoms nas/_/
[\[162a.5\]]spyi bor mu tig byi ru dang /_/man shel pad+ma rA ga dang /_/in+d+ra nI la dung g.yas 'khyil/_/gser dang dngul dang dUr ba dang /_/rin chen brgyad dang 'bru snar bcas/_/ku sha gla rtsi tsan+dan dang /_/ba lu skyer pa ut+pa la/_/gur gum dri zhim lus la byug_/oM rat+na saM b+ha ba sa 
[\[162a.6\]]ti bi sha sa ra sa ra ka ra ka ra swA hA/_lce 'bab pa yi 'jigs pa la/_/stag dang 'brug gi rus pa dang /_/'khar ba'i phye ma lcags phye dang /_/zangs phye ra gan phye ma dang /_/gser gyi phye ma gro bar btums/_/snang ba mtha' yas skur bsgoms te/_/byams pas phyogs 
[\[162a.7\]]mtshams kun tu bstan/_/dug rnams sna tshogs dud pas bdugs/_/o~M a mr-i ta ba badzra dz+wa la badzra dz+wa la/_/gardza gardza/_sa ra sa ra/_ka ra ka ra swA hA/_me yi 'jigs pa dag la ni/_/'brug rus sen ta wa sha dang /_/til dang sA lu ci tse dang /_/nas dang gro dang rgun 'brum 
[\[162b\]]
[\[162b.1\]]gyi/_/thang phrom dag la sngags btab ste/_/me yi phyogs su gtor bar bya/_/o~M bai ro tsa na pra b+hA dz+wa la dz+wa la/_sa ra sa ra/_ka ra ka ra swA hA/_rnam par snang mdzad skur bsgoms te/_/me la gtor nas sa yis gsod/_/chu bo dag gis 'jigs pa la/_/mdze can pho mo'i thod 
[\[162b.2\]]par ni/_/ra dang khyi dang phag gi khrag_/sa bdag sde brgyad gzugs dang bcas/_/nang du bcug ste chu bor dor/_/don yod grub pa'i sku ru bsgom/_/o~M a mo g+ha sid d+hi/_o~M ka bai tA ra Ni sa ra sa ra/_ka ra ka ra swA hA/_phyag stong spyan yang de bzhin te/_/thugs rje chen 
[\[162b.3\]]po'i sku mchog ni/_/so sor gsal zhing bsgom par bya/_/so so'i dbu la so sor bsam/_/byams pas kun la rab tu lta/_/'jigs pa kun las grol bar 'gyur/_/'jigs pa kun las yongs su bsrung ba'i le'u ste drug pa'o//_//sku gdung me tog dkar 
[\[162b.4\]]pos mchod/_/sa gzhi dri yis chag chag gdab/_/snying po gzugs dang bcas pa 'am/_/khru gang tshad kyi mchod rten la/_/legs par mchod cing bstod par bya/_/stong nyid ye shes las byung ba'i/_/thugs rje'i gzugs kyi rten du shar/_/rdzu 'phrul tshad med bzhi dang ldan/_/
[\[162b.5\]]byang chub phyogs rnams yongs su rdzogs/_/dri med dung 'dra dkar po ste/_/rgyal chen bzhi yang de bzhin no/_/byang chub chen po'i mchod rten ni/_/khri 'phang bcu gsum tog dang ldan/_/lha yi rol mo char du 'bab/_/chos sgra rgyun mi 'chad pa'i gter/_/rin chen lnga yi bdag 
[\[162b.6\]]nyid de/_/phur bus gdab cing yongs su gzung /_/sangs rgyas kun gyi byin rlabs che/_/de yi bsod nams bstan pa ni/_/mtshams med lnga dang mi dge bcu/_/nyon mongs dbang gyur sdig pa rnams/_/skad cig tsam gyis dag par 'gyur/_/shin tu gtsang ba'i gnas dag 
[\[162b.7\]]ni/_/byams dang snying rje can gyis bya/_/bram ze'i rigs las byung ba yi/_/'dri mkhan snying rje can gyis bya/_/rang bsam lhag par gnas pa yis/_/mdun du bdar te mchod pa bya/_/tshad dang kha dog yongs dag gsal/_/yid du 'ong ba dag la'o/_/zas dag 
[\[163a\]]
[\[163a.1\]]yid du 'ong ba'am/_/dkar gsum 'bags pa spangs pa yis/_/sha dang sgog pa la phug dang /_/zwa dang chang ni shin tu spang /_/shel phreng pad+ma'i snying po dang /_/bo d+hi tse dang mu tig shis/_/glal dang sbrid pa mi tshig rnams/_/nam yang chod par mi bya'o/_/
[\[163a.2\]]yo byad dang dam tshig la brten pa'i le'u ste bdun pa'o//_//las rnams sna tshogs sgrub byed na/_/po ti'am lugs ma ras ris la/_/brten nas bdag nyid byams sems ldan/_/mu~M las 'phags pa 'jam dpal ni/_/dmar ser po ti ut+pal 'dzin/_/mnyam pa'i 
[\[163a.3\]]skyil mo krung gis bzhugs/_/bum pa kha dog ser po'i nang /_/rin chen lnga dang 'bru lngar bcas/_/tad+ya thA/_o~M d+ha ra d+ha ra/_d+hi ri d+hi ri/_d+hu ru d+hu ru/_iT+Te baT+Te/_tsa le tsa le/_pra tsa le pra tsa le/_ku su me ku su me ba re/_i li mi li/_tsi te dz+wa la ma pa na ye swA hA/_lan 
[\[163a.4\]]bdun yongs su bzlas byas na/_/gti mug thams cad zhi bar 'gyur/_/shes rab chen po thob par 'gyur/_/ras ris mchod rten la brten nas/_/maN+Dal dri zhim me tog dgram/_/dkar gsum mngar gsum dag tu ni/_/'bras dang til dang yungs kar dang /_/pad+ma'i rtsa 
[\[163a.5\]]ba dkar po la/_/ril bu rgya shug 'brum bu tsam/_/spyan ras gzigs kyi dbang phyug ni/_/hrIHlas byung ba'i sku mdog dkar/_/phyag na pad+ma mchog sbyin mdzad/_/sems dpa'i skyil mo krung gis bzhugs/_/tad+ya thA/_o~M d+ha ra d+ha ra/_d+hi ri d+hi ri/_d+hu ru d+hu ru/_iT+Te baT+Te/_tsa 
[\[163a.6\]]le tsa le/_pra tsa le pra tsa le/_ku su me ku su me ba re/_i li mi li/_tsi ti dz+wa la ma pa na ye swA hA/_ril bu dag la sngags btab ste/_/byams pa'i sems dang ldan pas bza'/_/srid pa'i 'dod chags zhi gyur nas/_/rab tu bde ba thob par 'gyur/_/maN+Dal sngon po 
[\[163a.7\]]legs nas/_/ut+pal sngo dang nim pa dang /_/a ga ru dang tsan+dan dang /_/dri yi chu yis bum pa dgang /_/phyag na rdo rje gos sngon can/_/sku mdog ljang sngon cung zhig khro/_/de ni rdo rje phyag na bsnams/_/sems dpa'i skyil mo krung gis bzhugs/_/tad+ya thA/_oM d+ha ra d+ha ra/_
[\[163b\]]
[\[163b.1\]]d+hi ri d+hi ri/_d+hu ru d+hu ru/_iT+Te baT+Te/_tsa le tsa le/_pra tsa le pra tsa le/_ku su me ku su me ba re/_i li mi li/_tsi ti dz+wa la ma pa na ye swA hA/_hU~M skyes phyag na rdo rje yis/_/bum pa'i chu yis khrus byas na/_/zhe sdang rab tu zhi byas nas/_/bzod pa chen po thob par 'gyur/_/
[\[163b.2\]]dug rnams rab tu zhi bar byed pa'i le'u ste brgyad pa'o//_//ras sam gro ga'am shing shun la/_/'khor lo rtsibs bzhi mu khyud bcas/_/d+ha ra d+ha ra/_d+hi ri d+hi ri/_d+hu ru d+hu ru/_che ge mo la rak+Sha rak+Sha zhes pa'o/_/srung ba lus la btags byas na/_/nad dang gdon dang rims dang ni/_/
[\[163b.3\]]'jigs pa'i nad dang gdon las thar/_/bde ba yongs su rdzogs par 'gyur/_/skud pa dag ni dkar po la/_/mdud pa dag ni rab byas te/_/bdun nam nyi shu rtsa gcig gam/_/brgya rtsa brgyad du legs bzlas nas/_/bsrung ba'i dam pa 'di byas na/_/bsrung ba yi 
[\[163b.4\]]ni dam pa 'dis/_/bsrung ba'i mchog tu 'gyur ba'o/_/mu tig byi ru rin chen gser/_/ga bur gur gum gla rtsi dang /_/a ga ru dang du ru ska/_/phur ma snying gar gdags par bya/_/tsan+dan gla rtsi gur gum dang /_/gu gul nag po rus pa'i phye/_/ba yi 'o mas lde gu 
[\[163b.5\]]byas/_/gnas gsum dag tu byugs pas ni/_/gdon dang nad kyis 'jigs kun la/_/byugs pas de ni bsrung bar 'gyur/_/bsrung ba 'khor lo'i le'u ste dgu pa'o//_//ser ba yongs su bsrung ba ni/_/seng ldeng lhang ti'i phur bu la/_/gzungs 
[\[163b.6\]]sngags bzlas nas dbus su ni/_/hU~M las byung ba'i sku bskyed do/_/phyogs bzhir khro bo chen po ni/_/shar du khams gsum rnam rgyal ni/_/sku mdog dkar po me dpung 'bar/_/rdo rje 'khor lo sdigs mdzub mdzad/_/o~M pradz+nyAn+ta kr-i ta ha na ha na hU~M phaT/_lho ru gshin 
[\[163b.7\]]rje gshed po ni/_/dmar nag rin chen be con 'dzin/_/o~M ya mAn+ta kr-ita tiSh+Tha tiSh+Tha hU~M phaT/_nub tu rta mgrin dmar po ni/_/me dpung rdo rje dbyug pa 'dzin/_/o~M ha ya grI ba hu lu hu lu hU~M phaT/_byang phyogs khro gnyer can gyi sku/_/ljang sngon ral gri 'dzin pa ste/_/
[\[164a\]]
[\[164a.1\]]o~M a mo g+ha kab+h+r-i ku Ti ban d+ha ban d+ha hU~M phaT/_phyogs bzhi'i phur bu dag la ni/_/bdun nam nyi shu rtsa gcig bzlas/_/gcan gzan dri ma yungs kar bsres/_/gsang sngags bzlas shing mkha' la gtor/_/o~M badzra kro d+ha hu lu hu lu/_tiSh+Tha tiSh+Tha/_ban d+ha ban d+ha/_
[\[164a.2\]]ha na ha na hU~M phaT/_ser ba bsrung ba'i le'u ste bcu pa'o//_//de nas bcom ldan 'das kyis 'od zer rab tu bkye ste/_phyag stong dang spyan stong las 'od zer byung ba 'di lta ste/_dkar po dang /_dmar po dang /_nag po dang /_ljang gu dang /_ser po ste/_'od zer de dag gis 'gro 
[\[164a.3\]]ba ris drug po de dag la khyab ste/_dbugs dbyung bar mdzad do/_/de nas rgyal chen rigs bzhi dang /_sum cu rtsa gsum dang /_'thab bral dang /_dga' ldan dang /_'phrul dga' dang /_gzhan 'phrul dbang byed dang /_tshangs ris dang /_tshangs pa kun 'khor dang /_tshangs pa 
[\[164a.4\]]mdun na 'don dang /_tshangs pa chen po dang /_'od chung dang /_tshad med 'od dang /_'od gsal dang /_dge chung dang /_tshad med dge dang /_dge rgyas dang /_sprin med dang /_bsod nams skyes dang /_'bras bu che dang /_mi che ba dang /_mi gdung ba dang /_shin tu mthong ba dang /_
[\[164a.5\]]gya nom snang dang /_'og min la sogs pa lha'i bu de dag gis mchod pa'i sprin gyi char phab nas lha'i bu rnams kyis tshigs su bcad pas bstod pa/_spyan ras gzigs dbang thugs rje'i sku/_/phyag stong nyon mongs sgrol ba'i phyag_/spyan stong shes rab 'od gsal te/_/'gro don mdzad 
[\[164a.6\]]la phyag 'tshal bstod/_/ces bstod nas/_bcom ldan 'das thugs rje chen po'i sku de mi snang bar gyur nas/_bcom ldan 'das shAkya thub par gyur to/_/de nas lha yi bus gsol pa/_'di yi phan yon ci yin zhes zhus pa dang /_bcom ldan 'das kyis bka' stsal pa/_/gang zhig 
[\[164a.7\]]rgyud 'di yid byed na/_/nad dang gdon dang rims dang ni/_/rgyal po gcan gzan 'jigs pa dang /_/'jigs pa kun las grol bar 'gyur/_/'dod chags zhe sdang gti mug dang /_/mtshams med mi dge'i sdig pa kun/_/rab tu zhi bar byed par 'gyur/_/dmyal ba ngan 
[\[164b\]]
[\[164b.1\]]song sdug bsngal dang /_/mi khom brgyad las rnam grol te/_/nyan dang 'chang dang bsgom par 'gyur/_/dri med nam mkha'i dkyil lta bu'i/_/bcom ldan 'das kyang mthong bar 'gyur/_/zhes bka' stsal nas/_byang chub sems dpa' sems dpa' chen po 'phags pa spyan ras gzigs 
[\[164b.2\]]dbang phyug stan las langs te/_bcom ldan 'das kyi zhabs la btud nas legs so legs so zhes bya ba gsungs nas stan la 'khod do/_/byang chub sems dpa' 'bum phrag lnga stong dang lha dang mi dang /_lha ma yin dang bcas pa'i 'jig rten yi rangs te bcom ldan 'das kyis 
[\[164b.3\]]gsungs pa la mngon par bstod do/_/pad+ma cod pan zhes bya ba'i rgyud le'u bcu gcig pa rdzogs so//_//rgya gar gyi mkhan po paN+Di ta d+harma shrI mi tra dang /_bod kyi lots+tsha ba dge slong chos kyi bzang pos bsgyur cing zhus te gtan la phab pa//_//
[\[164b.4\]{D702}]@#/_/rgya gar skad du/_siM ha nA da tan+t+ra nA ma/_bod skad du/_seng ge sgra'i rgyud ces bya ba/_bcom ldan 'das pad+ma gsung gi lha la phyag 'tshal lo/_/'di skad bdag gis thos pa dus gcig na/_bcom ldan 'das pad+ma'i dbang phyug du bsgyur te rdo rje'i gdan la 
[\[164b.5\]]bzhugs so/_/de nas gsang ba'i bdag pos bcom ldan 'das la 'di skad ces gsol to/_/bcom ldan 'das bsod nams dang ye shes kyi tshogs dang lam rnams ji ltar sbyang /_e ma ho sems can rnams la snying brtse ba'i mchog spyan ras gzigs seng ge sgra zhes bya ba yod de/_/
[\[164b.6\]]de yis smon lam sbyang ba dang /_bsod nams dang ye shes kyi tshogs bsags par yid la byas so/_/de nas bcom ldan 'das pad+ma'i dbang phyug langs te/_gsang sngags kyi tshig 'di dag smras so/_/na mo rat+na tra yA ya/_na ma Ar+yA ba lo ki te shwa rA ya/_bo d+hi sa twA ya/_ma hA 
[\[164b.7\]]satwA ya/_ma hA kA ru Ni kA ya/_tad+ya thA/_o~M a ka Te/_bi ka Te/_ni ka Te/_ka TaM ka Te/_ka ro Te/_ka ro kaM Te/_bI r+yai swA hA/_o~M AHhrIHsiM ha nA da hU~M/_bru~M A~M dzrIM kha~M hU~M/_o~M AHhU~M/_o~M ba li na b+huny+dza dzi ba puSh+pe d+hU pe hU~M/_sarba a mr-i te hU~M/_o~M ba ta li/_ma hA ba ta li/_hU~M 
[\[165a\]]
[\[165a.1\]]hU~M hU~M dzaHswA hA/_o~M b+hak+Sha b+hak+Sha/_sa ma ya tiSh+Tha dzaM hU~M phaT swA hA/_o~M a ta pra ti hU~M phaT/_sri ti ka ra hU~M phaT/_o~M ba ru Na A gats+tsha ya/_Agats+tsha ya/_ma hA nA ga gi sa ti sarbe b+hur phuHphuHphuHswA hA/_o~M b+ha ga ba ti shru ti smr-i ti sa ma ba ti/_sa ra ma ti sid+d+hi swA hA/_o~M 
[\[165a.2\]]AHhrIHhU~M swA hA/_phuHhrIHo~M siM ha nA da hU~M phaT phaT/_nA ga du pa la mA ra ya phaT/_dz+wA la dz+wA la hU~M phaT/_o~M a big+h+nan+ta kr-i ta hU~M/_o~M ag+na ye a ti bya/_a b+hi sa ma ya bi sha/_ma hA shri ye ha bya/_ka bya ma hA ni ya swA yA/_o~M b+ha ba ka ag+na ye/_shAn+tiM ku ru ya swA hA/_AHhrIHsiM ha nA da badzra tsakra brta 
[\[165a.3\]]lo ki ka bru~M bru~M bru~M/_lo kot+ta ra Ni siM ha nA da bru~M bru~M bru~M hU~M na hU~M na/_siM ha nA da bru~M bru~M bru~M hU~M hU~M hU~M swA hA/_gsang ba'i bdag po 'di ni maN+Dal gyi bsgrub pa zhes bya ba'o/_/gsad pa dang /_phyir ldog pa dang /_dgug pa dang /_bcing ba dang /_zhi ba'i las yin te/_nang par ba'i lci bas lam 
[\[165a.4\]]lhung bas maN+Dal byas te/_mngar gsum lag pa'i mthil du mnyes pas klu'i zhe sdang zhi bar 'gyur ro/_/'di ni klu'i sde dpon zhes bya ste/_/seng ge'i steng du zla ba la/_/rgyal po rol ba'i stabs kyis bzhugs/_/g.yas na thod mtshan rtse gsum la/_/drag po'i rgyal rigs dbang 
[\[165a.5\]]du bsdus/_/pad+ma'i rtse la thod pa ni/_/'phrin las bzhi ldan ku mu da/_/shes rab sbyor ba'i ral grir bcas/_/dka' thub ldan pa'i sku de la/_/rigs lngas rnam par brgyan pa'o/_/gsum dang lnga ni mdun du 'phyang /_/rtse mor 'od dpag med pas brgyan/_/seng ge'i 
[\[165a.6\]]cha las byung ba yin/_/'dam skyes dmar po'i lo ma gnyis/_/pad+ma bzhi la sngags bzhi ldan/_/rang lus 'og nas thal mo sbyor/_/sku la 'dud cing 'phrin las byed/_/rdo rje'i gdan la mi bskyod pa'i/_/thugs ka nas ni sngags 'od 'don/_/spro ba gsum du ldan pa'i sngags/_/
[\[165a.7\]]nyi shu rtsa gcig gdon par bya'o/_/gsang ba'i bdag po rgyud 'di la smod pa'i sems can de ni sangs rgyas dang byang chub sems dpa' thams cad la smod pa yin no/_/gsang ba'i bdag po rgyud 'di nyan pa dang /_sems pa dang /_mchod pa dang /_'chang ba dang /_tha na 'di la mos 
[\[165b\]]
[\[165b.1\]]pa'i sems can de dag la rgyal chen bzhi'i lha dang /_sum cu rtsa gsum gyi lha dang /_tshangs pa'i bu dang /_tshangs chen rnams kyis bsrung ba dang /_bskyab pa dang /_sba ba dang /_kun tu rjes su 'brang bar byed de/_de bas ches lhag pa'i sangs rgyas dang byang chub sems dpa' thams cad 
[\[165b.2\]]bu la mas srung ba bzhin du bsrung bar 'gyur ro/_/bdud kyi bar du gcad par mi nus so/_/gang shi 'phos nas nub phyogs bde ba can du pad+mo las skye bar 'gyur ro/_/mngal gyi sdug bsngal las thar bar 'gyur ro/_/tshe 'dir me dang chu'i 'jigs pa las thar bar 'gyur 
[\[165b.3\]]ro/_/'dir ni mdo tsam smos su zad kyi/_de ma yin pa gang 'dod pa thams cad bsam pa yid bzhin du 'grub par 'gyur ro/_/gang rgyud 'di la gnod pa dang /_'tshe ba dang /_tshul bzhin ma yin pa yid la byed na/_de la lha'i bu dang /_klu'i bu khyed rnams kyis bsrung bar gyis shig 
[\[165b.4\]]ces bka' stsal to/_/de nas gsang ba'i bdag po dang /_tshangs ris kyi lha'i bu de dag rab tu dga' nas tshul bzhin du khas blang bar byas so/_/de nas gzhan bsrung ba'i phyir bdag sa dkar po la lan du mar bsngags na bar chad thams cad zhi bar 'gyur ro/_/seng ge sgra'i rgyud 
[\[165b.5\]]ces bya ba rdzogs so//_//rgya gar gyi mkhan po paN+Di ta pradz+nyA kA ra dang /_bod kyi lots+tsha ba 'gos khug pa lhas btsas kyis zhus shing bsgyur te gtan la phab pa//[ {D703}]@#/_/rgya gar skad du/_Ar+yA ba lo ki te shwa rA ya sid+ha nA da na ma d+hA ra NI/_
[\[165b.6\]]bod skad du/_'phags pa spyan ras gzigs dbang phyug seng ge sgra'i gzungs zhes bya ba/_bcom ldan 'das rdo rje 'chang la phyag 'tshal lo/_/'di skad bdag gis thos pa dus gcig na/_bcom ldan 'das 'phags pa spyan ras gzigs dbang phyug gi pho brang ri po Ta la'i 
[\[165b.7\]]rtse mo na/_rin po che'i khang [{]bzangs [,]bzang [}]rin po che dang /_mu tig dang /_nor bu dpag med kyis spras pa/_'od kyis stong gsum khyab pa/_me tog dri zhim po sna tshogs kyis kun nas brgyan pa'i sa phyogs de na byams pa la sogs pa'i byang chub sems dpa' dpag tu 
[\[166a\]]
[\[166a.1\]]med pa dang /_nyan thos chen po sha ra dwa ti'i bu la sogs pa dge slong rab tu mang pos yongs su bskor zhing /_bcom ldan 'das seng ge'i gdan bshams pa la bzhugs so/_/'khor der byang chub sems dpa' sems dpa' chen po 'jam dpal zhes bya ba 'dug 
[\[166a.2\]]ste/_'dug par gyur pa de rang gi stan las langs te bla gos phrag pa gcig tu gzar nas pus mo g.yas pa'i lha nga sa la btsugs nas/_bcom ldan 'das kyi zhabs la mgo bos phyag 'tshal te/_bcom ldan 'das la 'di skad ces gsol to/_/bcom ldan 'das yul 
[\[166a.3\]]ma ga d+hA na rgyal po dbang phyug 'od ces bgyi ba 'khor dang btsun mo dang /_longs spyod phun sum tshogs pa dang ldan pa las rgyal po de mdze dang /_phol mig dang /_dbugs mi bde ba snying nad 'bar ba byung ste de ji ltar bsal bar bgyi/_bcom ldan 'das kyis bka' stsal pa/_byang chub sems 
[\[166a.4\]]dpa' sems dpa' chen po 'jam dpal sngon 'jig rten gyi khams 'di nyid la 'jam dpal khyed nyid byang chub sems dpa' shes rab chen po zhes bya ba yin la/_'phags pa spyan ras gzigs dbang phyug seng ge sgra 'di nyid byang chub sems dpa' snying rje'i mchog ces bya ba 
[\[166a.5\]]yin pas/_byang chub sems dpa' de gnyis stong gsum du sems can gyi don la gshegs pa la seng ge dkar po cig dbang du bsdus te chibs pa byas/_sku la rin po che'i rgyan sna tshogs kyis brgyan/_mdung rtse gsum pa dang /_ral gri dang /_pad+ma dang /_ut+pal 
[\[166a.6\]]thogs nas phyin pa la/_rgya mtsho chen po las rgal ba'i dus su seng ge bzhag nas khur res byas shing byon pa la/_byang chub sems dpa' shes rab chen po khyod nyid ni grogs la phan pa'i sems kyis rang gi ral gris rang bkum mo/_/byang chub sems dpa' snying rje mchog 
[\[166a.7\]]gi bsam pa la steng 'og bar snang gi klu dang lha la sogs pas bsad dam snyam nas btung ba'i snod bram ze'i thod pa lag na thogs/_tri shU la rtse gsum pa lag na thogs/_seng ge dkar po la zhon/_mya ngan du ral pa thod du bcings nas steng gi lha la bsdigs te/_snying rje'i stobs 
[\[166b\]]
[\[166b.1\]]kyis sems can don byas pas/_/rang gi grogs pos spangs nas gcig pu lus/_/lha rnams kun gyis nyes na chad pa'i las/_/grong khyer 'joms shing lha rnams 'gums par bgyid/_/ces smras te/_lha rnams la tri shU la gdengs pa dang /_rgyal po chen po bzhi dang /_lha'i 
[\[166b.2\]]dbang po brgya byin dang /_mi mjed kyi bdag po tshangs pa dang /_khams gsum gyi lha dga' ba'i mdangs phyung ste/_lha'i me tog pad+ma dang /_ku mu da dang /_puN+Da rI ka dang /_tsam pa ka la sogs pa phul te thod pa bkang ngo /_/de nas bar snang gi lha dang /_klu dang /_dri za dang /_gnod sbyin 
[\[166b.3\]]dang /_lha ma yin dang /_grul bum dang /_nam mkha' lding dang /_mi'am ci la sogs pa la bsdigs pa/_tri shU la gdengs nas/_snying rje'i stobs kyis sems can don byas pas/_/rang gi grogs pos spangs nas gcig pu lus/_/sde brgyad tshogs kyis nyes na chad pa'i 
[\[166b.4\]]las/_/grong khyer 'joms zhing sde brgyad 'gums par bgyid/_/ces smras te/_sde brgyad la tri shU la gdengs pa dang /_klu'i rgyal po gtsug na rin chen dang /_dri za'i rgyal po zur phud lnga ma dang /_gnod sbyin gyi rgyal po rnam thos kyi bu dang /_lha ma yin gyi rgyal po thags [{]bzangs [,]bzang [}]
[\[166b.5\]]ris dang /_mi'am ci'i rgyal po ljon pa rta mgo can dang /_grul bum gyi rgyal po sbrul mgo dgu pa dang /_nam mkha' lding gi rgyal po gser mig can la sogs pa 'khor mang po dang bcas pa dga' ba'i mdangs phyung ste/_seng ge la rin po che'i rgyan phul lo/_/de nas sa'i 'og na 
[\[166b.6\]]gnas pa'i klu la bsdigs te/_snying rje'i stobs kyis sems can don byas pas/_/rang gi grogs pos spangs nas gcig pu lus/_/klu tshogs rnams kyis nyes na chad pa'i las/_/grong khyer 'joms shing klu rnams 'gums par bgyid/_/ces smras te/_rgya mtsho chen po tri shU las 
[\[166b.7\]]dkrugs pa dang /_klu'i rgyal po ma dros pa dang /_klu'i rgyal po ba ru Na dang /_klu'i rgyal po 'jog po dang /_de dag la sogs pa rdzu 'phrul dang ldan pa/_'od dang ldan pa/_lha dang lha ma yin gyi g.yul myong bar byed pa/_klu'i rgyal po 'bum phrag drug g.yog dang 'khor du bcas pa 'dus te/_dga' ba'i 
[\[167a\]]
[\[167a.1\]]mdangs phyung nas klu'i rgyal po ba ru Na sbrul dkar po gcig tu byas nas phyag 'tshal/_bskor ba lan gsum byas te/_byang chub sems dpa' snying rje can/_/khyod la bdag ni skyabs su mchi/_/klu rnams kun gyi mgon mdzod cig_/nyams na klu yi gshed ma mdzod/_/
[\[167a.2\]]ces smras nas tri shU la la lan gsum dkris kha byang chub sems dpa' la bsgyur phuHphuHzhes brjod cing gus pas kha nas khrag 'byin cing gnas so/_/klu'i rgyal po gzhan rnams kyang thal mo sbyar nas/_bskor ba lan gsum gsum byas nas/_/byang chub sems dpa' snying rje can/_/
[\[167a.3\]]khyod la bdag cag skyabs su mchi'o/_/klu rnams thams cad skyabs su zung /_/nyams na klu yi gshed ma mdzod/_/ces smras nas klu chen po brgyad sbrul dkar po gcig tu byas nas tshangs skud la 'khris so/_/klu'i rgyal po de rnams kyang bdag cag ni bran bgyid do/_/ci bka' 
[\[167a.4\]]stsal pa nyan no zhes smras nas klu rnams so so'i gnas su dengs so/_/'jam dpal byang chub sems dpa' de ni snying rje klu 'dul zhes bya'o/_/snying nad sel ba zhes bya ba'o/_/'jam dpal de ltar sngon gyi byang chub sems dpa' shes rab chen po de 'jam dpal smra ba'i seng ge khyod nyid yin no/_/
[\[167a.5\]]de'i dus kyi byang chub sems dpa' snying rje mchog de ni da lta'i 'phags pa spyan ras gzigs dbang phyug seng ge sgra klu'i ded dpon chen po 'di nyid yin no/_/'jam dpal ngas rgyal po chen po de'i don du thugs rje chen po'i sngags brjod par bya'o/_/yid la zung shig_/na mo rat+na tra yA ya/_na ma 
[\[167a.6\]]Ar+yA ba lo ki te shwa rA ya/_bo d+hi sa twA ya/_ma hA sa dwA ya/_ma hA kA ru Ni kA ya/_tad+ya thA/_oM a ka Te bi ka Te/_ni ka Te/_ka TaM ka Te ka ro Te/_tsi ti dz+wa la ka ro ti bI ra ye swA hA/_gzungs 'di ni sangs rgyas bye ba phrag brgyad cus gsungs la/_da lta rang nyid kyis brjod pa'o/_/'di'i 
[\[167a.7\]]cho ga ni mi dgos pas las thams cad 'grub pa'o/_/bcom ldan 'das spyan ras gzigs dbang phyug seng ge sgra'i sku lugs ma'am bris sku'i spyan sngar ba'i lci ba sa la ma lhung bas so sor ma 'dres par maN+Dal brgyad byas te/_maN+Dal re re la me tog tshom bu lnga lnga bkram ste/_me tog dang /_
[\[167b\]]
[\[167b.1\]]bdug pa dang /_spos dang /_phreng ba dang /_phye ma rnams kyis mchod nas/_maN+Dal re re la gzungs lan bcu gsum bcu gsum gyi bar du bzlas la lci ba de bsdus te/_lci ba lhag ma la bsngags shing nad pa la byugs na nad thams cad nye bar zhi bar 'gyur ro/_/lha dang klu la sogs 
[\[167b.2\]]pa'i dug gi nad thams cad zhi bar 'gyur ro/_/zhag nyi shu rtsa gcig la grub par ma gyur na/_'jam dpal thugs rje chen po nyid kyis mtshams med pa lnga'i las byas pa yin no/_/'jam dpal thugs rje chen po nyid kyis dam bcas pa'i tshig go/_/'jam dpal rgyal po chen po'i 
[\[167b.3\]]gnod pa ni gzungs 'dis snying nad 'bar ba las grol nas skye ba phyi ma la bde ba can gyi zhing khams su skye bar 'gyur ro/_/'jam dpal nyon cig_/sangs rgyas 'od dpag med la sogs pa sangs rgyas bye ba phrag dgu bcu rtsa dgus snying po 'di gsungs so/_/o~M AHhrIHsiM ha nA da hUM phaT/_
[\[167b.4\]]da lta nga nyid kyis brjod de/_rig sngags kyi snying po 'di lan cig brjod pas sdig pa kun las grol bar 'gyur ro/_/srid pa nyam ngar 'gro mi 'gyur/_/lus la mtshon gyis tshugs mi 'gyur/_/dgra dang chom pos mi tshugs shing /_/klu la sogs pas 'tshe mi 'gyur/_/rtag tu 
[\[167b.5\]]dpal dang ldan par 'gyur/_/bud med lus su mi 'gyur zhing /_/rtag tu skye ba dran par 'gyur/_/shi nas bde ba can du 'gro/_/'jam dpal de bzhin gshegs pa rnam par gzigs dang /_gtsug tor can dang /_thams cad skyob dang /_log par dad sel dang /_gser thub 
[\[167b.6\]]dang /_'od srung gis kyang gsang sngags 'di gsungs la/_da lta shAkya thub pa ngas kyang brjod pa ste/_na mo rat+na tra yA ya/_na mo ha ya grI bA ya/_na mo lo ki shwa rA ya/_tad+ya thA/_o~M hrIHku lu yu lu nI la kad+Tha/_hu lu hu lu/_tiSh+Tha tiSh+Tha/_ban d+ha ban d+ha/_mA ra ya mA ra ya/_hA hA 
[\[167b.7\]]hA hA/_badzra kro d+ha ha ya grI ba hrIHhU~M phaT/_'jam dpal gzungs 'di 'phags pa spyan ras gzigs dbang phyug nyid pad+ma ha ya grI ba'i sngags yin te/_lan cig klog par byed pa'i mi/_/sdig pa kun las grol 'gyur zhing /_/ngan song sgo rnams gcod par 'gyur/_/klu sogs 
[\[168a\]]
[\[168a.1\]]gdon gyis 'tshe mi 'gyur/_/byad dang dug las grol 'gyur zhing /_/sangs rgyas kun gyi gsung yin no/_/bye ba grangs med mthu las byung /_/de yi yon tan dpag tu med/_/lan cig bklags na sdig pa sel/_/lan gnyis bklags pas dpal dang ldan/_/
[\[168a.2\]]gsum gyis tshe rnams ring bar 'gyur/_/'bum phrag bcu yis zhal mthong 'gyur/_/pad+ma can gyi zhing der 'gro/_/'jam dpal mi gzhan dag la ni/_/khrag dang mkhris pa las gyur pa dang /_/rlung dang grang ba las gyur pa dang /_/klu rgyal rigs kyis zin pa dang /_/klu bram ze'i 
[\[168a.3\]]rigs kyis zin pa dang /_klu gdol pa dang da [{]mangs [,]mang [}]rigs kyis zin pa ni snying mi dga' ba dang /_snying na ba dang /_dbugs mi bde ba dang /_lto rgyab tu na ba dang /_klad kor du na ba dang /_gzhogs phyed na ba dang /_ma zhu ba dang /_sbos pa dang /_zha grum gyis btab pa dang /_sbrum pa lta 
[\[168a.4\]]bur na ba dang /_srog chags su na ba dang /_tshigs dang sha khol bur na ba dang /_za khu can dang /_lud pa glo can dang /_rus khol du na ba dang /_'phres pa dang /_zha ba dang /_yig mi bde ba dang /_thor pa lta bu'i nad dang /_skran can dang /_dmu chu can dang /_'bras dang /_
[\[168a.5\]]me dpal dang /_lhog pa dang /_gag pa dang /_chu thig can dang /_grang lhang lhang dang /_tsha tsag tsag la sogs pa'i mdze rigs can dang /_phol mig dang bcas pa dang /_lha dang /_bdud dang /_tshangs pa dang /_gshin rje dang /_brag srin dang /_sems 'khrug gi 
[\[168a.6\]]gdon dang /_thab gzhob dang /_mtsho sman dang /_klu la sogs pas zin pa dang /_gnod sbyin dang /_'byung po dang /_log 'dren dang /_sha za'i gdon rnams kyis zin pa dang /_nad sna tshogs 'byung ste/_de yang mi dge ba las sdug bsngal 'byung ba yin no/_/bcom ldan 'das 
[\[168a.7\]]kyis bka' stsal pa/_byang chub sems dpa' sems dpa' chen po 'jam dpal nyon cig_/snying po gzungs kyi cho ga 'di/_/dang po thugs rje chen po la/_/gus shing dad pa'i sems bskyed nas/_/snum pa'i sa la dkyil 'khor bya/_/lci ba drir bcas byugs nas ni/_/tshon 
[\[168b\]]
[\[168b.1\]]rtsi kha dog sna lnga yis/_/dkyil 'khor pad+ma lta bu bri/_/bum pa gang ba lnga dag kyang /_/phyogs bzhi dbus dang lnga ru gzhag_/gang ba'i gtor ma lnga yang bshams/_/seng ldeng phur bu lnga yang dgod/_/dar gyis dkris pa'i mda' bzhi dgod/_/tshon skud lnga yi dra ba bre/_/'phags pa spyan ras gzigs 
[\[168b.2\]]dbang phyug seng ge sgra la phyag 'tshal lo/_/khro bo'i rgyal po rta mgrin la phyag 'tshal lo/_/bcom ldan 'das ma gos dkar mo la phyag 'tshal lo/_/bcom ldan 'das ma sgrol ma la phyag 'tshal lo/_/byang chub sems dpa' klu'i rgyal po ba ru Na la phyag 'tshal lo/_/A hrIHhri pa~M rta~M no~M/_yi ge drug pa'i sngags 
[\[168b.3\]]'di ni/_brjod pas sdig pa sdug bsngal sel swA hA/_sangs rgyas mchod la brtson par bya/_me tog dang /_bdug pa dang /_spos dang /_me tog gi phreng ba dang /_byug pa dang /_gdugs dang /_rgyal mtshan dang /_ba dan dang /_phye ma dang /_rgyan thams cad kyis mchod nas/_seng ldeng rgya shug me btang la/_/tshon 
[\[168b.4\]]skud bcang zhing 'bru rnams bsreg_/rma bya rmag shad lcug ma yis/_/klu yi dug rnams sel bar byed/_/hrIHnA ga le le/_nA ga dum ba le le/_nA ga phuta phuta ha le ha le/_hA la hA la/_s+phu Ta s+phu Ta/_nA ga khrol khrol shig shig swA hA/_klu dang log 'dren thams cad kyi yid kyi dug dang /_mthong ba'i dug dang /_
[\[168b.5\]]bcings pa'i dug dang /_kha rlangs kyi dug dang /_reg pa'i dug dang /_dug thams cad phyir phud cig swA hA/_dug 'dir ma 'dug cig_/sbyin par byed pa'i gan du song shig_/'dzin pa'i gan du song shig_/me'i nang du song shig_/chu'i nang du song shig zhi bar gyur cig swA hA/_'jam dpal 'di dag ni 
[\[168b.6\]]de bzhin gshegs pas spyi bo nas dbang bskur ba'o/_/hriHbru~M oM hU~M kha~M/_rigs lngas dbang bskur ba'o/_/rdo rje bsrung ba'i mchog tu 'gyur/_/bkra shis lha mo dpal dang ldan/_/bsnyen gnas la ni gnas gyur nas/_/dkon mchog rjes dran sems bskyed nas/_/bum chu dag pas las sgrib 
[\[168b.7\]]sel/_/lus ngag sems kyi dag pa thob/_/pha rol phyin drug gnas 'gyur zhing /_/sangs rgyas sems can mkhyen par 'gyur/_/ting 'dzin thams cad mngon du 'gyur/_/bu mo gzhon nus bkal ba yi/_/skud pa dkar po sum sgril la/_/bzlas brjod nyi shu brgyad byas nas/_/mgul du 
[\[169a\]]
[\[169a.1\]]btags na nad las grol/_/nad la phan pa'i sman rnams la/_/gzungs sngags bzlas shing btab gyur na/_/nad rnams kun las grol bar 'gyur/_/chu la gzungs sngags mang bzlas na/_/klu nad khong du sel bar 'gyur/_/lo tog za ba kha bcings na/_/bye ma 
[\[169a.2\]]sa dang thal bas sel/_/ha cang char pa ches pa na/_/lha la phul ba'i rnying pa la/_/kham phor sar pa'i nang du yang /_/me tog gtsang ma blangs nas ni/_/bsregs na char pa 'chad par 'gyur/_/ser ba drag po 'ong ba na/_/thal chen yungs kar bzlas brjod kyis/_/
[\[169a.3\]]ser ba nya lcibs lcug ma dang /_/lcum po btags te btsugs gyur na/_/ser ba 'chad par 'gyur ba yin/_/lha klu dri za la sogs pa'i/_/gdon ni gnod par gyur pa la/_/dkyil 'khor 'dom gang gru bzhi la/_/bum pa gtsang ma lnga bzhag ste/_/sman sbyar chus ni gang ba la/_/bzlas 
[\[169a.4\]]brjod brgya ni rtsa brgyad bzlas/_/slob ma gos zas dkar por sbyar/_/dkyil 'khor de yi nang du gzhug_/bum pa'i chu yis bkru bar bya/_/nad dang gnod pa kun las thar/_/klu sogs gdon rnams dpag med kyis/_/glags kyang rnyed par mi 'gyur ro/_/bus pa gdon gyis 'jigs 
[\[169a.5\]]pa las/_/gi wang gis ni srung 'khor bri/_/yungs kar dag dang bcas te gdags/_/bus pa gdon dang nad las thar/_/lam du zhugs te 'gro ba na/_/thu ba g.yas pa'i gos kyi grwar/_/bzlas brjod bdun byas mdud pa bor/_/song na bde zhing don yang 'grub/_/
[\[169a.6\]]rta la sogs pa'i phyugs rnams la/_/chu dang yungs kar bcas pa la/_/bzlas nas gtor na bde bar 'gyur/_/mi nad phyugs nad thams cad la/_/yungs kar dang ni bum pa'i chus/_/bkru zhing btags na mi nad zhi/_/a mra ri yi gzungs sel ltar/_/las 
[\[169a.7\]]rnams thams cad 'grub par 'gyur/_/bcom ldan 'das kyis bka' stsal pa/_byang chub sems dpa' sems dpa' chen po 'jam dpal rgyal po 'di'i khong na klu'i dug gis gang nas 'dug ste/_'di ni klu'i rgyal po ba ru Na 'di yis klu thams cad la dbang byed pa 
[\[169b\]]
[\[169b.1\]]yin pas 'dis dbyung bar bya'o/_/bcom ldan 'das 'jig rten dbang phyug seng ge sgra la phyag 'tshal lo/_/klu'i rgyal po ba ru Na la phyag 'tshal lo/_/klu'i rgyal po tak+Sha ka la phyag 'tshal lo/_/klu'i rgyal po mtha' yas la phyag 'tshal lo/_/klu'i rgyal po pad+ma la phyag 'tshal 
[\[169b.2\]]lo/_/klu'i rgyal po pad+ma chen po la phyag 'tshal lo/_/klu'i rgyal po dungaskyong la phyag 'tshal lo/_/klu'i rgyal po rigs ldan la phyag 'tshal lo/_/klu'i rgyal po dga' bo la phyag 'tshal lo/_/klu'i rgyal po nor rgyas la phyag 'tshal lo/_/o~M ba ru NA ya swA hA/_o~M a nan+ta ya 
[\[169b.3\]]swA hA/_o~M bA su kA ya swA hA/_o~M tak+Sha kA ya swA hA/_o~M kar ko TA ya swA hA/_o~M pad+mA ya swA hA/_o~M ma hA pad+mA ya swA hA/_o~M shar+kha pA lA ya swA hA/_o~M ku li kA ya swA hA/_klu yi gzugs ni mang po yang /_/dkar gsum mngar gsum 'bras zan la/_/legs byas kha dog 
[\[169b.4\]]bsgyur byas la/_/me tog spos dang byug pa dang /_/mar me zhal zas sgra snyan dang /_/gdugs dang rgyal mtshan me tog phreng /_/tshangs pa'i skud pas mnyes par bya/_/rtsa ba lo ma sdong bu dang /_/me tog 'bras bu sman gyis mchod/_/rma bya gzungs mo me long gis/_/rgyal 
[\[169b.5\]]po khong gi dug thon cig_/rin chen rmag shad mchod pa'i rten/_/mi ldog pa yi rdzas su chongs/_/bum pa gter gyis gang ba mdzes/_/srog chags yid 'ong gzugs kyis mchod/_/zhi 'gyur 'di la the tshom med/_/klu yi rgyal po 'jog po yis/_/zin kyang skad cig 
[\[169b.6\]]gcig la thon/_/'jam dpal 'di gzhan gyi mthu ma yin te/_'phags pa spyan ras gzigs dbang phyug de'i mthu'o/_/stobs so byin gyis brlabs so/_/thugs rje dang ldan pa 'di'i yon tan brjod kyis mi lang yang bdag gis cha shas tsam zhig brjod na/_o~M bcom ldan 
[\[169b.7\]]'das/_bya ba byas shing byed pa byas/_/khur bor bdag don rjes su brnyes/_/srid par sbyor ba yongs su zad/_/yang dag bka' las rnam par grol/_/sems dpa' dbang bsgyur thams cad kyi/_/mchog tu pha rol phyin thob pa/_/srid las rgal zhing tshogs gnyis rdzogs/_/
[\[170a\]]
[\[170a.1\]]AHgzhan la phan brtson thugs rje can/_/sems can kun la mchog tu byams/_/khams gsum kun gyi gnyen gcig pu/_/mtha' yas sems can sgrol la mkhas/_/hrIH'gro ba nyam thag kun tu skyob/_/dri ma gsum spangs pha rol phyin/_/mngon shes 
[\[170a.2\]]drug brnyes n+ya gro bu/_/skyes bu chen po'i mtshan rnams ni/_/sum cu rtsa gnyis dag dang ldan/_/dpe byad bzang po brgyad cus mdzes/_/sku mdog shel gyi kha dog 'dra/_/gangs ri nyi shar lta bur mtshon/_/sku tshad che la 'od zer 'bar/_/rigs lnga sangs rgyas sku la 'phro/_/
[\[170a.3\]]dbu skra thor tshugs gyen la brdzes/_/dbu la 'od dpag med pa bzhugs/_/klu rnams thams cad 'dul mdzad pa/_/rtse gsum sbrul gyis rab tu dkris/_/rigs gsum mgon po'i byin rlabs 'dzin/_/dug gsum rtsad nas gcod la bstod/_/skyon gyis ma gos pad+ma bsnams/_/
[\[170a.4\]]shes rab phun sum ral gri 'bar/_/nyon mongs dag pa bram ze'i mgo/_/me tog dri zhim tshogs kyis bkang /_/klu rnams kun nas dbang bsdus pas/_/sbrul gyi tshangs skud mdzes la bstod/_/siM ha/_pad+ma dag gi gdan la bzhugs/_/bdud bzhi zil gyis gnon mdzad pa/_/
[\[170a.5\]]seng ge dkar po'i gdan la bzhugs/_/'dod pa'i don rnams bsgrub pa'i phyir/_/rin chen sna tshogs rgyan gyis brgyan/_/ba spu nyag ma re re yang /_/sems can kun gyi mchog tu 'gyur/_/phyag 'tshal thugs rje can la bstod/_/tA/_dam chos rgyal tshab dbang bskur ba/_/
[\[170a.6\]]lha mo sgrol ma rjes su 'brang /_/'jigs pa brgyad skyob sku mdog ljang /_/gnod pa sel ba mi 'jigs sbyin/_/ut+pal thugs rje'i bdag nyid can/_/btud de sprul pa mang po 'gyed/_/hU~M/_gos dkar ma ni bka' bzhin byed/_/yid bzhin 'khor lo bde bar bskor/_/'dod 
[\[170a.7\]]pa'i don yod sdug bsngal zhi/_/'jigs pa brgyad po sel ba bstod/_/phaT/_ha ya grI ba khro bo'i sku/_/'phags pa rta mgrin bdud bzhi 'joms/_/kro d+ha mgrin sngon gdug pa 'dul/_/klu bdud 'dul mdzad hU~M gis bstod/_nA_/nam mkha' klu rgyal pa ru Na/_/chu lha ston 
[\[170b\]]
[\[170b.1\]]pa'i zhal mthong zhing /_/bstan la rab dga' klu rnams 'dul/_/sa dang po yi bden pa mthong /_/bde bar gshegs pa'i ring bsrel 'dzin/_/klu rgyal byang chub sems la bstod/_/oM tA re tut+tA re tu re swA hA/_o~M ka Te bi ka Te ni ka Te/_ka taM ka ra swA hA/_gang gis bstod 
[\[170b.2\]]cing zlos pa de mtshams med pa lnga byas pa'i las kyi sgrib pa yang yongs su byang bar 'gyur ro/_/dkyil 'khor thams cad du zhugs par 'gyur ro/_/gsang sngags thams cad bzlas par 'gyur ro/_/bskal pa stong gi bar dung na song du mi skye'o/_/bud med lus su mi skye'o/_/
[\[170b.3\]]su zhig nang par langs nas chu dri zhim pos khrus byas te/_gtsang sbra la gnas nas/_thugs rje chen po seng ge sgra'i spyan sngar gzungs 'di klog gam/_'dri 'am/_'chang ngam/_klog tu 'jug gam kha ton tu bton nas snying po dang gzungs sngags zlos na ni de'i lus la mdze 
[\[170b.4\]]dang /_shu ba dang /_phol mig dang /_'bras dang /_bas ldags dang /_me dpal dang /_g.yan pa dang /_lhog pa dang /_gag pa dang /_spos pa dang /_dmu chu dang /_skem pa dang /_mkhal ma rdol ba dang /_don snod 'dus pa dang /_byad kyi dkyil 'khor la 
[\[170b.5\]]nad sna tshogs 'dus pa dang /_glo ba na ba dang /_dbugs mi bde ba dang /_rlung mkhris bad kan 'dus pa thams cad las thar bar 'gyur ro/_/'jam dpal gzungs 'di ni de bzhin gshegs pa thams cad kyis byin gyis brlabs pa'o/_/su zhig gam rgyal po chen po 
[\[170b.6\]]des gzungs 'di glegs bam la bris te 'chang ba dang /_klog pa dang /_kun chub par byed pa dang /_mchod pa dang /_yi ger 'dri ba dang /_grong ngam/_grong khyer ram/_grong rdal lam/_ljongs sam/_rgyal po yul 'khor dang bcas pa'am/_gtsug lag 
[\[170b.7\]]khang du glegs bam 'di 'chang na/_dpal nag po chen po dang /_rgyal po chen po bzhi dang /_klu'i rgyal po ba ru Na dang /_klu chen po brgyad rnams slad bzhin 'brang zhing /_dpag tshad stong tshun chad du slar rgol ba dang /_lha dang /_klu dang /_gnod sbyin dang /_gdon ma rungs pa 
[\[171a\]]
[\[171a.1\]]thams cad dang /_log par 'dren pa dang /_phyir rgol ba thams cad 'joms par 'gyur ro/_/bsgom nyes pa dang /_bri nyes pa dang /_sngags nor ba dang /_phyag rgya nor ba dang /_bshad nyes pa dang /_mnyan pa nor ba yang gzungs 'di bklags pas dag par 'gyur ro/_/
[\[171a.2\]]gzungs 'dis su la bsrung ba byas pa dang /_yongs su bskyab pa byas pa dang /_bskyang ba dang /_zhi ba dang /_bde legs su byas pa de la mtshon dang /_dug dang /_dbyig dug dang /_byad dang gshed ma dang /_rims dang /_gnod pa thams cad dang /_dus ma yin par 'chi bas mi 
[\[171a.3\]]tshugs so/_/gnod par byed pa tshar gcod par 'gyur ro/_/bcom ldan 'das kyis de skad ces bka' stsal nas/_byang chub sems dpa' 'jam dpal dang /_nyan thos chen po sha ra dwa ti'i bu dang /_lha dang /_mi dang /_lha ma yin dang /_dri zar bcas pa'i 'jig rten yi rangs 
[\[171a.4\]]te/_bcom ldan 'das kyis gsungs pa la mngon par bstod do/_/'phags pa spyan ras gzigs dbang phyug seng ge sgra zhes bya ba'i gzungs rdzogs so//_//kha che'i yul dur khrod 'bris ka rang byung gi mchod rten rtsar/_dngos grub brnyes pa'i rje btsun ma rdo rje sems ma dang /_
[\[171a.5\]]sgra bsgyur gyi lots+tsha ba 'gar shes rab 'byung gnas zhes bya bas bsgyur cing zhus te gtan la phab pa//[ {D704}]@#/_/na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_o~M a ka Te/_bi ka 
[\[171a.6\]]Te/_ni ka Te/_ka taM ka Te/_ka ro Te/_ka ro Ta/_bIr+ye swA hA/_bcom ldan 'das de'i spyan sngar ba'i lci ba sa la ma lhung bas so sor maN+Dal brgyad byas la maN+Dal re re la lan bcu gsum gyi bar du bzlas la/_lci ba lhag ma la sngags bzlas te nad pa la nye bar byugs na nad thams cad zhi bar 
[\[171a.7\]]'gyur ro/_/gal te nyi ma bdun nam/_bcu gsum mam/_nyi shu rtsa gcig gis 'grub ste/_mtshams med pa lnga byas pa ni ma yin no/_/de ltar ma grub na bdag gis mtshams med pa lnga byas par 'gyur ro/_/seng ge sgra'i gzungs rdzogs so//_//rgya gar gyi mkhan 
[\[171b\]]
[\[171b.1\]]po ngag gi dbang phyug dang /_klogs skya shes rab brtsegs kyis bsgyur ba'o//[ {D705}]@#/_/rgya gar skad du/_Ar+yA ba lo ki te shwa ra s+ya nA ma aSh+Ta sha ta kaM/_bod skad du/_'phags pa spyan ras gzigs dbang phyug gi mtshan brgya rtsa brgyad pa/_sangs rgyas 
[\[171b.2\]]dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das 'phags pa spyan ras gzigs dbang phyug gi gnas/_pho brang ri po Ta la'i rtse mo na/_me tog dri zhim po sna tshogs kyis bkram pa/_'dzam bu na da'i gser 
[\[171b.3\]]gyi kha dog dang 'dra ba/_rin po che sna tshogs kyis kun tu 'bar ba'i sa phyogs na bzhugs te/_de na lha dang /_klu dang /_gnod sbyin dang /_srin po dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang mi ma yin pa 
[\[171b.4\]]bye ba khrag khrig brgya stong du mas bcom ldan 'das la bsti stang du byas/_bla mar byas/_rim gror byas/_mchod cing bkur stir byas te/_yongs su bskor nas mdun du byas pa la chos ston te/_thog mar dge ba/_bar du dge ba/_tha mar dge ba/_don bzang po/_tshig 
[\[171b.5\]]'bru bzang po/_yongs su byang ba/_yongs su dag pa/_ma 'dres pa yongs su rdzogs pa/_yongs su gsal ba/_tshangs par spyod pa 'ba' zhig yang dag par rab tu ston to/_/de nas tshangs pa la sogs pas byang chub sems dpa' sems dpa' chen po 'phags pa spyan 
[\[171b.6\]]ras gzigs dbang phyug la bstod pa/_kye kye sangs rgyas bcom ldan 'das/_bya ba byas shing byed pa byas/_/khur bor bdag don rjes su brnyes/_/srid par sbyor ba yongs su zad/_/yang dag bka' la rnam grol sems/_/shes rab shin tu rnam par grol/_/klu chen po 
[\[171b.7\]]ni cang shes po/_/sems la dbang sgyur thams cad kyi/_/mchog tu pha rol phyin pa thob/_/ye shes tshogs ni yongs su rdzogs/_/srid pa'i dgon pa rab tu rgal/_/gzhan la phan pa mdzad la brtson/_/thugs rje dang ni 'brel pa'i thugs/_/skye dgu kun la rab tu byams/_/
[\[172a\]]
[\[172a.1\]]dge ba rab brtson byams las byung /_/mtha' yas sems can sgrol la mkhas/_/bde bar gshegs pa nyid las skyes/_/bde bar gshegs pa nyid kyi bka'/_/khams gsum gyi ni gnyen gcig po/_/'dod chags zhe sdang gti mug med/_/dri ma gsum ni rab tu 
[\[172a.2\]]spangs/_/rig pa gsum gyi pha rol phyin/_/mngon par shes pa drug kyang brnyes/_/n+ya gro d+ha ni lta bur zlum/_/skyes bu chen po'i mtshan rnams ni/_/sum cu rtsa gnyis dag dang ldan/_/dpe byad bzang po brgyad cus kyang /_/sku ni rnam pa kun tu brgyan/_/sku mdog gser gyi kha 
[\[172a.3\]]dog 'dra/_/sku tshad che zhing dkar sham po/_/nA ga ge sar gzhon nu ltar/_/cung zad dmar ba 'dra ba'i mdog_/dbu yi thor tshugs dag dang ldan/_/thor tshugs mang pos nye bar g.yogs/_/dbu la 'od dpag med pa bzhugs/_/'od zer dag ni rnam par 'phro/_/'dom gang 
[\[172a.4\]]'od ni rab tu 'bar/_/gser gyi ri 'dra grags pas khyab/_/gzi brjid dag kyang rab tu che/_/shar gyi ri la 'char ba yi/_/nyi ma'i gtsug tor dag dang ldan/_/nor bu rin chen 'bar ba yi/_/ser la khas ni sku phyed brgyan/_/sa dag la ni rab tu mkhas/_/pha rol phyin pa 
[\[172a.5\]]bcu rnams spyod/_/tshul khrims ma nyams ral ba med/_/thong ka seng ge 'phyong ba 'dra/_/sku ni 'jam zhing ldem bag can/_/gzigs shing gshegs pas khyu mchog 'dra/_/g.yas su 'khyil ba'i dung yang 'dra/_/dpral ba zla ba kham pa 'dra/_/dpral ba'i dbyibs 
[\[172a.6\]]kyi rgya yang che/_/smin mtshams bar yang yong ma chad/_/spyan ni nor bu rin chen 'bar/_/shangs kyi dbyibs ni cung zad mtho/_/tshems kyi sgros kyis rnam par gnon/_/ljags kyis stong gsum khebs mdzad cing /_/snyan gyi khung yang rab tu zab/_/mgur yang bum pa'i 
[\[172a.7\]]mgrin pa 'dra/_/dpung ba dag kyang rab tu zlum/_/phyag sor rnams kyi tshigs kyang ring /_/sen mo 'jam zhing cung zad dmar/_/phyag sor rnams kyi bar yang 'brel/_/phyag dang zhabs kyi mthil rnams la/_/'khor lo dag gis rab tu brgyan/_/ston ka'i pad+ma 'dra 
[\[172b\]]
[\[172b.1\]]bar mdzes/_/sku mdog 'jam zhing sha yang rgyas/_/gsung ni tshangs pa'i dbyangs ltar zab/_/yid du 'ong zhing dga' bar 'gyur/_/blta na sdug cing mdangs dga' ba/_/pad+ma las byung pad+ma'i mdog_/pad+ma dag las kun du skyes/_/pad+ma dag gi gdan la bzhugs/_/
[\[172b.2\]]phyag na pad+ma bzang po bsnams/_/ril ba spyi blugs phyag na bsnams/_/kr-iSh+Na sa ri'i pags pa bsnams/_/dbyug pa dang ni bgrang phreng 'dzin/_/bkra shis dag gis gtsang mar 'gyur/_/snga nas gsung zhing gsong por smra/_/bdud rtsi'i char ni rab tu 'bebs/_/yid bzhin 
[\[172b.3\]]nor bu rin chen ltar/_/sems can thams cad dga' bar byed/_/bzang por snang ba'i ljon shing ltar/_/sems can kun gyi gsos su gyur/_/sangs rgyas kun gyi sprul pa lags/_/bde bar gshegs pa'i cha lugs mnga'/_/bde bar gshegs pa'i ring bsrel 'dzin/_/
[\[172b.4\]]ba spu nyag ma re re yang /_/sems can kun gyi gtso bor 'gyur/_/bsod nams mdzad cing dge ba mdzad/_/bshol ba med cing nges pa ste/_/rab tu grags pa'i brtson 'grus can/_/'khor ba dag las kun tu rgal/_/dam chos rgyal tshab mnga' gsol ba/_/yid bzhin 
[\[172b.5\]]'khor lo bde bar skor/_/don yod zhags pas nyon mongs 'dren/_/'phags pa rta mgrin bdud bzhi 'joms/_/kro d+ha mgrin sngon gdug pa sel/_/chu srin 'dzin khri'i 'jigs las sgrol/_/lha mo sgrol ma rjes su 'brang /_/khro gnyer can ni bka' bzhin byed/_/rgyal 
[\[172b.6\]]ba can ni tshul dang ldan/_/mthu chen ldan zhing dran dang ldan/_/yon tan ldan zhing byams dang ldan/_/shes rab ldan zhing dpal dang ldan/_/tshul khrims ldan zhing don dang ldan/_/don rnams kun ni rig pa po/_/the tshom thams cad gcod pa po/_/chos rnams thams cad smra ba po/_/
[\[172b.7\]]'jig rten kun gyi ston pa po/_/zhal [{]bzangs [,]bzang [}]zla ba nya ba 'dra/_/sku smad rin chen kun gyis brgyan/_/gser gyi mchod sdong 'dra bar gnas/_/'od zer nyi ma stong bas lhag_/tshangs la sogs pas phyag bgyis pa'i/_/'jig rten mgon la phyag 'tshal lo/_/gang la la 
[\[173a\]]
[\[173a.1\]]zhig 'phags pa spyan ras gzigs dbang phyug la mtshan brgya rtsa brgyad kyis bstod pa byas pa de'i mtshams med pa lnga byas pa'i las kyi sgrib pa yongs su byang bar 'gyur ro/_/dkyil 'khor thams cad du 'jug par 'gyur ro/_/sngags thams cad kyang 'grub par 'gyur ro/_/bskal 
[\[173a.2\]]pa stong gi bar du yang ngan 'gror mi skye'o/_/mnar med par mi ltung ngo /_/su zhig nang par langs nas/_klog gam klog tu 'jug pa dang /_kha ton du byed pa de'i lus la mdze dang shu ba dang glo na ba dang dbugs mi bde ba la sogs pa nad thams cad dang bral bar 'gyur ro/_/skyes so cog tu skye ba dran par 'gyur ro/_/
[\[173a.3\]]lha'i sras po dang 'dra'o/_/'chi ba'i dus kyi tshe na yang 'jig rten gyi khams bde ba can du skye bar 'gyur ro/_/gar skyes gar gnas kyang 'phags pa spyan ras gzigs dbang phyug dang mi 'bral bar 'gyur ro/_/rtag tu bzlas brjod byas na yid gzhungs par 'gyur ro/_/sems dpa' bar 
[\[173a.4\]]'gyur ro/_/dbyangs snyan par 'gyur ro/_/skal ba bzang por 'gyur ro/_/gtsug lag thams cad la mkhas par 'gyur ro/_/tshig btsun par 'gyur ro/_/bstod pa 'dis bstod na sangs rgyas bcom ldan 'das gang gA'i klung drug cu rtsa gnyis snyed kyi bye ma snyed dag la mchod pa byas 
[\[173a.5\]]par 'gyur te/_rnam par smin pa 'dra bas na bye brag med do/_/rgyal ba thams cad kyi ring bsrel rin po che za ma tog ces bya ba/_'phags pa spyan ras gzigs dbang phyug gi mtshan brgya rtsa brgyad pa rdzogs so//_//
[\[173a.6\]{D706}]@#/_/rgya gar skad du/_Ar+yA ba lo ki te shwa ra s+ya nA ma aSh+Ta sha ta ka_/bod skad du/_'phags pa spyan ras gzigs dbang phyug gi mtshan brgya rtsa brgyad pa zhes bya ba/_sangs rgyas dang /_byang chub sems dpa' thams cad la phyag 'tshal lo/_/'di skad bdag gis thos 
[\[173a.7\]]pa dus gcig na/_bcom ldan 'das 'phags pa spyan ras gzigs dbang phyug gi gnas/_ri gru 'dzin gyi rtse mo me tog dri zhim po sna tshogs bkram pa/_'dzam bu chu bo'i gser kha dog bzang po ltar snang ba/_rin po che sna tshogs snang ba'i sa phyogs na bzhugs te/_lha dang /_
[\[173b\]]
[\[173b.1\]]klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang /_mi ma yin pa bye ba khrag khrig 'bum phrag du ma dag gis/_bcom ldan 'das la bsti stang du byas/_bla mar byas/_ri mor byas te/_mchod cing rjed nas/_
[\[173b.2\]]yongs su bskor cing mdun gyis bltas nas chos ston te/_tshangs par spyod pa/_thog mar dge ba/_bar du dge ba/_tha mar dge ba/_don bzang po/_tshig 'bru bzang po/_ma 'dres pa/_yongs su rdzogs pa/_yongs su byang ba yang dag par rab tu ston to/_/de nas tshangs pa la 
[\[173b.3\]]sogs pas 'phags pa spyan ras gzigs dbang phyug la bstod pa/_kye bcom ldan 'das/_dgongs pa mdzad pa/_mdzad rgyu mdzad pa/_khur bor ba/_bdag gi don rjes su brnyes pa/_srid par kun tu sbyor ba yongs su bsal ba/_yang dag pa'i mkhyen pas/_thugs shin tu rnam 
[\[173b.4\]]par grol ba/_cang mkhyen pa/_glang po che chen po dang /_sems can thams cad kyi dbang dam pa'i pha rol tu byon pa/_ye shes kyi tshogs yongs su rdzogs pa/_srid pa'i dgon pa las rgal ba/_gzhan la sman pa/_thugs rje dang 'brel ba'i thugs mnga' ba/_skye dgu la mchog tu mnyes 
[\[173b.5\]]gshin pa/_bde ba rab tu stsol bar mdzad pa/_byams pas zhugs pa/_sems can mtha' yas pa sgrol ba la mkhas pa/_bde bar gshegs pa'i sras po/_srid pa gsum gyi rtsa lag gcig pu/_'dod chags mi mnga' ba/_zhe sdang mi mnga' ba/_gti mug mi mnga' ba/_dri ma 
[\[173b.6\]]gsum spangs pa/_rig pa gsum gyi pha rol du gshegs pa/_mngon par shes pa drug brnyes pa/_shing n+ya gro d+ha ltar chu zheng gab pa/_skyes bu chen po'i mtshan sum cu rtsa gnyis mnga' ba/_dpe byad bzang po brgyad cus brgyan pa/_pags pa srab cing mdog ser ba/_sku ring rgyu 
[\[173b.7\]]bzang zhing dkar ba/_sku shing gi me tog sar pa dang /_dmar ring lta bu'i dbu thor tshugs mnga' ba/_lcang lo 'khyil pa mang pos dbu khebs pa/_'od dpag med kyis 'od zer btang ba/_'bar ba'i 'od 'dom gang gis gser gyi ri bo ltar snyan par grags pa/_gzi brjid 
[\[174a\]]
[\[174a.1\]]rgya che ba/_gzugs 'char ka'i ri lta bu gtsug tor mnga' ba/_nor bu rab tu 'bar ba/_mchod phyir thogs sku la se ral du thogs pa/_sa rab tu rnam par 'byed pa/_pha rol tu phyin pa bcu'i zhabs dang ldan pa/_tshul khrims mnyams pa/_tshul khrims ma zhig pa/_
[\[174a.2\]]seng ge ltar thong ka phel ka che ba/_sku 'jam zhing mdzes pa/_gzigs pa dang gshegs thabs khyu mchog gi dbang po 'dra ba/_mkhur ba g.yas su 'khyil pa/_dpral ba che zhing zla ba kham pa 'dra la thig le mnga' ba/_phyag pus mor slebs pa/_smin ma bar ma chad pa/_shangs 
[\[174a.3\]]mtho ba/_mgur bum pa'i mgrin pa 'dra ba/_phyag sor mo dang tshigs ring ba/_sen mo 'jam zhing zangs kyi mdog dang 'dra ba/_phyag dra bas 'brel pa/_phyag dang zhabs kyi mthil 'khor los brgyan pa/_ston ka'i pad+ma 'dra ba/_sku 'jam zhing rgyas pa/_tshangs pa ltar dbyangs 
[\[174a.4\]]zab pa/_yid du mchi ba sdug pa/_blta na sdug pa/_nyams dga' bar bgyid pa/_'od pad+ma 'dra ba/_pad+ma las 'khrungs pa/_pad+ma las byung ba/_pad+ma'i gdan la bzhugs pa/_phyag na pad+ma mnga' ba/_phyag na ril ba spyi blugs bsnams pa/[ {]ri dgas [,]ri dwags [}]nag po'i 
[\[174a.5\]]pags pa mnabs pa/_phyag mkhar bsnams pa/_bgrang ba'i nor bu bsnams pa/_gtsang ba stsangs pa/_gsong por gsung ba/_bdud rtsi'i char 'bebs pa/_yid bzhin gyi nor bu lta bu/_blta na sdug pa'i shing 'dra ba/_sems can 
[\[174a.6\]]thams cad mos par mdzad pa/_dga' bar mdzad pa/_sems can thams cad nye bar 'tsho ba/_sangs rgyas kyi sprul pa/_bde bar gshegs pa'i cha byad mnga' ba/_bde bar gshegs pa'i ring bsrel 'dzin pa/_spu re re skyes pa/_sems can gyi snying po/_bsod nams 
[\[174a.7\]]mdzad pa/_dge ba mdzad pa/_nges par mdzad pa/_brtson 'grus 'bar ba/_'khor ba las shin tu 'das pa/_dam pa'i chos la rgyal tshab tu dbang bskur ba/_sgrol ma zhabs drung na gnas pa/_khro gnyer can bka' bzhin bgyid pa/_rgyal ba dang ldan pa/_tshul 
[\[174b\]]
[\[174b.1\]]dang ldan pa/_dran pa dang ldan pa/_mthu rtsal che ba/_yon tan dang ldan pa/_byams pa dang ldan pa/_zhi ba dang ldan pa/_tshul khrims dang ldan pa/_skal pa dang ldan pa/_don dang ldan pa/_don rnams thugs su chud pa/_the tsom rnams gcod pa/_chos rnams 
[\[174b.2\]]gsung ba/_'jig rten rnams kyi ston pa/_zhal gyi dkyil 'khor yongs su rgyas pa/_sku rked pa'i phyogs rin po che thams cad kyis spras pa/_gser gyi mchod sdong lta bu/_sku nyi ma stong bas lhag par mdzes pa/_tshangs pa'i dbang po la sogs pas phyag bgyis pa 
[\[174b.3\]]lags so/_/gang la la zhig 'phags pa spyan ras gzigs dbang phyug gi mtshan brgya rtsa brgyad pas bstod pa sgrub pa byed pa de'i mtshams med pa lnga'i las kyi sgrib pa rnam par byang bar 'gyur ro/_/dkyil 'khor thams cad du zhugs par 'gyur ro/_/de la gsang sngags 
[\[174b.4\]]thams cad grub par 'gyur ro/_/bskal pa bye ba 'bum phrag du mar ngan 'gror 'gro bar mi 'gyur ro/_/mtshams med par 'jug par mi 'gyur ro/_/su zhig nang par langs nas 'don tam/_klog gam/_kha ton byed na de'i lus la mdze dang /_rkang shu dang /_lud pa dang /_
[\[174b.5\]]mi bde ba mi 'byung zhing nad thams cad las thar bar 'gyur ro/_/tshe rabs so cog tu tshe rabs dran par 'gyur ro/_/lha'i bu dang 'dra bar 'gyur ro/_/'chi ba'i dus kyi tshe 'jig rten gyi khams bde ba can du skye bar 'gyur ro/_/tshe rabs so cog tu 'phags pa spyan ras 
[\[174b.6\]]gzigs dbang phyug dang mi 'bral bar 'gyur ro/_/rtag tu bzlas brjod byas na yid gzhungs par 'gyur/_dpa' bar 'gyur/_skad snyan par 'gyur/_skal ba bzang por 'gyur ro/_/bstan bcos thams cad la 'jigs pa med par 'gyur/_tshig btsun par 'gyur ro/_/
[\[174b.7\]]bstod pa sgrub pa 'dis bstod pa byas na/_sangs rgyas bcom ldan 'das gang gA'i klung drug cu rtsa gnyis snyed kyi bye ma snyed dag la mchod pa byas par 'gyur te/_rnam par smin pa mtshungs shing bye brag med par 'gyur ro/_/'phags pa spyan ras gzigs dbang phyug gi mtshan 
[\[175a\]]
[\[175a.1\]]brgya rtsa brgyad pa rgyal ba thams cad kyi ring bsrel gyi za ma tog ces bya ba rdzogs so//[ {D707}]@#/_/rgya gar skad du/_Ar+ya ru tsi ra a~M ga yaSh+Thi nA ma d+hA ra NI/_bod skad du/_'phags pa lus kyi dbyibs mdzes pa zhes bya 
[\[175a.2\]]ba'i gzungs/_sangs rgyas dang byang chub sems dpa' thams cad la phyag 'tshal lo/_/na mo bi pu la bi ma na su pra tiSh+Thi te a sa~M khe ya/_sUr+ya sha ta sa ha sra a ti re ka te dza/_pra b+ha a ba b+ha si ta mUrta ye/_ma hA ma Ni mu ku Ta kuN+Da la/_a laM ka ra d+ha ri Ne b+ha ga ba te pad+ma pA Na ye/_sarba lo ka a 
[\[175a.3\]]pa ya sha ma nA ya/_bi bi d+ha khu kha sa ma bA sha a biSh+Tha/_sarba satwa pa ri mo tsa kA ya/_tad+ya thA/_o~M b+hu ra b+hu ba swA hA/_ma hA a lo ka ka ra Na ta ma sti mi ra pa ta la bi nA sha ka_/rA ga dwe Sha ma hA mo ha dz+wa la sha ma ka_/sha sa ka rak+Sha ka_/sarba a pA ya durga ti pra sha ma ka_/sarba satA sa mA 
[\[175a.4\]]shwA sa na ka ra/_sarba A sha ba ri pU ra ka_/sarba ta thA ga ta saM b+ha na ka ra/_he he ma hA bo d+hi satwa/_ba ra ba ra dA ya ka_/pad+ma a lo ka saM b+ha ta/_ma hA kA ru Ni ka_/dza TA mu ku Ta/_a laM kr-i ta shi rA/_ma Ni ka na ka rA dza/_sha ta badzra bai DUr+ya a laM kr-i ta sha rI ra/_a mi tA b+ha dzi na ka 
[\[175a.5\]]ma la a laM kr-i ta/_pra b+ha ra Na rA dza na sha ta sa ha sra a b+hi la Shi ta kA ya/_ma hA bo d+hi satwa bar/_bi d+ha ma bi d+ha ma/_bi nA sha ya/_bi nA sha ya/_ma hA yAM tra kle sha ka ba TA/_a ba bad d+ha bi bo d+hi satwa saM sa ra tsa ra ka pra ma thA na/_pu ru Sha pad+ma/_pu ru Sha nA ga_/pu ru Sha sA ga ra/_pu ru 
[\[175a.6\]]Sha siM ha/_baM hi/_bi ra bi ra dza/_su dAn+ta pa ri pri ta/_d+ha ma d+ha ma/_sa ma sa ma/_d+hu ru d+hu ru/_pra shA sayA pra shA sa yA/_pra d+h+wan sA ya/_pra d+h+wan sA ya/_g+hi ri g+hi ri/_d+hi ri d+hi ri/_bi d+hi ri bi d+hi ri/_bi ri bi ri/_bi bi ri bi bi ri/_tsi ri tsi ri/_si ri si ri/_su ru su ru/_mu ru 
[\[175a.7\]]mu ru/_mu ya mu ya/_muny+tsa muny+tsa/_d+hu na d+hu na/_bi d+hu na bi d+hu na/_d+hu ru d+hu ru/_g+ha ya g+ha ya/_g+hA d+ha ya/_g+hA d+ha ya/_ha sa ha sa/_pra ha sa pra ha sa/_nA nA bi/_bi d+ha kle sha bA sa nA/_ha ra ha ra/_saM ha ra saM ha ra/_d+hu ru Ti/_d+hu ru Ti/_ma hA maN+Da a laM ka ra Na/_sha ta pra se 
[\[175b\]]
[\[175b.1\]]ka_/a ba bA si ta ma hA bi Sha sha ma ka_/ma hA bo d+hi satwa bar da swA hA/_bcom ldan 'das lag na pad+ma'i lus kyi dbyibs mdzes pa zhes bya ba'i gzungs/_byang chub sems dpa'i khang [{]bzangs [,]bzang [}]dam pa/_rdo rje chen pos bgegs par gsungs pa/_lha dang /_klu dang /_sbyin byed 
[\[175b.2\]]ma'i bu dang /_mi 'am ci dang /_lha ma yin chen pos bstod pa/_re ba thams cad phun sum tshogs par byed pa 'di sgrib pa chan po mang pos bsgribs pa gang la la zhig nyan tam/_'chang ngam/_'don tam/_klog gam/_mthong nas legs par rtogs par byed na/_de'i las 
[\[175b.3\]]dang /_nyon mongs pa'i sgrib pa thams cad yongs su byang bar 'gyur ro/_/nang par langs nas lan cig 'don na lag na pad+ma phyi bzhin 'brang bar 'gyur ro/_/yid la gang dag 'dod pa'i dgos pa bsams pa tsam gyis 'grub par 'gyur ro/_/gcig pu rab tu dben par 
[\[175b.4\]]'dug ste/_sangs rgyas yid la bya ba mngon du dmigs nas/_bcom ldan 'das lag na pad+ma rjes su dran par byas la/_lan bdun brjod na dam pa ci 'dod pa thob par 'gyur ro/_/sems can thams cad kyi yid du 'ong bar 'gyur ro/_/de'i ngan 'gro thams cad 'gag par 
[\[175b.5\]]'gyur ro/_/yid tsam zhig 'chag cing 'dug la yid la brjod na bskal pa bye ba 'bum phrag du mar bsags pa'i las byang bar 'gyur ro/_/'khor los sgyur ba stong gis bsags pa'i bsod nams kyi phung po chen po dang ldan par 'gyur ro/_/tshe rabs tshe rabs su yang pad+ma'i 
[\[175b.6\]]rigs chen por skye bar 'gyur ro/_/skye bo khyad du 'phags pas bkur bar 'gyur ro/_/me tog dri zhim pos snyim pa bkang ste/_'phags pa spyan ras gzigs dbang phyug gi mdun du lan bdun brjod na yon tan chen po stong thob par 'gyur ro/_/snying rje chen po'i chos nyid 
[\[175b.7\]]snang ba yang de la skye bar 'gyur/_dam pa chen po dang ldan par 'gyur ro/_/de nyid kyi gdong du bltas te bzlas brjod byas na/_bcom ldan 'das zhal rtag tu bzhad pa 'phags pa spyan ras gzigs dbang phyug mthong bar 'gyur zhing /_chos snang ba'i gsal ba dang po dri ma 
[\[176a\]]
[\[176a.1\]]med par byed pa zhes bya ba 'thob par 'gyur ro/_/tshe 'di nyid la sangs rgyas rjes su dran pa thob par 'gyur/_sems mnyam par bzhag bzhin du 'chi ba'i dus byed par 'gyur/_tshe rabs thams cad du tshe rabs dran par 'gyur ro/_/ji ltar 'dod pa bzhin du las kyi 
[\[176a.2\]]sgrib pa thams cad zad par byed par 'dod na/_tshes [{]bcwa [,]bco [}]lnga'i zla ba nya ba la smyung ba byas la gos dkar po bgos te/_ring bsrel dang bcas pa'i mchod rten nam/_sku gzugs kyi spyan sngar tsan+dan dkar pos dkyil 'khor bskus la/_dkyil 'khor de dang bcom ldan 'das la me tog 
[\[176a.3\]]sna tshogs gtor te/_bcom ldan 'das dang 'phags pa spyan ras gzigs dbang phyug la dri zhim po'i bdug pa dang /_mar me dang /_spos kyis bsti stang byas te de nyid du 'dug la lan brgya rtsa brgyad brjod na/_des sdig pa thams cad dang bral bar 'gyur ro/_/mtshams med pa 
[\[176a.4\]]byed pa yang sdig pa byang zhing /_shin tu yongs su dag pa'i sems kyi rgyud dang ldan pa dang /_shin tu yongs su dag pa'i lus dang /_ngag dang /_yid kyi spyod pa dang ldan par 'gyur ro/_/de bzhin gshegs pa rnams kyis rtag par rgyun du ting nge 'dzin gyi stobs dang /_dbang bskur 
[\[176a.5\]]ba'i stobs dang /_sa dang pha rol tu phyin pa'i stobs dang /_ye shes khyad par can gyi stobs bsgrub par mdzad do/_/gnam la gyen du bltas te bzlas brjod byas na char 'bab bo/_/sa la bltas te bzlas brjod byas na/_lo tog thams cad legs par 'gyur ro/_/'bab chu 
[\[176a.6\]]dang /_mtshe'u dang /_rdzing bu'i shul du bltas te bzlas brjod byas na chu 'byung bar 'gyur ro/_/nad thams cad la lag pas byab cing bzlas brjod byas na sos par 'gyur ro/_/dran pa nyams pa'i mdun du bzlas brjod byas na dran pa rnyed par 'gyur ro/_/bkres pa dang /_skom pa'i gdong 
[\[176a.7\]]du bltas te bzlas brjod byas na phyid par 'gyur ro/_/mi ngas chen po byung na ras la bris te rgyal mtshan gyi rtse mor btags na/_dpag tshad tshun chad mtshams gcad pa dang /_bsrung ba byas par 'gyur ro/_/'phags pa lus kyi dbyibs mdzes pa zhes bya ba'i gzungs rdzogs so//_//
[\[176b\]]
[\[176b.1\]]rgya gar gyi mkhan po pradz+nyA bar ma dang /_zhu chen gyi lots+tsha ba ban+de ye shes sdes bsgyur cing zhus te gtan la phab pa//[ {D708}]@#/_/rgya gar skad du/_Ar+ya a b+ha ya pra dA nA ma a pa rA dzi ta/_bod skad du/_'phags pa gzhan gyis mi thub pa mi 'jigs pa sbyin 
[\[176b.2\]]pa zhes bya ba/_sangs rgyas dang byang chub sems dpa' thams cad la phyag 'tshal lo/_/grub pa thams cad la phyag 'tshal lo/_/sangs rgyas la phyag 'tshal lo/_/chos la phyag 'tshal lo/_/dge 'dun la phyag 'tshal lo/_/byang chub sems dpa' sems dpa' chen po snying rje chen 
[\[176b.3\]]po dang ldan pa 'phags pa spyan ras gzigs dbang phyug la phyag 'tshal lo/_/sems can thams cad kyi sdug bsngal sel ba la phyag 'tshal lo/_/sems can thams cad kyi sdug bsngal las grol bar mdzad pa la phyag 'tshal lo/_/sems can thams cad kyi 'ching ba gcod pa la 
[\[176b.4\]]phyag 'tshal lo/_/sems can thams cad la mi 'jigs pa sbyin pa la phyag 'tshal lo/_/de nas 'jigs pa med pa 'phags pa spyan ras gzigs dbang phyug gi gzhan gyis mi thub pa'i snying po brjod par bya'o/_/las kun byed pa dge ba ste/_/'byung po kun gyis 'jigs pa med/_/
[\[176b.5\]]bdud rtsi las ni bdud rtsi 'byung /_/'di ni las kun byed pa yin/_/dgra kun 'jigs par byed pa ste/_/rtsod dang de bzhin 'thab pa dang /_/gzhan dang dgras ni 'khor ba dang /_/rtsod pa'i nang du rtsod byed dang /_rtag tu dgra dang phrad pa dang /_/rmugs par byed cing rengs par byed/_/
[\[176b.6\]]rmongs par byed cing sdig pa sel/_/dug dang me ni rengs byed dang /_/rims dang nyes sdig thams cad sel/_/chom rkun dang ni chu dang sbrul/_/rmi lam ngan pa thams cad sel/_/'byung po thams cad zlog pa yin/_/sangs rgyas byang chub 'dren pa dang /_/chom rkun rab tu ston pa ste/_/
[\[176b.7\]]'di ni rig sngags mthu stobs can/_/gzhan gyis mi thub srin po 'joms/_/gang tshe rig sngags 'di bshad pa/_/de nas 'di g.yo bar 'gyur/_/'jigs med ldan pa zhes bya ba'i/_/rig sngags rgyal po bla na med/_/'jig rten mgon pos gsungs pa ste/_/'jig 
[\[177a\]]
[\[177a.1\]]rten gsum po kun gyis mchod/_/de nas 'jigs pa med pa spyan ras gzigs dbang phyug gis de bzhin gshegs pa rjes su dran par byas nas rang gi snying po gzhan gyis mi thub pa de bzhin gshegs pa thams cad kyis gsungs pa 'di smras so/_/o~M ta ra ta ra/_tA re tA re/_
[\[177a.2\]]mo ri ke/_tsan+d+ra prab+he/_b+hi ri b+hi ri/_tsi ri tsi ri/_sUr+ya kA na te/_he ma pra b+he/_bud d+h+ya bud d+h+ya/_bo d+ha ni/_sarba pA pa pra sha ma ni/_tsa ra tsa ra/_pi Sha pra sha ma ni/_tsi ri tsi ri/_tsu ru tsu ru/_sarba bid+yA d+ha ra na ma skri te/_d+ha ra d+ha ra/_d+hi ri d+hi ri/_d+hu ru d+hu ru/_sarba ta thA ga ta b+hA Shita/_pa ra pa 
[\[177a.3\]]ra/_pi ri pi ri/_pu ru pu ru/_pradz+nyA pA ra mi ta/_a nu dz+nyA te/_ShaT+pA ra mi tA pa ri pU re/_gaM gA na ngI bA lu ko pa mA/_ta thA ga ta b+hA Shi ta/_pri yaM ka ri/_d+ha na ka ri/_pri ti ka ri/_shu b+ha ka ri/_pa bi tra/_maM ga la d+hA ri Ni/_sarba de ba tA/_ad+hiSh+Thi te/_sarba ma ho ra ga a d+hiSh+Thi te/_sarba 
[\[177a.4\]]kin nar ad+hiSh+Thi te/_sarba yak+Sha rak+Sha sa/_a d+hiSh+Thi te/_prah+ma b+hA Shi te/_in+d+ra b+hA Shi te/_tsa tur ma hA rA dza b+hA Shi te/_tsan+d+ra sUr+ya b+hA Shi te/_oM ti ri ti ri/_tsan+d+ra kI ra Ne/_ki li ki li/_sarba sha trUM bi nA sha ni hU~M phaT swA hA/_de nas byang chub sems dpa' sems dpa' chen po byams 
[\[177a.5\]]pa dang ldan pa 'phags pa spyan ras gzigs dbang phyug gis/_byang chub sems dpa' mi 'jigs pa sbyin pa la 'di skad ces smras so/_/mi 'jigs pa sbyin pa sngon byung ba 'das pa'i dus na 'jig rten gyi khams gang gA'i klung gi bye ma snyed 'das pa na/_de bzhin gshegs pa dgra bcom 
[\[177a.6\]]pa yang dag par rdzogs pa'i sangs rgyas/_rig pa dang zhabs su ldan pa/_sems can thams cad la phan 'dogs pa/_gzhan gyis mi thub pa'i dbang phyug 'od ces bya ba 'jig rten du byung ste/_de las bdag gis 'di dag thos so/_/de las bzung nas byang chub sems dpa' 
[\[177a.7\]]rnams dang /_sems can thams cad la yang bsnyad do/_/mi 'jigs pa sbyin pa gzhan gyis mi thub pa'i snying po 'di ni yang dag par rdzogs pa'i sangs rgyas bdun po rnam par gzigs dang /_gtsug tor can dang /_thams cad skyob dang /_'khor ba 'jig dang /_gser thub 
[\[177b\]]
[\[177b.1\]]dang /_'od srung dang /_shAkya thub pa rnams kyis gsungs so/_/gzhan gyis mi thub pa'i snying po 'di ni bdag srung ba dang /_gzhan srung ba dang /_gnyi ga srung ba dang /_grong dang /_grong khyer dang /_grong rdal dang /_ljongs dang /_yul 'khor dang /_rgyal po'i pho brang srung ba dang /_
[\[177b.2\]]srog skyong ba dang /_tshe sbyin pa dang /_lag cha rengs par byed pa dang /_'thab mo dang /_'thab pa dang /_'gyed pa dang /_rtsod pa thams cad zhi bar byed pa dang /_dgra thams cad zlog pa dang /_'ching ba thams cad grol bar byed pa dang /_thams cad du gzhan gyis mi thub pa'o/_/
[\[177b.3\]]shud d+hi/_mu ka te pra b+hA swa re shwe te/_paN+Da rA bA si ni/_sarba duSh+Tan dzi b+ha yA mi/_staM b+ha yA mi/_mo ha yA mi/_o~M swA hA/_pa bi tre swA hA/_shwe te swA hA/_shwe te pa ta pa bit+t+re swA hA/_tad+ya thA/_tA re tA re tA ri Ni rak+Sha rak+Sha sarba ka li ka la ha/_bi gra ha bi b+ha ta duHswa p+na b+ha ye b+h+yaHswA hA/_rtag tu le lo med 
[\[177b.4\]]par ni/_/gang zhig gzungs 'di 'chang byed pa/_/de la lha tshogs thams cad kyang /_/dus kun du ni srung bar byed/_/de ni 'jigs par 'gyur ba med/_/de ni rtag srung lhan ne 'jug_/ji ltar nyi ma sa steng na/_/gzi brjid grags 'chang lhan ne bzhin/_/de la gshed byed byad 
[\[177b.5\]]stems dang /_/srul po dag gis mi tshugs te/_/de la dpal yon 'jug par 'gyur/_/kha dog dang ni tshe yang 'phel/_/'phags pa gzhan gyis mi thub pa mi 'jigs pa sbyin pa zhes bya ba rdzogs so//_//rgya gar gyi mkhan po pradz+nyA bar ma dang /_zhu chen gyi lots+tsha ba ban+de ye shes sde 
[\[177b.6\]]la sogs pas bsgyur cing zhus te gtan la phab pa//[ {D709}]@#/_/yang dag par rdzogs pa'i sangs rgyas nyan thos kyi dge 'dun dang bcas pa bdun la phyag 'tshal lo/_/dgra dang 'jigs pa kun las rgal/_/rnam par gzigs ni gzi brjid che/_/rdzu 'phrul 
[\[177b.7\]]ngo bo gtsug tor te/_/thams cad skyob pa'i shes rab dang /_/log dad sel ba'i stobs nyid dang /_/gser thub kyi ni bslab pa dang /_/'od srung gi ni yon tan dang /_/shAkya thub pa'i brtson 'grus kyis/_/bdag ni rtag tu bde bar shog_/tad+ya thA/_dza yan+ti/_bi dza yan+ti/_dza ye bi dza yan 
[\[178a\]]
[\[178a.1\]]dzi ti dzi ti/_a pa rA dzi ti/_pa ra sai n+ya pra marda ni ye swA hA/_gzhan gyis mi thub pa'i rig pa chen mo rdzogs so//[ {D710}]@#/_/dkon mchog gsum la phyag 'tshal lo/_/de bzhin gshegs pa dgra bcom pa yang dag par rdzogs pa'i sangs 
[\[178a.2\]]rgyas 'od dpag med la phyag 'tshal lo/_/byang chub sems dpa' sems dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal lo/_/tad+ya thA/_o~M dza ye dza ye/_ma hA dza ye/_dza yA ba hI ni/_dza yod ta ri/_ka la ka la/_ma la ma la/_tsa 
[\[178a.3\]]la tsa la/_k+Shi na k+Shi na sarba karma A bar Na/_ni me sarba A dz+nyA dz+nyA na a d+hiSh+Thi te swA hA/_na mo b+ha ga ba ti sa ha sra brte/_sarba bud d+ha a ba lo ki ti tsak+ShuHshro tra g+h+ra Na dzi hwA kA ya ma no bi dz+nyA na bi sho d+ha ni swA hA/_phu ru phu ru/_su ru su ru/_phu rA phu rA/_pra phu rA pra phu rA/_sarba bud d+ha ad+hiSh+Thi te swA hA/_
[\[178a.4\]]d+harmA d+hA tu gar+b+he swA hA/_a b+hA ba swA hA/_sarba d+harma a ba bo d+ha ni swA hA/_gzungs 'di'i cho ga ni 'di yin te/_lan cig brjod pas kyang bskal pa stong gi bar du las kyi sgrib pa bsags pa thams cad zad par 'gyur ro/_/sangs rgyas stong gi dge ba'i rtsa ba bsags pa thob par 'gyur ro/_/
[\[178a.5\]]bskal pa stong gi bar du 'khor ba la rgyab kyis phyogs par 'gyur ro/_/tshe rabs brjes nas 'khor los sgyur ba'i rgyal srid thob par 'gyur ro/_/'chi ba'i dus kyi tshe sangs rgyas stong mthong bar 'gyur ro/_/sangs rgyas kyi zhing dag pa dag tu skye bar 'gyur ro/_/nyin dus gsum mtshan 
[\[178a.6\]]dus gsum du nyi shu rtsa re re brjod na ci 'dod pa rmi lam du mthong bar 'gyur ro/_/de bzhin gshegs pa'i sku gser gyi mdog can yang mthong bar 'gyur ro/_/sangs rgyas dang /_byang chub sems dpa'i yul rnams la yang mi phyed pa'i sems dad pa can du 'gyur te/_de la sogs pa 
[\[178a.7\]]phan yon tshad med pa dag 'byung ngo /_/stong 'gyur zhes bya ba'i gzungs rdzogs so//[ {D711}]@#/_/dkon mchog gsum la phyag 'tshal lo/_/byang chub sems dpa' sems dpa' chen po snying rje chen po dang ldan pa 'phags pa spyan ras gzigs 
[\[178b\]]
[\[178b.1\]]dbang phyug la phyag 'tshal lo/_/tad+ya thA/_a ba lo ki ni/_ba lo ki ni/_pra b+hA lo ki ni/_dzI ba ha pa ri sho d+ha ni/_d+hi da ni ya ga me/_A shA pa ri sho d+ha ni/_sarba satwA ma no ra the/_kA ya sid+d+he shu tid+hA ra NI smr-i ti d+hA ra NI swA hA/_cho ga zhag bdun gyi bar du shing a pa marga'i so shing la lan bdun 
[\[178b.2\]]bzlas brjod byas te nang re zhing zos na nyin gcig la sha lo ka brgya brgya lobs so/_/zla ba drug gi bar du byas na thos pa 'dzin par 'gyur ro/_/sha lo ka brgya lobs pa rdzogs so//[ {D712}]@#/_/dkon mchog gsum la phyag 'tshal lo/_/byang chub sems dpa' sems dpa' chen 
[\[178b.3\]]po snying rje chen po dang ldan pa 'phags pa spyan ras gzigs dbang phyug la phyag 'tshal lo/_/tad+ya thA/_kha li kha li ba li te swA hA/_gdong 'khru ba'i tshe chu khyor gang la sngags 'di lan gsum mam bdun bzlas te 'thungs na nyin gcig kyang yi ge sha lo ka brgya lo bas par 'gyur te/_sngon lobs 
[\[178b.4\]]pa rnams kyang brjed par mi 'gyur ro/_/sha lo ka brgya lobs pa rdzogs so//[ {D713}]@#/_/dkon mchog gsum la phyag 'tshal lo/_/byang chub sems dpa' sems dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal 
[\[178b.5\]]lo/_/bI re bI re/_ma ti te dze/_te dza ma ti d+hA ra NI/_shru ta d+hA ra NI/_dza yan+ti bi dza yan+ti ma tid+hA ra NI swA hA/_sman bram hi zho gnyis zhib tu btags te/_'o ma'i nang du bskol la sngags 'di lan nyi shu rtsa gcig bzlas te/_zhag bdun gyi bar du 'thungs na gdon mi za bar thos pa 'dzin par 'gyur 
[\[178b.6\]]ro/_/sangs rgyas kyis gsungs pa'am/_bstan bcos kyang rung ste/_thos na nyin zhag gcig la sha lo ka stong lobs par 'gyur ro/_/sha lo ka stong lobs pa'i gzungs rdzogs so//[ {D714}]@#/_/dkon mchog gsum la phyag 'tshal lo/_/byang chub sems dpa' 
[\[178b.7\]]sems dpa' chen po 'phags pa spyan ras gzigs dbang phyug la phyag 'tshal lo/_/tad+ya thA/_tri shA tri shu la shA khi/_Ar+yA ba lo ki te shwa rA ya/_Adz+nyA pa ya ti/_ba re na bu ha la/_mr-id d+hA tu swA hA/_cho ga ni 'phags pa spyan ras gzigs dbang phyug gi zhabs drung du dkyil 'khor byas te/_
[\[179a\]]
[\[179a.1\]]ci 'byor pas mchod pa byas la chu la sngags kyis btab ste bzhag nas/_nang par chu la lan bdun bzlas brjod byas te dro khar kha zas 'o ma dang spags te zos na zhag bdun lon na nyin gcig kyang sha lo ka stong lobs par 'gyur ro/_/yid ches pa'i rtags 
[\[179a.2\]]yod do/_/sha lo ka stong lobs pa'i gzungs rdzogs so//[ {D715}]@#/_/dkon mchog gsum la phyag 'tshal lo/_/sangs rgyas kun nas thogs med ston la phyag 'tshal lo/_/byang chub sems 
[\[179a.3\]]dpa' sems dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal lo/_/tad+ya thA/_ka ba tsa kar+Na la la te swA hA/_chu la lan bdun bzlas te gdong bkrus na skye bo thams cad dga' bar 'gyur ro/_/de'i cho ga la 'phags 
[\[179a.4\]]pa spyan ras gzigs dbang phyug gi spyan sngar chu bzhag la lan bdun bzlas brjod byas te 'thungs la/_dro khar kha zas 'o ma dang spags te bza' ba de lta bur zhag bdun gyi bar du byas na/_nyin gcig kyang yi ge sha lo ka stong lobs par 'gyur ro/_/sha lo ka stong 
[\[179a.5\]]lobs pa'i gzungs rdzogs so//[ {D716}]@#/_/dkon mchog gsum la phyag 'tshal lo/_/byang chub sems dpa' sems dpa' chen po snying rje chen po dang ldan pa/_'phags pa spyan ras gzigs dbang 
[\[179a.6\]]phyug la phyag 'tshal lo/_/tad+ya thA/_oM mu ni kan+te mu ni pra b+ha swa re swA hA/_bcom ldan 'das 'phags pa spyan ras gzigs dbang phyug gi spyan sngar dkyil 'khor byas te/_shu dag mthe bong tsam blangs la lan brgya rtsa brgyad bzlas brjod byas nas zos na thog ma'i nyin mo yi ge sha lo 
[\[179a.7\]]ka stong bklags pa tsam gyis lobs par 'gyur ro/_/zhag gsum lon pa'i nyin mo sha lo ka sum stong lobs par 'gyur ro/_/zhag bdun lon pa'i nyin mo thos pa 'dzin par 'gyur ro/_/sha lo ka sum stong lobs pa'i gzungs rdzogs so//_//
[\[179b\]]
[\[179b.1\]{D717}]@##/_/dkon mchog gsum la phyag 'tshal lo/_/byang chub sems dpa' sems dpa' chen po 'phags pa spyan ras gzigs dbang phyug la phyag 'tshal lo/_/tad+ya thA/_smr-i ti ma ti ma ti/_te dzo bid+yA hu ru me ha ra hu ru kr-iSh+Na hu ru me swA hA/_shu dag dkar 
[\[179b.2\]]po la sngags 'di bzlas brjod byas te zos na gdon mi za bar thos pa 'dzin par 'gyur ro/_/mi brjed pa'i gzungs rdzogs so//[ {D718}]@#/_/rgya gar skad du/_pradz+nyA bar+d+ha nI nA mad+hA ra NI/_bod skad du/_shes rab 
[\[179b.3\]]skyed pa zhes bya ba'i gzungs/_thams cad mkhyen pa la phyag 'tshal lo/_/'di skad bdag gis thos pa dus gcig na/_bcom ldan 'das byang chub sems dpa' blo ldan zhes bya ba ri rab kyi ngos la bzhugs te/_ri rab la gnas pa'i lha'i bu thams cad 
[\[179b.4\]]kyis bskor nas mdun du byas te chos ston to/_/de nas byang chub sems dpa' sems dpa' chen po gzhon nu'i gzugs can gyis thal mo sbyar te/_byang chub sems dpa' blo ldan la sogs pa/_bcom ldan 'das sems can shes rab rtul po/_blo zhan pa/_yid 
[\[179b.5\]]mi gzhungs pa rnams kyi slad du shes rab skyed pa zhes bya ba'i gzungs bshad du gsol/_/bshad pa/_hU~M pi tsu pi tsu/_pradz+nyA bar+d+ha ni dz+wa la dz+wa la/_me d+hA bar+d+ha ni/_d+hi ri d+hi ri/_bud+d+hi bar+d+ha ni swA hA/_gang zhig gzungs 'di 'dzin pa dang /_klog pa dang /_'dri 
[\[179b.6\]]ba dang /_'drir 'jug pa dang /_chung ngu na yi ge 'bru gcig tsam thos na yang de'i tshe 'di nyid la shes rab chen por 'gyur ro/_/gang gi zla ba drug gi bar du nyin re zhing rtsa bas khyor gang la rig pa 'di lan bdun btab ste nyi ma shar ba'i tshe 'thungs na tshigs su bcad pa 
[\[179b.7\]]stong stong 'dzin to/_/lan cig 'thungs na lnga brgya 'dzin te nyin gcig bzhin shes rab 'phel bar 'gyur ro/_/nyin gcig bzhin du rjod pa tsam gyis dran pa dang yid gzhungs par 'gyur ro/_/shes rab skyed pa zhes bya ba'i gzungs rdzogs so//_//
[\[180a\]]
[\[180a.1\]]rgya gar gyi mkhan po dz+nyA na gar+b+ha dang /_lots+tsha ba ban+de klu'i dbang pos bsgyur/_rgya gar gyi mkhan po bid+yA ka ra siM ha dang /_zhu chen gyi lots+tsha ba ban+de de ba tsan+d+ra sa zhus te gtan la phab pa/_/
[\[180a.2\]{D719}]@#/_/rgya gar skad du/_pradz+nyA bar+d+ha nI nA ma d+hA ra NI/_bod skad du/_shes rab skyed pa zhes bya ba'i gzungs/_na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_tad+ya thA/_s+kha la te s+kha la te ma ni te swA hA/_
[\[180a.3\]]rig sngags 'di'i cho ga ni 'di yin te/_khyor chu la lan gsum bzlas te/_'thungs na zhag bdun nas thos pa 'dzin par 'gyur ro/_/shes rab skyed pa zhes bya ba'i gzungs rdzogs so//_//rgya gar gyi mkhan po dz+nyA na gar+b+ha dang /_lots+tsha ba ban+de klu'i dbang 
[\[180a.4\]]pos bsgyur/_rgya gar gyi mkhan po bid+yA ka ra siM ha dang /_zhu chen gyi lots+tsha ba ban+de de ba tsan+d+ras zhus te gtan la phab pa//[ {D720}]@#/_/dkon mchog gsum la phyag 'tshal lo/_/de bzhin gshegs pa dgra 
[\[180a.5\]]bcom pa yang dag par rdzogs pa'i sangs rgyas shAkya thub pa la phyag 'tshal lo/_/tad+ya thA/_ma ti ba hu l+ye/_ta thA ga tA dz+nyA na daR+sha ne pra dz+nyA p+ta/_gam+b+hi re/_bo d+hi maN+DA nu sa ri Ni/_a bid+d+ha/_ta mon+d+ha/_ka ra bi d+ha ma ni/_dz+wa la 
[\[180a.6\]]dz+wa la/_pradz+nyA bI pe/_me d+hA pa di ni/_sarba a d+hiSh+Thi ta/_su ru su ru/_d+hu ru d+hu ru/_me d+hA A na ya swA hA/_cho ga ni nang par zhing bzlas brjod byas na/_lobs skyen par 'gyur ro/_/sman bram hi snyim par bcug ste dud 
[\[180a.7\]]pa byung gi bar du bzlas pa byas te/_zos na thos pa 'dzin par 'gyur ro/_/thos pa 'dzin pa'i gzungs rdzogs so//_//
[\[180b\]]
[\[180b.1\]{D721}]@##/_/rgya gar skad du/_Ar+ya sarba ta thA ga ta a d+hiSh+ThA na sa twA ba lo ke na bud d+ha k+She tra nir de sha na byU ha nA ma ma hA yA na sU tra/_bod skad du/_'phags pa de bzhin gshegs pa thams cad kyi byin gyi rlabs sems can la gzigs shing sangs rgyas kyi zhing gi bkod pa kun tu 
[\[180b.2\]]ston pa zhes bya ba theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das ri gru 'dzin na 'phags pa spyan ras gzigs dbang phyug gi gnas lha'i nor bu rin po che dpal 
[\[180b.3\]]gyi snying po dang /_me tog rgyas pa dang /_lha'i seng ge'i khri bkod pa na/_dge slong lnga brgya tsam gyi dge slong gi dge 'dun chen po thams cad kyang dgra bcom pa/_zag pa zad pa/_sems can thams cad kyi dbang gi dam pa'i pha rol tu son pa sha stag dang /_byang chub sems dpa' 
[\[180b.4\]]thams cad kyang snying rje chen po'i shes pa la gnas pa thams cad kyang skye ba gcig gis thogs pa dang /_skye ba gnyis dang /_skye ba gsum dang /_skye ba bcu dang /_skye ba nyi shu dang /_skye ba sum cu dang /_skye ba brgya'i bar dag gis thogs pa/_thams cad kyang sa brgyad pa dang /_
[\[180b.5\]]sa bcu pa la gnas pa sha stag ste/_'phags pa spyan ras gzigs dbang phyug dang /_'jam dpal dang /_dri med tog dang /_nor dpal dang /_glog gi tog dang /_dri med 'od dang /_tsan+dan dang /_bdud rtsi'i tog la sogs pa byang chub sems dpa' sems dpa' 
[\[180b.6\]]chen po bdun brgya dang /_dge bsnyen dang /_dge bsnyen ma thams cad kyang lung bstan pa dang ldan pa/_ting nge 'dzin thob pa/_'jig rten gyi khams tha dad pa nas 'dus pa lnga stong dang /_lha dang /_klu dang /_gnod sbyin dang /_dri za thams cad kyang sngon gyi sangs 
[\[180b.7\]]rgyas la bsnyen bkur byas pa/_de bzhin gshegs pa'i cho 'phrul mthong ba brgya stong dang /_gnod sbyin mo chen mo thams cad kyang byang chub sems dpa'i ye shes thob pa/_lung bstan pa thob pa/_phyir mi ldog pa dpe med pa dang /_dri med 'od dang /_'od can ma dang /_
[\[181a\]]
[\[181a.1\]]'jigs byed ma dang /_dpal ldan ma dang /_'phrog ma dang /_dung can ma la sogs pa gnod sbyin mo chen mo brgyad cu dang /_brgya byin dang /_tshangs pa dang /_rnam thos kyi bu dang /_yul 'khor srung dang /_'phags skyes po dang /_mig mi 
[\[181a.2\]]bzang dang /_nor bu bzang po'i bu dang /_gang ba bzang po la sogs pa 'jig rten skyong ba thams cad kyi bar dag dang thabs cig tu bzhugs so/_/de nas de dag thams cad kyis de bzhin gshegs pa seng ge'i khri la bzhugs par rig nas rang rang gi dge ba'i rtsa ba 
[\[181a.3\]]dag gis de bzhin gshegs pa la lha'i rgyan dang /_na bza' dang /_me tog dang /_me tog phreng dang /_spos dang /_byug pa dang /_rol mo'i sgra rnams kyis mchod par byas/_ri mor byas so/_/kha cig gis ni lan 'bum phrag du mar bskor ba byas te bstod do/_/de nas 
[\[181a.4\]]de'i tshe bcom ldan 'das sems can thams cad la dmigs pa snying rje chen po'i shes pa la gnas pa zhes bya ba'i ting nge 'dzin la snyoms par zhugs so/_/ting nge 'dzin de'i mthus stong gsum gyi stong chen po'i 'jig rten gyi khams 'di 'od kyis snang bar gyur cing /_gzugs 
[\[181a.5\]]thams cad snang bas khyab par gyur nas/_sems can dmus long gang yin pa de dag gis ni mig gis gzugs rnams mthong bar gyur to/_/'on pa rnams kyis ni rna bas sgra dag thos par gyur to/_/nad kyis btab pa rnams ni nad dag dang bral bar gyur to/_/gos 
[\[181a.6\]]med pa rnams ni gos dag thob par gyur to/_/smyon pa rnams ni dran pa thob par gyur to/_/lus nyams pa dang dbang po ma tshang ba rnams ni lus dang dbang po yongs su rdzogs par gyur to/_/dbul po rnams kyis ni nor dag thob par gyur to/_/sems can gang dag nor 
[\[181a.7\]]dang /_yo byad dang /_longs spyod med pa de dag ni nor dang /_yo byad dang /_longs spyod dag dang ldan par gyur to/_/sems can thams cad kyang bde ba thams cad dang ldan zhing bsam pa thams cad yongs su rdzogs par gyur to/_/stong gsum gyi stong chen po'i 
[\[181b\]]
[\[181b.1\]]'jig rten gyi khams kyi sems can gang yin pa de dag thams cad la yang bskul nas thams cad chos mnyan pa'i phyir/_bcom ldan 'das ga la ba der lhags te/_sems can gang dag lha rnams kyi nang du skyes pa de dag thams cad kyis ni lha'i bde ba yongs su spangs nas sangs 
[\[181b.2\]]rgyas rjes su dran par byas te chos mnyan pa'i phyir/_bcom ldan 'das ga la ba der lhags so/_/sems can gang dag mi rnams kyi nang du skyes pa de dag gis kyang mi'i bde ba yongs su spangs nas chos mnyan pa'i phyir/_bcom ldan 'das ga la ba der lhags so/_/sems 
[\[181b.3\]]can gang dag_/klu dang /_gnod sbyin dang /_srin po dang /[ {]yi dgas [,]yi dwags [}]dang /_sha za rnams kyi nang na skyes pa de dag gis kyang sangs rgyas rjes su dran pa so sor thob nas sems can thams cad la byams par gnas pa dang /_lus dang sems bde bar gyur nas chos mnyan pa'i 
[\[181b.4\]]phyir/_bcom ldan 'das ga la ba der lhags so/_/sems can gang dag gshin rje'i 'jig rten rnams su mun pa mun nag gi nang du skyes pa de dag kyang sangs rgyas kyi mthus yud tsam zhig dran pa so sor thob nas gcig gis gcig kun tu shes par gyur te/_de dag mun pa 
[\[181b.5\]]chen po de nas yongs su thar bar gyur to/_/sems can thams cad gcig la gcig byams par gnas shing nye ba'i nyon mongs pa rnams dang bral bar gyur to/_/de nas de'i tshe sa chen po 'di rnam pa drug tu rab tu g.yos te mtho ba dang dma' bar gyur to/_/de nas 'khor 
[\[181b.6\]]'dus pa der 'jam dpal gzhon nur gyur pa 'dus te 'dug par gyur nas/_des byang chub sems dpa' sems dpa' chen po 'phags pa spyan ras gzigs dbang phyug la 'di skad ces smras so/_/rigs kyi bu byang chub sems dpa'i 'dus pa chen po kun tu snang zhing 'dus pa 
[\[181b.7\]]chen po'i snga ltas kyang kun tu snang la/_rigs kyi bu byang chub sems dpa' bye ba khrag khrig 'bum phrag mang po dag lung ston pa yang kun tu snang zhing chos kyi 'bel ba'i gtam chen po'i snga ltas kyang kun tu snang ba las na rigs kyi bu byang chub sems dpa' bye ba khrag khrig 'bum 
[\[182a\]]
[\[182a.1\]]phrag du ma dag gi re ba thams cad yongs su rdzogs par 'gyur zhing ye shes chen po yang 'thob par 'gyur gyis/_rigs kyi bu de'i phyir khyed kyis sems can thams cad la snying rje skyed la/_phan pa dang /_bde ba dang /_bla na med pa yang dag par rdzogs pa'i byang chub 
[\[182a.2\]]la dgod par bya ba'i bar gyi phyir/_de bzhin gshegs pa la yongs su zhus shig_/rigs kyi bu phyi ma'i dus phyi ma'i tshe na sems can sdig pa byed pa/_dbul ba/_nyam chung ba/_lus mdog ngan pa/_rga ba dang na bas yongs su gzir ba/_longs spyod chung ba lus yongs su ma 
[\[182a.3\]]bsgoms pa/_tshe thung ba/_blo chung ba/_'dod chags dang /_zhe sdang dang /_gti mug gis yongs su gzir ba dag 'byung ba yod de/_rigs kyi bu de dag gi don du chos bstan par bya ba'i phyir/_de bzhin gshegs pa la gsol ba thob shig dang /_rigs kyi bu de'i phyir khyod kyis yun ring por sems 
[\[182a.4\]]can rnams kyi don dang /_phan pa dang /_bde ba dang /_nad thams cad rab tu zhi bar bya ba dang /_sdig pa thams cad bzlog par bya ba dang /_sdig pa thams cad rab tu zhi bar bya ba dang /_re ba thams cad yongs su rdzogs par bya ba dang /_bla na med pa'i yongs su mya ngan las 'da' ba'i 
[\[182a.5\]]bar dag byas par 'gyur ro/_/de nas byang chub sems dpa' sems dpa' chen po 'phags pa spyan ras gzigs dbang phyug gis phyogs bcur rnam par bltas te/_de bzhin gshegs pa bye ba phrag gang gA'i klung gi bye ma snyed dag yid la byas nas/_bcom ldan 'das ga la ba de logs 
[\[182a.6\]]su thal mo sbyar ba btud de/_lan gsum bskor ba byas nas yan lag lngas phyag 'tshal te/_bcom ldan 'das la 'di skad ces gsol to/_/bcom ldan 'das slad ma'i dus slad ma'i tshe na sems can rga ba dang /_na ba dang /_'chi ba dang /_mya ngan gyis non par gyur pa/_
[\[182a.7\]]dus ma lags par 'gum pas yongs su gzir ba/_nyam chung ba/_mdog ngan pa/_tshe thung ba/_longs spyod chung ba/_lus yongs su ma bsgoms pa dag 'byung bar mchis te/_de dag ni ser sna dang /_'chal pa'i tshul khrims kyi sems kyis gcig la gcig 'gum par 'gyur 
[\[182b\]]
[\[182b.1\]]la/_gcig gis gcig gi nor dang /_longs spyod dang /_dbang phyug dag 'phrog par 'gyur zhing /_gad mo dang /_'jo sgeg dang /_bro gar dang /_rtsed mo dag gis mngon par rtse ba dang /_mi rtag pa la rtag par 'du shes pa dang /_mi sdug pa la sdug par 'du shes par bgyid 
[\[182b.2\]]lags so/_/de ci'i slad du zhe na/_de dag rgyu de dang gzhi des sems can rnams la mi dge ba rnam pa sna tshogs dag gis gtses nas sems can dmyal ba dang /_dud 'gro'i skye gnas dang /_gshin rje'i 'jig rten dag tu yang skye bar 'gyur lags pas/_bcom ldan 'das de'i 
[\[182b.3\]]slad du bdag de dag gi don dang /_sman pa dang /_bde ba dang /_re ba thams cad yongs su rdzogs par bgyi ba dang /_de bzhin gshegs pa'i ye shes thob par bgyi ba'i bar dang /_sangs rgyas kyi zhing du skye bar bgyi ba dang /_sdig pa thams cad bzlog par bgyi ba'i slad du/_de 
[\[182b.4\]]bzhin gshegs pa la gsol ba 'debs par 'tshal gyis/_bcom ldan 'das de bzhin gshegs pa la ni mi mkhyen pa dang /_ma rtogs pa dang /_ma gzigs pa dang /_ma gsan pa dang /_rnam par mi mkhyen pa ci yang mi mnga' bas chos kyi 'bel ba'i gtam nyan par 
[\[182b.5\]]'tshal ba dang /_sngon gyi sangs rgyas la bsnyen bkur bgyis pa dang /_shes rab dang ldan pa'i rang bzhin can gyi byang chub sems dpa' dang /_dge slong dang /_dge slong ma dang /_dge bsnyen dang /_dge bsnyen ma dang /_lha dang /_klu dang /_gnod sbyin dang /_dri za dang /_
[\[182b.6\]]lha ma yin dang /_nam mkha' lding dang /_mi'am ci dang /_lto 'phye chen po mang po lhags pa 'di dag re ba ma mchis par gyur cing /_slar mchi par mi 'gyur bar bcom ldan 'das bshad du gsol/_bde bar gshegs pa bshad du gsol/_de nas thams cad dang ldan pa'i 
[\[182b.7\]]'khor ji ltar lhags pa de dag gis kyang yan lag lngas phyag byas te tshig mthun par 'di skad ces gsol to/_/bcom ldan 'das legs par bshad du gsol/_bde bar gshegs pa legs par bshad du gsol/_de nas bcom ldan 'das kyis lan gnyis lan gsum du 
[\[183a\]]
[\[183a.1\]]gsol ba btab par thugs su chud nas phyogs bcur rnam par gzigs te/_snyan cing 'jebs la yid du 'ong ba'i gsung dbyangs kyis byang chub sems dpa' sems dpa' chen po 'phags pa spyan ras gzigs dbang phyug la 'di skad ces bka' stsal to/_/rigs 
[\[183a.2\]]kyi bu de bzhin gshegs pa thams cad kyis byin gyi rlabs sems can la gzigs shing sangs rgyas kyi zhing gi bkod pa kun tu ston pa zhes bya ba'i ting nge 'dzin yod de/_ngas sngon dang po sems bskyed pa nas bzung ste/_de bzhin gshegs pa me tog snang ba kun tu ston pa zhes bya ba'i spyan sngar de 
[\[183a.3\]]thos so/_/rigs kyi bu ting nge 'dzin de'i ming thos ma thag tu sems can bye ba phrag dgu bcus de bzhin gshegs pa'i ye shes thob par gyur nas/_thams cad kyang de bzhin gshegs pas sangs rgyas kyi zhing tha dad pa dag tu lung bstan te/_ngas kyang lung bstan pa thob bo/_/
[\[183a.4\]]rigs kyi bu ngas de bzhin gshegs pa'i lha'i mkhyen pas sngon de bzhin gshegs pa sum khris sems can thams cad kyi don du chos kyi rnam grangs 'di bshad de/_thams cad du yang de bzhin gshegs pa la gsol ba 'debs pa ni 'phags pa spyan ras gzigs dbang phyug khyod 
[\[183a.5\]]nyid dang /_'jam dpal gzhon nur gyur pa yin la/_byang chub sems dpa' sems dpa' chen po'i 'khor rnams dang dge slong dang /_dge slong ma dang /_dge bsnyen dang /_dge bsnyen ma'i 'khor ji ltar lhags pa 'di dag gis kyang thos nas ri mo dang mchod pa dag byas te/_de'i 
[\[183a.6\]]'og tu sems can bye ba khrag khrig 'bum phrag du ma dag gis lung bstan pa thob cing byang chub sems dpa'i ting nge 'dzin dag kyang thob par gyur nas/_'dod pa thams cad du 'gro ba dang /_re ba thams cad grub pa dang /_nad rnams dang bral bar yang gyur la/_dge ba'i rtsa ba 
[\[183a.7\]]rnams yongs su smin pa dang /_sgrib pa thams cad spangs pa dang /_gzugs bzang zhing mdzes pa blta na sdug pa dang /_nor dang /_'bru dang /_mdzod dang /_bang ba rnams 'byor ba dang /_rgyal po dang /_rgyal bu dang /_blon po rnams kyis mngon par bstod par 
[\[183b\]]
[\[183b.1\]]'os pa dang /_sems can thams cad kyis phyag bya bar 'os pa dang /_dran pa dang ldan pa dang /_shes rab dang ldan pa dang /_sangs rgyas dang /_chos dang /_dge 'dun la dad pa mi phyed pa dang ldan pa dang /_rdzu 'phrul dang ldan pa dang /_tshe dang kha dog dang /_gzi brjid 
[\[183b.2\]]dang /_mthu stobs dang ldan zhing rnam pa thams cad kyi mchog dang ldan par gyur te/_nam yang sdug pa dang bral bar ma gyur cing /_sdug pa'i sdug bsngal med par gyur pa de dran te/_rigs kyi bu de ltar na rigs kyi bu'am/_rigs kyi bu mo gang dag chos smra ba de la mchog tu gus 
[\[183b.3\]]pa'i sems bskyed de/_chos kyi rnams grangs 'di la yan lag lngas phyag byas shing /_me tog dang /_bdug spos dang /_spos dang /_me tog phreng dang /_byug pa dang /_gdugs dang /_rgyal mtshan dang /_ba dan dag gis legs par brgyan nas sangs rgyas la phyag 'tshal lo zhes 
[\[183b.4\]]brjod cing phyag 'tshal bar byed pa dang /_legs so zhes bya bar sbyin par byed pa dang /_'dzin pa dang /_'chang ba dang /_klog pa dang /_yi ger 'dri ba dang /_yi ger 'drir 'jug pa de dag ni yon tan mang po dang ldan par 'gyur ro/_/de dag ni tshe 'di nyid la yang yon 
[\[183b.5\]]tan mang po dang ldan par 'gyur te/_gzugs bzang zhing mdzes la/_blta na sdug pa dang /_nad rnams dang bral ba dang /_tshe ring ba dang /_blo brtan pa dang /_dran pa dang ldan pa dang /_brtan pa dang ldan pa dang /_rgyal po thams cad dang /_rgyal po'i btsun mo thams cad 
[\[183b.6\]]dang /_rgyal bu thams cad dang /_blon po thams cad dang /_dgra thams cad dang /_sems can thams cad kyis mngon par bstod par 'os pa dang /_phyag bya bar 'os pa dang /_bsnyen bkur bya bar 'os par 'gyur ro/_/nor dang yo byad mang por yang 'gyur ro/_/de dag 
[\[183b.7\]]gi kha nas tsan+dan gyi dri'i ngad 'byung bar yang 'gyur ro/_/mig ut+pal sngon po'i 'dab ma 'dra bar yang 'gyur ro/_/de dag gis nyin mtshan du sangs rgyas dang byang chub sems dpa' dag mthong bar yang 'gyur ro/_/mtshams med pa lnga la sogs pa'i sgrib pa thams cad zad 
[\[184a\]]
[\[184a.1\]]par yang 'gyur ro/_/de dag la lha rnams srung bar yang 'gyur ro/_/de dag 'chi ba'i dus na sangs rgyas dang byang chub sems dpa' dag mthong bar yang 'gyur ro/_/phrag dog med pa dang /_sems rnam par g.yengs pa med par 'chi ba'i dus byed par yang 
[\[184a.2\]]'gyur ro/_/shi 'phos nas kyang 'jig rten gyi khams bde ba can du skye ba'i bar du 'gyur ro/_/rigs kyi bu gang dag chos kyi rnam grangs 'di 'dzin pa dang /_bsnyen bkur byas te yi ger 'dri ba dang /_yi ger 'drir 'jug pa dang /_klog pa dang /_mchod par byed pa dang /_
[\[184a.3\]]'chang ba dang /_ming tsam thos par 'gyur ba de dag ni ngas mngon sum du lung bstan pas lung bstan pa yin te/_de dag gis nga mthong zhing bsnyen bkur byas/_ri mor byas/_mchod pa byas pa yang yin pas/_de dag gis ni sangs rgyas kyi byang chub la the tsom bskyed par mi bya'o/_/gang 
[\[184a.4\]]dag rna lam du grag par gyur pa de dag kyang byang chub sems dpa' yin par yid la byas la bsnyen bkur bya'o/_/de'i sngon gyi las kyi rnam par smin pas gzugs mi mdzes pa dang /_longs spyod med pa dang /_blo med pa dang /_sred pa che ba dang /_sdug pa dang bral ba 
[\[184a.5\]]dang /_rgyal srid 'khrugs par gyur pa gang yin pa de dag dang /_klad pa na ba gang yin pa dang /_zan chad pa gang yin pa dang /_gos ngan par gyur pa gang yin pa dang /_lus dang sems la gnod pa gang yin pa dang /_reg na mi bde ba'i mal bcas pa gang 
[\[184a.6\]]yin pa dang /_spyo ba gang yin pa'i las kyi sgrib pa de dag thams cad kyang ting nge 'dzin 'di thos pa'i mthus yongs su zad par 'gyur ro/_/des kyang 'di ltar sems bskyed par bya ste/_bdag gis sngon 'khor ba na 'khor ba'i tshe sems can rnams la sdig pa mi dge 
[\[184a.7\]]ba rnam pa sna tshogs bsags pa de dag so sor bshags par bya'o/_/bsal bar bya'o/_/mi bcab par bya'o/_/sangs rgyas dang /_chos dang /_dge 'dun la dad pa mi phyed pa dang ldan pa'i sems bskyed par bya ste/_rigs kyi bu'am rigs kyi bu mo de'i longs spyod kyi 
[\[184b\]]
[\[184b.1\]]'bras bu med par 'gyur ba'i las kyi sgrib pa dang /_sangs rgyas dang /_chos dang /_dge 'dun dang /_nyan thos dang /_rang sangs rgyas dag dang /_pha ma dag la sdig pa'i las byas shing bsags par gyur pa gang yin pa de dag thams cad kyang yongs su zad par 'gyur zhing 
[\[184b.2\]]dbang phyug chen po dag kyang yang dag par 'grub par 'gyur ro/_/rigs kyi bu'am rigs kyi bu mo de'i sems can dmyal ba'i sdug bsngal myong bar 'gyur ba'i las kyi sgrib pa dang /_sdug pa dang bral bar 'gyur ba dang /_dmus long du 'gyur ba dang /_bud med kyi dngos por 
[\[184b.3\]]'gyur ba dang /_mtshan gnyis par 'gyur ba dang /_phrag dog dang /_nga rgyal dang /_khro ba'i dbang gis gshin rje'i 'jig rten dang /[ {]yi dgas [,]yi dwags [}]dang /_dud 'gro'i skye gnas su 'gyur ba gang yin pa de dag thams cad kyang yongs su zad par 'gyur te/_rigs kyi bu de ltar na 
[\[184b.4\]]ting nge 'dzin 'di ni yon tan thams cad kyi 'byung gnas yin no/_/rigs kyi bu chos kyi rnam grangs 'di ni yun ring du gnas par byed pa dang /_rigs kyi bu dang /_rigs kyi bu mo de dag la srung ba dang /_skyob pa dang /_sbed par byed pa dang /_de dag thams cad kyi yon tan dang /_re 
[\[184b.5\]]ba thams cad yongs su rdzogs par byed pa dang /_longs spyod pa dang /_dbang phyug dang /_bde ba chen por byed pa dang /_bsam pa dang /_'dod pa thams cad yang dag par 'grub par byed pa dang /_las thams cad zad par byed pa dang /_dus ma yin par 'chi ba dang /_rmi 
[\[184b.6\]]lam ngan pa thams cad dang /_nad thams cad rab tu zhi bar byed pa dang /_g.yul thams cad las rgyal bar byed pa dang /_tshe dang /_mdog dang /_stobs dang /_brtson 'grus dang /_mthu che bar byed pa dang /_gnod sbyin dang /_'byung po dang /_mi dang mi ma yin pa 
[\[184b.7\]]thams cad dbang du byed pa dang /_rims dang /_dug dang /_me dang /_chu thams cad rab tu zhi bar byed pa dang /_lung bstan pa'i bar dag thob par byed pa'i gzungs kyi gsang sngags gzhi dag yod de de dag mnyan cing bzung ste bsnyen bkur byed pa dang /_klog pa dang /_yi 
[\[185a\]]
[\[185a.1\]]ger 'dri ba dang /_yi ger 'drir 'jug pa'i rigs kyi bu dang /_rigs kyi bu mo dag ni yon tan de dag thams cad thob par 'gyur ro/_/de nas de'i tshe sa chen po 'di rnam pa drug tu rab tu g.yos pa dang /_ji ltar lhags pa'i 'khor de dag gis kyang de bzhin gshegs pa'i 
[\[185a.2\]]sku la me tog dang /_bdug spos dang /_spos dang /_me tog phreng dang /_phye ma dang /_byug pa dang /_ras bcos bu zung dag gsol te/_legs so zhes bya ba gsol nas/_bcom ldan 'das legs so legs so/_/gzungs kyi gsang sngags gzhi de dag gang lags/_
[\[185a.3\]]bcom ldan 'das kyis bka' stsal pa/_na maHsarba ta thA ga tA nA na/_tad+ya thA/_bud d+he/_su bud d+he/_bud d+ha ma te/_lo ke bi lo ke lo ka_/a ti krAn te/_satwa a ba lo ki ni/_sarba ta thA ga ta a d+hiSh+ThA na a d+hiSh+Thi te/_sarba A sha pa ri pUr Ne/_d+yu ti na d+ha re/_na ra de ba 
[\[185a.4\]]pU dzi te/_ta thA ga ta dz+nyA na da de/_ta thA ga ta a d+hiSh+ThA ne na/_sarba lo ka ma su khI b+ha ba tu/_pUrba karma k+ShA pa ya tu/_rak+Sha b+ha ba tu/_sarba ye b+h+yasta thA ga ta/_a d+hiSh+ThA nen swA hA/_kye rigs kyi bu dag gzungs kyi gsang sngags gzhi 'di dag ni de bzhin gshegs pa sum khris gsungs 
[\[185a.5\]]shing byin gyis brlabs pa yin no/_/ngas kyang da ltar sems can thams cad kyi don dang /_phan pa dang /_bde ba dang /_bsrung ba dang /_bskyab pa dang /_sba ba dang /_nad thams cad rab tu zhi bar bya ba dang /_sangs rgyas kyi zhing du skye bar bya ba'i phyir bshad de/_grogs po dag 
[\[185a.6\]]gang la la zhig 'di snyam du bdag gis ji ltar na de bzhin gshegs pas gsungs pa'i yon tan de dag thams cad 'thob par 'gyur snyam du sems pa des nang par sngar langs te/_sems can thams cad la snying brtse ba'i sems dang /_snying rje'i sems dang /_byams pa'i sems 
[\[185a.7\]]dang /_phrag dog dang /_nga rgyal dang /_'chab pa dang /_khro ba yongs su spangs pa'i sems dang /_rtse gcig pa'i sems kyis sangs rgyas dang byang chub sems dpa' rnams la mchod pa shin tu rgya cher byas la phyogs bcu'i de bzhin gshegs pa thams cad la phyag byas te/_gang 
[\[185b\]]
[\[185b.1\]]'dod pa yid la byas nas me tog la bzlas brjod lan brgya rtsa brgyad bya zhing de bzhin gshegs pa la re re nas dbul bar bya'o/_/des na de'i re ba thams cad yang dag par 'grub par 'gyur ro/_/rmi lam na de bzhin gshegs pa mthong bar yang 'gyur ro/_/dam pa gang 'dod pa de thob 
[\[185b.2\]]par yang 'gyur ro/_/'chi ba'i tshe na de bzhin gshegs pa mthong bar yang 'gyur ro/_/shi 'phos nas kyang 'jig rten gyi khams bde ba can du skye bar 'gyur ro/_/tshe dang stobs dang /_mdog dang /_brtson 'grus dang ldan par yang 'gyur ro/_/dgra thams cad kyang de'i dbang du 
[\[185b.3\]]'gyur ro/_/gzungs 'di bshad pa na srog chags drug khri mi skye ba'i chos la bzod pa thob par gyur nas de dag thams cad las kyi sgrib pa thams cad las rnam par grol zhing bsam pa thams cad yongs su rdzogs par gyur to/_/de nas byang chub sems dpa' sems dpa' chen po 
[\[185b.4\]]lag na rdo rjes phyogs bcur rnam par bltas te/_bcom ldan 'das la 'di skad ces gsol to/_/bcom ldan 'das byang chub sems dpa' rnams kyi dam 'cha' ba mi 'jigs pa'i gzi brjid ces bgyi ba'i gzungs mchis te/_bdag gis de bzhin gshegs pa 'jigs med 
[\[185b.5\]]bkod pa gzi brjid rgyal po'i spyan sngar de bzung lags so/_/bzung nas kyang sems can thams cad la bshad lags so/_/bcom ldan 'das deng slan chad bdag gis mngon par 'tshal te/_gang gi rna lam du gzungs de grag par gyur tam/_glo bar chud par gyur pa de'i lus 
[\[185b.6\]]la nyam nga ba'am/_nyon mongs pa sna tshogs sam/_bro nad dam/_rims sam/_lus bro 'tshal ba'am/_sems gdung ba'am/_dus ma lags par 'gum pa'am/_chab kyis 'jigs pa'am/_mtshon gyis 'jigs pa'am/_dug gis 'jigs pa'am/_dug sbyar 
[\[185b.7\]]mas 'jigs pa'am/_mkha' 'gro ma dang /_'byung po'i 'jigs pa'am/_gnod sbyin nam/_dgra rnams sam/_mi dang mi ma lags pa dag gis tho 'tsham pa'am/_rnam par gtse ba'am/_gnod pa bgyid par 'gyur ba de ni gnas ma mchis lags so/_/de'i slad 
[\[186a\]]
[\[186a.1\]]du bcom ldan 'das kyis bdag la rjes su gnang ba stsol cig dang /_bdag gis chos smra ba dang /_chos nyan pa de dag gi don du nyan pa rnams dang /_ri mor bgyid pa rnams dang /_mchod par bgyid pa rnams dang /_'dzin par bgyid pa rnams kyi re ba thams cad yongs 
[\[186a.2\]]su rdzogs par bgyid pa/_byang chub sems dpa' rnams kyi dam bca' ba'i phyag rgya dag stsal bar bgyi'o/_/na maHsarba ta thA ga tA nA na/_sarba bo d+hi sa twA nA na/_ar hA tA na/_tad+ya thA/_o~M badzra d+ha ra/_badzra kA ya/_badzra ba la/_badzra te dza/_hU~M hU~M/_badzra pA Ni/_ta thA ga ta A dz+nyA ma pa lA 
[\[186a.3\]]ya/_sma ra pra ti dz+nyA ma/_sarba byA d+hI na sarba pA bA na nA sha ya/_de hi me/_ya thai ba si ta ma ba ra ma/_ya na ya me ba a b+hi prA ya na yA tsa mi tan ta me ba sa mr-i d+ha tu/_he he/_tu ru tu ru/_A gats+tsha A gats+tsha mA bi lam ba/_dar+Sha ya/_badzra kA ya ma/_dar+Sha ya/_badzra kA ya ma/_bud d+ha a 
[\[186a.4\]]d+hiSh+ThA ne na swA hA/_gzungs 'di brjod pa na sa chen po 'di mtho ba dang dma' bar gyur to/_/gnod sbyin dang /_srin po thams cad kyang rab tu dngangs so/_/lha thams cad dang /_mi dang mi ma yin pa'i bar dag kyang ngo mtshar du gyur nas sems can chen por rab tu grub par byed 
[\[186a.5\]]pa'i gzungs kyi gsang sngags gzhi 'di dag bshad pa ni legs so legs so zhes bya ba byin no/_/de nas bcom ldan 'das la byang chub sems dpa' sems dpa' chen po lag na rdo rjes 'di skad ces gsol to/_/btsun pa bcom ldan 'das gang la la zhig byang chub sems dpa'i 
[\[186a.6\]]sa'am/_nor dang /_'bru dang /_longs spyod kyi dbang phyug gam/_rgyal srid kyi dbang phyug gam/_rig sngags 'chang ba nyid dam/_tshe dang /_stobs dang /_mdog dang /_brtson 'grus dang /_tshe ring po nyid 'tshal ba des snga nas bsnyen par bgyis la dgung zla yar 
[\[186a.7\]]gyi ngo tshes brgyad la tsan+dan dkar po las rdo rje 'dzin pa rta gad du dgod cing rgyan thams cad kyis brgyan pa/_snying gar sku gdung stsal ba/_sku gdung dang bcas pa'i rdo rje 'dzin pa rig sngags 'chang yang dag par dbugs 'byin par bgyid pa bgyis la/_gtsang mas bdug spos 
[\[186b\]]
[\[186b.1\]]kyis bdug cing gdugs mtshan gcig tu smyung ba bgyis la/_de nas tshes brgyad nas tshes [{]bcwa [,]bco [}]lnga'i bar du de bzhin gshegs pa'i sku gzugs bzhugs pa'i gnas gtsang mar tsan+dan dkar po'i dkyil 'khor bgyis la/_bum pa gang ba bzhi yang gzhag par bgyi/_phyogs bzhir 
[\[186b.2\]]yang ro dang ldan pa dang /_dri dang ldan pa dang /_skyems dang /_'o thug gi gtor ma dag stsal la rad pa dkar po bgos te/_sems rtse gcig tu bgyis nas/_dus gsum du bdug spos dang /_me tog dang /_spos dang mar me dag gis mchod pa chen po bgyi zhing /_de bzhin gshegs pa yang mchod pa 
[\[186b.3\]]bgyis te/_de bzhin gshegs pa la phyag bgyis nas sna ma'i me tog brgya rtsa brgyad la bzlas brjod brgya rtsa brgyad bzlas shing /_re re nas lag na rdo rje la bsnun par bgyi'o/_/des na sgra skad chen po 'byung bar 'gyur zhing /_dog sa g.yo ba dang /_'od zer dag kyang 'byung 
[\[186b.4\]]bar 'gyur te/_de nas dam pa ci 'tshal ba yang stsal bar bgyi'o/_/bzlas brjod bgyis pa tsam gyis las thams cad dang dgos pa thams cad kyang yang dag par 'grub par 'gyur lags so/_/bro nad ma mchis pa dang /_tshe ring ba dang /_sdig pa thams cad dang bral bar 'gyur 
[\[186b.5\]]zhing yon tan stong yang 'thob par 'gyur lags so/_/'gum pa'i tshe na yang sangs rgyas bcom ldan 'das stong mthong bar 'gyur lags so/_/bdag mthong bar yang stsal bar bgyi lags so/_/de nas bcom ldan 'das kyis lag na rdo rje la legs so zhes bya ba byin te/_lag na 
[\[186b.6\]]rdo rje legs so legs so/_/phyag rgya 'di ni lha dang bcas pa'i 'jig rten gyis 'da' bar bya ba ma yin te/_'di la som nyi med pa dang /_yid gnyis med pa dang /_the tsom med par bya'o/_/de nas bcom ldan 'das la 'jam dpal gzhon nur gyur pas 'di skad ces gsol 
[\[186b.7\]]to/_/bcom ldan 'das ci'i slad du ting nge 'dzin 'di de bzhin gshegs pa thams cad kyis byin gyi rlabs sems can la gzigs shing sangs rgyas kyi zhing gi bkod pa kun tu ston pa zhes bgyi/_bcom ldan 'das kyis bka' stsal pa/_de bzhin gshegs pa thams cad kyi byin 
[\[187a\]]
[\[187a.1\]]gyis brlabs dang /_byang chub sems dpa' thams cad kyi byin gyis brlabs de las ting nge 'dzin thams cad dang /_gzungs kyi sgo thams cad 'thob par 'gyur ba dang /_lha rnams dang /_klu rnams dang /_mi rnams dang /_gnod sbyin rnams dang /_dri za rnams dang /[ {]yi dgas [,]yi dwags [}]
[\[187a.2\]]rnams dang /_dud 'gro'i skye gnas su skyes pa rnams dang /_gshin rje'i 'jig rten pa'i sems can thams cad kyi sems dang sems las byung ba lhag par g.yo ba dang bral bar g.yo ba dag rab tu shes shing /_sems can 'di dag ni bsod nams su nye bar 'gro ba ste legs par spyod pa'i las 
[\[187a.3\]]byed pa/_sangs rgyas dang /_chos dang /_dge 'dun dag la dad pa 'thob par 'gyur ba'o/_/'di dag ni sems can dmyal bar 'gro ba ste/_nyes par spyod pa'i las byed pa/_sdig pa spyod par byed par shes nas sdig pa'i lta bar gyur pa'i sems can de dag la chos ston par byed 
[\[187a.4\]]cing /_sdig pa thams cad las zlog par byed pa dang /_sangs rgyas kyi byang chub la 'god par byed pa dang /_bsam pa thams cad yongs su rdzogs par byed pa dang /_phrag dog dang /_nga rgyal dang /_khro ba dang /_ser sna dag sel par byed pa dang /_sems can de dag kyang 
[\[187a.5\]]sangs rgyas dang /_chos dang /_dge 'dun dag la dad pa rab tu thob nas sangs rgyas kyi zhing rnams su skye zhing nam du yang sdug bsngal nyams su myong bar mi 'gyur la/_yid mi bde bar mi 'gyur bas na rigs kyi bu de'i phyir ting nge 'dzin 'di ni de bzhin gshegs pa thams cad kyis byin 
[\[187a.6\]]gyi rlabs sems can la gzigs shing sangs rgyas kyi zhing gi bkod pa kun tu ston pa zhes bya ste/_'di thos pa'i sems can rnams ni phyir mi ldog par nges pa'i sa thob par 'gyur ro/_/gsol ba bcom ldan 'das ci'i slad du/_rigs kyi bu dang /_rigs kyi bu mo de dag lung 
[\[187a.7\]]bstan par 'gyur lags/_bcom ldan 'das dgra bcom pa nyid kyang dka' ba lags te/_bla na med pa yang dag par rdzogs pa'i byang chub lta ci smos kyang mi 'tshal lags na de dag gi bsod nams kyi phung po dang /_dka' ba spyod pa ji tsam zhig tu 'gyur lags/_bcom ldan 'das 
[\[187b\]]
[\[187b.1\]]kyis bka' stsal pa/_rigs kyi bu ngas dang po sems bskyed pa nas nye bar bzung ste/_sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi 
[\[187b.2\]]kyi pha rol tu phyin pa yongs su rdzogs par byas pa gang yin pa dang /_mgo dang /_lag pa dang /_rkang pa dang /_mig dang /_lus dang /_sdug pa'i bu dang /_bu mo dang /_chung ma dang /_bran dang /_bran mo dag yongs su btang bar gyur pa gang yin pa bsod nams mngon par 'du bya ba dang /_dge 
[\[187b.3\]]ba'i rtsa ba mngon par 'du bya ba snga ma 'di ni/_chos kyi rnam grangs 'di la mchod pa byed pa dang /_bsnyen bkur byed pa dang /_yi ger 'dri ba dang /_yi ger 'drir 'jug pa dang /_klog pa dang /_'dzin pa'i bsod nams mngon par 'du bya ba dang /_gzhan dag la yang 
[\[187b.4\]]yang dag par ston par byed pa'i bsod nams mngon par 'du bya ba gang yin pa dang /_chos smra ba de dag la yang mchod pa byed pa dang /_bsnyen bkur byed pa'i bsod nams mngon par 'du bya ba gang yin pa de'i brgya'i char yang nye bar mi 'gro'o/_/rigs kyi bu ngas kun chub par 
[\[187b.5\]]byas shing /_bshad pa'i chos de dag thams cad la bsnyen bkur byed pa dang /_bla mar byed pa dang /_ri mor byed pa dang /_mchod pa byed pa dang /_bsnyen bkur byas te yi ger 'dri ba dang /_yi ger 'drir 'jug pa gang yin pa de bas ni gang zhig chos kyi rnam grangs 'di yi 
[\[187b.6\]]ger 'dri ba dang /_yi ger 'drir 'jug pa dang /_klog pa dang /_mchod pa byed pa dang /_yang dag par ston par byed pa dang /_nyan par byed na de las bsod nams mngon par 'du bya ba ches mang du yongs su sdud par 'gyur te/_des na de bzhin gshegs pas bla na med pa yang 
[\[187b.7\]]dag par rdzogs pa'i byang chub tu lung ston to/_/de ci'i phyir zhe na/_chos kyi rnam grangs 'di nyan pa dang /_'dzin pa dang /_'chang ba dang /_klog pa dang /_mchod pa dang /_yi ger 'dri ba dang /_yi ger 'drir 'jug pa'i bsod nams ni de ltar dka' ba yin pa'i phyir ro/_/
[\[188a\]]
[\[188a.1\]]rigs kyi bu sems can gang dag sdig pa kun tu spyod pa dang /_bza' ba dang /_btung ba dang /_bro gar la mngon par dga' ba dang /_mi sdug pa la sdug par 'du shes pa dang /_'dod pa dang /_khro ba dang /_gnod sems mang ba dang /_mi bde ba la bde bar 'du shes pa 
[\[188a.2\]]dang /_mtshon cha dang /_spyo ba dang /_bsdigs pa dang /_rdeg pa la mngon par dga' ba dang /_shes par mi 'gyur ba dang /_yid la byed par mi 'gyur ba de dag ni sdig pa'i las kyi gzhi de dang /_mi shes pa des mi dge ba'i bshes gnyen gyis yongs su zin cing rga ba dang /_na 
[\[188a.3\]]ba dang /_mya ngan dang /_'chi bas yongs su zin pas 'chi ba'i tshe na yongs su gdung bar 'gyur te/_dmigs pa na so so nas dur khrod dang 'dra ba kho nar mthong zhing /_dge ba'i sems bskyed par yang mi 'gyur la/_dad pa mi phyed pa thob par yang mi 'gyur te/_de dag de nas 
[\[188a.4\]]shi 'phos nas kyang /_sdug bsngal dag nyams su myong bar 'gyur bas na lung bstan pa'i dge ba'i rtsa ba med pa dang /_de bzhin gshegs pa ma mthong ba dang /_lung bstan pa ma thob pa dag gis ni chos kyi rnam grangs 'di mnyan pa dang /_ri mor bya ba dang /_mchod par bya ba dang /_
[\[188a.5\]]gzung ba dang /_yi ger 'dri ba dang /_yi ger 'drir gzhug pa dang /_dad par yang mi nus la/_chos smra ba de la yang bsnyen bkur bya ba dang /_bla mar bya ba dang /_ri mor bya ba dang /_mchod par bya bar yang mi nus so/_/rigs kyi bu gang du chos kyi rnam grangs 'di rab tu spyod 
[\[188a.6\]]par 'gyur ba'i yul der ni de bzhin gshegs pa'i mdzad pa 'byung bar 'gyur ro/_/de nas ji ltar lhags pa'i 'khor de dag gis bcom ldan 'das la legs so zhes bya ba gsol to/_/bcom ldan 'das legs so legs so/_/bcom ldan 'das bdag cag gis 
[\[188a.7\]]kyang chos smra ba de dang /_chos nyan pa de dag la de bzhin gshegs pa'i mdzad pas bsnyen bkur bgyi/_bla mar bgyi/_ri mor bgyi/_mchod par bgyi zhing bde ba'i yo byad thams cad kyang nye bar bsgrub par bgyi lags so/_/chos kyi rnam grangs 'di yang rgyas par bgyi/_
[\[188b\]]
[\[188b.1\]]bsrung bar bgyi ste/_des na chos kyi rnam grangs 'di yun ring du gnas bar yang 'gyur lags so/_/de nas de'i tshe bcom ldan 'das kyis ji ltar lhags pa'i 'khor rnams la rnam par gzigs te/_bka' stsal pa/_kye rigs kyi bu dag legs so legs so/_/khyed cag gis 
[\[188b.2\]]de bzhin du gyis shig_/gnod pa byed pa dang /_brnyas pa dang /_gshe ba dang /_bsdigs pa dang /_mtshon 'byin pa dang /_rgya 'gal bar byed na yang lus dang /_srog la mi lta bar byas la chos kyi rnam grangs 'di mnyan par bya/_yi ger bri bar bya/_yi ger 'drir 
[\[188b.3\]]gzhug par bya/_bklag par bya'o/_/chos smra ba de la yang bde ba'i yo byad thams cad kyis rim gror bya'o/_/yul phyogs de dang /_gling de dang /_grong khyer de dag kyang 'jigs pa dang /_gnod pa dang /_'go ba'i nad dang /_'khrug pa dag la bsrung bar bya'o/_/
[\[188b.4\]]rigs kyi bu dang /_rigs kyi bu mo de dag la yang rtag par rgyun du bsam par bya'o/_/de nas de'i tshe bcom ldan 'das kyis tshigs su bcad pa 'di dag bka' stsal to/_/bskal pa grangs med stong phrag bye snyed du/_/sangs rgyas 'byung ba lan 'ga' rnyed pa la/_/phyi ma'i 
[\[188b.5\]]dus na 'gyod par mi 'gyur bar/_/rigs kyi bu rnams bag yod chos nyon cig_/yon tan nyan cing mngon par dad byed pa/_/de dag gis ni ting 'dzin rnyed mi dka'/_/gang gis rkang gnyis gtso bo rnams la ni/_/bskal pa bye ba gang gA'i bye snyed du/_/nor dang 'bru dang de bzhin 
[\[188b.6\]]gos dang rgyan/_/spos dang phreng ba byug pa phul ba bas/_/gang gis mdo sde 'di la dad byas te/_/nyan cing klog la yi ger 'dri byed pa/_/de la bsod nams tshad ni yod min te/_/bde bar gshegs pas de snyed tshad ma gsungs/_/rtag tu bag yod dgon par sten byed cing /_/
[\[188b.7\]]sems gzhan med par bsam gtan dag sgom dang /_/sdug pa'i bu dang bu mo sbyin byed cing /_/lag pa rkang pa yongs su gtong ba bas/_/gang su mdo sde 'di ni 'dzin byed pa/_/de ni de bas bsod nams mang po 'thob/_/mdo mchog 'di ni nor sbyin byed pa ste/_/de yi 
[\[189a\]]
[\[189a.1\]]ngan song kun kyang rtag tu spangs/_/'di ni nor dang 'bru sbyin byed pa ste/_/gang zhig mdo sde rnam dag 'di 'dzin pa/_/de la yon tan kun kyang mi dkon zhing /_/de la tshe stobs brtson 'grus mod pa yin/_/'dren pa sangs rgyas 'od dpag med mthong zhing /_/
[\[189a.2\]]ngas de sangs rgyas byang chub lung yang bstan/_/de la nam yang sdig pa yod min zhing /_/bde ba can gyi 'jig rten khams kyang mthong /_/de la rtag tu las gang 'byung 'gyur ba/_/sems gdung lus na ba'am de bzhin du/_/klad pa na bas thams cad zad 'gyur zhing /_/
[\[189a.3\]]de ni nams kyang rnam par ltung mi 'gyur/_/des ni mthong ba'i chos la'ang yon tan kun/_/ji ltar bsams shing 'dod pas 'thob par 'gyur/_/de ltar rtag tu dge slong pho mo dang /_/dge bsnyen rnams dang rgyal pos rtag tu ni/_/mi yi dbang po de bzhin gshegs 
[\[189a.4\]]pa ltar/_/chos smra ba la rjes su gus byas te/_/mdo sde 'di ni rtag tu gzung bya zhing /_/'dzin pa la yang rtag tu bsnyen bkur bya/_/spos dang phreng ba byug pa rnams kyis ni/_/bsnyen bkur byas te yi ger 'drir yang gzhug_/phyi ma'i dus la rga nas gdungs gyur la/_/
[\[189a.5\]]'khrug pa stong phrag du mas g.yen spyo zhing /_/sems dmyal [{]yi dgas [,]yi dwags [}]rnams su yongs 'khyam dang /_/za ma ma ning dmad par bya ba dang /_/dmus long nyid dang ro dang khyi yi dri/_/rigs dma' bud med rnams su skye bar byed/_/phrag dog che zhing rtag tu sdig byed la/_/khro bas 
[\[189a.6\]]zil non rtag tu ser sna can/_/sangs rgyas chos la gus par ma byas pas/_/de ni de 'dra'i rigs su skye 'gyur la/_/der yang sdug bsngal tshor ba myong 'gyur zhing /_/de ni phyi ma'i dus la'ang gdung bar 'gyur/_/de phyir gang dag 'dzin cing ston byed pa/_/de dag gis ni 
[\[189a.7\]]rtag tu mchod par bya/_/gang gis de la yongs su spyo ba dang /_/smad cing brdegs la bcing ba byas gyur pa/_/de ni nga yang yongs su spyos pa yin/_/'dzin la phu dud byas na nga la'ang byas/_/de phyir de dag gis ni chos smra dang /_/gang zhig 'di 'dzin 'dri zhing klog byed 
[\[189b\]]
[\[189b.1\]]pa/_/de dag la ni rtag tu bsnyen bkur zhing /_/tshig 'jam snyan pa'ang rgyun du brjod par bya/_/de nas byang chub sems dpa' sems dpa' chen po 'phags pa spyan ras gzigs dbang phyug gis bcom ldan 'das kyi zhabs gnyis la gtugs te/_bcom ldan 'das la 'di 
[\[189b.2\]]skad ces gsol to/_/bcom ldan 'das bdag gis rnam par lta ba'i cho 'phrul zhes bgyi ba'i gzungs mchis par rjes su dran te/_bdag gis sngon de bzhin gshegs pa 'od mdzad ye shes tog ces bgyi ba'i spyan sngar de thos shing bzung lags so/_/de mnyan cing bzung 
[\[189b.3\]]la bcangs shing bklags te gzhan dag la yang bsgrags shing bsnyen bkur bgyis nas yi ger bris sam/_yi ger 'drir stsal na/_phyir mi ldog pa'i sa 'thob par 'gyur zhing /_de bzhin gshegs pas gsungs pa'i yon tan de dag thams cad kyang 'thob par 'gyur/_
[\[189b.4\]]des ji ltar bsams pa thams cad kyang yang dag par 'grub par 'gyur/_de'i las kyi sgrib pa thams cad kyang byang bar 'gyur/_ting nge 'dzin kyang 'thob par 'gyur/_bro nad rnams dang bral bar yang 'gyur/_sangs rgyas mthong ba dang /_byang chub sems dpa' yang mthong bar 
[\[189b.5\]]'gyur lags so/_/de nas bcom ldan 'das kyis byang chub sems dpa' sems dpa' chen po 'phags pa spyan ras gzigs dbang phyug la legs so zhes bya ba byin te/_rigs kyi bu legs so legs so/_/rigs kyi bu khyod la de bzhin gshegs pas byin gyis brlabs zin 
[\[189b.6\]]gyis shod cig_/de nas byang chub sems dpa' sems dpa' chen po 'phags pa spyan ras gzigs dbang phyug gis phyogs bcu'i de bzhin gshegs pa thams cad la phyag byas te gsang sngags kyi gzhi 'di dag smras so/_/na maHsarba ta thA ga tA nA na/_sarba A shA pa ri pU 
[\[189b.7\]]ra kA nA na/_na ma Ar+yA ba lo ki te shwa rA ya/_bo d+hi satwA ya/_ma hA sa twA ya/_ma hA kA ru Ni kA ya/_tad+ya thA/_ha ha ha/_ma ma ma/_d+hi ri d+hi ri d+hi ri/_shAn te/_pra shAn te/_sarba pA pak+Sha yang ka ri/_a ba lo kA ya/_kA ru Ni ka/_bo d+hi tsit+ta ma ma na si ku ru/_
[\[190a\]]
[\[190a.1\]]bya ba lo kA ya/_mA ma/_sma ra sma ra/_yan twa yA pUrbe/_sat+ya a d+hiSh+ThA naM kr-i te na/_te na sa t+ye na/_ba tsa ne na/_sarba A shA me pa ri bU ra ya/_bud d+ha k+She tra ma pa ri sho d+ha ya/_ma me kash+tsid bi he thaM ka ro tu/_bud d+ha a d+hiSh+ThA ne na swA hA/_tad+ya thA/_te dze te 
[\[190a.2\]]dze/_ma hA te dze/_yan ma ma kA ya dush+tsa ri ta ma bA/_wAg dush+tsa ri ta ma bA/_ma no dush+tsa ri tam bA/_dA ri d+r+yam bA/_tad sarbaM k+ShA pa ya/_a lo ka ya/_bi lo ka ya/_ta thA ga ta dar+Sha Nan tsa/_a ha ma d+hikAM k+ShA mi bo d+hi sa t+ya dar+Sha Nam/_d+hu d+hu ma/_da das swa me dar+Sha Na ma/_sarba me 
[\[190a.3\]]ku sha la/_a b+hi bar d+han tu/_na maHsarba ta thA ga tA nA na/_na ma Ar+yA ba lo ki te shwa rA ya/_bo d+hi sa twA ya/_sma ra pra ti dz+nyA ma ma satwa/_si d+h+yan tu man+t+ra pa dA swA hA/_gzungs 'di brjod pa na sa chen po 'di yang rab tu g.yos shing ga zha'i sgra chen po dang /_lha'i me tog gi 
[\[190a.4\]]char dag kyang mngon par rab tu bab par gyur to/_/thams cad dang ldan pa'i 'khor des legs so zhes bya ba byin te/_rigs kyi bu legs so legs so/_/sems can chen po khyod kyis sems can thams cad bskyab pa'i phyir re ba thams cad yongs su rdzogs par byed pa/_
[\[190a.5\]]'jigs pa thams cad las srung bar byed pa/_las thams cad byang bar byed pa dang /_sdang ba dang rmi lam ngan pa'i gnod pa thams cad rab tu zhi bar byed pa'i gzungs 'di legs par smras so/_/bdag cag thams cad kyis kyang gzung bar bya/_/bsnyen bkur bya'o/_/
[\[190a.6\]]spyan ras gzigs dbang phyug gis smras pa/_rigs kyi bu dag gang la la ji ltar de bzhin gshegs pas yongs su bsgrags pa'i yon tan de dag mngon par 'dod cing lung bstan pa dang /_kho bo yang mngon sum du mthong ba dang /_ting nge 'dzin 'thob pa dang /_sangs rgyas dang byang 
[\[190a.7\]]chub sems dpa' mthong ba dang /_longs spyod dang dbang phyug 'thob pa dang /_sangs rgyas kyi zhing du skye bar 'dod pa des zla ba yar gyi ngo la lus legs par khrus byas shing gtsang la/_bsnyen te gnas/_'phags pa yan lag brgyad pa la gnas par byas la tshes 
[\[190b\]]
[\[190b.1\]]brgyad nas brtsams te/_de bzhin gshegs pas byin gyis brlabs pa'i sa phyogs su spos dang /_me tog dang /_rgyal mtshan dang /_ba dan dag dang /_bum pa gang ba dag gis sa phyogs de dang /_chos smra ba de yang mchod pa byas nas lus legs par khrus byas pa 
[\[190b.2\]]gtsang mas gos dkar bo bgos te/_me tog dang /_bdug spos dang /_spos dang /_me tog phreng dang /_byug pa sna tshogs dag gis mchod nas yi ger bri bar bya'o/_/'dri ba'i tshe na nyin gcig bzhin du dge ba'i rtsa ba rnams sems can thams cad dang thun mong du byas 
[\[190b.3\]]la/_de bzhin gshegs pa la bla ma dang /_gus pa'i sems nye bar bzhag nas sems can thams cad la byams pa'i sems dang snying brtse ba'i sems dang /_snying rje'i sems kyis nyi ma phyed tshun chad kyi bar de tsam du bri bar bya'o/_/tshes brgyad nas brtsams te tshes bco lnga'i 
[\[190b.4\]]bar du nyin gcig bzhin du mchod pa yang de bzhin bya'o/_/cho ga 'di kho na bzhin du byas te bris na de ma thag tu mtshams med pa lnga la sogs pa las kyi sgrib pa thams cad dang /_sdig pa thams cad byang bar 'gyur zhing dge ba'i rtsa ba rnams kyang 'phel bar 'gyur/_brtson 
[\[190b.5\]]'grus 'bar bar 'gyur ro/_/tshe de nyid la yang lus bde ba 'thob par 'gyur/_'dod chags dang /_zhe sdang dang /_gti mug dang /_nga rgyal dang /_khro ba dang /_phrag dog dang /_ser sna dag srab mor 'gyur ro/_/des yi ger 'drir bcug nas kyang sku gdung 
[\[190b.6\]]dang bcas pa'i mchod rten gyi gnas su de bzhin gshegs pa'i sku gzugs sku gdung dang bcas pa dang spyan ras gzigs dbang phyug gi gzugs sku gdung dang bcas pa zhal shar phyogs su bstan te bzhag la/_me tog dang /_bdug spos dang /_spos dang /_mar 
[\[190b.7\]]me dag gis mchod pa shin tu rgya cher byas la/_tshes brgyad nas brtsams te tshes bco lnga'i bar du sems can thams cad la snying rje chen po'i sems bskyed par bya zhing /_gtsang ma kha zas dkar po za ba/_bsnyen te gnas pa/_'phags pa yan lag brgyad 
[\[191a\]]
[\[191a.1\]]pa la gnas pa/_grogs po yid gcugs pa dang ldan pa/_nga rgyal dang /_khro ba dang /_phrag dog dang /_ser sna yongs su spangs pas nyin gcig bzhin du mchod pa rgya chen po byas te/_dus gsum du bzlas brjod lan brgya rtsa brgyad rtsa brgyad bya'o/_/me 
[\[191a.2\]]tog dang /_bdug spos dang /_spos dang /_mar me dag kyang phul la/_dus gsum du sna ma'i me tog brgya rtsa brgyad rtsa brgyad 'phags pa spyan ras gzigs dbang phyug gi gzugs la gtor bar bya'o/_/lag na rdo rje la yang bdug spos kyis bdug par bya'o/_/phyogs 
[\[191a.3\]]bcur phyag byas la/_nub phyogs kyi lha mo 'jigs byed ma dang /_shar phyogs kyi dpe med ma dang /_steng gi phyogs kyi dung can ma la sogs pa la phyogs bzhir gtor ma ro sna tshogs dang ldan pa dang /_'o thug dang /_zho dang /_'bras chan dag kyang gtor bar bya'o/_/des 
[\[191a.4\]]na de la rnam par g.yeng ba dang 'jigs pa 'ga' yang 'byung bar mi 'gyur zhing sems 'khrul bar mi 'gyur ro/_/sna ma'i me tog brgya rtsa brgyad po thams cad la bzlas brjod brgya rtsa brgyad byas la bskul bar bya'o/_/cho ga 'di kho na bzhin du sngar bsnyen pa byas la/_de nas 
[\[191a.5\]]tshes bco lnga'i nang par sa phyogs der bum pa gang ba bzhi bzhag la/_bdug spos dang /_tsan+dan dang /_pog dkar po dang /_ga pur dag kyang gzhag_/mar me kha bzhi/_me tog dang /_bdug spos dang /_gdugs dang /_rgyal mtshan dang /_dar dang /_ba 
[\[191a.6\]]dan sna tshogs dag dang /_gser dngul gyi snod dag gis legs par brgyan la/_sbrang rtsi dang sbyar ba'i 'o thug dang /_zho dang /_'bras chan dang /_gzhan yang ci 'byor pa'i lha bshos dang /_gtor ma dag kyang phyogs bzhir gzhag go/_/sna ma'i me tog brgya rtsa 
[\[191a.7\]]brgyad la snga ma bzhin du bzlas brjod lan re byas la phyogs bzhir dor ro/_/de nas sna ma'i me tog brgya rtsa brgyad phrag gsum la bzlas brjod lan re byas la/_re re nas 'phags pa spyan ras gzigs dbang phyug gi gzugs la bsnun par bya'o/_/de nas gzugs 
[\[191b\]]
[\[191b.1\]]de 'gul bar 'gyur zhing sgra skad chen po yang 'byung bar 'gyur ro/_/'od zer dag kyang 'byung bar 'gyur/_sa yang g.yo bar 'gyur ro/_/de nas las thams cad dang /_/dgos pa thams cad kyang 'grub par 'gyur zhing /_de bzhin gshegs pa mthong ba dang /_byang 
[\[191b.2\]]chub sems dpa'i sa thob par yang 'gyur/_sems can thams cad kyis phyag bya ba'i 'os su yang 'gyur/_nor dang /_'bru dang /_mdzod dang /_bang ba rnams 'byor par yang 'gyur/_nad thams cad yongs su spangs pa dang /_tshe ring bar yang 'gyur/_dgra 
[\[191b.3\]]thams cad dang /_rgyal po dang /_rgyal bu dang /_blon po rnams kyang de la lta 'dod cing gces spras byed par yang 'gyur/_nyon mongs pa thams cad dang /_'dod chags dang /_zhe sdang dang /_gti mug spangs par yang 'gyur/_nam du'ang sdug pa dang mi 'bral 
[\[191b.4\]]bar 'gyur ro/_/brtan pa dang /_stobs dang /_brtson 'grus chen po dang ldan pa dang /_gzi brjid dang ldan pa dang /_dbang po rno ba dang /_blo dang ldan pa dang /_sems can thams cad la snying brtse ba'i sems dang ldan pa dang /_cho ga shes pa dang /_'chi ba'i 
[\[191b.5\]]tshe na sangs rgyas bcom ldan 'das rnams mthong ba dang /_'phags pa spyan ras gzigs dbang phyug kyang mthong ba dang /_byams pa la gnas shing chos ston bzhin du 'chi ba'i dus byed pa'i bar du yang 'gyur ro/_/sangs rgyas kyi zhing ji ltar bu 'dod pa dag gam/_'khor 
[\[191b.6\]]los sgyur ba'i rigs chen po'am/_gang du rjes su dran par byed pa der skye ba dang /_gzhan yang yon tan stong phrag du ma dag kyang 'thob par 'gyur ro/_/gsol pa/_bcom ldan 'das de ltar na/_chos kyi rnam grangs 'di dang gzungs kyi gsang sngags gzhi 'di 
[\[191b.7\]]dag ni yon tan mang po'i 'byung gnas lags te/_chos kyi rnam grangs 'di ni de bzhin gshegs pa'i byin gyis brlabs ma mchis par mnyan par yang rngo mi thogs la gzung bar yang rngo mi thogs/_klog par yang rngo mi thogs/_mchod par yang rngo mi thogs/_yi ge bri 
[\[192a\]]
[\[192a.1\]]bar yang rngo mi thogs/_yi ger 'drir stsal bar yang rngo mi thogs/_dad par yang rngo mi thogs lags so/_/gal te mthong bar gyur na yang nyan par mi 'gyur la/_gal te nyan par gyur na yang de sems rnam par g.yengs pas nyan par 'gyur 
[\[192a.2\]]zhing dad par mi 'gyur/_bsnyen bkur bgyid par mi 'gyur lags so/_/gal te bsnyen bkur bgyid par 'gyur na yang nyon mongs pa dang /_gnod sems dang bcas pa'i sems kyis bsnyen bkur bgyid par 'gyur lags so/_/gal te yi ger 'dri'am/_
[\[192a.3\]]yi ger 'drir stsal bar gyur na yang de gzhan dag yid la bgyid par 'gyur lags so/_/de ci'i slad du zhe na/_'di ltar de'i sngon gyi las kyi 'bras bu lags pa'i slad du ste/_de ni las de nyams su myong bar bgyid cing the tsom skye bar 'gyur lags so/_/mtshams 
[\[192a.4\]]ma mchis pa lnga bgyid pas kyang lan gsum bsgrubs na re ba thams cad yang dag par 'grub par 'gyur lags te/_de la nem nur ma mchis pa dang /_yid gnyis ma mchis pa dang /_the tsom mi bskyed par bgyi lags so/_/de nas bcom ldan 'das kyis 
[\[192a.5\]]byang chub sems dpa' sems dpa' chen po 'phags pa spyan ras gzigs dbang phyug la legs so zhes bya ba byin te/_rigs kyi bu legs so legs so/_/chos kyi rnam grangs 'di ni sems can thams cad la de bzhin gshegs pa'i mdzad pa byed par 'gyur ro/_/
[\[192a.6\]]de nas gnod sbyin mo chen mo dpe med ma bcom ldan 'das ga la ba der song ste phyin nas/_bcom ldan 'das la me tog dang /_spos dang /_bdug spos sna tshogs dang /_ras bcos bu zung dag gis mchod par byas te/_bcom ldan 'das kyi zhabs 
[\[192a.7\]]gnyis lag gtugs nas/_bcom ldan 'das la 'di skad ces gsol to/_/bcom ldan 'das bdag gis 'di ltar bcom ldan 'das yul ko'u shAm bI na dbyangs can gyi kun dga' ra ba na bzhugs pa'i spyan sngar sems can thams cad kyi don dang /_
[\[192b\]]
[\[192b.1\]]sman pa dang /_bde ba'i slad du dam bcas pa brjod par rjes su dran lags te/_bcom ldan 'das bdag cag gis kyang rig sngags 'chang ba thams cad kyi snying po dag 'tshal lags so/_/de'i slad du bcom ldan 'das kyis skye bo mang po la sman pa dang /_
[\[192b.2\]]skye bo mang po la bde ba dang /_re ba thams cad yongs su rdzogs par 'gyur ba dang /_dge slong dang /_dge slong ma dang /_dge bsnyen dang /_dge bsnyen ma rnams kyi don du bdag rjes su gzung du gsol/_/na maHsarba ta thA ga tA nA na/_s+yAd 
[\[192b.3\]]ya the da na/_ha ha/_hi hi/_hu hu/_sa ra sa ra/_la hU~M la hU~M/_shIg+h+raM/_ma hA bi d+yA/_sarba bid+yA d+ha ra na ma skr-i te/_ha sa ha sa kiM tiSh+Tha si/_kiM kiM tiSh+Tha si/_ka na ka bi tsi tra/_A ba ra Na bi b+hU Shi tAM ge/_pa Ta pa Ta/_b+ha ra b+ha ra/_b+hi ri b+hi ri/_b+hu 
[\[192b.4\]]ru b+hu ru/_sarba ar+tha na me sA d+ha ya/_tu ru tu ru/_ar+tha na sA d+ha ya/_ar+tha na de hi me/_sarba sa twA nA na sid+d+hi na/_hA hA/_pad+me/_pad+me/_ma hA pad+me/_bi Sha de/_bi Sha de/_ma hA bi Sha de/_b+ha ba b+ha ba/_b+ha bod b+ha bA ya/_ta ma haM g+ho re/_tan me 
[\[192b.5\]]bi d+yA ma pra yo dza nA ya/_sid d+hiM ku ru/_sarba A shA me pa ri pU ra ya/_bud+d+ha a d+hiSh+ThA ne na swA hA/_bcom ldan 'das gang la la yon tan 'tshal ba dang /_nor dang 'bru 'tshal ba dang /_sems can thams cad dbang du bgyid par 'tshal ba dang /_nor gyi dbang 
[\[192b.6\]]phyug chen po dang /_rgyal srid dang /_rig sngags 'chang chen po nyid dang /_bdag kyang mngon sum du mthong bar 'tshal ba des tshes brgyad kyi gdugs la ras dkar po sar pa kha tshar ma bskum pa skra bsal ba la ri mo mkhan gtsang ma bsnyen te gnas pa/_'phags pa 
[\[192b.7\]]yan lag brgyad pa la gnas pas/_tshon rtsi sbyin dang ma 'bags pa snod sar pa'i nang du stsal bas dbus su de bzhin gshegs pa'i sku gzugs chos ston pa'i tshul du bzhugs pa bri bar bgyi'o/_/g.yas phyogs su 'phags pa rdo rje khro bo rad pa dkar po 'tshal 
[\[193a\]]
[\[193a.1\]]ba/_rgyan thams cad dang /_me tog phreng dang /_zla gam dang /_se mo dos brgyan pa/_rdo rje gsor zhing mchis pa bri bar bgyi'o/_/g.yon phyogs su ni gnod sbyin mo chen mo dpe med ma 'dam bu mda' rgyu'i mdog ltar dkar sham du mchis la/_rad pa 
[\[193a.2\]]dkar po 'tshal ba/_rgyan thams cad kyis brgyan pa/_sug pa na pad+ma thogs shing yang dag par dbugs 'byin pa'i tshul du mchis pa bri bar bgyi'o/_/de nas rig sngags 'chang gtsang ma bsnyen te gnas pa/_'phags pa'i yan lag brgyad pa la gnas pa/_rad pa 
[\[193a.3\]]dkar po 'tshal ba/_grogs dang ldan pa/_nas chan 'o ma dang sbyar ba 'tshal bas sngar bsnyen pa bgyi la/_tshes brgyad kyi gdugs la de bzhin gshegs pa'i sku gdung dang bcas pa'i gnas gtsang mar dang por kho nar de bzhin gshegs pa dang /_lag na rdo rje la me tog 
[\[193a.4\]]dang /_bdug spos dang /_spos dag gsol bar bgyi zhing /_phyogs bzhir yang 'o thug dang /_zho dang /_'bras chan dang /_ro sna tshogs dang ldan pa dang /_chan sna tshogs kyi gtor ma dag gtor la/_me tog dang /_bdug spos dang /_spos dang /_mar me 
[\[193a.5\]]sna tshogs dag gis mchod pa bgyis nas dus gsum du sna ma'i me tog brgya rtsa brgyad phrag gsum la bzlas brjod brgya rtsa brgyad phrag gsum bgyi zhing /_re re nas gnod sbyin mo chen mo dpe med ma'i gzugs de la bsnun par bgyi'o/_/de nas zla ba nya'i tshes [{]bcwa [,]bco [}]lnga'i 
[\[193a.6\]]gdugs la yang cho ga 'di nyid dang /_gzhan yang ci 'byor ba dag dang /_bdug spos dang /_ga pur dang /_pog dkar po dang /_tsan+dan dang /_shing mu sa dag kyang dbul/_'bru mar dri bda' ba'i zhugs mar kha gnyis kyang dbul bar bgyi'o/_/de nas 
[\[193a.7\]]bdag der rang gi gzugs kyis gnas bar bgyi zhing dam pa ci 'tshal ba yang stsal bar bgyi ste/_ting nge 'dzin thob pa dang /_nam mkha' la mchi ba dang /_lus mi snang bar bgyi ba dang /_rgyal srid dang /_stobs kyi 'khor los sgyur ba nyid dang /_rig sngags 'chang nyid dang /_
[\[193b\]]
[\[193b.1\]]gter lta 'tshal ba dang /_nor sgyur 'tshal ba dang /_pha rol gyi sems 'tshal ba dang /_tshe ring ba dang /_dam pa ci 'tshal ba yang stsal bar bgyi lags so/_/des kyang sems can thams cad la byams pa'i sems dang /_nga rgyal dang /_khro ba dang /_phrag dog dang /_ser 
[\[193b.2\]]sna yongs su spangs pa'i sems su bgyi'o/_/mchod rten dang /_chos dang /_dge 'dun gyi nor 'phrog pa yongs su spang ba dang /_de bzhin gshegs pa rnams la dad pa mi phyed par bgyi'o/_/bcom ldan 'das gal te mtshams ma mchis pa bgyid pa zhig gis 
[\[193b.3\]]kyang lan gsum bsgrubs te bdag gis ma stsal bar gyur na bcom ldan 'das bdag bla na med pa yang dag par rdzogs pa'i byang chub mngon par rdzogs par 'tshang rgya bar ma gyur cig_/gal te sangs rgyas la ma dad par gyur pa dang /_yid gnyis su gyur pa gang 
[\[193b.4\]]lags pa dang /_sdig pa mi dge ba'i chos bgyis nas 'gyod par mi bgyid pa dang /_nyon mongs pa dang /_nye ba'i nyon mongs pa'i sems dang ldan pa gang lags pa de dag la yang bdag mthong ba stsal bar bgyi zhing thob par yang bgyi lags so/_/de nas bcom 
[\[193b.5\]]ldan 'das kyis gnod sbyin mo chen mo dpe med ma la legs so zhes bya ba byin te/_sring mo legs so legs so/_/sring mo khyod kyis sems can thams cad kyi don du sdig pa kun tu spyod pa'i sems can rnams la gsang sngags kyi gzhi 'di lta bu 'di dag smras shing dam bca' 
[\[193b.6\]]ba yang byas pa ni yang khyod legs so/_/khyod snying rje chen po 'di lta bu 'dis sems can thams cad bla na med pa yang dag par rdzogs pa'i byang chub la rab tu dgod nus par 'gyur gyis khyod kyis de bzhin du gyis shig_/de nas lha mo chen mo dung can mas bcom ldan 'das 
[\[193b.7\]]la me tog sna tshogs dang /_spos sna tshogs dag gis mchod pa byas te bskor ba byas nas/_bcom ldan 'das kyi zhabs gnyis la gtugs te/_bcom ldan 'das la 'di skad ces gsol to/_/bcom ldan 'das bdag gis kyang de bzhin gshegs pa'i byin 
[\[194a\]]
[\[194a.1\]]gyis brlabs kyis de bzhin gshegs pa'i bstan pa yun ring du gnas par bgyi ba dang /_chos smra ba de dag kyang bsrung ba'i slad du dam bca' bar bgyi zhing re ba thams cad yongs su rdzogs par bgyid pa'i gsang sngags gzhi rnams stsal bar bgyi lags kyis/_
[\[194a.2\]]de'i slad du bcom ldan 'das kyis bdag la rjes su gnang bar mdzad du gsol/_na maHsarba ta thA ga tA nA na/_tad+ya thA/_o~M shang khi ni de bi/_A gats+tsha/_A gats+tsha/_tiShA d+ha ne/_d+ha na dza ye/_bri bri/_bri d+hi ka ri/_d+h+ri d+h+ri/_d+h+ri ti ka ri/_nA nA bi bi d+ha/_be sha bsta/_A yu d+ha d+hA ri Ni/_yu 
[\[194a.3\]]yu A yuSh+pA la ne/_ta thA ga tA nAM/_sma ra bo d+hi tsi ta taM/_mA bi lam ba/_de hi me ba ran/_shaM khi ni swA hA/_bcom ldan 'das gsang sngags gzhi 'di dag lus la gnas par bgyis na/_de'i snyan pa 'phel bar 'gyur zhing /_gzi brjid 'phel ba dang /_longs 
[\[194a.4\]]spyod 'phel ba dang /_dbang phyug 'phel ba dang /_tshe ring ba dang /_dgra rnams dbang du bgyi ba yang 'phel bar 'gyur lags so/_/sa phyogs gtsang ma'am lha'i gnas su ci 'byor pa'i gtor ma phyogs bzhir stsal la/_de bzhin gshegs pa la bdug spos dang /_
[\[194a.5\]]pog dkar po dag gis mchod pa rgya cher bgyi zhing zhugs mar dag kyang phul la/_dgung nyi shu rtsa gcig tu byams pa la gnas pa dang /_nges par gnas shing bzlas brjod lan brgya rtsa brgyad bgyis na/_dam pa'i chos spong ba ma gtogs pa rnams kyi bsam pa thams cad 
[\[194a.6\]]yongs su rdzogs par bgyi lags so/_/de nas bcom ldan 'das dang ji ltar lhags pa'i 'khor de dag gis lha mo chen mo dung can ma la legs so zhes bya ba byin te/_sring mo legs so legs so/_/yon tan mang po dang ldan pa'i dam bca' ba 'di ni legs par smras 
[\[194a.7\]]so/_/sring mo khyod kyis ma 'ongs pa'i dus na de bzhin du gyis shig_/de nas lha mo chen mo 'jigs byed mas bcom ldan 'das la gser gyi me tog dag gis mchod pa byas nas/_bcom ldan 'das kyi zhabs gnyis la mgo bos gtugs te/_bcom ldan 'das la 
[\[194b\]]
[\[194b.1\]]'di skad ces gsol to/_/bcom ldan 'das bdag gis kyang chos smra ba de dag dang /_chos nyan pa de dag dang /_yi ger 'dri ba de dag dang /_'dzin pa dang /_klog pa dang /_mchod pa bgyid pa de dag gi don du re ba thams cad yongs su rdzogs par bgyid pa/_dbyig dang /_
[\[194b.2\]]nor bu dang /_mu tig dang /_longs spyod dang /_dbang phyug dang /_rgyal srid dang /_tshe ring bar bgyid pa/_dgra thams cad dbang du bgyid pa'i gsang sngags gzhi rnams stsal bar bgyi ste/_rgyal po'am/_rgyal po'i btsun mo'am/_dge slong ngam/_dge slong 
[\[194b.3\]]ma'am/_dge bsnyen nam/_dge bsnyen ma gang la la zhig 'dzin tam/_klog gam/_bsnyen bkur bgyid dam/_yi ger 'dri'am/_yi ger 'drir stsol tam/_mchog tu gus pas ji skad gsungs pa'i sgrub pa la sgrub par bgyid na/_bcom ldan 'das bdag 
[\[194b.4\]]gis de bsrung bar bya/_yongs su bskyang bar bgyi zhing dam pa ci 'tshal ba yang stsal bar bgyi ste/_longs spyod dang /_dbang phyug dag gis mi brel bar bgyi/_thab mo dang /_'gyed pa dang /_khrag khrug dang /_'khrug klong dag las rgyal bar bgyi/_tshe phun sum tshogs pa nye bar bsgrub 
[\[194b.5\]]par bgyi/_de'i yul dang grong khyer dag kyang yongs su bskyang bar bgyi lags kyis/_de'i slad du bcom ldan 'das kyis bdag la rjes su gnang bar mdzad du gsol/_na maHsarba ta thA ga tA nA na/_sarba bo d+hi satwA nA na/_na ma Ar+yA ba lo ki te shwa ra/_badzra pA Ni pra b+h+r-i tI nA na/_
[\[194b.6\]]tad+ya thA/_o~M ma hA de bi/_b+hi me b+hI ma ma te/_dza ye dza yA ba he ya sho ba ti/_ya sho dza be/_te dza dza be/_byA ka ra Na prA pa te/_sarba satwa a ba lo ki te/_kri pa te dza pa hu le/_ta thA ga te a nu dz+nyA tam pA la ya/_sma ra pra ti dz+nyA ma/_bud d+ha a d+hiSh+ThA ne na/_de hi me ba ran/_
[\[194b.7\]]sid d+hiM ku ru/_de bi ma hA de bi sat+ya ba tsan de bi b+hi ma sat+ya ba tsan pra tiSh+Thi te gu h+ya ni bA si ni swA hA/_bcom ldan 'das bdag gis sems can thams cad kyi don du de bzhin gshegs pas byin gyis brlabs shing de bzhin gshegs pas rjes su gnang ba'i gsang sngags gzhi 
[\[195a\]]
[\[195a.1\]]'di dag smras lags te/_de bzhin gshegs pa'i spyan sngar me tog dang /_bdug spos dang /_spos dang /_mar me dag gis mchod pa bgyis la/_phyogs bzhir yang 'o thug dang /_ro sna tshogs dang ldan pa'i gtor ma dag stsal te/_ci dang ci 'tshal 
[\[195a.2\]]ba yid la bgyis shing bzlas brjod lan brgya rtsa brgyad kyis mchod pa bgyis na/_re ba de dang de dag thams cad yongs su rdzogs par bgyis lags so/_/gang la la bdag rang gis gzugs mthong bar 'tshal ba des tshes brgyad kyi gdugs la ras dkar 
[\[195a.3\]]po sar pa kha tshar ma bkum pa skra ma mchis pa la ri mo mkhan gtsang ma 'phags pa'i yan lag brgyad yongs su bzung ba'i tshon rtsi spyin dang ma 'bags pa snod sar pa'i nang du stsal bas/_dbus su de bzhin gshegs pa'i sku gzugs chos ston pa'i tshul du bzhugs pa 
[\[195a.4\]]bri bar bgyi'o/_/g.yas phyogs su 'phags pa spyan ras gzigs dbang phyug chos kyi 'bel ba'i gtam ston pa bri bar bgyi'o/_/g.yon phyogs su ni lha mo chen mo 'jigs byed ma 'dam bu mda' rgyu'i mdog ltar dkar sham du mchis la/_rad pa dkar po 'tshal ba/_rgyan 
[\[195a.5\]]thams cad kyis brgyan pa/_ril ba dang /_bgrang phreng thogs shing yang dag par dbugs 'byin pa'i tshul du mchis pa bri bar bgyi'o/_/de nas rig sngags 'chang gtsang mas sngar bsnyen pa bgyi la/_tshes brgyad nas tshes [{]bcwa [,]bco [}]lnga'i bar du mchod rten sku gdung dang bcas 
[\[195a.6\]]pa'i gnas su me tog dang /_bdug spos dang /_spos dang /_me tog phreng dag gis mchod pa bgyi zhing /_phyogs bzhir yang 'o thug dang /_zho dang /_'bras chan gyi gtor ma dag gtor la/_me tog dang /_bdug spos dang /_mar me sna tshogs dag gis mchod pa rgya cher 
[\[195a.7\]]bgyi zhing lha bshos dkar po dag kyang phul la/_gtor ma ro sna tshogs dang ldan pa dang /_gzhan yang ci 'byor pa dag stsal nas sems can thams cad la byams pa'i sems dang /_snying rje'i sems kyis sna ma'i me tog brgya rtsa brgyad la bzlas brjod lan brgya rtsa 
[\[195b\]]
[\[195b.1\]]brgyad bgyi zhing re re nas lha mo chen mo 'jigs byed ma'i gzugs de la 'phang bar bgyi'o/_/de nas bdag der rang gi gzugs kyis gnas par bgyi/_dam pa ci 'tshal ba yang stsal bar bgyi ste/_rgyal srid kyi dbang phyug dang /_nam mkha' la mchi ba dang /_gter 
[\[195b.2\]]lta 'tshal ba dang /_nor sgyur 'tshal ba dang /_rig sngags 'chang nyid dang /_dus ma lags par 'gum pa bzlog pa dang /_bro nad thams cad rab tu zhi bar bgyi ba dang /_pha rol gyi dmag tshogs rab tu gzhom pa dang /_bu mchis par bgyi ba dang /_nor 'du 
[\[195b.3\]]bar bgyi ba dang /_sems can thams cad la byams pa skye ba dang /_gzhan yang ci 'tshal ba'i las dag kyang bgyi lags so/_/bcom ldan 'das gal te dam pa'i chos spong ba dang /_sangs rgyas dang /_chos dang /_dge 'dun dag la the tsom du gyur pa gang lags pa ma 
[\[195b.4\]]gtogs par mtshams ma mchis pa lnga bgyid pa zhig lags na yang bdag gis re ba thams cad yongs su rdzogs par ma bgyis par gyur na/_bcom ldan 'das bdag bla na med pa yang dag par rdzogs pa'i byang chub tu mngon par rdzogs par 'tshang rgya bar ma gyur cig_/
[\[195b.5\]]bcom ldan 'das kyis bka' stsal pa/_sring mo legs so legs so/_/sring mo khyod sems can thams cad kyi don dang /_phan pa dang bde ba'i phyir zhugs shing /_chos kyi rnam grangs 'di yang yun ring du gnas par bya ba'i phyir zhugs pa ni yang khyod legs so/_/
[\[195b.6\]]sring mo de'i phyir khyod kyis rtag tu dam bcas pa 'di dran par gyis shig_/de nas de'i tshe sa chen po 'di rab tu g.yos shing lha'i me tog gi char dag kyang mngon par rab tu bab pa dang /_thams cad dang ldan pa'i 'khor de dag gis kyang legs so zhes bya ba byin te/_sring mo 
[\[195b.7\]]legs so legs so/_/khyod kyis sems can thams cad kyi re ba thams cad yongs su rdzogs par 'gyur ba'i dam bca' ba 'di ni legs par smras so/_/de nas bcom ldan 'das la byang chub sems dpa' sems dpa' chen po 'phags pa spyan ras gzigs dbang phyug gis 'di skad 
[\[196a\]]
[\[196a.1\]]ces gsol to/_/bcom ldan 'das ci rigs kyi bu'am/_rigs kyi bu mo de chos kyi rnam grangs 'di yi ger 'dri ba dang /_yi ger 'drir stsol ba dang /_klog pa dang /_mchod pa dang /_yang dag par ston pa dang /_'don pa dang /_mchid ton du bgyid pa des bsod nams 'thob par 
[\[196a.2\]]'gyur lags sam/_bcom ldan 'das kyis bka' stsal pa/_'phags pa spyan ras gzigs dbang phyug de'i phyir de khyod nyid la dri yis khyod kyis ji ltar bzod pa de bzhin du lan thob shig_/spyan ras gzigs dbang phyug gis gsol pa/_bcom ldan 'das de bzhin 
[\[196a.3\]]gshegs pa la ni ma gzigs pa'am/_ma gsan pa'am/_ma dgongs pa dang /_rnam par mi mkhyen pa mi mnga' bas bcom ldan 'das nyid kyis bka' stsal du gsol/_bcom ldan 'das kyis bka' stsal pa/_rigs kyi bu chos kyi rnam grangs 'di yi ger 'dri ba dang /_
[\[196a.4\]]yi ger 'drir 'jug pa dang /_klog pa dang /_mchod pa dang /_yang dag par ston pa dang /_'don pa dang /_kha ton du byed pa las bsod nams 'thob par 'gyur ba gang yin pa de ni dpes brjod par yang mi nus so/_/de ci'i phyir zhe na/_gos dang /_rgyan dang /_dbyig dang /_gser 
[\[196a.5\]]dang /_nor bu dang /_mu tig dag gis sems can thams cad kyi bsam pa ji lta ba bzhin du yongs su rdzogs par byas te rtser bcug kyang sems can de dag skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid 
[\[196a.6\]]mi bde ba dang /_'khrug pa dag las yongs su thar bar mi 'gyur ba nyid yin zhing /_lo 'bum du 'dod pa'i yon tan lnga po dag gis rtser bcug kyang sems can de dag sems can dmyal ba dang /_dud 'gro'i skye gnas dang /_gshin rje'i 'jig rten dang /[ {]yi dgas [,]yi dwags [}]kyi yul dag las yongs 
[\[196a.7\]]su thar bar mi 'gyur ba nyid de/_sems can rnams kyi phyir chos kyi rnam grangs 'di nyan cing mchod pa byed pa dang /_yang dag par bstan te/_de'i don kyang mnyan cing nan tan gyis sgrub par byed pa ni skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal 
[\[196b\]]
[\[196b.1\]]ba dang /_yid mi bde ba dang /_'khrug pa dag dang /_sems can dmyal ba dang /_dud 'gro'i skye gnas dang /_gshin rje'i 'jig rten thams cad las yongs su thar ba kho nar 'gyur bas de'i phyir de bzhin gshegs pas 'di'i bsod nams kyi tshad kyi dpe mi mdzad do/_/rigs kyi bu gang gis chos kyi rnam 
[\[196b.2\]]grangs 'di dang /_chos smra ba dang /_'dzin pa dang /_klog pa dang /_yi ger 'dri ba dang /_mchod pa byed pa de dag gi phyir dbyig yungs 'bru tsam yongs su gtong bar byed dam/_me tog gcig gam/_'bras bu gcig gam/_ba dan nam/_rol mo'i sgra'am/_spos sam/_gos sam/_rgyan gcig tsam 
[\[196b.3\]]zhig yongs su gtong bar byed dam/_yi ger 'dri ba'am/_yi ger 'drir 'jug gam/_'chang ngam/_klog gam/_mchod pa byed dam/_yang dag par ston tam/_bsnyen bkur byed dam/_gzhan dag la yang rgya cher yang dag par rab tu ston par byed pa gang yin pa dang /_gang gis de bzhin 
[\[196b.4\]]gshegs pa 'khor dang bcas pa mngon sum du bzhugs pa la lo 'bum du me tog dang /_bdug spos dang /_spos dang /_me tog phreng dang /_byug pa dang /_gdugs dang /_rgyal mtshan dang /_ba dan dag gis mchod pas mchod par byed/_rjed par byed cing /_bde ba'i yo byad thams cad kyis 
[\[196b.5\]]bsnyen bkur byed pa dang /_gtsug lag khang dang /_'chag sa dang /_skyed mos tshal dag byed du bcug gam/_de bzhin gshegs pa'i phyir rin po che sna bdun gyi mchod rten 'phang du dpag tshad phyed pa brgya'am stong byed du bcug ste/_de dag la lo 'bum du mchod pa dag gis mchod par 
[\[196b.6\]]byed pa bas/_gang chos kyi rnam grangs 'di yi ger 'dri ba dang /_yi ger 'drir 'jug pa dang /_'chang ba dang /_klog pa dang /_'don pa dang /_mchod pa byed pa dang /_yang dag par ston pa de ni de bas ches bsod nams mngon par 'du bya ba ches mang du skye bar 'gyur gyi/_de bzhin 
[\[196b.7\]]gshegs pa la mngon sum du mchod pa byed pa de ni de lta ma yin la/_sems can thams cad la sbyin pa byin zhing 'dod pa'i yon tan lnga po dag gis rtser bcug pa yang de lta ma yin no/_/de lta bas na rigs kyi bu dang /_rigs kyi bu mo dang /_rgyal po dang /_rgyal bu dang /_blon po chen 
[\[197a\]]
[\[197a.1\]]po dang /_blon po de dag gis rtag par rgyun du chos kyi rnam grangs 'di mchod par bya'o/_/gang chos kyi rnam grangs 'di sgrogs par byed pa dang /_rjod par byed pa dang /_don kyang nye bar sgrub par byed pa'i dge ba'i bshes gnyen de dag la yang de bzhin gshegs pa nyid du 
[\[197a.2\]]'du shes bskyed par bya zhing /_de dag gis bsnyen bkur byas te chos kyi rnam grangs 'di mnyan par bya/_gzung bar bya/_bcang bar bya/_bklag par bya/_yid la bya zhing 'di ltar sems bskyed par yang bya ste/_bdag cag don med pa la don du 'du shes pa dang /_mi rtag pa la rtag par 
[\[197a.3\]]'du shes pa dang /_sdug bsngal ba la bde bar 'du shes shing /_lam ma yin par zhugs pa la lam nye bar ston pa gang yin pa dang /_bdag cag sems can dmyal ba dang /_dud 'gro'i skye gnas dang /_gshin rje'i 'jig rten las yongs su thar bar bya ba'i phyir de bzhin gshegs pa'i 
[\[197a.4\]]mdzad pa byed pa gang yin pa de ni bdag gis rnyed pa legs par rnyed do snyam du sems bskyed par yang bya'o/_/spyan ras gzigs dbang phyug gis gsol ba/_bcom ldan 'das chos kyi rnam grangs 'di ni sems can thams cad la de bzhin gshegs pa'i mdzad pa mdzad pa chen pos yang 
[\[197a.5\]]dag par bshad lags so/_/bcom ldan 'das kyis bka' stsal pa/_rigs kyi bu chos kyi rnam grangs 'di ni phyi ma'i dus phyi ma'i tshe na/_lho phyogs kyi rgyud na spyod par 'gyur te/_der yang dge slong dang /_dge slong ma dang /_dge bsnyen dang /_dge bsnyen ma dang /_rgyal po dang /_rgyal bu dang /_blon 
[\[197a.6\]]po chen po dang /_blon po snod du gyur pa mchod pa byed pa/_'dzin par byed pa/_klog par byed pa dag 'byung bar 'gyur zhing /_dad par 'gyur/_yid ches par 'gyur ro/_/gal te byang dang /_shar dang /_nub phyogs kyi rgyud dag na spyod par 'gyur na/_yang de na gang dag nyan par mi byed pa dang /_dad 
[\[197a.7\]]par mi byed pa dang /_yid ches par mi byed pa dang /_mchod par mi byed pa dang /_brtson 'grus zhan pa dang /_brjed ngas pa dang /_bu smad dang /_bran dang /_bran mo dang /_longs spyod dang /_dbang phyug dang /_bzhad gad dang /_'jo sgeg dang /_bro dang /_gar dang /_glu sna tshogs kyis rnam par g.yengs shing /_
[\[197b\]]
[\[197b.1\]]phrag dog dang /_ser sna'i dran pas nyan par mi byed/_yid ches par mi byed pa'i sems can de dag ni bdud kyi las la mngon par brtson pa yin te/_de dag ni skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi 
[\[197b.2\]]bde ba dang /_'khrug pa dag dang /_sems can dmyal ba dang /_dud 'gro'i skye gnas dang /_gshin rje'i 'jig rten dang /[ {]yi dgas [,]yi dwags [}]kyi yul rnams las yongs su mi thar ba kho nar 'gyur ro/_/de lta bas na rigs kyi bu dang /_rigs kyi bu mo bdag nyid ngan song thams cad las 
[\[197b.3\]]yongs su thar bar 'dod pa de dag gis bsnyen bkur byas te chos kyi rnam grangs 'di mchod par bya zhing /_gzhan dag la yang yang dag par bstan par bya yid la yang gzung bar bya'o/_/khrag khrug dang /_'khrug klong dang /_rmi lam ngan pa dang /_ltas ngan pa dag dang /_dus ma yin par 'chi ba 
[\[197b.4\]]dang /_gnag nad dang /_phyugs nad dang /_mi nad dag dang /_nad dang /_'jigs pa dang /_gnod pa sna tshogs dag la yang chos kyi rnam grangs 'di mchod pa byas te bklag par bya'o/_/rgyal mtshan btsugs la me tog dang /_bdug spos dang /_spos dang /_rol mo'i sgra sna tshogs dag gis 
[\[197b.5\]]mchod cing phyogs bzhir gtor ma gtor la me tog dang /_bdug spos dang /_spos dag gis phyag byas te 'jug par byas na/_der yams kyi nad dang /_gnod pa dang /_'go ba'i nad thams cad kyang rab tu zhi bar 'gyur ro/_/de nas de'i tshe bcom ldan 'das kyis tshigs su 
[\[197b.6\]]bcad pa 'di dag bka' stsal to/_/sngon gyi srid par 'dren pas gang gsungs shing /_/sems can thams cad rjes su gzung ba'i phyir/_/da ltar ngas kyang khyod la bshad pa yi/_/ting 'dzin 'di ni zung shig kun dga' bo/_/sangs rgyas chos dang dge 'dun dkon mchog la/_/gang gis 
[\[197b.7\]]khams gsum sbyin par byin pa bas/_/mdo sde 'di la mchod pa byas na ni/_/sbyin pas de yi dper yang mi phod do/_/gang gis sangs rgyas la ni dad byas te/_/tshad med gtsug lag khang dag brtsigs pa bas/_/gang zhig mdo 'di 'dzin pa gang yin pa/_/de ni de bas bsod nams mang por 'gyur/_/
[\[198a\]]
[\[198a.1\]]gang zhig me tog gcig tsam 'thor byed cing /_/gos dang phreng ba byug pa de bzhin te/_/ting 'dzin 'di la bsnyen bkur byed gyur na/_/bsod nams tshogs char snga ma de mi 'gyur/_/gang gis mdo sde 'di la mchod pa'i phyir/_/kA ra ShA pa Na'i sbyin pa sbyin byed cing /_/byang chub phyir 
[\[198a.2\]]ni byams pa'i sems bskyed na/_/de ni de bas bsod nams mang po 'thob/_/byang chub sems dpa' gang gis sems can la/_/ting 'dzin 'di bshad lung phog de bzhin du/_/bla med byang chub phyir ni bkod gyur na/_/de yi bsod nams dper yang mi bzod 'gyur/_/de ltas phan yon 'di dag 
[\[198a.3\]]thos nas kyang /_/sems can kun la de bzhin byams byas te/_/mdo 'di gzung zhing yi ger bri bar bya/_/bklag par bya zhing de bzhin bshad par bya/_/rga dang de bzhin na 'chis gnod gyur cing /_/sdug bsngal rab drag brgya yis yongs gdungs la/_/sems dmyal [{]yi dgas [,]yi dwags [}]rnams su skye 
[\[198a.4\]]ba na/_/phyi ma'i dus na 'gyod par gyur ta re/_/'chi ba'i dus na yid skrag 'jigs gyur la/_/yang dang yang du sngam pa 'don byed cing /_/bdag gi dpung gnyen skyabs su su 'gyur zhes/_/byis pa'i blo can phan tshun rtog ga re/_/gang phyir de bzhin gshegs pa ma mchod cing /_/sangs 
[\[198a.5\]]rgyas chos dang dge 'dun nor 'phrogs pa/_/mi bzad gshin rje'i 'jig rten khrid 'gyur zhing /_/phyin chad rtag tu skyabs 'gyur 'ga' yang med/_/bu smad yod min nye du rtsa lag med/_/yul 'khor yod min bzhad gad 'jo sgeg med/_/nor dang 'bru dang de bzhin gos dang rgyan/_/
[\[198a.6\]]kun spangs sdug bsngal yang dang yang mi zad/_/ting 'dzin 'di la dad par ma byas pas/_/de 'dra'i sdug bsngal mi bzad myong 'gyur bas/_/sdug bsngal 'di dang phan yon de thos na/_/byis pa'i blo yang su zhig dad mi skyed/_/de phyir rtag tu dge slong pho mo dang /_/dge bsnyen rnams dang rgyal 
[\[198a.7\]]pos khor zug dang /_/mdo sde 'di ni rtag tu gzung bya zhing /_/'dzin pa la yang rtag tu bsnyen bkur bya/_/de nas bcom ldan 'das la tshe dang ldan pa kun dga' bos 'di skad ces gsol to/_/bcom ldan 'das bdag gis chos kyi rnam grangs 'di bzung lags te/_ston pa'i 'du 
[\[198b\]]
[\[198b.1\]]shes kyis bcad bar bgyi zhing sems can thams cad la yang dag par bstan par bgyi lags so/_/bcom ldan 'das kyis bka' stsal pa/_kun dga' bo gal te khyod kyis ngas chos gang bstan pa mnyan te kun bzung ba de dag thams cad 'chang bar mi byed/_klog par mi byed/_
[\[198b.2\]]rgyas par mi byed kyang /_des ni khyod kyis nga la nyes pa byas par mi 'gyur zhing gus par ma mnyan par yang mi 'gyur la/_nyan thos nyid ma yin par yang mi 'gyur gyi/_chos kyi rnam grangs 'di 'chang bar mi byed/_klog par mi byed/_mchod par mi byed/_yang dag par ston par mi byed/_yid 
[\[198b.3\]]la mi byed na ni des na khyod kyis nga la nyes pa byas par 'gyur zhing gus par ma mnyan par yang 'gyur la/_nyan thos nyid yin par yang mi 'gyur ro/_/kun dga' bo de lta bas na khyod kyis phu dud byas te chos kyi rnam grangs 'di bcang bar bya'o/_/'di ni phyi ma'i dus phyi ma'i tshe na sems can 
[\[198b.4\]]thams cad la de bzhin gshegs pa'i bla na med pa yang dag par rdzogs pa'i byang chub kyis de bzhin gshegs pa'i mdzad pa byed par 'gyur ro/_/bcom ldan 'das kyis chos kyi rnam grangs 'di bshad pa na srog chags drug khri len ba med par zag pa rnams las sems rnam par grol lo/_/
[\[198b.5\]]byang chub sems dpa' bdun brgyas ni ting nge 'dzin thob par gyur to/_/lnga brgyas ni sangs rgyas kyi zhing tha dad par skye bar lung bstan pa thob par gyur to/_/srog chags dgu khri ni nyon mongs pa thams cad las rnam par grol te mi khom pa dang /_ngan song dang /_ngan 'gro thams cad spangs so/_/de nas 
[\[198b.6\]]bcom ldan 'das la byang chub sems dpa' sems dpa' chen po 'phags pa spyan ras gzigs dbang phyug gis yang 'di skad ces gsol to/_/bcom ldan 'das chos kyi rnam grangs 'di ni slad ma'i dus slad ma'i tshe na/_rigs kyi bu dang /_rigs kyi bu mo nyan par bgyid pa dang /_
[\[198b.7\]]'dzin par bgyid pa dang /_ri mor bgyid pa dang /_mchod par bgyid pa de dag dang /_yi ger 'dri bar bgyid pa de dag la de bzhin gshegs pa'i mdzad pa bgyid par 'gyur te/_de dag kyang ji lta bu 'tshal ba'i sangs rgyas kyi zhing tha dad pa dag tu lung bstan pa lags so/_/slad ma'i 
[\[199a\]]
[\[199a.1\]]dus slad ma'i tshe na sems can gang bzhad gad dang /_'jo sgeg dang /_gar dang /_bro dang /_glu dang /_rol mo'i sgra dag la sna tshogs su g.yeng ba/_'dod chags dang /_zhe sdang dang /_gti mug gi mun pa che ba/_rtsed mo la dga' bar 'du shes pa/_mi rtag pa la rtag par 'du shes 
[\[199a.2\]]pa/_phrag dog dang /_ser snas yongs su zin cing /_mchod par mi bgyid/_ri mor mi bgyid/_dad par mi bgyid/_glo ba ches par mi bgyid/_'chang bar mi bgyid/_klog par mi bgyid/_nyan par mi bgyid/_nan tan gyis sgrub par mi bgyid pa de dag ni ngal ba 'di yid byung bar 
[\[199a.3\]]bgyis shing /_sngon gyi las kyi 'bras bu de yongs su bas par bgyis nas sdug bsngal ba dang /_yid mi bde ba sna tshogs dang /_sems can dmyal ba'i sdug bsngal dag nyams su myong bar 'gyur zhing /_der yang bskal pa bye ba brgya phrag du mar sdug bsngal nyams su myong nas 
[\[199a.4\]]yang slar sems can dmyal ba dang /_dud 'gro'i skye gnas dang /_gshin rje'i 'jig rten rnams su skye bar 'gyur lags te/_mi dge ba'i bshes gnyen gyi dbang gis yun ring por rjes su 'gyod par 'gyur lags so/_/de lta lags pas na lus dang /_ngag dang /_yid legs par bsdam par bgyi 
[\[199a.5\]]zhing /_sangs rgyas dang /_chos dang /_dge 'dun dag la yang dad pa mi phyed par bgyi/_sems can thams cad la yang byams pa'i sems dang /_phrag dog dang /_ser sna dang /_'chal pa'i tshul khrims yongs su spangs pa'i sems dang /_khro ba yongs su spangs pa'i sems su bgyi lags 
[\[199a.6\]]so/_/de nas ji ltar lhags pa'i 'khor de dag gis rang rang gi bsod nams mngon par 'du bya ba dag gis de bzhin gshegs pa la lha'i me tog dang /_bdug spos dang /_spos dang /_me tog phreng dang /_byug pa dang /_na bza' dang /_rgyan dag dang /_a la la zhes ca co dang ga zha'i sgra dag dang /_
[\[199a.7\]]lha'i sil snyan dang /_pheg rdob pa dang /_glu dbyangs dag gis mchod pa byas nas legs so zhes bya ba gsol te/_bcom ldan 'das legs so legs so/_/sems can thams cad kyi don dang /_de bzhin gshegs pa'i bstan pa yun ring du gnas par bgyi ba'i slad du chos kyi rnam grangs 
[\[199b\]]
[\[199b.1\]]chen po 'di shin tu legs par bka' stsal lags so/_/de nas bcom ldan 'das la tshe dang ldan pa kun dga' pos 'di skad ces gsol to/_/bcom ldan 'das chos kyi rnam grangs 'di'i ming ci lags/_'di ji ltar gzung bar bgyi/_bcom ldan 'das kyis bka' stsal pa/_kun dga' bo 
[\[199b.2\]]de'i phyir khyod kyis chos kyi rnam grangs 'di de bzhin gshegs pa thams cad kyis rjes su gnang ba dang /_byang chub sems dpa'i sa gnon pa zhes bya bar yang zung shig_/rdzu 'phrul gyi rnam par 'phrul ba 'dus pa chen po zhes bya bar yang zung shig_/de bzhin gshegs pa thams cad kyis 
[\[199b.3\]]byin gyi rlabs sems can la gzigs shing sangs rgyas kyi zhing gi bkod pa kun tu ston pa zhes bya bar yang zung shig_/bcom ldan 'das kyis de skad ces bka' stsal nas/_'phags pa spyan ras gzigs dbang phyug dang /_'jam dpal dang /_lag na rdo rje la sogs pa byang chub 
[\[199b.4\]]sems dpa' sems dpa' chen po de dag thams cad dang /_nyan thos chen po de dag thams cad dang /_brgya byin dang /_tshangs pa dang /_'jig rten skyong ba de dag thams cad dang /_rgyal po chen po bzhi dang /_gnod sbyin chen mo dpe med ma dang /_dri med 'od dang /_'od can ma dang /_
[\[199b.5\]]'jigs byed ma dang /_dpal ldan ma dang /_dung can ma dang /_'phrog ma la sogs pa de dag dang /_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po de dag thams cad dang /_thams cad dang ldan pa'i 'khor ji ltar lhags pa 
[\[199b.6\]]de dag dang /_dge slong dang /_dge slong ma dang /_dge bsnyen dang /_dge bsnyen ma'i 'khor rnams yi rangs te/_bcom ldan 'das kyis gsungs pa la mngon par bstod do/_/'phags pa da bzhin gshegs pa thams cad kyis byin gyi rlabs sems can la gzigs shing sangs rgyas kyi zhing gi 
[\[199b.7\]]bkod pa kun tu ston pa zhes bya ba theg pa chen po'i mdo rdzogs so//_//rgya gar gyi mkhan po dzi na mi tra dang /_su ren+d+ra bo d+hi dang /_zhu chen gyi lots+tsa ba ban+de ye shes sdes zhus te gtan la phab pa/_ban+de klu'i rgyal mtshan gyis bsgyur cing zhus te gtan la phab pa//_//
[\[200a\]]
[\[200a.1\]{D722}]@#/_/'phags pa spyan ras gzigs dbang phyug yid bzhin gyi nor bu'i rtog pa las smon lam 'byung ba/_de bzhin gshegs pa dgra bcom pa yang dag par rdzogs pa'i sangs rgyas 'od dpag med la phyag 'tshal lo/_/dkon mchog gsum la phyag 'tshal lo/_/'phags pa 
[\[200a.2\]]spyan ras gzigs dbang phyug la phyag 'tshal lo/_/byang chub sems dpa' sems dpa' chen po thugs rje chen po dang ldan pa mthu chen thob la phyag 'tshal lo/_/btsun pa spyan ras gzigs dbang phyug thugs rje chen po dang ldan pa dgongs su gsol/_'phags pa thugs rje'i 
[\[200a.3\]]dbang phyug bdag gis rjes su dran pa dang /_mtshan nas brjod pas bdag dang sems can thams cad kyi sdug bsngal mi bzad pa thams cad zhi zhing rgyun chad par gyur cig_/btsun pa spyan ras gzigs dbang phyug thugs rje chen po dang ldan pa la phyag 'tshal lo/_/
[\[200a.4\]]'phags pa thugs rje'i dbang phyug bdag gis rjes su dran pa dang mtshan nas brjod pas/_bdag dang sems can thams cad kyi 'jigs pa dang gnod pa dang /_phyir rgol ba thams cad rgyun chad par gyur cig_/btsun pa spyan ras gzigs dbang phyug thugs rje chen po 
[\[200a.5\]]dang ldan pa la phyag 'tshal lo/_/'phags pa thugs rje'i dbang phyug bdag gis rjes su dran pa dang mtshan nas brjod pas/_bdag dang sems can thams cad kyi las dang nyon mongs pa thams cad dang /_mi dge ba'i chos dang /_bdud kyi las skyes pa thams cad byang 
[\[200a.6\]]zhing grol bar gyur cig_/btsun pa spyan ras gzigs dbang phyug thugs rje chen po dang ldan pa la phyag 'tshal lo/_/'phags pa thugs rje'i dbang phyug bdag gis rjes su dran pa dang mtshan nas brjod pas/_bdag dang sems can thams cad kyis btsun pa spyan ras 
[\[200a.7\]]gzigs dbang phyug zhal rtag tu mthong zhing smon lam ji skad btab pa thams cad kyang myur du thob par gyur cig_/btsun pa spyan ras gzigs dbang phyug thugs rje chen po dang ldan pa la phyag 'tshal lo/_/'phags pa spyan ras gzigs thugs rje'i dbang phyug 
[\[200b\]]
[\[200b.1\]]bdag gis rjes su dran pa dang mtshan nas brjod pas/_bdag dang sems can thams cad 'phags pa gang dag zhal mngon sum du lta zhing dam pa mchog gsol ba thams cad kyang de bzhin du grub par gyur cig_/btsun pa spyan ras gzigs dbang phyug thugs rje chen po 
[\[200b.2\]]dang ldan pa la phyag 'tshal lo/_/'phags pa thugs rje'i dbang phyug bdag gis rjes su dran pa dang mtshan nas brjod pas/_bdag dang sems can thams cad kyi 'jig rten dag na phongs shing nyam thag pa thams cad la phan pa dang /_bde bar bgyid pa la mthu 
[\[200b.3\]]chen po thob par gyur cig_/btsun pa spyan ras gzigs dbang phyug thugs rje chen po dang ldan pa la phyag 'tshal lo/_/'phags pa thugs rje'i dbang phyug bdag gis rjes su dran pa dang mtshan nas brjod pas/_'jig rten dag na mu ge'i dgon pa chen po dang /_me dang /_
[\[200b.4\]]chu dang /_rlung la sogs pa'i gnod pa gang dag byung bas skye bo mang po nyam thag pa de dag zhi ba dang /_ma mchis par bgyid par gyur cig_/btsun pa spyan ras gzigs dbang phyug thugs rje chen po dang ldan pa la phyag 'tshal lo/_/'phags pa thugs rje'i dbang phyug 
[\[200b.5\]]bdag gis rjes su dran pa dang mtshan nas brjod pas/_bdag dang sems can gang dag 'jig rten 'di nas pha rol tu 'chi 'pho ba'i 'jigs pa chen po nye bar gnas pa na yang /_'phags pa thugs rje'i dbang phyug khyod zhal mngon sum du mthong zhing dbugs 'byin pa chen 
[\[200b.6\]]po mdzad par gyur cig_/bdag dang sems can gzhan 'chi 'pho ba dag gis kyang nyon mongs pa dag gis ma spros pa chos bdag med pa dran pa dang ldan pa/_byang chub kyi sems tshad med par brtan pa/_sems ma zhum pa/_spobs pa thogs pa med pa dang ldan zhing /_sdug 
[\[200b.7\]]bsngal gyi tshor ba thams cad nye bar zhi zhing /_dran pa nye bar gzhag bzhin du 'chi 'pho bar gyur cig_/tshe rabs thams cad du yang 'phags pa spyan ras gzigs dbang phyug gi zhabs drung du skye zhing tshe rabs rjes su dran pa dang /_byang chub kyi sems phun sum tshogs 
[\[201a\]]
[\[201a.1\]]pa dang ldan pas/_'phags pa thugs rje'i dbang phyug la sogs pa mnyes par bgyid cing /_ji skad bstan pa bzhin du grub pa'i mthu dang ldan par gyur cig_/ji ltar thugs rje'i dbang phyug des thugs rje chen po'i rnam par thar pa'i sgo lhun gyis grub pa dang /_sangs rgyas thams cad kyi thugs rje 
[\[201a.2\]]dang ro gcig par gyur cig_/ji ltar thugs rje'i dbang phyug gis sems can yongs su smin par mdzad pa dang /_sangs rgyas kyi zhing yongs su dag pa dang /_sangs rgyas kyi chos thams cad yongs su rdzogs par 'gyur ba de bzhin du bdag dang sems can thams cad kyis kyang sems can 
[\[201a.3\]]thams cad yongs su smin par bgyid pa dang /_sangs rgyas kyi zhing thams cad yongs su dag pa dang /_sangs rgyas kyi zhing gi chos thams cad yongs su rdzogs par bgyid par gyur cig_/ji ltar dus gsum gyi sangs rgyas dang /_byang chub sems dpa' thams cad kyi thugs rje'i bdag nyid 
[\[201a.4\]]'phags pa spyan ras gzigs dbang phyug rjes su dran pa dang mtshan nas brjod pas/_dus gsum gyi rgyal ba sras dang bcas pa thams cad kyi mtshan nas brjod cing bsnyen bkur bgyis par gyur cig_/ji ltar dus gsum gyi rgyal ba sras dang bcas pa thams cad kyi thugs rje'i rang bzhin 
[\[201a.5\]]'phags pa spyan ras gzigs dbang phyug de rjes su dran pa dang mtshan nas brjod cing mchod pa bgyis pas/_thugs rje chen po'i yul du gyur pa sems can thams cad la yang snying rje chen po'i thabs kyi sbyor ba rgyun mi 'chad par 'byung bar gyur cig_/ji srid bdag ni 'khor ba'i tshe/_/de snyed 
[\[201a.6\]]bdag ni lus skyes par/_/de srid mgon po mchod bgyid cing /_/de snyed lus sbyor tshogs bgyid shog_/ji srid bdag ni 'khor ba'i tshe/_/ji skad bdag gis ngag skyes par/_/de srid mgon po'i mtshan brjod cing /_/ngag gi sbyor ba tshogs bgyid shog_/ji srid bdag ni 'khor ba na/_/de snyed 
[\[201a.7\]]bdag gi yid 'byung ba/_/de snyed mgon po rjes dran zhing /_/yid sbyor tshogs par bgyid gyur cig_/de ltar lus dang ngag yid kyis/_/thugs rje'i dbang phyug rten bgyis pas/_/lus dang ngag yid skyon bral zhing /_/yon tan phun sum tshogs gyur cig_/de ltar lus ngag yid kyis su/_/thugs 
[\[201b\]]
[\[201b.1\]]rje'i dbang phyug sku gsung thugs/_/rtag tu sbyor bar bgyis pas na/_/thugs rje'i dbang phyug spyan ras gzigs/_/srid gsum re ba'i gnas gcig po/_/yon tan bsam gyis mi khyab pa/_/de 'drar bdag kyang grub gyur te/_/srid gsum re rdzogs bgyid gyur cig_/na mo rat+na tra yA ya/_na ma 
[\[201b.2\]]Ar+yA ba lo ki te shwa rA ya/_bo d+hi satwA ya/_ma hA sa twA ya/_ma hA kA ru Ni kA ya/_tad+ya thA/_oM tsakra brti/_tsin+tA ma Ni ma hA pad+me ru ru tiSh+Tha/_dz+wa la A kaR+Sha ya hU~M phaT swA hA/_rtsa ba'i sngags rdzogs so/_/oM pad+me tsin+tA ma Ni dz+wa la hU~M/_snying po'o/_/oM b+ta ra ta pad+me hU~M/_nye ba'i snying po'o/_/oM ma Ni badzre Ni hU~M/_/
[\[201b.3\]]bsang ba'i snying po'o/_/sngags snying bzhi 'byung ba dang /_smon lam dang tshigs su bcad pa dang sngags su bcas pa rdzogs so//[ {D723}]@#/_/rgya gar skad du/_ma hA kA ru Ni ka nA ma Ar+ya a ba lo ki te shwa ra d+hA ra NI a nu shaM sa sa hi ta sU trAta sa~M gra hi ha/_bod skad du/_'phags pa spyan 
[\[201b.4\]]ras gzigs dbang phyug thugs rje chen po'i gzungs phan yon mdor bsdus pa zhes bya ba/_'phags pa spyan ras gzigs dbang phyug thugs rje chen po la phyag 'tshal lo/_/'di skad bdag gis thos pa dus gcig na/_bcom ldan 'das ri bo po Ta la spyan ras gzigs dbang phyug gi 
[\[201b.5\]]gnas na byang chub sems dpa' grangs med dpag tu med pa'i 'khor gyis bskor nas/_de'i tshe 'phags pa spyan ras gzigs dbang phyug stan las langs nas thal mo sbyar zhing bcom ldan 'das la 'di skad ces gsol to/_/nga la 'di lta bu'i gzungs yod ming ni thugs rje chen po zhes zer 
[\[201b.6\]]sems can kun gyi mi dge ba'i sdig pa shin tu lci ba'i sgrib pa bdud dang 'jigs pa thams cad zhi bar byed pa 'dod pa thams cad rab tu tshim par byed pa'i phyir ngas bshad do/_/bcom ldan 'das la bshad pa'i gnang ba zhus nas/_de nas bcom ldan 'das kyis rigs kyi bu khyod kyis thugs rje 
[\[201b.7\]]chen po'i sgo nas gzungs bshad par 'dod pa'i dus la bab bo/_/myur bar bshad du gsol/_nga dang sangs rgyas thams cad kyis kyang rjes su yi rang ngo /_/byang chub sems dpa' 'phags pa spyan ras gzigs dbang phyug gis bcom ldan 'das la 'di skad ces gsol to/_/gal te dge slong ngam/_dge slong 
[\[202a\]]
[\[202a.1\]]ma'am/_dge bsnyen nam dge bsnyen ma'am/_khye'u'am/_bu mos 'don pa dang 'chang bar 'dod pas sems can thams cad kyi ched du thugs rje chen po'i sgo nas thog mar 'di lta bu'i sems bskyed par bya'o/_/spyan ras gzigs dbang phyug thugs rje chen po la phyag 'tshal lo/_/bdag gis chos 
[\[202a.2\]]rnams thams cad myur du rtogs par shog_/spyan ras gzigs dbang thugs rje che la phyag 'tshal lo/_/bdag gis ye shes mig ni myur du thob par shog_/spyan ras gzigs dbang thugs rje che la phyag 'tshal lo/_/bdag gis sems can thams cad myur du sgrol bar shog_/spyan ras gzigs dbang thugs rje 
[\[202a.3\]]chen la phyag 'tshal lo/_/bdag gis thabs mkhas pa dag myur du thob par shog_/spyan ras gzigs dbang thugs rje che la phyag 'tshal lo/_/bdag ni myur du shes rab gru yis sgrol bar shog_/spyan ras gzigs dbang thugs rje che la phyag 'tshal lo/_/bdag ni myur du sdug bsngal mtsho las 'da' bar shog_/
[\[202a.4\]]spyan ras gzigs dbang thugs rje che la phyag 'tshal lo/_/bdag ni myur du tshul khrims rkang gi lam thob shog_/spyan ras gzigs dbang thugs rje che la phyag 'tshal lo/_/bdag ni myur du mya ngan 'da' ba'i ri 'dzeg shog_/spyan ras gzigs dbang thugs rje che la phyag 'tshal lo/_/bdag ni myur du 'dus ma 
[\[202a.5\]]byas kyi khyim phyin shog_/spyan ras gzigs dbang thugs rje che la phyag 'tshal lo/_/bdag ni myur du chos nyid sku dang mtshungs par shog_/bdag ni ral gri'i ri 'dzeg na/_/ral gri'i ri ni rang snyil shog_/bdag ni chu tshan 'phrad gyur na/_/chu tshan me mur rang zhir shog_/sems can dmyal bar bdag song na/_/sems 
[\[202a.6\]]can dmyal ba rang skams shog_/bdag ni [{]yi dgas [,]yi dwags [}]gnas song na/_/bkres skom dag ni 'grangs par shog_/bdag ni lha min gnas song na/_/ngan sems rang nyid dul bar shog_/bdag ni dud 'gro gnas song na/_/rang nyid shes rab che thob shog_/de skad du smon lam btab nas sems rtse gcig tu bdag gi ming 
[\[202a.7\]]nas 'don cing rjes su dran par bgyi'o/_/gzhan yang bdag gi ston pa de bzhin gshegs pa 'od dpag med kyi mtshan 'don cing /_de nas gzungs 'di lan cig gam lan bdun gyi bar du bton na/_bskal pa 'bum phrag brgya stong ji snyed 'khor bar 'gyur ba'i kha na ma tho ba'i lci ba rnams bsal cing 'byang bar 'gyur 
[\[202b\]]
[\[202b.1\]]lags so/_/gal te thugs rje chen po 'di 'don cing 'chang na 'chi ba'i dus kyi tshe/_phyogs bcu'i de bzhin gshegs pa rnams der gshegs nas phyag rkyong bar 'gyur bas bsams pa bzhin du sangs rgyas kyi zhing gang dang gang du skye bar 'dod pa de dang der skye bar 'gyur lags so/_/bcom ldan 'das 
[\[202b.2\]]la yang 'di skad ces gsol to/_/bcom ldan 'das sems can gang la la zhig thugs rje chen po'i rig sngags 'di 'don cing yongs su 'dzin pa dag gal te ngan song gsum po dag tu ltung bar gyur na bdag nam yang mngon par rdzogs par sangs rgya bar mi bgyi'o/_/thugs rje chen po'i rig sngags 'di 'don cing 
[\[202b.3\]]yongs su 'dzin pa dag gal te ting nge 'dzin dang spobs pa tshad med pa ji snyed thob par ma gyur na bdag nam yang mngon par rdzogs par 'tshang rgya bar mi bgyi'o/_/thugs rje chen po'i rig sngags 'di 'don cing yongs su 'dzin pa dag gal te tshe 'di nyid la smon pa thams cad ci ltar smon pa bzhin du grub par ma gyur na thugs 
[\[202b.4\]]rje chen po'i sems kyi gzungs zhes mi bgyi lags te/_mi dge ba rnams dang sems rtse gcig tu ma bgyis pa ni ma gtogs lags so/_/bud med gang la la zhig bud med kyi lus las yongs su skyo nas skyes pa'i lus thob par 'tshal ba gang lags pa des thugs rje chen po'i sems kyi gzungs kyi tshig 'di 'don 
[\[202b.5\]]cing yongs su gzung bas gal te bud med kyi lus las yongs su gyur te skyes pa'i lus thob par ma gyur na bdag nam yang mngon par rdzogs par 'tshang rgya bar mi bgyi'o/_/the tsom gyi bsam pa cung zad cig bskyed par gyur na gdon mi za bar gang smon pa'i 'bras bu de mngon par 'grub par mi 'gyur lags so/_/de skad 
[\[202b.6\]]ces smras nas 'khor 'dus pa'i mdun du thal mo sbyar te/_drang por 'dug nas sems can rnams la thugs rje chen po'i sems bskyed de 'dzum pa'i mdangs kyis thogs pa mi mnga' ba'i thugs rje chen po'i sems rgya cher yongs su rdzogs pa zhes bya ba'i gzungs gya nom pa 'di dag smras so/_/snying po ni/_o~M 
[\[202b.7\]]ma Ni pad+me hU~M/_gzungs ni/_na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_o~M sarba ban+d+ha na/_ts+tshe da na ka rA ya/_sarba pA pa sa mu dra uts+tsho sha Na ka rA ya/_sarba byA d+hi pra sha ma na ka rA ya/_sarba i t+yu pa dra ba bi nA sha na ka ra ya/_sarba b+ha ye Shu tra NA ya/_
[\[203a\]]
[\[203a.1\]]tas+ya na ma skr-itwA i daM Ar+ya a ba lo ki te shwa ra ta ba nI la kaN+Da nA ma hr-i da yaM/_A brta yiSh+yA mi sarba ar+tha sA d+ha na/_shu b+ha tse ta na/_sarba satwA nAM/_pA pa mArga bi sho d+ha ka_/tad+ya thA/_a ba lo ki lo ka ma ti/_lo ka ga ti/_e h+ye hi/_ma hA bo d+hi sa twa/_he bo d+hi satwa/_he ma hA bo d+hi satwa/_he pri ya bo d+hi satwa/_he kA ru Ni kA sma ra hr-i 
[\[203a.2\]]da yaM/_e h+ye hi/_Ar+ya a ba lo ki te shwa ra pa ra ma mai tri tsit+ta kA ru Ni ka_/ku ru ku ru/_karmaM sA d+ha ya sA d+ha ya/_bid+yAM de hi de hi me/_a raM ga maM ga ma/_bi haM ga ma hA sid+d+ha yo gI shwa ra/_du hu du hu/_bIr yan+te/_ma hA bI ra yan+te/_d+ha ra d+ha ra/_d+hA ra NI shwa ra/_dz+wa la dz+wa la/_bi ma la a ma la/_mAR+ti Ar+ya a ba lo ki te shwa rakr-iSh+Na 
[\[203a.3\]]a dzi na/_dza TA ma ku Ta/_a laM kr-i ta sha rI ra/_a laM ba/_pra laM ba/_bi laM ba/_ma hA sid+d+ha/_shud+d+ha d+ha ra/_ba la ba la/_ma hA ba la/_ma hA ma la ma hA ma la/_dz+wa la dz+wa la/_ma hA dz+wa la/_kr-iSh+Na pak+Sha kr-iSh+Na bar+Na/_kriSh+Na pA sha_/nir+g+hA ta na/_he pad+ma hasta/_dza ya ka ra ni shA tsa re shwa ra/_kr-iSh+Na sarba kr-i ta yadz+nyo pa bI ta/_
[\[203a.4\]]e h+ye hi bA rA ha mu kha tri pu ra da ha nI shwa ra nA rA ya Na pa la rU pa pe Sha d+ha ri/_he nI la kaN+Tha/_he ma hA ha lA ha ra/_bi Sha ni ra dzI ta lo ka s+ya/_rA ga bi Sha nA sha na/_dwe Sha bi Sha nA sha na/_mo ha bi Sha nA sha na/_ni ra mo k+Sha Na/_hu lu hu lu/_muny+tsa muny+tsa/_mu hu lu mu hu lu/_hA la hA la/_ma hA pad+ma nA b+hi/_sa ra sa ra/_si ri si ri/_su ru 
[\[203a.5\]]su ru/_bud+d+h+ya bud+d+h+ya/_bo d+ha ya bo d+ha ya/_bo d+ha yA mi/_ta ba nI la kaN+Tha/_e h+ye hi nI la kaN+Tha/_e h+ye hi bA ma s+thi ta/_sid+ha mu kha/_ha sa ha sa/_muny+tsa muny+tsa/_ma hA aT+TAT+Ta ha sa nir nA di ni/_e h+ye hi/_b+ho b+ho ma hA sid+d+ha yo gI shwa ra/_ban d+ha ban d+ha wa tsaM sA d+ha ya sA d+ha ya/_bi d+yAM sma ra sma ra twAM/_he b+ha ga bAn/_lo ka bi lo ka s+t+waM/_ta thA 
[\[203a.6\]]ga tA dA dA hi me dar+sha naM/_pra sA d+ha yA mi swA hA/_sid+d+hA ya swA hA/_ma hA sid+d+ha ya swA hA/_sid+d+ha yo gI shwa rA ya swA hA/_nI la kaN+ThA ya swA hA/_bA rA ha mu khA ya swA hA/_sid+ha mu khA ya swA hA/_ma hA na ra sid+ha mu khA ya swA hA/_sid+d+ha bid+yA d+ha rA ya swA hA/_pad+ma ha stA ya swA hA/_ma hA pad+ma ha stA ya swA hA/_badzra ha stA ya swA hA/_ma hA badzra 
[\[203a.7\]]ha stA ya swA hA/_kr-iSh+Na sa ra pa kr-i ta yadz+nyo pa bI tA ya swA hA/_ma hA kA la mu ku Te d+ha rA ya swA hA/_tsakra u yu d+ha d+ha rA ya swA hA/_shaM khe shab+da nir nA da na ka rA ya swA hA/_bo d+ha na ka rA ya swA hA/_bA ma skan+d+ha de shas+thi ta kr-iSh+Na a dzi nA ya swA hA/_bA ma ha ste byA g+h+ra tsar ma ni bA sa nA ya swA hA/_lo ke shwa rA ya swA hA/_ma hA lo ke 
[\[203b\]]
[\[203b.1\]]shwa rA ya swA hA/_sarba sid+d+he shwa rA swA hA/_rak+Sha rak+Sha mAM swA hA/_ku ru rak+Sha mUrtI nAM swA hA/_na mo b+ha ga wa te Ar+ya a ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_sid+d+h+ya n+tu me man+t+ra pa dA ni swA hA/_de nas byang chub sems dpa' spyan ras gzigs dbang phyug gis 
[\[203b.2\]]gzungs 'di bstan zin nas/_gzungs 'di 'don cing yongs su 'dzin pa dag gi ched du/_gnod pa dang bgegs yongs su bsal ba'i phyir/_shin tu dang ba'i tshigs su bcad pa 'di dag smras so/_/gang zhig ri dang 'brog dgon song ba las/_/stag dang spyang ki gcan gzan 
[\[203b.3\]]gtum po dang /_/rtsangs pa sbrul dang 'dre srin phrad gyur kyang /_/gzungs 'di 'don pa thos nas gnod mi nus/_/gang zhig chu bo rgya mtshor zhugs pa las/_/gdug pa'i klu dang chu srin ma rungs dang /_/gnod sbyin srin po nya dang ru sbal dag_/gzungs 'di thos 
[\[203b.4\]]nas so sor 'byer bar 'gyur/_/gang zhig g.yul sprad dgra yis bskor ba'am/_/chom rkun ma rungs nor ni 'phrog pa'i tshe/_/rtse gcig thugs rje chen po'i gzungs bzlas na/_/de dag brtse sems skyes nas ldog par 'gyur/_/gang zhig rgyal po'i gyod la thogs pa dang /_/
[\[203b.5\]]lcags sgrog khong sgril btson rar chud pa'i tshe/_/rtse gcig thugs rje chen po'i gzungs bzlas na/_/rgyal po brtse sems kyis ni gtong bar 'gyur/_/gang zhig byad stems dug ma'i khyim zhugs te/_/zas skom dug can gyis ni gsod pa'i tshe/_/rtse gcig thugs rje chen po'i gzungs 
[\[203b.6\]]bzlas na/_/dug ni zil dngar zas skom nyid du 'gyur/_/bud med sbrum ma bu ni btsa' ba'i tshe/_/bdud kyis bgegs byas sdug bsngal mi bzod tshe/_/rtse gcig thugs rje chen po'i gzungs bzlas na/_/'dre gdon byer nas bde bar btsa' bar 'gyur/_/klu gdon gtum pos gdug pa'i 
[\[203b.7\]]dbugs btang bas/_/tsha ba'i nad kyis nyen nas 'chir nye tshe/_/rtse gcig thugs rje chen po'i gzungs bzlas na/_/rims nad bsal nas tshe ni ring bar 'gyur/_/klu gdon rgyu bas gtses te skrangs pa dang /_/shu 'bras mi bzad rnag khrag 'dzag pa'i tshe/_/rtse gcig thugs rje chen 
[\[204a\]]
[\[204a.1\]]po'i gzungs bzlas na/_/mchil ma lan gsum byugs pas skrangs pa zhi/_/sems can rnyog pa mi dge spyod pas na/_/byad stems sngags dang dgras ni gtses pa'i tshe/_/rtse gcig thugs rje chen po'i gzungs bzlas na/_/byad stems gdon de gtong ba'i mi 
[\[204a.2\]]la 'dud/_/sdig 'phel snyigs ma dam chos 'jig pa'i tshe/_/'dod pa'i me mched sems ni rmongs log pas/_/khyo shug so sor gzhan la 'dod zhen nas/_/nyin mtshan log bsam rgyun ni mi 'chad tshe/_/gang zhig thugs rje chen po'i gzungs bzlas na/_/
[\[204a.3\]]'dod pa'i me zhi log pa'i sems bsal 'gyur/_/bdag gis gzungs 'di mthu stobs rgyas brjod na/_/bskal par brjod kyang mthar thug yid mi 'gyur/_/gal te thugs rje chen po'i gzungs 'di 'don cing yongs su 'dzin pa de dag chu klung ngam rgya mtshor zhugs te khrus byas 
[\[204a.4\]]pa las/_de na gnas pa'i sems can de dang de dag gi lus bkrus pa'i chus lus la reg par gyur na sdig pa'i las dang /_kha na ma tho ba'i lci ba thams cad yongs su byang nas/_zhing yongs su dag pa gzhan dag tu pad+ma la rdzus te skye bar 'gyur bas mngal dang /_drod gsher dang /_sgo nga las skyes pa'i 
[\[204a.5\]]lus len par mi 'gyur na/_kha ton du 'don pa dang 'chang ba la lta smos kyang ci dgos/_gzungs 'di 'don cing yongs su 'dzin pa de dag lam du zhugs nas 'gro ba'i tshe rlung chen po langs te gang zag de'i lus dang /_spu dang skra dang /_gos la bus pa'i rlung gang yin pa de'i phyogs su song ba'i sems can 
[\[204a.6\]]gzhan gyi lus la reg par gyur na/_de dag gi sgrib pa dang /_sdig pa'i las lci ba thams cad ma lus par yongs su 'byang bar 'gyur bas yang ngan 'gro gsum po dag gi rnam par smin pa myong bar mi 'gyur zhing rtag par sangs rgyas kyi spyan sngar skye bar 'gyur bas na 'don pa dang /_yongs su 'dzin pa de 
[\[204a.7\]]dag gis thos pa'i phan yon ni bsam gyis mi khyab par rig par bya'o/_/'phags pa spyan ras gzigs dbang phyug thugs rje chen po'i gzungs phan yon dang bcas pa zhes bya ba mdo las btus pa rdzogs so//_//dge slong shAkya ye shes kyis bsgyur ba'o//_//
[\[204b\]]
[\[204b.1\]{D724}]@##/_/rgya gar skad du/_Ur+d+ha dza TA ma hA kalpa ma hA bo d+hi satwa bi kur+b+ba Na pa Ta la bi sa rAd b+ha ga ba tA Ar+ya tA rA mU la kalpa nA ma/_bod skad du/_ral pa gyen brdzes kyi rtog pa chen po/_/byang chub sems dpa' chen po'i rnam par 'phrul pa le'u rab 'byam las 
[\[204b.2\]]bcom ldan 'das ma 'phags ma sgrol ma'i rtsa ba'i rtog pa zhes bya ba/_'phags pa spyan ras gzigs dbang phyug la phyag 'tshal lo/_/'di skad bdag gis thos pa dus gcig na/_bcom ldan 'das sgrol ma'i gru'i steng gi nam mkha'i mthil na rab tu bzhugs te/_ngo 
[\[204b.3\]]mtshar rmad du byung ba bsam gyis mi khyab pas rab tu phye ba'i byang chub sems dpa' 'dus pa'i dkyil 'khor dang ldan par bzhugs so/_/de nas bcom ldan 'das kyis gnas gtsang ma'i rigs kyi lha'i bu rnams la bka' stsal pa/_lha'i bu khyed rnams nyon cig_/byang 
[\[204b.4\]]chub sems dpa' sems dpa' chen po spyan ras gzigs dbang phyug gi rmad du byung ba bsam gyis mi khyab pa'i cho 'phrul gyi spyod pa ting nge 'dzin dang /_rdzu 'phrul gyi khyad par rnam par thar pa'i dkyil 'khor byang chub sems dpa'i rnam par 'phrul pa sems can thams cad nye 
[\[204b.5\]]bar 'tsho bar byed pa dang /_tshe dang /_nad med pa dang /_dbang phyug dang /_yid kyi shing rta yongs su rdzogs par byed pa'i rig sngags dang /_gsang sngags kyi gzhi/_sems can thams cad la phan pa'i ched du bshad kyis/_de legs par nyon la 
[\[204b.6\]]legs par yid la gyis shig_/ngas bshad do/_/de nas bcom ldan 'das la legs so zhes so/_/de nas gtsang ma'i ris kyi lha'i bu de rnams thal mo sbyar ba btud nas 'di skad ces gsol to/_/bcom ldan 'das byang chub sems dpa' sems dpa' 
[\[204b.7\]]chen po rnams kyis spyod pa ting nge 'dzin gyi khyad par so sor thob par byed pa/_rdo rje'i gdan gnon par byed pa/_bdud 'dul bar byed pa/_chos kyi 'khor lo rab tu skor bar byed pa/_nyan thos dang rang sangs rgyas thams cad nges par 'byung bar byed pa/_lha 
[\[206a\]]
[\[206a.1\]]dang mi rnams su skye bar byed pa/_sdug bsngal thams cad rab tu zhi bar byed pa/_dbul ba dang nad kyis btab pa thams cad kyi nad sel bar byed pa nyid dang /_'jig rten dang 'jig rten las 'das pa thams cad kyi rig sngags dang /_gsang 
[\[206a.2\]]sngags kyi spyod pa zil gyis mi non pa nyid dang /_bsam pa thams cad yongs su rdzogs par byed pa de gsung du gsol/_de bzhin gshegs pa rnams thams cad don med par gsung bar byed pa ma lags na/_bcom ldan 'das byams pa'i sems dang /_
[\[206a.3\]]bdag cag dang /_sems can thams cad la rjes su brtse ba nye bar bzung nas de gsung du gsol/_de nas bcom ldan 'das shAkya thub pas thams cad dang ldan pa'i 'khor gyi dkyil 'khor chen po la sangs rgyas kyi spyan gyis rnam par gzigs nas rnam par dag 
[\[206a.4\]]pa'i yul la 'od zer rnam par 'phro ba rnam par 'joms pa zhes bya ba'i ting nge 'dzin la snyoms par zhugs so/_/snyoms par zhugs ma thag tu bcom ldan 'das kyi mdzod spu nas me tog lta bu'i byang chub sems dpa' rnams kun du skul bar byed pa zhes bya ba'i 
[\[206a.5\]]'od zer bye ba khrag khrig brgya stong gis yongs su bskor ba nyid kyis bcom ldan 'das la lan gsum bskor ba byas nas stong gsum gyi stong chen po'i 'jig rten gyi khams mtha' yas pa 'das nas nub phyogs kyi char gang gA'i klung brgya stong phrag gi bye ma dang mnyam pa'i 
[\[206a.6\]]'jig rten gyi khams las 'das pa na/_bde ba can zhes bya ba'i 'jig rten gyi khams kyi rjes su zhugs te/_gang du de bzhin gshegs pa tshe dpag med bzhugs pa der byang chub sems dpa' sems dpa' chen po spyan ras gzigs dbang phyug kyang sngon gyi smon 
[\[206a.7\]]lam gyi dbang gis byang chub sems dpa' sems dpa' chen po'i spyod pa la so sor gnas pa rnams kyi thabs cig tu bzhugs pa de 'od zer gyi snang ba mthong bas cung zad rab tu bzhad pa'i zhal de nyid kyis byang chub sems dpa'i tshogs rnams la bka' stsal to/_/kye rgyal 
[\[206b\]]
[\[206b.1\]]ba'i sras rnams 'di ni bdag cag rnams kun du skul bar byed pa'i 'od zer 'dir 'ongs pa yin par khyed cag gis shes par gyis shig_/de nas yang sems dpa' chen po de rnams spyan 'dzums pa spyan gdangs nas/_'di'i 'od zer gyi snang ba gang yin pa der mngon 
[\[206b.2\]]par phyogs te gnas so/_/de nas kun du skul bar byed pa'i 'od zer des bde ba can gyi 'jig rten gyi khams chen po kun du snang bas kun du snang bar byas nas bcom ldan 'das de bzhin gshegs pa tshe dpag med la lan gsum bskor ba byas nas byang chub sems 
[\[206b.3\]]dpa' sems dpa' chen po spyan ras gzigs kyi ye shes kyi spyi bor nub par gyur to/_/de nas sems dpa' chen po de stan las langs nas/_bcom ldan 'das de bzhin gshegs pa 'od dpag med la lan gsum bskor ba byas nas mgo bos rab tu phyag 'tshal 
[\[206b.4\]]te pus mo g.yas pa'i lha nga sa la btsugs nas bcom ldan 'das la 'di skad ces gsol to/_/bcom ldan 'das dgongs su gsol bdag cag bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa gang na ba der 
[\[206b.5\]]song ste bcom ldan 'das mi mjed kyi khams de dang /_bcom ldan 'das shAkya thub pa la blta ba dang /_phyag 'tshal zhing bsnyen bkur ba dang /_rig sngags dang gsang sngags kyi spyod pa dang /_sgrub thabs kyi cho ga dang /_dkyil 'khor gyi cho ga'i rtog 
[\[206b.6\]]pa dang /_gsang ba'i ras ris kyi cho ga dang /_bzlas pa dang /_rig pa'i dbang bskur ba thams cad khyad par du bstan pas sems can thams cad kyi bsam pa yongs su rdzogs par 'tshal lo/_/de skad ces gsol pa dang /_bcom ldan 'das de bzhin gshegs 
[\[206b.7\]]pa 'od dpag tu med pas byang chub sems dpa' sems dpa' chen po de la 'di skad ces bka' stsal to/_/sems dpa' chen po gang da lta de'i dus la bab par shes na song shig_/nga'i tshig gis kyang bcom ldan 'das shAkya thub pa la gnod pa chung ngam/_nyam nga ba 
[\[207a\]]
[\[207a.1\]]chung ngam/_ldang ba yang ngam/_reg par gnas sam zhes rmed par bya'o/_/de nas yang bcom ldan 'das de bzhin gshegs pa 'od dpag tu med pas byang chub sems dpa' sems dpa' chen po spyan ras gzigs dbang phyug la bka' stsal to/_/
[\[207a.2\]]sems dpa' chen po gang gA'i klung brgya stong phrag gang gA'i bye ma la sogs pa'i de bzhin gshegs pa dgra bcom pa yang dag par rdzogs pa'i sangs rgyas rnams kyis kyang khyod kyi rigs dang /_gsang sngags kyi spyod pa dang /_dkyil 'khor gyi rtog pa dang /_gsang 
[\[207a.3\]]ba'i dbang bskur ba dang /_phyag rgya dang /_ras ris kyi cho ga dang /_sbyin sreg dang /_bzlas pa'i nges pa bsam pa thams cad yongs su rdzogs par byed pa/_sems can thams cad kun nas dga' bar byed pa/_rin po che snang ba'i le'u rab 'byam 
[\[207a.4\]]'das pa dang ma 'ongs pa dang /_da ltar byung ba'i ye shes rnams kyis rang gi rig sngags dang /_gsang sngags la 'jug par byed pa ston pa/_mthar thug par zin pa dang /_nang gi dus dang ldan pa dang /_dam tshig rab 'byam gyi le'u dang /_'jig 
[\[207a.5\]]rten dang /_'jig rten las 'das pa mtha' dag ma lus par bsdus pa/_sangs rgyas dang /_byang chub sems dpa' thams cad dang /_'phags pa nyan thos dang /_rang sangs rgyas dang /_byang chub sems dpa'i sa la bzhugs pa dang /_spyod pa 
[\[207a.6\]]mthar thug pa gsung ba dang ldan pa dag gsungs pa la'ang /_'di la rjes su yi rang ba kho na'o/_/sems dpa' chen po/_da lta de'i dus la bab par shes na khyod song shig_/shAkya thub pa'i drung du de la mngon du phyogs pas dam pa'i chos kyi rnam grangs 
[\[207a.7\]]'di nyon la khyod kyang smra bar 'gyur ro/_/'di la yang rtsa ba'i rig sngags su 'gyur ba ni/_na mo rat+na tra yA ya/_na mo a mi tA b+hA ya/_ta thA ga tA ya/_aR+ha te samyak+saM bud d+hA ya/_na ma Ar+ya a ba lo ki te shwa rA ya/_bo d+hi satwA ya/_ma hA sa twA 
[\[207b\]]
[\[207b.1\]]ya/_na mo b+ha ga ba t+yai Ar+ya tA rA yai/_bo d+hi satwA yai/_tad+ya thA/_tA re r-i dzu ka d+harma ni t+ya te/_tA re tut+tA re/_shAn+ta d+harma nir+yA te/_tA re a na b+hi lA pya/_d+harma nir+ya te/_tut+tA re/_tu re tu re hi ni/_tra sa ni tra sa ni/_o ha ni/_mo ha 
[\[207b.2\]]ni/_dzam+b+ha ni/_stam+b+ha ni/_pra b+he/_tsan+d+ra pra b+he hi li hi li/_tsi li tsi li/_b+he ga sA mi ni/_kuN+Di kuN+Di ma hA kuN+Da/_d+ha ra d+ha ra/_d+ha na pa ni tA re/_hu ru hu ru/_ku ru ku ru/_a haM yA ya/_tsin+ta yA mi tsin+ta d+ha mi ku ru swA d+hA ya swA hA/_'di ni sems 
[\[207b.3\]]dpa' chen po khyod kyi 'phags ma sgrol ma'i rtsa ba'i rig pa de yin te/_de bzhin gshegs pa rnams thams cad kyis gsungs shing /_gsung bar 'gyur ba ste/_khyod kyis kyang da lta smra bar 'gyur ro/_/mi mjed kyi 'jig rten gyi khams dri rgyas pas rnam par 
[\[207b.4\]]phye ba'i mthar shAkya thub pa byon te/_shAkya thub pas rjes su gnang ba'o/_/'di la mchog gi snying por 'gyur ba yang /_na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_tA re tut+tA re tu re swA hA/_'di la nye ba'i snying po yang /_
[\[207b.5\]]na mo rat+na tra yA ya/_na maHsarba bud+d+ha bod+hi satwA nAM/_oM ku ru kul+le swA hA/_de nas byang chub sems dpa' sems dpa' chen po 'phags pa spyan ras gzigs dbang phyug bcom ldan 'das kyis rjes su gnang nas/_byang chub sems dpa'i spyod pa'i rgyu mthun pa byang chub kyi snying po 
[\[207b.6\]]kun du thob par byed pa thams cad kyi bkod pa'i rgyan zhes bya ba'i ting nge 'dzin la snyoms par zhugs so/_/snyoms par zhugs ma thag tu phyogs bzhi rnams dang /_steng dang /_'og dang /_thad ka'i mthar thug pa'i thams cad du thams cad dang ldan pa'i phyogs 
[\[207b.7\]]kyi 'jig rten gyi khams su rdzogs pa'i sangs rgyas bcom ldan 'das rnams kyis kun du gang bar gyur to/_/rgyal ba'i sras po legs so legs so/_/gang khyod kyi ting nge 'dzin khyad par 'di lta bu la snyoms par zhugs pa ni nyan thos dang rang sangs rgyas thams 
[\[208a\]]
[\[208a.1\]]cad kyis mi nus te/_byang chub sems dpa'i spyod pa la rab tu zhugs pa sa bcu la rab tu bzhugs pa rnams kyis kyang snyoms par 'jug par mi nus so/_/de nas bcom ldan 'das de bzhin gshegs pa 'od dpag med sangs rgyas bcom ldan 
[\[208a.2\]]'das de rnams kyis thabs cig byams pa dang bcas pa bcom ldan 'das ma 'phags ma sgrol ma'i mchog gi snying po mchog gsang ba don thams cad sgrub par byed pa yi ge gcig pa zhes bya ba mchog tu gsang ba'i sems can thams cad kyi las thams cad byed ma/_
[\[208a.3\]]rig sngags gzhan rnams kyis kyang rig sngags dang gsang sngags kyi spyod pa'i khyad par gyis sgrub par byed pa dang mthun pa'i rig sngags gsung bar gyur to/_/de nas bcom ldan 'das de bzhin gshegs pa tshe dpag med yud tsam zhig ci yang mi gsung bar gyur to/_/
[\[208a.4\]]thams cad du thams cad dang ldan pa'i 'jig rten la sangs rgyas kyi spyan gyis kun du gzigs nas sangs rgyas bcom ldan 'das rnams kyi dgongs pa byams pa'i bdag nyid kyi sems kyis rig sngags gsungs par gyur to/_/na maHsarba bud+d+ha nAM/_oM gIH
[\[208a.5\]]'di ni bcom ldan 'das ma'i mchog gi snying po las thams cad byed pa'o/_/de nas byang chub sems dpa' sems dpa' chen po spyan ras gzigs dbang phyug ting nge 'dzin de las langs nas 'di lta ste/_skyes bu stobs dang ldan pa zhes bya ba de lag pa bskum pa las rkyong 
[\[208a.6\]]ba'am/_brkyang pa las skum pa dang se go la gtogs pa tsam gyis kyang mig 'byed 'dzums pa skad cig tsam gyis ting nge 'dzin rdzu 'phrul gyi stobs mgyogs pa'i blo zhes bya ba'i ting nge 'dzin gyi khyad par rnam par 'phrul pa nyid ces bya ba la snyoms par zhugs te mi mjed kyi 'jig rten 
[\[208a.7\]]gyi khams su 'ongs nas kyang slar 'khod de steng gi nam mkha'i mthil du nor bu rin po che chen po la so sor 'khod pa'i 'khor gyi dkyil 'khor chen po'i nang du 'khod nas thams cad dang ldan pa'i 'khor gyi dkyil 'khor du 'od zer chen po'i kun du snang bas kun du snang bar byas nas 
[\[208b\]]
[\[208b.1\]]rin po che'i snang ba'i bdag po'i rgyan gsal bar byed pa zhes bya ba'i ting nge 'dzin la snyoms par zhugs par gyur to/_/byang chub sems dpa' sems dpa' chen po spyan ras gzigs dbang phyug ting nge 'dzin la snyoms par zhugs ma thag tu khang pa brtsegs pa rin po che 
[\[208b.2\]]du mas rnam par phye ba dang /_rin po che'i gdugs du mas dpag tshad brgya stong phrag tu khyab pa dang /_lha'i gos dang /_dar gyi rgyan gyis mdzes par spras pa dang /_lha'i me tog dang /_ba dan dang /_rgyal mtshan dang /_phreng ba dang /_rin po che 
[\[208b.3\]]g.yer kha'i dra ba bcings pa/_sgra snyan pa 'khrol ba 'jug pa dang /_byang chub sems dpa' so sor gnas par byed pa/_lha'i dri dang /_phreng ba dang /_byug pa dang /_phye ma'i char 'bebs par byed pa/_mngon par sprul te bcom ldan 'das shAkya 
[\[208b.4\]]thub pa la mchod pa'i las ngo mtshar rmad du byung ba'i cho 'phrul byang chub sems dpa'i rnam 'phrul mthong ngo /_/de nas gnas gtsang ma'i ris kyi lha'i bu de rnams dga' ba dang bcas pa spu zing zhes byed do/_/lha'i gnas thams cad rab tu g.yos pa dang ldan pa 
[\[208b.5\]]mthong nas skrag cing /_snying 'dar te 'on te 'byor pa yongs su nyams sam ci zhes phan tshun [{]rings [,]ring [}]thabs su skad mthon pos smra bar rtsom zhing /_'di skad ces kyang smras so/_/bcom ldan 'das yongs su skyobs shig_/shAkya thub pa yongs su 
[\[208b.6\]]skyobs shig_/de nas bcom ldan 'das kyis thams cad dang ldan pa'i lha'i 'khor la bka' stsal to/_/ma 'jigs shig_/ma 'jigs shig_/'di ni byang chub sems dpa' sems dpa' chen po spyan ras gzigs dbang phyug de bzhin gshegs 
[\[208b.7\]]pa tshe dpag med kyi sangs rgyas kyi zhing kun nas me tog can lta bu nas nga nyid lta ba dang phyag 'tshal zhing bsnyen bkur bar 'dod de/_don chen po spyod pa dang /_rig sngags kyi tshig dang /_chos kyi tshig rmad du byung ba yang nges par bstan pa'i phyir 'ongs so/_/
[\[209a\]]
[\[209a.1\]]de nas bcom ldan 'das shAkya thub pa la lan gsum bskor ba byas nas/_bcom ldan 'das la mig mi 'dzums par bltas te zhabs gnyis la btud nas yi ge'i tshig rab tu smras pa 'di rnams kyis bcom ldan 'das la mngon par 
[\[209a.2\]]bstod do/_/phyag 'tshal skyes bu mkhyen khyod la/_/phyag 'tshal skyes bu mchog khyod la/_/spyod pa'i don kun sgrub pa po/_/phyag 'tshal skyes bu gtso khyod la/_/don med thams cad bzlog pa po/_/phyag 'tshal skyes bu seng ge khyod/_/ngan song thams 
[\[209a.3\]]cad 'joms pa po/_/dpa' bo chen po khyod phyag 'tshal/_/bsod nams dri ni mtha' yas pa/_/phyag 'tshal skyes bu pad dkar khyod/_/srid gsum 'dam ni rnam sbyong ba/_/phyag 'tshal skyes bu pad+ma khyod/_/sdug bsngal thams cad rnam grol 
[\[209a.4\]]byed/_/thams cad grol khyod phyag 'tshal lo/_/gdung ba thams cad legs 'dul byed/_/zhi ba khyod la phyag 'tshal lo/_/sngags kyi spyod don sgrub pa po/_/thams cad khyod la phyag 'tshal lo/_/bkra shis kun gyis bkra shis pa/_/bkra 
[\[209a.5\]]shis khyod la phyag 'tshal lo/_/chos rnams thams cad kun tu rtogs/_/sangs rgyas dam tshig khyod phyag 'tshal/_/chos rnams kun gyi de bzhin nyid/_/spros pa med pa'i rnam pa ni/_/yang dag rjes 'jug ston pa po/_/de bzhin gshegs pa 
[\[209a.6\]]khyod phyag 'tshal/_/shes dang shes bya'i dngos po kun/_/legs par byas shing yang dag thos/_/theg gsum lam dang myang 'das la/_/rab tu gnas 'jug rab gnas pa/_/kun mkhyen khyod la phyag 'tshal lo/_/zhes yi ge'i tshig rab tu 
[\[209a.7\]]smras pa 'di rnams kyis bstod pa'i tshig gis bcom ldan 'das kyi spyan sngar mngon par bstod nas 'di skad ces kyang gsol to/_/bcom ldan 'das 'di nas gang gA'i klung brgya stong phrag gi bye ma dang mnyam pa'i 'jig rten gyi khams 'das nas nub phyogs kyi char 
[\[209b\]]
[\[209b.1\]]kun nas me tog ldan zhes bya ba'i sangs rgyas kyi zhing du gyur ba der/_bde ba can zhes bya ba'i 'jig rten gyi khams gang na bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar 
[\[209b.2\]]gshegs pa/_'jig rten mkhyen pa/_bla na med pa/_skyes bu 'dul ba'i kha lo sgyur ba/_lha dang mi rnams kyi ston pa/_tshe dpag tu med pa bzhugs te/_de chos ston par mdzad pa ni/_thog mar dge ba/_bar du dge ba/_tha mar dge ba/_
[\[209b.3\]]don bzang po tshig 'bru bzang po ma 'dres pa/_yongs su dag pa/_yongs su byang ba'i tshangs par spyod pa/_yang dag par ston par mdzad cing de 'di ltar bzhugs te 'tsho zhing gzhes la chos kyang ston par mdzad do/_/rig sngags dang gsang sngags kyi don gyi 
[\[209b.4\]]spyod pa rnams dang /_byang chub sems dpa'i sde snod dang /_lam gsum gyi spyod pa'i rjes su 'jug pa'i lam dang /_skyob pa dang /_gnas dang /_skyabs dang /_dpung gnyen dang /_bde ba dang /_shin tu mthar thug pa dang /_shin tu yongs su 
[\[209b.5\]]mthar gtugs pas sems can thams cad la ston te/_bcom ldan 'das de nyid kyi mdzad pas rjes su gnang nas bcom ldan 'das kyi zhabs drung dang /_nye ba 'dir 'ongs te bcom ldan 'das de bzhin gshegs pa 'od dpag med de bcom ldan 'das la 
[\[209b.6\]]gnod pa chung ngam/_nyam nga ba chung ngam/_ldang ba yang ngam/_bsnyun mi mnga' 'am/_bde ba la reg par gnas sam zhes yongs su 'dri bar byed de/_'di skad ces kyang gsung ngo /_/gang rnam pa 'di lta bu'i snyigs ma'i dus gang du bcom ldan 
[\[209b.7\]]'das shAkya thub pa'i sku de yang chos ston par mdzad cing rjes su rtogs par bya ba'i skye bo la lam gsum gyi byang grol dang /_lha dang /_mi rnams kyi skye ba rnyed par mdzad pa de ni ngo mtshar ro/_/bcom ldan 'das shAkya thub pa de'i brtson 'grus kyis gang du skal ba 
[\[210a\]]
[\[210a.1\]]med pa'i sems can gyi tshogs srid pa gsum yang dag par 'joms pa'i lam du mthar thug par 'jug par byed gtan du grub pa dang /_bde ba'i rjes su mthun pa'i mya ngan las 'das pa la sems can rnams rab tu 'god par mdzad pa ni 
[\[210a.2\]]ngo mtshar ro/_/bcom ldan 'das 'on kyang sangs rgyas bcom ldan 'das kyi thugs ni sangs rgyas bcom ldan 'das kho nas mkhyen gyis/_bdag gis sangs rgyas bcom ldan 'das rnams kyi ngo mtshar rmad du byung ba bsam gyis mi khyab 
[\[210a.3\]]pa'i rnam par 'phrul pa rnams/_sangs rgyas kyi rnam 'phrul du shes par 'dod pa'am/_thugs kyi spyad pa spyod pa la rab tu 'jug pa'i sgrub pa dang /_sems pa shes par 'dod pa'am/_mtha' dag nges par ston pa ni bskal pa bye ba khrag khrig brgya stong 
[\[210a.4\]]phrag rnams kyis kyang brjod par yang ga la nus/_gang yang de bzhin gshegs pa rnams kyis de bzhin gshegs pa rnams sgrub pa bsdus pa dang /_so so ba ma lus pa'i ngo bo 'dus ma byas pa'i chos nyid du blta bar bya ste/_mthong bas spang bar bya ba spong 
[\[210a.5\]]ba dang /_ring por mi thogs par spyod pa smra bar 'dod pa 'am/_yon tan ston par 'dod pa ni de bzhin gshegs pa bcom ldan 'das kho nas mkhyen gyis/_bdag gis ni ma yin no/_/de nas byang chub sems dpa' sems dpa' chen po spyan ras 
[\[210a.6\]]gzigs dbang phyug gis rdzu 'phrul gyi rnam par 'phrul pa sprul te/_rin po che chen po'i pad+ma la bcom ldan 'das shAkya thub pa la blta bzhin du bzhugs so/_/de nas bcom ldan 'das de bzhin gshegs pa shAkya thub pas byang chub sems dpa' sems 
[\[210a.7\]]dpa' chen po spyan ras gzigs dbang phyug la rnam pa sna tshogs pa'i gtam gyi rjes su 'brangs pa'i de bzhin gshegs pa'i gtam gyis mthar gyi dri ba sngon du 'gro bas phan tshun chos bstan pa'i mthar rigs kyi byang chub sems dpa'i spyod pa sgrub pa'i don du 
[\[210b\]]
[\[210b.1\]]nye bar tshogs pa rnams la tshangs pa'i dbyangs dang /_ka la ping ka dang /_ku ta ra dang /_bi ta ras bsgrubs pa'i rnga bo che'i dbyangs su grags pa'i sgra dbyangs kyis byang chub sems dpa' sems dpa' chen po 'phags pa spyan ras gzigs dbang phyug 
[\[210b.2\]]la bka' stsal pa/_sems dpa' chen po khyod legs par 'ongs sam/_sems dpa' chen po'i spyod pa dang /_sangs rgyas thams cad kyi byin rlabs sgrub pa dang /_byang chub sems dpa' thams cad don yang dag par thob par byed pa dang /_rig sngags dang /_
[\[210b.3\]]gsang sngags kyi tshig thams cad dang /_gsang ba'i dbang bskur ba dang bcas pa dang /_phyag rgya dang /_dkyil 'khor dang /_rtog pa'i dbang bskur ba dang /_tshe dang /_nad med pa dang /_dbang phyug dang /_bsam pa thams cad yongs su rdzogs par 
[\[210b.4\]]byed pa dang /_sgrub thabs thams cad kyi cho ga'i rgyud dang /_shes pa dang shes bya dus kyi mthar nub pa dang /_rgyal srid dang /_zhing 'das pa dang /_ma 'ongs pa dang /_da ltar byung ba mdor bsdus pa las/_sems can thams cad kyi bsam pa thams cad 
[\[210b.5\]]yongs su rdzogs par byed pa dang /_rang gi yon tan 'byung ba/_gsang sngags kyi spyod pa'i mthar 'jug par byed pa/_sems can gzhan dga' bar byed pa/_mi snang ba dang nam mkhar 'gro bar byed pa/_rkang pa rab tu brgyus pa/_yid gzhungs par byed 
[\[210b.6\]]pa/_'chugs par byed pa/_sa 'og tu rab tu 'jug par byed pa/_mngon par spyod par byed pa/_don thams cad thob pa/_'bras bu dang bcas pa/_gnod sbyin dang /_gnod sbyin mo dang /_ci bgyi dang /_sha za dang /_'byung po thams cad 
[\[210b.7\]]'gugs par byed pa/_byis pa dang /_rgan po dang /_lang tsho ji ltar gnas bzhin du gnas par byed pa ste/_mdor bsdus na las thams cad byed pa/_yid kyi shing rta thams cad rdzogs par byed pa/_rgyas pa can dang /_zhi ba can gyi las rab tu byed pa/_
[\[211a\]]
[\[211a.1\]]ji lta ji ltar rab tu sbyar bar bya bzhin pa/_de lta de ltar bsgrub par bya bzhin pa/_byang chub sems dpa'i sde snod dang ldan pa phal po che rtog pa chen po rin po che'i le'u rab 'byam ngas rjes su gnang /_sangs rgyas thams cad kyis 
[\[211a.2\]]gsungs pa/_dag pa'i sems can rig sngags dang gsang sngags kyi spyod pa'i don/_chos kyi mdzod/_skye bo mang po la phan pa'i ched dang /_skye bo mang po la bde ba'i ched du/_lha dang mi rnams dang /_sems can thams cad la ston cig_/de 
[\[211a.3\]]nas yang byang chub sems dpa' sems dpa' chen po spyan ras gzigs dbang phyug sangs rgyas kyi byin gyi rlabs kyis kun tu skul bar byed pa rgyan bkod pa'i 'od zer snang ba zhes bya ba'i ting nge 'dzin la snyoms par zhugs so/_/snyoms par zhugs ma thag tu 
[\[211a.4\]]dag pa'i sems can du ma gang gA'i klung gi bye ma snyed kyi 'jig rten gyi khams dang /_sangs rgyas kyi zhing rnams 'od zer gyi snang bas ji srid 'og min gyi srid pa nas ji srid mnar med pa'i dmyal ba chen po'i bar gyi sems can gang la la sdug bsngal gyis shin tu 
[\[211a.5\]]gdungs pa'i sdug bsngal thams cad rab tu zhi bar byed pa'i 'gro ba rnams zhi ba dang /_nyan thos dang rang sangs rgyas dang /_byang chub sems dpa' dang /_sangs rgyas thams cad bcom ldan 'das kyis yang dag par bskul nas slar yang 'od zer de byang chub sems 
[\[211a.6\]]dpa' sems dpa' chen po spyan ras gzigs dbang phyug gi spyi bor nub par gyur to/_/'di la gzhan shar phyogs la sogs pa rnam par gnas pa'i sangs rgyas kyi zhing gang yin pa der sangs rgyas bcom ldan 'das rnams bskul ba'i 'od zer des rlung gi dkyil 
[\[211a.7\]]'khor yang dag par bskul bas bsgrubs pa 'di lta ste/_de bzhin gshegs pa zla ba nyid kyi snang ba dri kun du gsal ba'i dpal zhes bya ba dang /_de bzhin gshegs pa sman gyi bla baiDUr+ya 'od kyi rgyal po zhes bya ba dang /_de bzhin gshegs pa kun du snang ba'i 
[\[211b\]]
[\[211b.1\]]dpal zhes bya ba dang /_de bzhin gshegs pa yang dag par 'phags pa'i rgyal po zhes bya ba dang /_de bzhin gshegs pa sA la'i dbang po'i rgyal po zhes bya ba dang /_de bzhin gshegs pa 'jig rten dbang phyug rgyal po zhes bya ba dang /_de bzhin gshegs 
[\[211b.2\]]pa tshe dang ye shes dpag tu med pa rnam par nges pa'i rgyal po zhes bya ba dang /_de bzhin gshegs pa kun du snang ba mtha' yas pa'i rgyal po zhes bya ba dang /_de bzhin gshegs pa bai DUr+ya'i snang ba'i 'od zer gyi rgyal po zhes bya ba dang /_de lta bu la sogs pa'i 
[\[211b.3\]]sangs rgyas bcom ldan 'das byang chub sems dpas yongs su bskor ba mtha' yas shing mu med pa'i 'jig rten gyi khams rnams su de bzhin gshegs pa dgra bcom pa yang dag par rdzogs pa'i sangs rgyas mi mjed kyi 'jig rten gyi khams su sgrol ma'i gru'i tshal na 
[\[211b.4\]]gnas pa'i de bzhin gshegs pa dgra bcom pa yang dag par rdzogs pa'i sangs rgyas shAkya thub pa dang /_byang chub sems dpa' sems dpa' chen po spyan ras gzigs dbang phyug rig sngags dang gsang sngags kyi spyod pa nges par ston pa'i tshig gi don gyi le'u rab 'byam 
[\[211b.5\]]gsungs pa de la sangs rgyas bcom ldan 'das de rnams 'dzum pa yang dag par ston par mdzad do/_/de bzhin du lho dang /_nub dang /_byang gi phyogs rnams su/_phyogs bral rnams su zhes pas/_steng dang /_'og dang /_thad ka thams 
[\[211b.6\]]cad du thams cad dang ldan pa'i sangs rgyas kyi zhing rnams su snang bar byas nas sangs rgyas kyi zhing rnams su thams cad du yang bdud kyi gnas thams cad spa bkong bar byas te/_byang chub sems dpa'i tshogs kyis yongs su bskor ba dang bcas pa nyan thos kyi 
[\[211b.7\]]dge 'dun dang bcas pas mdun du bdar nas de bzhin gshegs pa'i spyod yul la gnas pa sangs rgyas kyi rnam par 'phrul pa byang chub sems dpa'i bdag nyid chen po nyid lta bar 'dod pa/_mchog gi rig pa'i rjes su spyod pa sgrub pa'i ting nge 'dzin gyi khyad 
[\[212a\]]
[\[212a.1\]]par gyi le'u rab 'byam de bzhin gshegs pa'i bstan pa thogs pa med pa yang gsal bar byed 'dod pas so sor 'khod par gyur to/_/'di lta ste/_lag bzang dang /_rin chen bzang po dang /_brtul zhugs bzang po dang /_spyan 
[\[212a.2\]]bzang po dang /_dga' ba bzang po dang /_chos gos bzang po dang /_dngos grub 'char bzang dang /_thams cad 'phags dang /_chos 'phags dang /_rin chen 'phags dang /_rin chen dpal dang /_lhun po'i dpal dang /_bsam gyis mi khyab pa'i 
[\[212a.3\]]dpal dang /_'od byed dpal dang /_rab snang dpal dang /_snang ba'i dpal dang /_don thams cad kyi dpal dang /_lag na thams cad rin chen dang /_gtsug na nor bu dang /_lag na rin chen dang /_lag na lhun po'i rgyal mtshan dang /_rnam 
[\[212a.4\]]par snang mdzad snying po dang /_rin chen snying po dang /_ye shes snying po dang /_don bsam gyis mi khyab pa'i snying po dang /_chos 'phags snying po dang /_mchod sbyin tog dang /_tog bzang po dang /_mtha' yas tog dang /_'od zer tog dang /_dri med 
[\[212a.5\]]tog dang /_ma lus tog dang /_nam mkha'i tog dang /_rin chen tog dang /_'brug sgra dbyangs dang /_rnga bo che'i nga ro'i rgyal po dang /_mtha' yas gsal ba'i ye shes rgyal po dang /_mun pa mun nag thams cad rnam par sel ba'i rgyal po dang /_
[\[212a.6\]]rnam par g.yeng ba thams cad 'joms pa'i rgyal po dang /_spyod pa thams cad phul du byung ba'i ye shes kyi rgyal po dang /_'jig rten dbang po'i rgyal po dang /_phul du byung ba'i dbang po'i rgyal po dang /_rnam par sel ba'i rgyal po dang /_mi g.yo ba'i rgyal po 
[\[212a.7\]]dang /_nyi ma'i rgyal po dang /_thams cad gsal ba yang dag par 'phags pa'i rgyal po dang /_rang bzhin yang dag par 'phags pa'i rgyal po dang /_dngos po med par yang dag par 'phags pa'i rgyal po dang /_phyogs lhag pa'i rgyal po dang /_rang 
[\[212b\]]
[\[212b.1\]]gi dngos po med par snang ba dang /_bsod nams snang ba dang /_kun du lta ba'i snang ba dang /_'od dpag med dang /_dpag yod snang ba dang /_spyan bzang snang ba dang /_legs 'byung snang ba dang /_mtha' yas snang ba dang /_mi tshugs snang ba 
[\[212b.2\]]dang /_ma sgyur ba dang /_'og min dang /_dri med dang /_me dang /_snang ba dang /_blo gros dang /_rtogs pa dang /_bde ba dang /_bde ba'i mu khyud dang /_mu khyud kyi tog dang /_'dod pa'i lha dang /_lha'i lha dang /_lte ba rgyas pa dang /_'jig 
[\[212b.3\]]rten zhi ba dang /_nye ba'i 'chi ltas dang /_rnga bo che dang /_grub pa dang /_dkar por grags pa dang /_lha rab tu bzod dka' la gdul dka' ba dang /_gsal dka' ba dang /_ring du song ba dang /_ring por len dang /_ring por gnas dang /_mtho zhing 
[\[212b.4\]]mtho ba'i mun pa dang /_mkha' snang dang /_kun nas snang dang /_snang min dang /_khyu mchog dang /_kun nas snang ldan dang /_nges par mnyam pa dang /_lha chen po dang /_shin tu nges pa'i dkyil 'khor dang /_dri ma mthar thug pa dang /_mnyam 
[\[212b.5\]]pa'i mtshan ma bzang po dang /_dkar po dang /_i mi ki mi dang /_tha chung dang /_dka' bas 'tsho ba dang /_bde bar 'tsho ba dang /_legs par skyes pa dang /_du ba'i tog dang /_mchod sbyin tog dang /_dkar po'i tog dang /_tog bzang po dang /_
[\[212b.6\]]dbyig gi tog dang /_nor dgag tu med pa dang /_pha chen po dang /_do shal phyed pa dang /_'jig rten grags pa dang /_kun du grags pa dang /_chen por grags pa dang /_mchog tu grags pa dang /_skyes pa dang /_snang ba dang /_ci bgyi dang /_
[\[212b.7\]]mnyam par byed pa dang /_'jig rten byed pa dang /_snang ba byed pa dang /_nyin mor byed pa dang /_'byung bar byed pa dang /_don thams cad byed pa dang /_grub par byed pa dang /_'od byed pa dang /_kun du gsal bar byed pa dang /_rnga bo che'i dbyangs 
[\[213a\]]
[\[213a.1\]]dang /_sgra dbyangs dang /_dbyangs bzang dang /_mtha' yas dbyangs dang /_tog gi dbyangs dang /_'byung ba'i thub pa dang /_gser thub dang /_log par dad sel dang /_'od srung dang /_gtsug tor can dang /_thams cad skyob dang /_
[\[213a.2\]]rnam par gzigs dang /_shAkya thub pa zhes bya ba 'di rnams kyis dang /_sangs rgyas bcom ldan 'das gzhan mang po rnams kyis kyang 'khor gyi dkyil 'khor chen po kun du snang bar byas nas pad+ma'i gdan la so sor bzhugs par gyur to/_/de ltar byang chub sems dpa'i 
[\[213a.3\]]tshogs de rnams kyang bzhugs pa 'di lta ste/_phyag na rin chen dang /_phyag na rdo rje dang /_phyag na bzang po dang /_nam mkha'i phyag dang /_mtha' yas phyag dang /_sa'i phyag dang /_snang ba'i phyag dang /_shin tu dri med dang /_bzang po brtsegs 
[\[213a.4\]]pa dang /_mang po brtsegs pa dang /_nor bu brtsegs pa dang /_rin chen brtsegs pa dang /_e na brtsegs pa dang /_rin chen glang po dang /_kun nas glang po dang /_spos kyi glang po dang /_bzang 'gro dang /_dri ma dang bral bar 'gro ba dang /_'jig 
[\[213a.5\]]rten 'gro ba dang /_mdzes par 'gro ba dang /_mtha' yas 'gro ba dang /_mtha' yas grags pa dang /_legs grags dang /_dri ma dang bral bar grags pa dang /_'gro bar grags pa dang /_dri med grags pa dang /_grags pa'i mgon po dang /_mgon 
[\[213a.6\]]med kyi mgon por gyur pa dang /_'jig rten mgon po dang /_kun nas mgon po dang /_rgyun bshes kyi bu dang /_mtha' yas bshes kyi bu dang /_kun du bshes kyi bu dang /_byams ma'i bu dang /_mig bzang gi bu dang /_phyag 'tshal bshes kyi 
[\[213a.7\]]bu dang /_twa Sha tra'i bu dang /_'bras bshes kyi bu dang /_rin chen bshes kyi bu dang /_skyabs gsum bshes kyi bu dang /_theg gsum bshes kyi bu dang /_mthu bsgyings dang /_shin tu yid du 'ong ba dang /_yid 'ong ldan dang /_chos kyi dbang phyug 
[\[213b\]]
[\[213b.1\]]dang /_dngos po med pa'i dbang phyug dang /_kun nas dbang phyug dang /_'jig rten dbang phyug dang /_spyan ras gzigs dbang phyug dang /_legs gzigs dbang phyug dang /_rnam gzigs dbang phyug dang /_'jig rten 'dren pa dang /_
[\[213b.2\]]mchod pa bzang po dang /_'brug sgra'i dbang phyug dang /_rnga bo che'i dbang phyug dang /_bkod pa'i dbang phyug dang /_bi Sha te swa ra dang /_char bzang po dang /_mchod pa bzang po dang /_grags ldan dang /_nyi ma'i 'od dang /_rab tu skyes pa la gnas pa 
[\[213b.3\]]dang /_zla ba'i dbang phyug dang /_so ba'i zla ba dang /_zla ba nyid dang /_mtha' yas dpal dang /_kun du dpal dang /_'jig rten dpal dang /_nam mkha'i dpal dang /_nam mkha'i kun sdud dang /_nam mkha'i mdzod dang /_sa'i dbang phyug 
[\[213b.4\]]dang /_dbang phyug chen po dang /_sa'i snying po dang /_sgrib pa med pa dang /_sgrib pa thams cad rnam par sel ba dang /_kun du bzang po dang /_bzang skyong dang /_nor bzang dang /_legs par kun sdud dang /_lo thog kun 'gyed pa'i nam mkha' 
[\[213b.5\]]dang /_nam mkha'i snying po dang /_don kun rtogs pa dang /_thams cad 'byung ba dang /_ldog bya min pa dang /_mi ldog pa dang /_ngan song bzod dang /_rnam par sgyur med dang /_bkra shis rnam 'grel dang /_gnad thams cad srung ba zhes 
[\[213b.6\]]bya ba 'di rnams kyis dang /_gzhan yang byang chub sems dpa' sems dpa' chen po rnams dang thabs cig bcom ldan 'das de bzhin gshegs pa shAkya thub pa'i spyod yul du sgrol ma'i gru la bzhugs par gyur to/_/gzhan yang byang chub sems dpa' 
[\[213b.7\]]sems dpa' chen po bud med kyi gzugs 'dzin pa rnams kyis 'jig rten gyi spyod pa'i don mtha' yas pa sgrub pa sems can mtha' yas pa dag gi bsam pa rnam par 'jug par byed pa'i lam la rab tu gnas su 'jug pa'i bya ba bsam gyis mi khyab pa'i rig 
[\[214a\]]
[\[214a.1\]]sngags kyi gzhi rjes su 'dzin par byed pa sman gyi cha byad kyi gzugs 'dzin pa rnams dang /_'dab chags kyi tshogs rnam pa sna tshogs pa dang /_gnod sbyin dang /_srin po dang /_nor bu dang /_sngags dang rin po che'i rgyal po dang /_sems 
[\[214a.2\]]can dang /_sems can ma yin pa grangs med pa thams cad kun du 'jug cing sems can gyi spyod pa'i rjes su 'jug pa rnams dang /_bsam pa ji lta bas sems can 'dul ba de lta bu'i rjes su 'jug pa rnams dang /_de dag so so'i khyad par du 'phags pa'i rjes su 
[\[214a.3\]]'jug pa rnams dang /_rig pa'i rgyal po'i nye bar bstan pa ji lta ba bzhin du chos nges par 'byung ba de bzhin gshegs pa dang /_pad+ma dang /_rdo rje dang /_'jig rten dang 'jig rten las 'das pa thams cad la kun du 'jug pa'i dam tshig gi rim pa las 'da' bar 
[\[214a.4\]]mi bya bar tshig gi lam la rab tu gnas par byed cing /_dkon mchog gsum gyi gdung mi 'chad par byed pa rnams te/_'di lta ste/_gtsug tor mngon par 'phags pa dang /_gdugs dkar mngon par 'phags pa dang /_lo ma mtha' yas dang /_lo ma 
[\[214a.5\]]brgya pa dang /_gtsug tor rgyal ba dang /_mngon par 'phags pa'i gtsug tor dang /_pad+ma'i 'od zer dang /_gser gyi 'od zer dang /_'od zer dkar po dang /_gtsug tor bkod pa dang /_gser gyi phung po dang /_dkar po'i phung po dang /_gzi 
[\[214a.6\]]brjid phung po dang /_nor bu'i phung po dang /_kun nas phung po dang /_rnam par grags pa'i phung po dang /_'byung ba'i phung po dang /_bden pa'i phung po dang /_dngos po med pa'i phung po dang /_ma nor ba de bzhin nyid kyi phung po ste/_'di rnams dang /_
[\[214a.7\]]gzhan yang gtsug tor gyi rgyal po chos kyi dbyings mtha' yas pa la rab tu zhugs pa sems can rnams kyi bsam pa ji lta ba bzhin du mngon par 'dod pa yongs su skong bar byed pa/_skye bo thams cad kyi yid kyi bsam pa rtogs pa bskal pa bye ba khrag khrig brgya stong 
[\[214b\]]
[\[214b.1\]]phrag gis kyang mi nus pa'i gtsug tor rgyal po nam mkha'i mthar thug pa brjod pa bsam gyis mi khyab pa'i stobs dang /_pha rol gnon pa'i bdag nyid chen po lta bur ston par 'dod pas mtha' dag rgyas par bshad pa las mdor bsdus nas bstan par bya ste/_rig 
[\[214b.2\]]pa'i rgyal po rnams kyis 'dus pa bshad par bya ba 'di lta ste/_mdzod spu dang /_smin ma dang /_spyan dang /_rdzi ma dang /_snyan dang /_mgrin pa dang /_mi 'jigs pa dang /_snying rje dang /_byams pa dang /_brtse ba'i tshim pa dang /_shes rab dang /_
[\[214b.3\]]'od zer dang /_sems dpa' dang /_'od zer dri ma med dang /_chos gos te 'di rnams dang /_gzhan yang rig pa'i rgyal po mtha' yas mu med pa de bzhin gshegs pa'i gtsug tor nas spros pa rnams 'di lta ste/_de bzhin gshegs pa'i lhung bzed dang /_
[\[214b.4\]]chos kyi 'khor lo dang /_de bzhin gshegs pa'i gzims cha dang /_de bzhin gshegs pa'i theg pa dang /_de bzhin gshegs pa kun du gsal ba dang /_de bzhin gshegs pa'i gsung dang /_de bzhin gshegs pa'i maSh+Tha dang /_de bzhin 
[\[214b.5\]]gshegs pa'i gshegs pa dang /_de bzhin gshegs pa'i dri ma dang /_de bzhin gshegs pa'i rgyal mtshan dang /_de bzhin gshegs pa'i tog dang /_de bzhin gshegs pa'i mtshan ma ste 'di rnams dang /_gzhan yang de bzhin gshegs 
[\[214b.6\]]pa'i sngags gsungs pa rnams te/_rig pa'i rgyal po dang /_rgyal mo dang /_ci bgyi dang /_bran pho dang /_bran mo dang /_pho nya dang /_pho nya mo dang /_gnod sbyin dang /_gnod sbyin mo dang /_sems can dang sems can min pa so sor khyad 
[\[214b.7\]]par du 'phags pa'i rgyan bkod pa'i chos kyi sprin nges par spros pa/_ting nge 'dzin gyi khyad par gyi rgyu mthun pa bye ba brgya stong phrag tshad med pas yongs su bskor ba/_rig pa'i tshogs thams cad gong nas gong du rab tu 'jug bzhin pa'i rig pa'i rgyal po de rnams 
[\[215a\]]
[\[215a.1\]]kyang de bzhin gshegs pa'i spyod yul der rigs bzang por lhag par gnas pa dang ldan par gyur to/_/rig pa'i rgyal po 'di lta ste/_de bzhin gshegs pa phyag bcu gnyis dang /_phyag drug pa dang /_phyag bzhi ba dang /_hA la 
[\[215a.2\]]hA la dang /_don yod zhags pa dang /_rta mgrin dang /_mgrin pa mtha' yas dang /_mgrin pa sngon po dang /_mgrin pa bzang po dang /_mgul bzang dang /_mgrin dkar dang /_mgrin sngon dang /_'jig rten mgrin pa dang /_rnam par 
[\[215a.3\]]gzigs pa'i dbang phyug dang /_'od zer stong 'dud dang /_rnam par grags pa'i yid dang /_pad+ma'i phyag dang /_yid kyi shing rta dang /_tshig 'byin pa po dang /_rab tu bzhad pa dang /_sgra bzang dang /_skra mtha' dang /_rgyu skar dang /_rgyu skar rgyal 
[\[215a.4\]]po dang /_zla ba'i bu dang /_skal bzang dang /_'jig rten gsum las rnam par rgyal ba dang /_mtha' yas rnam rgyal dang /_lha las rnam rgyal dang /_'dod pa phun tshogs byed dang /_legs par 'dul ba dang /_'dul ba po zhes pa 'di rnams dang /_
[\[215a.5\]]gzhan yang rig pa'i rgyal mo chu skyes gtsug tor la sogs pa rnams kyis chos kyi sprin gyi rgyu mthun pa mtha' yas pa sgrub pa'i ting nge 'dzin du gyur pa brgya stong bye ba khrag khrig du ma'i rig pas yongs su bskor ba dang /_rig pa 'dzin pa'i rgyal mo du ma dang /_'jig rten 
[\[215a.6\]]dbang phyug dang sku'i ting nge 'dzin gyi rnam par spros pa du ma rnams la 'di lta ste/_sgrol ma dang /_bsam pa'i sgrol ma dang /_gar ma dang /_khro gnyer can ma dang /_a nut+tA TI dang /_lau TI dang /_sa thob par byed pa dang /_dri ma dang bral ma dang /_
[\[215a.7\]]dkar mo dang /_dkar sham ma dang /_dkar sham chen mo dang /_gos dkar mo dang /_'jig rten gos ma dang /_dri med gos ma dang /_byang chub yan lag gi gos ma dang /_chu skyes gos ma dang /_stobs bcu gos ma dang /_grags ldan ma dang /_
[\[215b\]]
[\[215b.1\]]longs spyod ldan ma dang /_longs spyod tshe ldan ma dang /_uR+NU kA dang /_ShalU kA dang /_dri med mthar byed ma dang /_dri bral mthar byed ma dang /_kun du mthar byed ma dang /_sdug bsngal mthar byed ma dang /_'byung po mthar byed ma dang /_dpal mo 
[\[215b.2\]]dang /_dpal chen mo dang /_mthar dpal dang /_stod pa'i dpal dang /_'jig rten dpal dang /_rnam par grags pa'i dpal dang /_'jig rten yum dang /_kun du yum dang /_sangs rgyas yum dang /_sring mo dang /_skal ldan shing rta ma dang /_
[\[215b.3\]]shing rta bzang mo dang /_shing rta ldan ma dang /_klu 'dul ma dang /_'dul byed ma dang /_'byung po ldan ma dang /_dpag med ma dang /_longs spyod stobs ma dang /_'gugs byed ma dang /_'od zer rmad byung ma dang /_ro bzang mo dang /_chang ldan ma 
[\[215b.4\]]dang /_rab tu 'gum dang /_mchod ldan ma dang /_'gram ma dang /_kun du 'gram ma dang /_skar 'od ma dang /_zla ba ma dang /_zla ba ldan ma dang /_rma bya ma dang /_nags ldan ma dang /_nor sbyin ma dang /_chang ldan ma dang /_'jig 
[\[215b.5\]]rten ldan ma dang /_'od 'phro ldan ma dang /_stong bu chen mo dang /_che ldan ma dang /_legs par rgyas byung ma dang /_legs par dga' ma dang /_dbyig sbyin ma dang /_dpal mo dang /_dag ldan ma dang /_nad mthar byed ma dang /_nad thams 
[\[215b.6\]]cad gso byed ma dang /_nad med lha mo dang /_grags byed ma dang /_dbang byed ma dang /_myur byed ma dang /_bde sbyin ma dang /_bkra shis ma dang /_bkra shis thob byed dga' ma dang /_zla ba bzang mo dang /_zla ba ldan ma zhes bya ba 'di rnams dang gzhan 
[\[215b.7\]]yang rig pa'i rgyal mo ri khrod lo ma can dang /_dug sel ma dang /_yid las byung ba la sogs pa rnams kyis chos kyi dbyings nam mkha'i rang bzhin gyi sgrub pa mtha' yas pa spyod pa thams cad kyi rnam par 'phrul pa byin gyis brlabs pa yang dag par skyes pa 
[\[216a\]]
[\[216a.1\]]yid las byung ba rnams te pho nya dang /_pho nya mo dang /_bran pho dang /_bran mo dang /_ci bgyi dang /_ci bgyi mo dang /_gnod sbyin dang /_gnod sbyin mo dang /_srin po dang /_srin mo dang /_sha za dang /_sha za mo pad+ma'i 
[\[216a.2\]]rigs kyi dam tshig la rjes su 'jug pa gsang sngags rnam par spyod pa rnams gang gis 'khor gyi dkyil 'khor chen po dang ldan pa dag pa'i sems can nges par 'khod pa des rab tu gnas par byed pas rab tu gnas te rang bcom ldan 'das shAkya thub pa la mchod 
[\[216a.3\]]pa'i las byed pa la brtson pa'i yid dang ldan par gyur to/_/bcom ldan 'das shAkya thub pa'i nye bar logs der gnas pa'i byang chub sems dpa' phyag na rdo rjes rang gi rig pa'i tshogs la bos par gyur te/_'dir 'dus par 'gyur pa khyed rnams ni rig pa'i tshogs 
[\[216a.4\]]kyis yongs su bskor ba khro bo'i rgyal po dang /_rgyal mo dang bcas pa rnams kyi pho nya mo chen mo dran pa tsam nyid kyis rig pa'i tshogs thams cad 'dus pa rnams 'di lta ste/_rig pa mchog dang /_rig pa bzang po dang /_legs par grub pa dang /_dpung 
[\[216a.5\]]bzang dang /_sde bzang dang /_lha mthar byed dang /_so bzang dang /_gang ba bzang po dang /_rdo rje'i sde dang /_rdo rje'i mtha' dang /_rdo rje'i lag pa dang /_rdo rje'i dpung pa dang /_rdo rje'i rgyal mtshan dang /_rdo rje'i ba dan dang /_rdo rje'i spyod yul 
[\[216a.6\]]dang /_rdo rje mgo bo 'chang dang /_rdo rje mche ba dang /_dag pa'i rdo rje dang /_rdo rje'i spu dang /_rdo rje mchod pa dang /_rdo rje du ma dang /_rdo rje go cha dang /_rdo rje mgrin pa dang /_rdo rje gsung ba dang /_rdo rje lte ba dang /_rdo rje mtha' dang /_rdo rje 
[\[216a.7\]]gur dang /_rdo rje ra ba dang /_rdo rje mtshon cha dang /_rdo rje gzhu dang /_rdo rje mda' dang /_rdo rje lcags mda' dang /_rdo rje mtshan ma dang /_rdo rje dgyes pa dang /_rdo rje sa 'og dang /_rdo rje 'jigs spyan dang /_rdo rje nor mtha' dang /_rdo rje khro bo dang /_chu'i 
[\[216b\]]
[\[216b.1\]]yid du 'ong ba'i nga ro dang /_'byung po'i yid du 'ong ba'i nga ro dang /_khro bo chen po'i yid du 'ong ba'i nga ro dang /_dbang phyug chen po'i yid du 'ong ba'i nga ro dang /_sbyin pa'i bu'i yid du 'ong ba'i nga ro dang /_rig pa thams cad kyi yid du 'ong ba'i nga ro dang /_drag 
[\[216b.2\]]po dang /_shin tu drag po dang /_'phen pa dang /_nye bar 'phen pa dang /_rtag tu 'phen pa dang /_'dul ba'i mtha'i 'phen pa dang /_shin tu rnam bkod 'phen pa dang /_'tshol bar 'phen pa dang /_stobs dang /_stobs po che dang /_legs 
[\[216b.3\]]'byung gsong byed dang /_b+h+r-ing gi ri Ti dang /_khro bo dang /_khro bo chen po dang /_mi rgas pa dang /_mi gnyid pa dang /_gdung ba'i dbyangs dang /_klu'i mtha' dang /_dbyug chu dang /_dbyug pa sngon po dang /_lus sbyin dang /_lus dmar dang /_rdo rje'i 
[\[216b.4\]]dbyug pa dang /_sprin dang /_sprin chen dang /_nag po dang /_nag po brtsegs pa dang /_sna tshogs nad dang /_thams cad 'phen pa po dang /_'dud dang /_'dud chen po dang /_nyam thag pa dang /_nyam thag pa chen po dang /_dus mthar byed pa dang /_
[\[216b.5\]]gnod sbyin nag po dang /_drag po dang /_drag po'i gzugs dang /_rtse gsum kha gdengs pa dang /_mda' bo che dang /_be con rab 'joms dang /_za ba sdud pa'i dpa' bo dang /_dus kyi mtha'i nyi ma dang /_srog 'phrog pa dang /_sgra 'joms pa dang /_zhe 
[\[216b.6\]]sdang mi 'dzin pa dang /_'khyil pa dang /_'khyil pa min pa dang /_mtha' yas 'khyil pa dang /_khrag 'khyil pa dang /_dpung pa dang /_dpung pa chen po dang /_gdug pa'i nad chen po dang /_me dpal dang /_mdze thams cad las rgyal ba dang /_'bros pa 
[\[216b.7\]]dang /_rnam par 'bros pa po dang /_de bzhin rnam 'bros dang /_za ba po dang /_tshim med 'tshol ba zhes pa 'di rnams dang /_gzhan yang rig pa'i rgyal po khro bo chen po rnams kyis ma lus shing lus pa med pa'i sems can gdul ba dang /_skrod pa dang /_
[\[217a\]]
[\[217a.1\]]gzhig pa dang /_dgag pa dang /_gsod pa dang /_rnam par 'joms pa dang /_pha dang /_zas rnams ster bar byed pa dang /_zhi ba can dang /_rgyas pa can dang /_mngon spyod can gyi las rnams shin tu sbyor bar byed pa po rig 
[\[217a.2\]]pa'i rgyal po bye ba khrag khrig brgya stong phrag du ma rnams kyis yongs su bskor ba/_bcom ldan 'das shAkya thub pa dang /_byang chub sems dpa' sems dpa' chen po spyan ras gzigs dbang phyug la nges par sems pas rang gi rig pa'i rgyal po rdo rje'i rigs skyong ba la phyag 
[\[217a.3\]]'tshal te gnang ba nos nas rang gi rigs la gnas par byed cing gnas pas rang rang gi stan la 'dug par gyur to/_/bcom ldan 'das phyag na rdo rjes phul ba'i pho nya mo rig pa'i rgyal mo khrag khrig brgya stong phrag gis yongs su bskor ba yang rang chos kyi dbyings nam mkha'i rang 
[\[217a.4\]]bzhin spros pa med pa la dmigs nas gnas der 'dus par gyur pa 'di lta ste/_'og pag ma dang /_'og pag ma bzang mo dang /_lu gu rgyud ma dang /_rdo rje 'od dang /_rdo rje'i lce ma dang /_rdo rje'i smin ma dang /_rdo rje'i spyan dang /_rdo rje'i lte ba dang /_rdo rje 
[\[217a.5\]]khro gnyer ma dang /_rdo rje snyan ma dang /_rdo rje ri mo ma dang /_rdo rje khab ma dang /_rdo rje khu tshur ma dang /_rdo rje lcags kyu ma dang /_rdo rje ral gri ma dang /_rdo rje tho ba ma dang /_rdo rje lcags sgrog ma dang /_sA la ldan ma dang /_sA la bir Ti ma dang /_mchog 
[\[217a.6\]]tu byed ma dang /_'dod ldan ma dang /_rdo rje 'dod ldan ma dang /_'dod pa'i rdo rje ma dang /_mthong can ma dang /_mthong ldan ma dang /_mthong ba chen mo dang /_rtse mo'i gos ma dang /_phug len ma dang /_phug ldan ma dang /_phug gnas ma dang /_sgo 
[\[217a.7\]]gnas ma dang /_'dod pa rdo rje ma dang /_yid mgyogs ma dang /_mi 'pham mgyogs ma dang /_myur mgyogs ma dang /_spyan bzang ma dang /_chang gnas ma dang /_bung ba ma dang /_bung ba las byung ba ma dang /_mchod sbyin grub ma dang /_rlung ma 
[\[217b\]]
[\[217b.1\]]dang /_gang ba'i gos ma dang /_skrag bzang ma dang /_hiN+Da ni dang /_sdigs mdzub ma dang /_pho nya mo dang /_pho nya mo bzang mo dang /_mA ma kI dang /_g.yon pa ma dang /_gzugs can ma dang /_rgyal ma dang /_rnam par rgyal ma dang /_gzhan gyis 
[\[217b.2\]]mi thub ma dang /_dge legs ma dang /_bzhad ldan ma dang /_bzhad pa'i rdo rje ma dang /_'jig rten ldan ma dang /_grags ldan ma dang /_rdo rje ldan ma dang /_ma dul ma dang /_'jig rten gsum po dbang du byed ma dang /_dbyug pa ma dang /_dbyug pa 
[\[217b.3\]]chen mo dang /_snyan par smra ba ldan ma dang /_skal bzang nyid ldan ma dang /_don ldan ma dang /_don chen ldan ma dang /_gong ma sreg ma dang /_dkar mo dang /_shin tu sprul ma dang /_shin tu dri med ma dang /_dril bu ma dang /_ral gri ma dang /_rtse 
[\[217b.4\]]gsum kha gdengs ma dang /_kham ma dang /_rgyal byed ma dang /_gos ma dang /_phyag 'tshal ma dang /_ming can ma dang /_gsang ba ma dang /_dbyug 'byin ma dang /_gtun shing ma dang /_pho nya mo thams cad dbang byed ma zhes pa 'di rnams dang /_
[\[217b.5\]]gzhan yang pho nya mo chen mo/_pho nya mo du ma'i tshogs kyis yongs su bskor ba 'khor gyi dkyil 'khor chen po de nyid du 'dus par gyur to/_/ting nge 'dzin gyi rgyu mthun pa yongs su sgom pa'i yid las byung ba'i gzungs ma du ma'i gdug pa'i sems can rnams tshar 
[\[217b.6\]]gcod cing chad pas gcod pa 'di lta ste/_rdo rje'i me rab tu rmongs par byed pa'i gzungs ma dang /_ri rab kyi rtse mo'i khang pa brtsegs pa'i gzungs ma dang /_rin chen rtse mo'i khang pa brtsegs pa'i gzungs ma dang /_sa 'dzin ma dang /_legs par brtsegs 
[\[217b.7\]]ma dang /_chad pa'i gzungs ma dang /_tshar gcod pa'i gzungs ma dang /_dgug pa'i gzungs ma dang /_dpung rgyan ma dang /_dpung rgyan ldan ma dang /_rgyal mtshan rtse mo'i dpung rgyan ma dang /_rin chen rtse mo'i dpung rgyan ma dang /_'jig rten rtse mo'i 
[\[218a\]]
[\[218a.1\]]dpung rgyan ma dang /_ga dan rtse mo'i dpung rgyan ma dang /_gsum 'khyil ma dang /_'jig rten 'khyil ma dang /_stong 'khyil ma dang /_nyi ma'i bu 'khyil ma dang /_'byung po kun 'khyil ma dang /_tog ldan ma dang /_rin chen ldan 
[\[218a.2\]]ma dang /_nor bu rin chen gtsug ma dang /_byang chub yan lag gi stobs dang ldan ma dang /_mtha' yas tog dang /_kun du tog dang /_rin chen tog dang /_rnam par grags pa'i tog dang /_'byung po thams cad kyi tog dang /_mi 'pham ldan ma dang /_
[\[218a.3\]]gos shin tu dri med ma dang /_gdong drug ma dang /_dri bral ma dang /_'jig rten grags ma zhes pa 'di dag dang /_gzhan yang gzungs ma brgya stong phrag bye ba du mas yongs su bskor ba 'khor gyi dkyil 'khor chen po de nyid du 'dus par gyur to/_/sangs rgyas 
[\[218a.4\]]mtha' yas pas byin gyis brlabs pa dang /_byang chub sems dpa'i ting nge 'dzin gyis byin gyis brlabs pa dang /_sangs rgyas kyi zhing gzhan sangs rgyas kyis rnam par spangs pa na rang sangs rgyas bcom ldan 'das bse ru lta bu dang /_tshogs na spyod pa rnams 
[\[218a.5\]]sems can rnams kyi don mdzad pa ni cang mi gsung par gyur pa lhag par gnas pas chos kyi tshul yang dag par ston pa/_de 'khor ba'i rjes su 'jug pa rtag tu yid skyo ba rgyud la snying rje chen po spangs shing ma 'dres pa'i sems kyi bag chags kyis yongs su 
[\[218a.6\]]bsgos pa dang /_sngon byang chub tu sems bskyed pa/_yongs su bsgos pa'i sems pas sa gcig dang /_sa gnyis dang /_sa gsum dang /_ji srid byang chub sems dpa'i sa brgyad pa'i bar la yid mi 'jug pa/_'khor bas yid skyo zhing /_'jigs shing 
[\[218a.7\]]'jigs pa dang ldan pa de rnams kyang 'khor gyi dkyil 'khor chen po der 'dus par gyur to/_/spos dri len dang /_kun nas skye mched dang /_kun du 'od dang /_tsan+dan dang /_dus dang /_mu khyud dang /_nye ba'i mu khyud dang /_'chi ltas dang /_nye ba'i 'chi 
[\[218b\]]
[\[218b.1\]]ltas dang /_logs bzang po dang /_rnga bo che dang /_nye ba'i rnga bo che dang /_'jig rten grags pa dang /_'jig rten 'od dang /_rgyal byed dang /_rdul med dang /_nye ba'i rdul dang /_cha shas dang /_nye ba'i cha shas dang /_mtshan ma dang /_
[\[218b.2\]]mtshan ma bzang po dang /_nyin mor byed pa dang /_legs byed 'od ldan dang /_'od byed dang /_'jig rten byed pa dang /_rnam thos dang /_legs thos dang /_mdzes sdug dang /_legs 'dzin mtha' dang /_dul mdzes dang /_mtha' yas mtha' 
[\[218b.3\]]dang /_srid mtha' dang /_tog dkar po dang /_mtshan ma'i tog dang /_tog dang /_nye ba'i tog dang /_rgyal dang /_pad+ma'i bla ma dang /_pad+ma'i 'byung ba dang /_rang 'byung dang /_skyes pa dang /_yid 'ong dang /_yid las byung dang /_dbang 
[\[218b.4\]]chen dang /_brtsegs par grags pa dang /_bum pa dang /_mtha' dag spyan dang /_bde byed dang /_phan byed dang /_zhi ba dang /_zhi ba'i yid dang /_chos dang /_nye ba'i chos dang /_rnam par snang byed dang /_me tog dang /_legs sngo dang /_
[\[218b.5\]]dpal ldan dang /_gnyen las thag ring byed pa dang /_bzod par dka' ba dang /_gser dang /_dri med tog dang /_zla ba dang /_nye ba'i zla ba dang /_sde bzang dang /_legs par sbyangs pa dang /_brgya byin dang /_'dod pa dang /_nye dbang 
[\[218b.6\]]dang /_nor lha zhes pa 'di rnams dang /_gzhan yang rang sangs rgyas bye ba khrag khrig brgya stong phrag bsam gyis mi khyab cing gzhal gyis mi lang ba smon pa med pa'i chos kyi dbyings nam mkha'i rang bzhin spros pa med cing 'dus ma byas pa theg pa 'bring la rab 
[\[218b.7\]]tu zhugs shing nges par gtan te gnas pa/_rjes su chags pa dang /_khong khro ba dang bral ba rnams kyis bcom ldan 'das shAkya thub pa bzhugs pa dang thabs cig tu bzhugs par gyur to/_/nyan thos brgya stong phrag bye ba du mas yongs su bskor ba'i 
[\[219a\]]
[\[219a.1\]]nyan thos kyi dge 'dun dang thabs cig pa 'di lta ste/_'od srung chen po dang /_chu klung 'od srung dang /_ga yA 'od srung dang /_lteng rgyas 'od srung dang /_b+ha ra d+h+wa dza bsod snyoms len dang /_b+ha ra d+h+wa dza dang /_maud gal gyi bu dang /_maud gal gyi 
[\[219a.2\]]bu chen po dang /_shA ri'i bu dang /_shA ri'i bu chen po dang /_sna tshogs mdzes dang /_rab 'byor dang /_rab 'byor chen po dang /_ba lang bdag dang /_ka t+ya'i bu dang /_ka t+ya'i bu chen po dang /_nye bar 'khor dang /_bzang ldan dang /_ka pi na dang /_dga' 
[\[219a.3\]]bo dang /_mdzes dga' bo dang /_nye dga' dang /_rna ba bye ba ri ba dang /_'jig rten 'byung ba dang /_mtha' yas 'byung ba dang /_yid 'ong ba dang /_nye ba'i yid 'ong ba dang /_dga' ldan dang /_nye ba'i dga' ldan dang /_ma 'gags pa dang /_rtsa ba 
[\[219a.4\]]kun du gang ba dang /_nye bar gang ba dang /_rgyal dang /_na ba so dang /_ru ru dang /_drag po'i bu dang /_ru ru'i bu dang /_ku ru dang /_lngas rtsen dang /_nye ba'i lngas rtsen dang /_dus dang /_mnyam pa'i dus dang /_lha 'dzin dang /_sgra gcan 
[\[219a.5\]]'dzin dang /_ljang sngo dang /_nye ba'i ljang sngo dang /_bsam bya dang /_dga' ba sems pa po dang /_'char ka dang /_nye pa'i 'char ka dang /_dpal ldan dang /_ka dru'i bu dang /_gyad kyi bu dang /_nyer rdzas ldan dang /_dum bu dang /_rgyal ba dang /_
[\[219a.6\]]nye rgyal dang /_rgyal chen po dang /_kun du rgyal dang /_'bod byed dang /_grags sbyin dang /_grags ldan dang /_nor can dang /_nor gyi rgya mtsho dang /_nye ba'i nor can dang /_pi lin+da'i bu pi pa la ka dang /_'bras bu dang /_nye ba'i 'bras bu dang /_
[\[219a.7\]]mtha' yas 'bras bu dang /_'bras bu dang bcas pa dang /_gzhon nu dang /_gzhon nu 'od srung /_cher sbyin dang /_bcu drug sde pa'i dga' byed dang /_nye ba'i dga' byed dang /_yon por yo ba dang /_rgyal ba'i zhags pa dang /_dbugs 
[\[219b\]]
[\[219b.1\]]'byin chen po dang /_be'u'i bu dang /_ku ru kul+le dang /_gro bzhin skyes rna ba bye ba ri ba dang /_khrag pha rol gyi mthar byed pa dang /_gang gA'i bu dang /_ri'i rna ba can dang /_nye ba'i ze ba dang /_dbyar can dang /_snang ba dang /_mdzes par snang 
[\[219b.2\]]ba dang /_dpal sbas dang /_'jig rten sbas pa dang /_bla ma sbas pa dang /_snang ba la dga' ba dang /_zhi byed dang /_byis pa dang /_nye ba'i byis pa dang /_bye ba nyi shu pa dang /_mgon med sbyin dang /_nye ba'i 'jug pa dang /_ldog pa 
[\[219b.3\]]dang /_smyo byed dang /_kun du 'od dang /_mtsho bzang dang /_legs pa dang /_rab sad dang /_legs 'ongs dang /_nyer 'ongs dang /_nyer 'gro dang /_'jig rten 'gro dang /_sdug bsngal mthar byed dang /_bskal pa bzang po dang /_chen po 
[\[219b.4\]]bzang ldan dang /_don spyod pa dang /_pha chen po dang /_'gro ldan dang /_rgyal skyong dang /_rgyal dang /_gsal ldan dang /_nye ba'i gsal ldan dang /_sman chen po dang /_gzi brjid chen po dang /_lha mtshams dang /_sgrub byed dang /_tshogs can dang /_
[\[219b.5\]]tshangs pa bzang po dang /_mdzes ma bzang dang /_'jig rten bzang dang /_mnyam pa dang /_yang dag gzhal ba zhes pa 'di rnams dang /_gzhan yang chos kyi dbyings mtha' yas pa rnam par grol ba'i ro'i ro myong ba/_theg pa gsum la snyoms par 'jug pa/_
[\[219b.6\]]theg pa chung ngu'i lam kun du thob pa/_'khor ba las bros pa/_rnam par thar pa'i lam gsum gyi bsam gtan bsams pa/_tshangs pa'i gnas bzhi'i spyod lam la snyoms par zhugs pa/_legs par mnyam par bzhag pa/_legs par bsnyen par 
[\[219b.7\]]rdzogs pa/_legs pa'i tshul la rab tu gnas pa'i mya ngan las 'das pa'i dbyings la mnyam par 'jug pa mnyam pa nyid spros pa med pa blo gros can rnams thams cad dang ldan pa'i 'khor gyi dkyil 'khor chen po der bcom ldan 'das shAkya thub pa sa bcu 
[\[220a\]]
[\[220a.1\]]pa'i bar ma chad pa dkon mchog gsum gyi gnas su gnas pa dang thabs cig tu de rnams kyang der kun du 'khod par gyur to/_/nyan thos ma chen mo mya ngan las 'das pa'i dbyings la rab tu mnyam par 'jug pas rab tu zhugs pa du ma rnams kyang /_
[\[220a.2\]]'dus ma byas kyi lam gyi theg pa la dmigs pa dag cing 'dod chags dang bral ba kun nas snang ba kun du thob pa sbyin par bya ba'i zhing gi yon tan 'dzin cing rnam par sbyong ba/_bdud kyi dkyil 'khor thams cad zil gyis gnon pa/_'jig rten mchog gi 
[\[220a.3\]]bdag mo lhas mchod pa bsod nams kyi zhing /_rkang gnyis pa dang /_rkang bzhi pa dang /_rkang [{]mangs [,]mang [}]dang /_rkang med kyi sems can thams cad kyi mchog gi bdag mo rnams la 'di lta ste/_grags 'dzin ma dang /_grags sbyin ma dang /_skye dgu'i 
[\[220a.4\]]bdag mo chen mo dang /_skye dgu'i bdag mo legs skyes ma dang /_dga' mo dang /_sbom dga' mo dang /_mdzes dga' mo dang /_sems pa mo dang /_mdzes ma dang /_mtha' yas ma dang /_yid kyi shing rta ma dang /_rgyal ldan ma dang /_dpa' 
[\[220a.5\]]mo dang /_nye ba'i dpa' mo dang /_lha mo dang /_legs lha mo dang /_legs dpal mo dang /_dpal ma dang /_rab spyod ma dang /_rab dga' ma dang /_snyan par smra ma dang /_snar ma ma dang /_yul 'khor srung ma dang /_srung ma dang /_rje 
[\[220a.6\]]bo ma dang /_phun tshogs ma dang /_lus can ma dang /_pad pa ma dang /_dga' ma dang /_ral pa ma dang /_nye ba'i ral pa ma dang /_kun nas ral pa ma dang /_'byung ba ma dang /_snang ldan ma dang /_yid mgyogs ma dang /_skra ldan ma dang /_
[\[220a.7\]]khyab 'jug len ma dang /_khyab 'jug ldan ma dang /_yid [{]bzangs [,]bzang [}]ma dang /_yid [{]mangs [,]mang [}]ma dang /_dpal ldan mA dang /_sdug bsngal mthar thug ma dang /_las sbyin ma dang /_las 'bras ma dang /_rnam rgyal ma dang /_rgyal ldan ma dang /_nor 
[\[220b\]]
[\[220b.1\]]bdag ma dang /_nor sbyin ma dang /_chos sbyin ma dang /_legs sbyin ma dang /_rab za ma dang /_a mra ma dang /_grags pa 'jug ma dang /_yid ldan ma dang /_rab bzhad ma dang /_srid gsum mthar byed ma dang /_'khor gsum mthar byed ma dang /_
[\[220b.2\]]sdug bsngal ba mo dang /_yid 'byung ma dang /_lo ma gsum pa dang /_pad+ma'i lo ma dang /_pad+ma ldan ma dang /_pad+ma'i 'od ma dang /_dka' zlog rkang spyod ma dang /_dka' zlog rkang spyod ldan ma dang /_'dab gsum ma dang /_'dab bdun ma dang /_ut+pa la'i 
[\[220b.3\]]mdog ma zhes pa 'di dag dang /_gzhan yang gnas brtan ma chen mo/_/nyan thos ma chen mo rnams/_bcom ldan 'das kyi zhabs drung du phyag 'tshal ba'i phyir nye bar lhags par gyur to/_/'khor gyi dkyil 'khor de rnams nyid byang chub sems dpa' chen po'i 
[\[220b.4\]]rnam par 'phrul pa'i mthu mthong bar 'dod nas 'dus shing 'khod par gyur te chos nyan pa'i phyir dang /_sngags kyi spyod pa'i don bsgrub pa la brtson par 'dod par gyur to/_/de nas bcom ldan 'das shAkya thub pas bcom ldan 'das kyi 'khor gyi dkyil 'khor la 
[\[220b.5\]]gzigs nas lhag pa'i bsam pa rig pa dang /_dngos po med pa'i rang bzhin nam mkha'i ngo bo sems can gyi khams gsum las yang dag par 'das pa mkhyen nas sems dpa' chen po la bka' stsal to/_/sems dpa' chen po sems can gyi don gyi spyod pa 
[\[220b.6\]]la so sor soms shig_/bsam pa ji lta ba bzhin du mngon par 'dod pa'i las kyi 'bras bu la dad pa dang ldan pa/_sngags kyi spyod pa'i don yang dag par thob pa zhes bya ba'i chos kyi tshig dang /_zhi ba'i tshig dang /_thar pa'i tshig dang /_rtog pa'i sgrub pa 
[\[220b.7\]]dang /_rnam par rtog pa'i mnyam pa nyid thob par byed pa/_de bzhin gshegs pa'i stobs bcu kun gyi stobs dang /_bdud kyi stobs thams cad zil gyis gnon par byed pa zhes bya ba'i byang chub sems dpa'i ting nge 'dzin sgoms shig_/de nas bcom 
[\[221a\]]
[\[221a.1\]]ldan 'das kyis bka' stsal ma thag tu byang chub sems dpa' sems dpa' chen po spyan ras gzigs dbang phyug snyoms par zhugs par gyur to/_/spyan ras gzigs dbang phyug snyoms par zhugs ma thag tu/_ji ltar stong gsum gyi stong chen 
[\[221a.2\]]po'i 'jig rten gyi khams 'di yang dag par rab tu g.yos te snang ba chen pos gsal bar byas nas/_rang gi rdzu 'phrul gyi stobs bskyed pa ston par gyur cing /_rang gi sngags kyi tshig kyang gsungs par gyur to/_/rtog pa'i sngags rnams kyang sngags du ma/_thun 
[\[221a.3\]]mong pa cig gis rim pa las ma 'das par 'byung ba ni/_na maHsaman+ta bud+d+hA nAM a b+hA ba/_swa b+hA ba/_sa mung+ga tA nAM/_na maH_pra t+ye ka bud+d+hA Ar+ya shrA ba kA nAM/_na mo bo d+hi satwA nAM/_da sha b+hu mi pra tiSh+Thi te sha ra NaM bo d+hi satwA nAM/_ma hA satwa nAM/_
[\[221a.4\]]ma hA satwA nAM/_tad+ya thA/_oM kha kha/_khA hi/_duSh+Ta satwA da ma ka_/a si/_mu sa la/_pa ra shu/_pA sha_/hasti/_tsa tur mu kha/_ShaT tsa ra Na/_gats+tsha gats+tsha/_ma hA big+h+nA na/_big+h+nA na ta ka/_/bi kr-i tA nan/_sarba b+hU ta/_b+he yaM 
[\[221a.5\]]ka ra/_aT+TAT+Ta/_hA sa nA di ne/_byA g+h+ra tsarma ni bA sa na/_ku ru ku ru sarba karma NAM/_ts+tshin+da ts+tshin+da/_b+hin+da b+hin+da/_sa ra mu draM/_A kar+Sha A kar+Sha/_b+hU tA na/_nirma tha na/_sarba duSh+TAM/_pra be sha ya/_maN+Dal ma d+h+ye/_bai ba swa ta dzI bi tA na tA/_
[\[221a.6\]]ka ra ku ru ku ru ma ma kyAr+yAM/_da ha da ha/_pa tsa pa tsa/_mA bi lam+ba sa ma ya ma nu sma ra/_hU~M hU~M phaT/_s+pho Ta ya s+pho Ta ya/_sarba A shA pa ri pU ra ka/_he he b+ha ga bA na/_kany+tsi rA ya si ma ma/_sarba aR+tha sAng+nga ya swA hA/_'di ni bcom ldan 'das ma 'phags 
[\[221a.7\]]ma sgrol ma'i khro bo chen po sgrol mas gnon pa zhes bya ba gang 'dod pa de 'gugs par byed cing thob par byed pa/_dbang po dang /_gshin rje'i rgyal po yang 'gugs par byed cing 'joms par byed pa yin na sems can rnams lta smos kyang ci dgos/_khro bo'i rgyal 
[\[221b\]]
[\[221b.1\]]po chen pos gsungs ma thag tu sems can thams cad nyam thag cing 'jigs skrag ste yid skyo zhing snying gas par gyur nas/_sangs rgyas bcom ldan 'das dang /_byang chub sems dpa' chen po ma gtogs pa skyabs gzhan med/_skyob pa gzhan med/_dpung 
[\[221b.2\]]gnyen gzhan med pas bcom ldan 'das kyi drung du nye bar lhags par gyur to/_/de nas gang la la sa la spyod pa dang /_mkha' la spyod pa dang /_brtan pa dang /_g.yo ba dang /_mngal skyes dang /_sgong skyes dang /_drod gsher skyes dang /_brdzus te skyes 
[\[221b.3\]]pa sems can gyi grangs su gtogs pa 'jig rten gyi khams mtha' yas shing mu med pa na rnam par gnas pa steng dang /_'og dang /_thad ka dang /_phyogs dang phyogs bral rnams su skad cig de dang /_yud tsam de la gab pa rnams khro bo'i rgyal po chen pos 
[\[221b.4\]]skad cig la 'dir bkug par gyur to/_/khro bo'i rgyal po sgrub par gyur pa 'di 'dod chags dang ma bral bar gyur pa rnams kyi mdun du bzlas par mi bya ste/_de ci'i phyir zhe na/_de'ang 'chi bar 'gyur ram/_skam par 'gyur ba'i phyir ro/_/de tshig byin gyis 
[\[221b.5\]]brlabs nas/_sangs rgyas kyi sku gzugs kyi spyan snga'am/_ring bsrel dang bcas pa'i mchod rten nam/_dam pa'i chos kyi glegs bam mam/_spyan ras gzigs dbang phyug gi spyan sngar bzlas brjod bya'i/_las gzhan gyi ched du'am/_gang yang rung ba 
[\[221b.6\]]der bklag par mi bya ste/_ci'i phyir na ltas ngan chen po dang /_mya ngan chen po dang /_bdag nyid nye bar 'joms par 'gyur ba'i phyir ro/_/sangs rgyas bcom ldan 'das rnams dang /_byang chub sems dpa' sems dpa' chen po rnams 'ba' zhig ni thugs rje 
[\[221b.7\]]mchog dang ldan pa thams cad mkhyen pa'i ye shes kyi spyod pa sgrub cing rjes su 'jug pa sems can thams cad dbang du byed pa/_chos kyi tshul yang dag par gnas par byed pa/_sems can gyi khams ma lus pa mya ngan las 'das pa thob par byed pa/_bstan pa 
[\[222a\]]
[\[222a.1\]]med par bstan pa dang /_lam gsum la yang dag par sbyor ba dang /_dkon mchog gi gdung rgyun mi 'chad pa dang /_sngags kyi spyod pa gsal bar byed pa dang /_thugs rje chen po'i mthu'i rgyu mthun pa'i thugs kyis bdud kyi stobs zil gyis 
[\[222a.2\]]gnon pa dang /_bgegs chen po rnam par gzhig pa dang /_gdug pa'i rgyal po bzlog pa dang /_bdag gi stobs mngon par 'phel ba dang /_gzhan gyi stobs zlog par byed pa dang /_rengs pa dang /_ltung ba dang /_nyams dgang 'chos pa dang /_skems pa 
[\[222a.3\]]dang /_dga' ba dang /_rang gi sngags kyi spyod pa gsal bar byed pa dang /_tshe dang /_nad med pa dang /_rang gi dbang phyug mngon par 'phel ba dang /_myur du las rjes su sgrub pa dang /_byams pa chen po dang /_snying rje chen po dang /_dga' ba chen 
[\[222a.4\]]po dang /_btang snyoms chen po dang /_yang dag par sdom pa dang /_de dag gi rgyu mtshan dang /_rgyu la thams cad du rtog ge pa dang /_rnam par rtog ge pa dang bral ba'i sems kyis smras so/_/de nas klu dang /_klu chen po dang /_gnod sbyin dang /_
[\[222a.5\]]gnod sbyin chen po dang /_srin po dang /_srin po chen po dang /_sha za dang /_sha za chen po dang /_srul po dang /_srul po chen po dang /_lus srul po dang /_lus srul po chen po dang /_ma mo dang /_ma mo chen mo dang /_grul bum dang /_
[\[222a.6\]]grul bum chen mo dang /_gcan gzan dang /_gcan gzan chen po dang /_ro langs dang /_ro langs chen po dang /_kam po dza dang /_kam po dza chen po dang /_sring mo dang /_sring mo chen mo dang /_mkha' 'gro ma dang /_mkha' 'gro ma chen mo dang /_
[\[222a.7\]]gzhibs pa dang /_gzhibs pa chen po dang /_gnon po dang /_gnon po chen po dang /_byis pa dang /_byis pa chen po dang /_bram pa dang /_bram pa chen po dang /_nad dang /_nad chen po dang /_brjed byed dang /_brjed byed chen po dang /_gdon dang /_
[\[222b\]]
[\[222b.1\]]gdon chen po dang /_nam mkha' ma mo dang /_nam mkha' ma mo chen mo dang /_gzugs can ma dang /_gzugs can ma chen mo dang /_gzugs ngan ma dang /_gzugs ngan ma chen mo dang /_ngu 'bod dang /_ngu 'bod chen po dang /_grib gnon dang /_
[\[222b.2\]]grib gnon chen po dang /_sbod gtong dang /_sbod gtong chen po dang /_ci bgyi dang /_ci bgyi chen po dang /_gnod sbyin mo dang /_gnod sbyin mo chen mo dang /_sha za mo dang /_sha za mo chen mo dang /_rims nad dang /_rims nad chen po dang /_
[\[222b.3\]]rims nyin gcig pa dang /_rims nyin gcig pa chen po dang /_rtag pa'i rims dang /_rims mi bzad pa rnams dang /_rtag pa las byung ba'i rims dang /_yud tsam pa dang /_rlung las gyur pa dang /_mkhris pa las gyur pa dang /_bad kan las 
[\[222b.4\]]gyur pa dang /_'dus pa las gyur pa dang /_gcong dang gcong chen po dang /_grub pa dang /_grub pa chen po dang /_sbyor ldan dang /_sbyor ldan chen po dang /_drang srong dang /_drang srong chen po dang /_mi'am ci dang /_mi'am ci chen po dang /_lto 'phye 
[\[222b.5\]]chen po dang /_lto 'phye chen po chen po dang /_dri za dang /_dri za chen po dang /_lha ma yin dang /_lha ma yin chen po dang /_mi dang mi chen po dang /_ljongs dang /_ljongs chen po dang /_rgya mtsho dang /_rgya mtsho chen po dang /_chu klung dang /_chu klung chen 
[\[222b.6\]]po dang /_ri dang /_ri chen po dang /_gter dang /_gter chen po dang /_sa dang /_sa chen po dang /_shing dang /_shing chen po dang /_'dab chags dang /_'dab chags chen po dang /_rgyal po dang /_rgyal po chen po dang /_brgya byin dang /_dbang po chen 
[\[222b.7\]]po dang /_nor lha'i bu dang /_sgra sgrogs dang /_'byung po'i bdag po dang /_dbang ldan dang /_gshin rje dang /_tshangs pa dang /_tshangs pa chen po dang /_nyi ma'i bu dang /_nor sbyin dang /_yul 'khor srung dang /_'phags skyes po dang /_mig mi bzang dang /_
[\[223a\]]
[\[223a.1\]]lus ngan po dang /_gang ba bzang po dang /_nor bu bzang po dang /_lngas rtsen dang /_rmugs 'dzin dang /_rengs 'dzin dang /_kuSh+ma 'dzin dang /_ljang sngo dang /_skra ljang sngo dang /_seng+ge dang /_'phrog ma dang /_dga' byed dang /_nor 
[\[223a.2\]]byed dang /_chu'i dbang po dang /_'jig rten dbang po dang /_nye ba'i dbang po dang /_gsang ba dang /_gsang ba chen po dang /_g.yo ba dang /_g.yo byed dang /_chu stod dang /_rtag pa'i ri dang /_kha ba'i ri dang /_ri chen po dang /_mig brtsegs pa dang /_
[\[223a.3\]]mgo bo gsum pa zhes pa 'di rnams dang /_gzhan yang gnod sbyin gyi sde dpon chen po gnod sbyin bye ba khrag khrig brgya stong du mas yongs su bskor te/_byang chub sems dpa'i byin gyis brlabs dang /_rdzu 'phrul gyi stobs bskyed pas chos mnyan pa'i phyir 
[\[223a.4\]]'khor gyi dkyil 'khor chen po de nyid du 'dus shing 'dug par gyur to/_/gang yang srin po'i rgyal po chen po srin po bye ba khrag khrig brgya stong du mas yongs su bskor ba khro bo'i rgyal po chen pos bkug pa 'di lta ste/_bros pa dang /_'bros byed dang /_rnam par 
[\[223a.5\]]'ju byed dang /_gzer gyi rna ba dang /_bum pa'i rna ma dang /_kun nas rna ma dang /_gshin rje dang /_rnam par 'jigs byed dang /_'jigs su rung ba dang /_drag po dang /_shin tu drag po dang /_mi bzad pa dang /_sdig ldan dang /_dbang po rgyal 
[\[223a.6\]]dang /_'thab pa dang /_legs par 'thab pa dang /_mdung dang /_mdung rtse gsum dang /_mgo bo gsum pa dang /_mgo bo mtha' yas pa zhes pa'ang chos mnyan pa'i phyir 'dus par gyur to/_/gang yang sha za dang /_sha za chen po dang /_sha za chen po bye ba 
[\[223a.7\]]khrag khrig brgya stong phrag du mas yongs su bskor ba de rnams kyang 'di lta ste/_'thung gcod dang /_nye ba'i 'thung gcod dang /_legs par 'thung gcod dang /_mtha' yas 'thung gcod dang /_yid kyi shing rta dang /_legs par yid kyi shing rta dang /_legs 
[\[223b\]]
[\[223b.1\]]par 'dren pa dang /_za byed dang /_spu bzang po dang /_drag po'i gzugs can zhes pa de rnams kyang chos mnyan pa'i phyir 'dus par gyur to/_/gang yang klu'i rgyal po klu bye ba khrag khrig brgya stong phrag du mas yongs su bskor ba'i khro bo'i rgyal pos byang chub sems dpa'i 
[\[223b.2\]]rdzu 'phrul gyi stobs bskyed pas bkug pa 'di lta ste/_dga' bo dang /_nye dga' bo dang /_zla ba dang /_nye ba'i zla ba dang /_nor rgyas kyi bu dang /_mtha' yas dang /_'jog po dang /_pad+ma dang /_pad+ma chen po dang /_dung skyong dang /_dung dang /_dung skyong ma dang /_
[\[223b.3\]]stobs kyi rgyu dang /_rigs ldan dang /[ {]brdzun [,]rdzun [}]pa'i btung ba dang /_bum pa sbyin dang /_rdo rje can dang /_tsam pa'i bu dang /_yid ldan klu dang /_nga rgyal 'joms dang /_DaM ku ra dang /_nye ba'i DaM ku ra dang /_la ku TA dang /_la ku TA chen po dang /_dkar po dang /_
[\[223b.4\]]dkar po bzang po dang /_sngon po dang /_sngon po chu sbyin dang /_'o ma'i chu dang /_sog ma med dang /_rgya mtsho dang /_nye ba'i rgya mtsho zhes pa 'di rnams dang gzhan yang klu'i rgyal po chen po klu brgya stong phrag du mas yongs su bskor ba de rnams chos mnyan pa'i phyir 'khor 
[\[223b.5\]]gyi dkyil 'khor chen po der 'dus shing 'dug par gyur to/_/gang yang drang srong dang drang srong chen po de rnams 'di lta ste/_rgyun shes kyi bu dang /_gnas 'jog dang /_gau ta ma dang /_skal ldan shing rta dang /_dza h+nu dang /_aM gi ras dang /_a masti dang /_su 
[\[223b.6\]]la sti dang /_ri byi dang /_rgyas pa dang /_nag po dang /_gau tam nag po dang /_me dang /_me'i rgyud dang /_traMHgi ras dang /_dzA mad ag+ni dang /_yod pa pa dang /_thub pa dang /_thub pa mchog dang /_bai sa m+ba ya na dang /_rtsib logs skyes dang /_
[\[223b.7\]]dgra sta dang /_rnal 'byor dbang phyug dang /_pi sba la dang /_pi sba la za ba dang /_grog mkhar ba dang /_bdud mda' zhes pa 'di rnams dang /_gzhan yang drang srong chen po brgya stong phrag du mas yongs su bskor ba de rnams 'khor gyi dkyil 'khor chen po der 
[\[224a\]]
[\[224a.1\]]nye bar phyin te bcom ldan 'das shAkya thub pa la phyag 'tshal nas gsang sngags spyod pa'i don dang /_byang chub sems dpa'i sde snod mnyan cing rjes su yi rang bar 'dod pas 'khod par gyur to/_/gang yang lto 'phye chen po'i rgyal po de rnams kyang 'khor gyi 
[\[224a.2\]]dkyil 'khor chen po der rab tu zhugs shing 'khod par gyur pa 'di lta ste/_b+he raN+Da dang /_b+hu ruN+Da dang /_ma ruN+Da dang /_'od zer dang /_'od zer 'bar ba zhes pa'o/_/gang yang nam mkha' lding gi rgyal po de rnams kyang nam mkha' lding brgya stong phrag du mas 
[\[224a.3\]]yongs su bskor te 'khor gyi dkyil 'khor der 'dus par gyur pa 'di lta ste/_'dab bzang dang /_'dab dkar dang /_klu dang /_'dab 'gro dang /_'dab bzang skyes dang /_yid mgyogs dang /_klu 'joms dang /_rnam 'dud bu dang /_b+ha ra d+h+wa dza dang /_dge 
[\[224a.4\]]mtshan dang /_dge mtshan chen po dang /_'dab chags rgyal po ste/_de rnams kyang 'khor gyi dkyil 'khor chen po der 'dus par gyur to/_/gang yang mi 'am ci'i rgyal po mi 'am ci brgya stong phrag du mas bskor ba de rnams kyang 'di lta ste/_ljon pa dang /_nye 
[\[224a.5\]]ba'i ljon pa dang /_legs pa'i ljon pa dang /_mtha' yas ljon pa dang /_'jig rten ljon pa dang /_ljon pa gsal ba dang /_brang rgyas dang /_brang rgyas chen po dang /_yid kyi gzi brjid dang /_gzi brjid chen po dang /_rdzu 'phrul chen po dang /_
[\[224a.6\]]rnam par sgrogs pa dang /_dbyangs bzang po dang /_yid 'ong dang /_sems skyed par byed pa dang /_smyo byed dang /_da na d+hA ta dang /_btang snyoms dang /_snying rje dang /_snying rje med pa zhes pa 'di rnams dang /_gzhan yang mi 'am ci'i rgyal po stong 
[\[224a.7\]]phrag gis yongs su bskor ba rnams chos mnyan pa'i phyir 'dus par gyur to/_/de bzhin du mi mjed kyi bdag po tshangs pa dang /_tshangs pa chen po dang /_kun du 'od gsal dang /_rab tu 'od gsal dang /_dga' ba'i 'od dang /_bsod nams 'od dang /_mi 
[\[224b\]]
[\[224b.1\]]che ba dang /_mi gdung ba dang /_'og min dang /_'og bzang dang /_'jig rten mtha' dang /_ci yang med pa'i skye mched dang /_ci yang med pa min pa dang /_nam mkha' mtha' yas dang /_nam mkha' mtha' yas min pa nyid dang /_gya nom snang dang /_
[\[224b.2\]]shin tu mthong dang /_legs par sprul pa dang /_yongs su sprul pa dang /_gnas gtsang ma dang /_dga' ldan dang /_'thab bral dang /_sum cu rtsa gsum dang /_rgyal chen bzhi'i ris dang /_rtag myos dang /_phreng thogs dang /_gzhong thogs dang /_
[\[224b.3\]]pi wang gsum pa dang /_ri la gnas pa dang /_khang pa brtsegs pa la gnas pa dang /_rtse mor gnas pa dang /_lcang lo can na gnas pa dang /_grong na gnas pa dang /_gzhal med khang na gnas pa dang /_nang na gnas pa dang /_bar snang la 
[\[224b.4\]]rgyu ba dang /_sa na gnas pa dang /_shing la gnas pa dang /_khyim na gnas pa dang /_de bzhin du lha ma yin gyi dbang po rab tshim dang /_stobs ldan dang /_thags zangs ris dang /_legs bkra dang /_dge bkra dang /_sgra gcan dang /_lag 
[\[224b.5\]]pa la sogs pa'i lha ma yin bye ba stong phrag du mas yongs su bskor ba 'gros rnam pa sna tshogs dang /_nor rnam pa sna tshogs dang /_lha dang g.yul 'gyed pa'i lha ma yin de rnams kyang sangs rgyas kyi byin gyis brlabs dang /_byang chub sems dpa'i rnam 'phrul 
[\[224b.6\]]lta ba dang /_phyag bya ba dang /_bsnyen bkur bya bar 'dod pas 'khor gyi dkyil 'khor der 'dus par gyur to/_/gang yang gza' dang /_gza' chen po'i 'jig rten gyi don du spyod pa bar snang la spyod pa la 'di lta ste/_nyi ma dang /_zla ba dang /_mig 
[\[224b.7\]]dmar dang /_lhag pa dang /_phur bu dang /_pa sangs dang /_spen pa dang /_sgra gcan dang /_sa 'gul dang /_mjug [{]rings [,]ring [}]dang /_thog gis 'joms pa dang /_skar ma dang /_rgyal mtshan dang /_drag po dang /_du ldan dang /_du ba 
[\[225a\]]
[\[225a.1\]]dang /_rdo rje dang /_drang srong dang /_char dang /_nye ba'i char dang /_don nyams dang /_nges par nyams dang /_dgod pa'i mtha' dang /_mASh+Ti dang /_riSh+Ti dang /_dga' ma dang /_'jig rten mtha' dang /_zad pa dang /_
[\[225a.2\]]rnam par ltung byed dang /_mi ltung ba dang /_tog dang /_gla sgang dang /_dus kyi mtha' dang /_dur khrod dang /_bi shI ta dang /_drag po dang /_dkar po dang /_byi bzhin dang /_byi bzhin gyi bu dang /_byams pa dang /_phur bu dang /_phur bu gsum pa dang /_
[\[225a.3\]]lu b+ha dang /_ro tra dang /_brtan pa dang /_nyams byed dang /_stobs ldan dang /_drag po dang /_skya rengs dang /_rnam par dgod pa dang /_'chi ltas min pa dang /_skem byed dang /_sde dang /_nye sde dang /_gzhon nu dang /_rtse byed dang /_dgod byed dang /_
[\[225a.4\]]sems par byed pa dang /_theng po dang /_gzugs ngan zhes pa ste gza' chen po de rnams kyang brgya stong phrag du ma'i 'khor dang bcas pa sangs rgyas kyi byin gyis brlabs kyis gtsang ma'i gnas der 'khor du 'dus shing 'khod par gyur to/_/de nas rgyu skar nam mkha' la 
[\[225a.5\]]'gro zhing rjes su 'brang ba brgya stong phrag du mas yongs su bskor ba 'di lta ste/_tha skar dang /_bra nye dang /_smin drug dang /_snar ma dang /_mgo dang /_lag dang /_nam so dang /_rgyal dang /_skag dang /_mchu dang /_gre dang /_dbo gnyis dang /_me bzhi 
[\[225a.6\]]dang /_nag pa dang /_sa ri dang /_sa ga dang /_lha mtshams dang /_snron dang /_snrubs dang /_chu stod dang /_chu smad dang /_gro bzhin dang /_mon gru dang /_mon gre dang /_khrums stod dang /_khrums smad dang /_nam gru dang /_lha mo dang /_byi 
[\[225a.7\]]bzhin dang /_slar yang 'byung ba dang /_skar 'od dang /_ad+gi ra sA dang /_rgyu skar ldan ma dang /_nye bar sdu gu dang /_nye ba'i gre dang /_'jig rten rab mchog dang /_rab mchog ldan ma dang /_dpal ldan ma dang /_'jig rten mgon po dang /_chang ldan dang /_
[\[225b\]]
[\[225b.1\]]rgyal ba thob pa dang /_nor ldan dang /_lha'i nor zhes pa de ltar rgyu skar rgyal po de rnams rgyu skar brgya stong phrag du mas yongs su bskor te/_sangs rgyas kyi byin gyis brlabs kyis gnas gtsang ma'i gnas su 'khor gyi dkyil 'khor chen po der 'dus shing 'khod 
[\[225b.2\]]par gyur to/_/khyim sum cu rtsa drug la 'di lta ste/_lug dang /_glang dang /_'khrig pa dang /_kaR+ka Ta dang /_seng ge dang /_bu mo dang /_srang dang /_sdig pa dang /_gzhu dang /_chu srin dang /_bum pa dang /_nya dang /_spre'u dang /_nye ba'i 
[\[225b.3\]]bum pa dang /_gser bum dang /_ral gri dang /_glang po che dang /_ma he dang /_lha dang /_mi dang /_dge mtshan dang /_dri za dang /_'jig rten dgongs pa dang /_rgyal ba'i mchog dang /_gzi brjid dang /_nam mkha' dang /_grib ma dang /_sa gzhi 
[\[225b.4\]]dang /_mun pa dang /_rdul dang /_nye ba'i rdul dang /_sdug bsngal dang /_bde ba dang /_thar pa'i byang chub dang /_rang byang chub dang /_nyan thos dang /_dmyal ba'i rigs 'dzin dang /_gzi brjid chen po dang /_gzi brjid chen po ldan pa dang /_
[\[225b.5\]]byol song dang /[ {]yi dgas [,]yi dwags [}]dang /_lha ma yin dang /_sha za dang /_sha za mo dang /_gnod sbyin dang /_srin po dang /_'byung po thams cad pa dang /_phyogs kyi glang po dang /_steng 'gro dang /_thams cad 'gro dang /_rnam bye dang /_rnal 'byor 'gro dang /_rab tu 
[\[225b.6\]]gnas pa dang /_mchog dang /_'bring dang /_tha ma zhes pa 'di rnams dang /_khyim chen po khyim brgya stong phrag du mas yongs su bskor ba 'di rnams 'khor gyi dkyil 'khor chen por 'dus pa gang na ba der nye bar phyin nas bcom ldan 'das kyi zhabs la phyag 
[\[225b.7\]]'tshal te rang rang gi gnas su 'khod par gyur to/_/gang yang gnod sbyin chen mo gnod sbyin mo brgya stong phrag bye bas bskor ba 'di lta ste/_mig bzang ma dang /_smin ma bzang mo dang /_skra bzang ma dang /_dbyangs snyan ma dang /_blo gros bzang mo dang /_
[\[226a\]]
[\[226a.1\]]dbyig ldan ma dang /_mig bkra ma dang /_bsam rdzogs ma dang /_gsang ba ma dang /_'og bag ma dang /_'og pag bzang mo dang /_pad+ma'i dus ma dang /_mi 'jigs ma dang /_mi 'jigs sbyin ma dang /_rgyal ma dang /_rnam par 
[\[226a.2\]]rgyal ma dang /_nam gru can ma dang /_skra ldan ma dang /_skra mtha' ma dang /_rlung ma dang /_yid 'phrog ma dang /_yid ldan ma dang /_me tog ldan ma dang /_me tog grong gnas ma dang /_ser skya mo dang /_'phrog ma dang /_dpa' mo ldan ma dang /_
[\[226a.3\]]dpa' mo dang /_dpa' bzang ma dang /_sna bzang ma dang /_'od ldan ma dang /_lha mdzes ma dang /_ro bzang ma dang /_gsang mchog ma dang /_brjod pa la gnas ma dang /_mya ngan med ma dang /_snang bar mdzes ma dang /_'od ldan ma dang /_
[\[226a.4\]]phul byung ldan ma dang /_gzugs ldan ma dang /_gzugs mdzes ma dang /_dkar min dang /_zhi ba ma dang /_phra mo ma dang /_sde ma dang /_dga' byed ma dang /_nye bar dga' byed ma dang /_'jig rten 'das ma zhes pa ste/_gnod sbyin ma chen mo 
[\[226a.5\]]'di rnams gnod sbyin ma brgya stong phrag du mas yongs su bskor ba de rnams kyang 'khor gyi dkyil 'khor chen po der bcom ldan 'das shAkya thub pa la phyag 'tshal te 'khod par gyur to/_/gang yang sha za mo dag sha za mo brgya stong phrag du mas yongs su bskor 
[\[226a.6\]]ba de rnams kyang bcom ldan 'das shAkya thub pa la phyag 'tshal te 'dus par gyur pa la 'di lta ste/_rgyan pa mo dang /_phyag dar gyi sha za mo dang /_drag mo sha za mo dang /_ta la la'i sha za mo dang /_'bar ba'i sha za mo dang /_thal ba za ma dang /_sha 
[\[226a.7\]]la za ba mo dang /_'dzin dka' ma dang /_'khrul byed ma dang /_rmongs byed ma dang /_sgrogs byed ma dang /_skyed byed ma dang /_'jig rten mthar gnas ma dang /_thal ba'i mtha' can ma dang /_'thung gcod ldan ma dang /_mang po ma dang /_
[\[226b\]]
[\[226b.1\]]gdul dka' ma dang /_e la mo dang /_mtshan ma can ma dang /_du ba'i mtha' can ma dang /_du ba ma dang /_du ba bzang mo ma zhes pa sha za mo chen mo 'di rnams sha za mo brgya stong phrag du mas yongs su bskor ba rnams kyang 'khor 'dus pa'i dkyil 
[\[226b.2\]]'khor chen po der rab tu zhugs par gyur to/_/gang yang ma mo dang /_ma mo chen mo dag 'jig rten gyi rjes su spyod cing sems can la rnam par 'tshe bar byed pa gtor ma dang phreng ba nyid sdud par byed pa la 'di lta ste/_tshangs ma dang /_dbang phyug chen mo dang /_khyab 
[\[226b.3\]]'jug ma dang /_gzhon nu ma dang /_rgan byad ma dang /_phag mo dang /_dbang mo dang /_gshin rje ma dang /_me mo dang /_nyi ma'i bu mo dang /_'jig rten bar ma dang /_chu lha mo dang /_dbang ldan mo dang /_rlung lha mo dang /_gzhan gyi srog 'phrog ma dang /_
[\[226b.4\]]zhal rgyan pa mo dang /_dge mtshan ma dang /_dge mtshan ma chen mo dang /_srul mo dang /_lus srul mo dang /_skem byed ma zhes pa ma mo chen mo 'di rnams ma mo brgya stong phrag du mas yongs su bskor ba de rnams 'khor 'dus pa'i dkyil 'khor chen 
[\[226b.5\]]po der/_sangs rgyas la phyag 'tshal lo zhes tshig tu 'don cing 'khod par gyur to/_/de bzhin du mi dang mi ma yin pa brgya stong phrag du ma dang /_sems can dang sems can ma yin pa ji srid dmyal ba chen po mnar med pa nas/_srid pa'i rtse mo'i 
[\[226b.6\]]bar skabs 'dir thams cad nam mkha'i dkyil du gsal bar gyur to/_/sems can gyi tshogs kyi srog chags 'ga' la yang gnod pa med par gyur to/_/sangs rgyas kyi byin gyis brlabs dang /_byang chub sems dpa'i rdzu 'phrul gyi rgyan gyis sems 
[\[226b.7\]]can thams cad kyi spyi bo na/_sangs rgyas bcom ldan 'das dang /_spyan ras gzigs dbang phyug bzhugs pa yang dag par mthong bar gyur to/_/de nas bcom ldan 'das shAkya thub pa thams cad dang ldan pa'i 'khor la sangs rgyas kyi spyan gyis gzigs 
[\[227a\]]
[\[227a.1\]]nas sems dpa' chen po de la bka' stsal to/_/sems can dag gsang sngags kyi spyod pa'i don rnam par nges pa'i ting nge 'dzin gyi le'u rab 'byam byang chub sems dpa'i sde snod gang da lta de'i dus la bab par shes na shod cig_/de nas byang chub 
[\[227a.2\]]sems dpa' sems dpa' chen po spyan ras gzigs dbang phyug bcom ldan 'das shAkya thub pas rjes su gnang bas/_nam mkha'i rang bzhin gyis rgyan bkod pa rdo rje sdug cing sra ba'i rgyun zhes bya ba'i ting nge 'dzin la snyoms par zhugs so/_/sems dpa' chen po 
[\[227a.3\]]snyoms par zhugs ma thag tu 'khor gyi dkyil 'khor chen po de thams cad dpag tshad brgya stong phrag du mar rdo rje'i rang bzhin rgya chen por lhag par gnas par gyur to/_/der gnod sbyin dang srin po dang /_dri za dang /_rlung lha dang /_sha za de rnams dang /_mdor 
[\[227a.4\]]bsdus na sems can gyi khams thams cad byang chub sems dpa'i byin gyis brlabs kyis gzhal yas khang de rdo rje nor bu rin po che lta bur yang dag par rab tu gnas so/_/'khod par gyur pa rnams phan tshun rnam par 'tshe ba med do/_/de nas sems dpa' chen 
[\[227a.5\]]po de 'khor chen po 'dus par mkhyen nas/_khro bo'i rgyal po sgrol mas non pa la bos par gyur to/_/kye kye khro bo chen po sangs rgyas dang byang chub sems dpa' thams cad 'dus pa 'khor gyi dkyil 'khor chen po 'dus pa 'di'i sems can thams cad srungs shig_/
[\[227a.6\]]dbang du gyis shig_/gdug pa rnams thul cig_/zhi ba rnams sad par gyis shig_/ma dad pa rnams dad par gyis shig_/ji srid pa'i rig sngags dang /_gsang sngags spyod pa rjes su sgrub pa byang chub sems dpa'i sde snod rgya chen po de nyid 
[\[227a.7\]]kyi rig sngags dang /_gsang sngags kyi spyod pa'i dkyil 'khor gyi cho ga 'chang ba de srid kyi bar du 'di dag gi phyi rol du song la srungs shig_/de skad ces smras pa dang /_khro bo'i rgyal po chen po bka' mnos nas/_rnam par 'gyur ba chen po'i gzugs yongs su 
[\[227b\]]
[\[227b.1\]]brtags te sems can thams cad bsrung bar bya ba'i don dang /_brtan par bya ba'i don du bkod pa chen po'i 'khor gyi dkyil 'khor du khro bo'i rgyal po sgrol mas non pa khro bo brgya stong phrag du mas yongs su bskor ba phyogs bzhi kun nas de ltar steng dang 'og dang thad 
[\[227b.2\]]kar sgra drag po 'don bzhin pas rab tu gnas par gyur to/_/de nas sems can de rnams zhi ba nyid kyi yid dang ldan pas yang dag par 'jug pa'i bka' las mi 'da' bar gyur te/_sgra 'di lta bu'ang thos par gyur to/_/gang dam tshig 'di 'da' bar byed pa 
[\[227b.3\]]'di dag ni ardza ka'i dog pa bzhin du mgo bo tshal pa brgyar 'gas par 'gyur te/_byang chub sems dpa'i byin gyis brlabs kyang de yin no/_/de nas yang byang chub sems dpa' de rang gi rig sngags dang /_gsang sngags kyi spyod pa'i don du chos kyi tshig gsungs pa 
[\[227b.4\]]chos gcig gis byang chub sems dpa' sems dpa' chen po'i gsang sngags 'grub par gyur to/_/gcig po gang zhe na/_'di lta ste/_chos thams cad spros pa med pa'i rnam par yang dag par rjes su mi mthong ba'o/_/chos gnyis po dag la rab tu gnas na 
[\[227b.5\]]byang chub sems dpa' sems dpa' chen po'i gsang sngags 'grub par 'gyur te/_gnyis po dag gang zhe na/_byang chub kyi sems yongs su mi gtong ba dang /_sems can thams cad la mnyam pa nyid do/_/chos gsum rnams kyi rang gi gsang sngags kyi spyod 
[\[227b.6\]]pa'i don nges par brtan pa yongs su rdzogs par 'gyur te/_gsum gang zhe na/_sems can yongs su mi gtong ba nyid dang /_byang chub sems dpa'i tshul khrims kyi sdom pa srung ba nyid dang /_rang gi gsang sngags yongs su mi gtong ba nyid do/_/chos bzhi 
[\[227b.7\]]yang dag par ldan na sems dang po bskyed pa'i byang chub sems dpa'i rig sngags 'grub par 'gyur te/_bzhi gang zhe na/_rang gi gsang sngags rdzogs pa yongs su mi gtong ba nyid dang /_gzhan gyi gsang sngags nye bar gcod pa min pa nyid dang /_sems can thams 
[\[228a\]]
[\[228a.1\]]cad la byams pa'i sems nye bar gnas pa nyid dang /_snying rje chen po sgom pa'i sems te chos bzhi po 'di dag dang yang dag par ldan pa'i byang chub sems dpa' gsang sngags 'grub par 'gyur ro/_/chos lngas byang chub sems dpa'i sde snod la 
[\[228a.2\]]yang dag par 'jug cing gsang sngags kyi spyod pa'i sgrub pa yongs su rdzogs par 'gyur te/_lnga gang zhe na/_rnam pa sna tshogs pa'i yul bsten pa nyid dang /_bas mtha'i dgon pa bsten pa nyid dang /_sems can gzhan la zhe sdang med pa nyid dang /_'jig 
[\[228a.3\]]rten pa'i sngags la mi lta ba nyid dang /_tshul khrims dang /_thos pa dang /_spyod pa la gnas par byed pa nyid de/_chos lnga po 'di dag gis sngags kyi spyod pa'i don gyi dngos grub yongs su rdzogs par 'gyur ro/_/chos drug ni gsang sngags kyi spyod 
[\[228a.4\]]pa'i dngos grub yongs su rdzogs par 'gyur te/_drug gang zhe na/_dkon mchog gsum la dad pa nye bar gcod pa med pa nyid dang /_theg pa chen po'i mdo sde zab mo'i tshig gi don mi 'dor ba nyid dang /_skyo ba med pa'i sems nyid kyis gsang sngags 
[\[228a.5\]]kyi spyod pa'i don yongs su tshol zhing dge ba'i phyogs yongs su mi spong ba nyid de/_chos drug po 'di ni rig sngags kyi spyod pa dang /_gsang sngags kyi dngos grub la yang dag par kun du 'jug pa nyid du 'gyur ro/_/chos bdun rnams ni/_rig sngags grub 
[\[228a.6\]]pa'i cho ga dang /_gsang sngags kyi spyod pa la rjes su 'jug par byed pa nyid du 'gyur te/_bdun gang zhe na/_shes rab kyi pha rol du phyin pa'i tshul zab mo sgom pa dang /_zlos pa dang /_nyan pa dang /_kha ton byed pa dang /_'dri bar byed pa dang /_byang 
[\[228a.7\]]chub sems dpa'i spyod pa la mos pas dus gsum du ston pa dang /_nges par sdom pa dang /_bzlas pa dang /_sbyin sreg dang /_smra bcad dang /_dka' thub la ma thogs pa dang /_blo gros dang /_dran pa dang /_shes rab dang /_brtan pa dang du 
[\[228b\]]
[\[228b.1\]]len par byed pa dang /_byang chub sems dpa'i tshogs dang theg pa chen po'i chos zab mo'i tshul la yang dag par rab tu 'jug pa'i tshul dang /_rang gi gsang sngags dang /_sngags dgug pa dang /_srung ba dang /_bsgrub pa'i bya ba la mkhas pa nyid dang /_
[\[228b.2\]]snying rje chen po dang /_byams pa chen po dang /_btang snyoms chen po dang /_dga' ba chen po yongs su sgom par byed pa las dang /_sems can gyi khams dang /_chos kyi dbyings spros pa med pa'i de bzhin nyid la yang dag par 'jug pa/_gnyis su 
[\[228b.3\]]med pa'i rnam pa thams cad mkhyen pa'i ye shes yongs su tshol ba las dang /_sems can thams cad yongs su mi gtong la theg pa dman pa la dga' ba med pa las te chos bdun po 'di rnams ni rig sngags dang gsang sngags kyi dngos grub yongs su rdzogs 
[\[228b.4\]]par 'gyur ro/_/chos brgyad ni rig sngags dang gsang sngags kyi spyod pa'i don gyis dngos grub yang dag par 'jug pa nyid du 'gyur te/_brgyad gang zhe na/_mthong ba dang ma mthong ba'i 'bras bu la dad pas ngo mtshar bar sems par 'dod pa nyid dang /_
[\[228b.5\]]byang chub sems dpa'i dad pa'i 'bras bu rdzu 'phrul dang rnam par 'phrul pa the tshom med pa las dang /_phyin ci ma log pa'i gsang sngags 'dzin pa las bla ma la gus pa las dang /_sangs rgyas dang byang chub sems dpa' rnams kyis rang gi sngags dang rgyu 
[\[228b.6\]]dang spyod pa nye bar bstan pa mi slu bar 'dzin cing bdog pa thams cad yongs su btang ba las dang /_dngos grub kyi zhing gnas dang /_gnas ma yin pa rmi lam du mthong ba ston pa la mkhas pa nyid dang /_ser sna dang /_gnyid dang /_rmugs pa mtha' 
[\[228b.7\]]dag dang bral bar byed pa/_rtag tu brtson 'grus rtsom la sangs rgyas dang /_byang chub sems dpa' thams cad la bdag nyid 'bul bar byed pa las dang /_mdor bsdus na dge ba'i rtsa ba la ngoms mi shes pa'i go cha bgos te bgegs thams cad rab tu 
[\[229a\]]
[\[229a.1\]]sel bar byed pa las dang /_byang chub kyi rgyud gnon par byed pa dang /_longs spyod chen po dang /_dbang che bar grags pa bdag nyid so sor 'dod pa dang /_dbang che bar grags pa'i gang zag la yang dag par 'grogs pa dang /_dge 
[\[229a.2\]]ba'i bshes gnyen dang mi 'bral ba dang /_byang chub sems dpa' chen po dang yang dag par 'grogs par byed pa ste/_chos brgyad po 'di ni gsang sngags kyi spyod pa'i don gyi dngos grub la yang dag par 'jug par 'gyur ro/_/grogs po dag mdor na byang chub 
[\[229a.3\]]kyi sems dang mi 'bral zhing dkon mchog gsum la lhag par mos pa mchog tu tshul khrims 'chal pa la'ang skyo ba med pa'i yid kyis rtag tu mngon par brtson pas yid sngags kyi le'u rab 'byam mtha' yas shing rmad du byung ba byang chub sems dpa'i spyod pa'i rgyu 
[\[229a.4\]]mthun pa'i yid las byung ba 'grub par 'gyur ro/_/de las gzhan du rtogs par bya ba ma yin no/_/rnam par rtog pa med pa'i yid du gyur pas nyams sad pa'i rgyur yang bsgrub par bya ba yin no/_/de nas yang thams cad dang ldan pa'i 'khor rdzogs pa'i 
[\[229a.5\]]sangs rgyas dang /_byang chub sems dpa' dang /_rang sangs rgyas dang /_'phags pa nyan thos kyi byin gyis brlabs pa rnams 'di skad du rjod par byed de/_kye rgyal ba'i sras sems can thams cad kyi don gyi ched du gsang sngags kyi spyod pa sna tshogs pa'i don 
[\[229a.6\]]bya ba'i chos kyi tshul la rab tu 'jug pa'i rjes su mthun pa'i chos ston cig legs so legs so/_/e ma byang chub sems dpa' chen po rnams sna tshogs pa'i chos ston pa'i rjes su 'jug par byed pa gsang sngags kyi spyod pa dge ba legs par gsungs so/_/rgyal po 
[\[229a.7\]]chen po gang la la zhig 'dus pa'i le'u 'di 'dzin par 'gyur ba dang /_yid la byed par 'gyur ba dang /_g.yul du'ang thog mar glang po che'i steng du 'jog par 'gyur ba dang /_me tog dang /_bdug pa dang /_dri dang /_byug pa rnam pa sna tshogs pas mchod par 
[\[229b\]]
[\[229b.1\]]'gyur ba de la bdag cag mtshungs par brtag par bgyi/_phyir rgol ba dang dgra bo dag dbang du bgyi/_pha rol gyi dmag dpung dag 'jig cing bzlog par bgyi/_glegs bam du bris nas rang gi khyim du 'jog par 'gyur ba'i/_rigs kyi bu'am rigs kyi bu 
[\[229b.2\]]mo'am/_rgyal po chen po'am/_rgyal mo chen mo'am/_dge slong ngam/_dge slong ma'am/_dge bsnyen nam/_dge bsnyen ma'am/_srung ba chen po dang longs spyod chen po dang /_tshe ring por 'gyur ba dang /_nad med pa dang /_rtag tu longs 
[\[229b.3\]]spyod 'phel ba nyid kyang bgyi'o/_/de skad smras nas thams cad dang ldan pa'i 'khor de ci'ang mi gsung bar gyur to/_/theg pa chen po'i rig sngags dang /_gsang sngags kyi spyod pa nges par bstan pa las/_ral pa gyen brdzes kyi rtog pa chen po byang chub 
[\[229b.4\]]sems dpa' sems dpa' chen po'i rnam 'phrul gyi le'u rab 'byam las/_bcom ldan 'das 'phags ma sgrol ma'i rtsa ba'i rtog pa las 'dus pa'i le'u ste dang po'o//_//de nas yang byang chub sems dpa' sems dpa' chen po spyan ras gzigs 
[\[229b.5\]]dbang phyug thams cad dang ldan pa'i 'khor gyi dkyil 'khor la gzigs nas/_sems can thams cad kyi dam tshig la rjes su 'jug cing kun du lta ba zhes bya ba'i ting nge 'dzin la snyoms par zhugs so/_/byang chub sems dpa' spyan ras gzigs 
[\[229b.6\]]dbang phyug snyoms par zhugs ma thag tu lte ba'i dkyil 'khor gyi phyogs nas 'od zer bye ba khrag khrig brgya stong phrag du mas yongs su bskor ba'i 'od zer phyung ste sems can gyi khams thams cad kun nas snang bar byas nas sngar nyid du 'khor 'dus pa'i dkyil 'khor 
[\[229b.7\]]chen po kun du snang bar byas nas 'khod par gyur to/_/de nas yang byang chub sems dpa' sems dpa' chen po phyag na rdo rjes dag pa'i sems dpa' spyan ras gzigs dbang phyug la smras pa/_sems dpa' chen po'i dam tshig la rjes su 'jug pa las bya ba'i 
[\[230a\]]
[\[230a.1\]]dkyil 'khor gyi le'u rab 'byam gyi spyod pa sgrub pa sems can thams cad dang thun mong du gyur pa khyed kyis tshogs gang du sems can rnams yang dag par rjes su zhugs nas 'jig rten dang 'jig rten las 'das pa'i rig sngags dang gsang sngags kyi 
[\[230a.2\]]dngos grub yang dag par thob pa dang ldan pa khyod smros shig smros shig_/gsang ba'i bdag po gnod sbyin gyi dbang pos de skad smras pa dang /_byang chub sems dpa' sems dpa' chen po spyan ras gzigs dbang phyug gis mchog tu gsang ba'i dkyil 'khor gyi rgyud 
[\[230a.3\]]gsungs pa/_rig sngags thams cad yang dag par skul bar byed pa zhes bya ba'i rdzu 'phrul rnam par ston par byed cing lag pa g.yas pa bteg nas sor mo'i rtse mos 'khor gyi dkyil 'khor la ston par byed cing /_sor mo'i rtse mo der rig pa'i rgyal po bye ba khrag 
[\[230a.4\]]khrig brgya stong phrag du ma nges par phyung ste phyung nas kyang thams cad dang ldan pa'i 'khor gyi dkyil 'khor de snang ba chen pos kun du snang bar byas nas gnas par gyur to/_/de nas byang chub sems dpa' sems dpa' chen po spyan ras gzigs dbang phyug gis khro 
[\[230a.5\]]bo'i rgyal po sgrol mas non pa'i snying po las thams cad pa/_dpa' bo gcig pa spyan drangs pa dang /_gshegs su gsol ba dang /_zhi ba can dang /_rgyas pa can dang /_mngon spyod can dang /_mi snang ba dang /_nam mkha' la 'gro ba 
[\[230a.6\]]dang /_sa 'og tu 'jug pa dang /_rkang pa rab tu rgyu ba dang /_dgug pa dang /_rnam par sdang ba dang /_dbang du byed pa dang /_dri dang phreng ba dang /_mar me thams cad rang gi rgyud kyi sngags kyis rab tu sbyin par byed de/_mdor na ji ltar sbyar ba de 
[\[230a.7\]]bzhin/_de lta de ltar sgrub par byed bzhin pa ni yi ge gsum zhes bya ba brtson 'grus chen pos don thams cad sgrub par byed pa'i khro bo'i rgyal po chen po'o/_/de gang zhe na/_o~M AHhU~M/_'di ni khro bo chen po de'i snying po las thams cad pa ste dkyil 
[\[230b\]]
[\[230b.1\]]'khor thams cad dang /_gsang sngags spyod pa thams cad la byang chub sems dpa' sems dpa' chen pos nges par bstan te bgegs thams cad 'jig par byed pa'o/_/de nas byang chub sems dpa' sems dpa' chen po spyan ras gzigs dbang 
[\[230b.2\]]phyug gis phyag g.yas pa bteg nas khro bo'i spyi bor bzhag ste 'di skad ces smras so/_/sangs rgyas bcom ldan 'das rnams dgongs su gsol/_gang la la phyogs bcu'i 'jig rten gyi khams na rnam par gnas pa'i byang chub sems dpa' mtha' yas 
[\[230b.3\]]shing mu med pa'i rdzu 'phrul chen po dang ldan pa rnams dam tshig la lhag par gnas par gyis shig_/de skad ces smras nas khro bo'i rgyal po de bskor nas btang bar gyur to/_/khro bo'i rgyal po chen po btang ma thag tu thams cad dang ldan pa'i 'jig rten 
[\[230b.4\]]gyi khams dag tu song nas skad cig tsam gyis gdug sems can gyi sems can rdzu 'phrul chen po de rnams tshar bcad cing bkug nas 'khor gyi dkyil 'khor chen po dag pa'i sems can la yang dag par bcug ste gnas ji lta ba bzhin du gnas par byas nas sems 
[\[230b.5\]]can gdug pa rnams kyi spyi bor kun nas 'bar ba'i phreng bas 'khrugs par gyur nas gnas par gyur to/_/de nas byang chub sems dpa' sems dpa' chen po spyan ras gzigs dbang phyug gis slar yang 'khor gyi dkyil 'khor la gzigs nas sems can 
[\[230b.6\]]khyed cag thams cad nyon cig_/gang yang nga'i dam tshig 'di las 'da' bar byed pa de la khro bo'i rgyal pos tshar gcod par 'gyur te/_gang gi phyir na sangs rgyas bcom ldan 'das rnams kyis dam tshig ni 'da' bar bya ba ma yin pa'i phyir ro/_/rig sngags 
[\[230b.7\]]dang /_gsang sngags kyi don gyi tshig gsang chen ji ltar byang chub sems dpa'i rdzu 'phrul chen po dang ldan pa rnams kyis ting nge 'dzin nges par bstan pa 'chad par byed do/_/de legs par nyon la legs par yid la zung shig dang /_ngas bshad do/_/
[\[231a\]]
[\[231a.1\]]na mo rat+na tra yA ya/_na mo a mi tA b+hA ya/_ta thA ga tA ya/_ar+ha te samyak+saM bud+d+hA ya/_na ma Ar+yA ba lo ki te/_shwa rA ya/_bo d+hi satwA ya/_ma hA satwA ya/_na mo b+ha ga ba t+yai/_Ar+ya ta rA yai/_bo d+hi satwA ya/_ma hA satwA ya/_tad+ya thA/_
[\[231a.2\]]r-i dzu ka d+harma nir+yA te/_tA re tut+tA re/_shAn+ta d+harma nir+yA te/_tA re a na b+hi lA pya d+harma ni r+yA te tut+tA re tu re hi ni/_drA sa ni/_bi trA sa ni/_o ha ni/_mo ha ni/_dzam+b+ha ni/_stam+b+ha ni/_pra b+he/_tsan+d+ra pra b+he hi/_hi li hi li/_bi le bi le/_be ga gA mi ni/_kuN+Di ma hA 
[\[231a.3\]]kuN+Di/_d+ha ra d+ha ra d+ha na pa ti/_tA re hu ru hu ru/_ku ru ku ru/_a haM/_yAM yAM/_tsin+ta yA mi/_tsin+ta tiM me ku ru swA hA/_grogs po dag 'di ni/_nga'i bcom ldan 'das ma 'phags ma sgrol ma'i rtsa ba'i rig sngags las thams cad byed ma/_srid 
[\[231a.4\]]pa gsum gyi chos nye bar gcod pa/_ngan 'gro thams cad zlog par byed ma'o/_/phyag rgya yang 'dir rtsa ba'i rig sngags shes pa rnam par grags pa de la rab tu sbyar bar 'gyur ro/_/'dir mchog gi snying po las thams cad byed pa/_mya ngan las 'das pa'i bde 
[\[231a.5\]]ba thob par byed pa/_zhi ba thams cad byed pa/_sangs rgyas mngon sum du mthong ba bzhin du nye bar gnas pa/_rang nyid nga'i grogs po byang chub sems dpa' sems can thams cad kyi don gyi phyir mchog tu gsang ba'i rig sngags kyi ngo bos nye bar gnas pa 
[\[231a.6\]]bsam pa thams cad yongs su rdzogs par byed/_gang dang gang dran pa nyid kyis las thams cad mthar byed pa/_'jigs pa chen po rnams yongs su sbyong bar byed pa ste/_bzlas pas lta smos kyang ci dgos/_de gang zhe na/_na mo rat+na tra yA ya/_na ma 
[\[231a.7\]]Ar+yA ba lo ki te shwa rA ya/_bo d+hi satwA ya/_ma hA satwA ya/_tA re tut+tA re swA hA/_phyag rgya yang 'dir ut+pa la zhes kyang rnam par grags pa longs spyod thams cad mngon bar 'phel bar byed pa'o/_/'dir nye ba'i snying por gyur pa'ang mchog tu dpal dang ldan pa'i 
[\[231b\]]
[\[231b.1\]]dag byed chen po ste/_na mo rat+na tra yA ya/_na maH_sarba bud+d+ha bo d+hi satwA nAM/_o~M ku ru kul+le swA hA/_phyag rgya yang 'dir pad+ma'i phreng bzhes rnam par grags par 'gyur te/_sems can thams cad dbang du byed ma'o/_/'dir mchog gi snying por gyur 
[\[231b.2\]]pa yang /_na maH_sarba bud+d+hA mAM/_o~M gI/_'di ni snying po'i mchog ste mdor bsdu na bya ba thams cad la yon tan chen po rgyas pa ste/_yon tan mur thug par brjod pa ni dus bskal pa bye ba khrag khrig brgya stong phrag du mas kyang mi nus so/_/phyag rgya yang 
[\[231b.3\]]'dir brtson 'grus chen po zhes rnam par grags pa bsam pa thams cad yongs su rdzogs par byed pa'o/_/'dir spyan drang ba'i rig sngags su gyur pa yang /_na maHsarba bud+d+hA nAM/_o~M he he b+ha ga ba ti bi shwa rU pi Ni sarba ba la/_b+hA Shi ti/_pra bo d+ha ni A yA ni/_
[\[231b.4\]]b+ha ga ba ti/_krIDa ut+pa la d+hi ni/_ma ma shud+d+hA ya/_tiSh+Tha tiSh+Tha/_sa ma ya ma nu sma ra/_a pra ti ha ta/_shA sa na hU~M/_mA bi lam+ba ku ru ku ru phaT swA hA/_'di ni bcom ldan 'das ma spyan drang ba'i rig sngags te/_sangs rgyas thams cad dang /_byang 
[\[231b.5\]]chub sems dpa' thams cad dang /_rang sangs rgyas thams cad dang /_'phags pa nyan thos dang /_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_sha za 
[\[231b.6\]]dang /_srin po dang /_'byung po thams cad kyi yang yin no/_/tsan+dan gyi chu la lan bdun mngon par bsngags pa byas te phyogs bzhi dang /_de bzhin du steng dang /_'og dang /_thad ka thams cad du gtor bar bya'o/_/sangs rgyas dang /_byang chub 
[\[231b.7\]]sems dpa' thams cad dang /_bcom ldan 'das sgrol ma dang /_'jig rten dang /_'jig rten las 'das pa thams cad kyi gsang sngags 'di yin te/_'byung po'i tshogs thams cad dang /_sems can thams cad kyang 'ong bar 'gyur ro/_/na maH
[\[232a\]]
[\[232a.1\]]sarba bud+d+hA nAM/_a pra hi ha ta shA sa nA nAM/_o~M d+hu ru d+hu ru/_d+hu ma bA si ni/_ma mA rtsi Sha hU~M/_tiSh+Tha sa ma ya ma nu sma ra swA hA/_gdug pa'i rig sngags te/_tsan+dan dang /_gur gum dang /_ga pur gcig tu byas nas bdug pa dbul bar 
[\[232a.2\]]bya'o/_/de nas de bzhin gshegs pa rnams dang /_byang chub sems dpa' rnams thams cad byon pa rnams spos kyi bdug pas yid tshim nas khugs par 'gyur ro/_/'dir phyag rgyar gyur pa'ang pad+ma'i phreng ba zhes grags pa sems can thams cad 'gugs par byed 
[\[232a.3\]]cing zhi ba ste/_spyan drang ba'i rig sngags la'ang phyag rgya pad+ma'i phreng ba bzang po 'di nyid do/_/sangs rgyas dang /_byang chub sems dpa' thams cad dang /_sems can thams cad byon pa la'ang mchod yon dbul bar bya ste/_ga pur dang /_tsan+dan dang /_gur gum 
[\[232a.4\]]chu dang sbyar nas dzA ti'i me tog dang /_mA li ka gsar pa dang /_dbyar gyi me tog dang /_bun nA ka dang /_ba ku li dang /_rgya spos rnams te 'di dag gang yang rung ba'i me tog gam/_dus ji lta ba'i me tog gam/_dri bzang po'i me tog rnams dang bsres nas sngags 'dis 
[\[232a.5\]]mchod yon dbul bar bya'o/_/na maHsarba bud+d+hA nAM/_a pra ti ha ta shA sa nA nAM/_tad+ya thA/_he he ma hA kA ru Ni kA/_bi shwa rU pa d+hA ra Ni ar+g+haM pra tIts+tsha/_sa ma ya ma nu sma ra/_tiSh+Tha tiSh+Tha de ba tA d+hiSh+ThA na/_ma d+h+ye pra be sha ya/_pra be sha ya/_sarba bud+d+hA/_a nu kaM 
[\[232a.6\]]ba ka_/gr-ih+Na gr-ih+Na hU~M/_am+ba ri bi tsA ri Ni swA hA/_phyag rgya 'dir gang ba zhes grags te sems can thams cad kyis rjes su 'jug cing brtan pa'o/_/'dir dri'i rig sngags su gyur pa yang /_na maHsarba bud+hA nAM/_na maHsa man+ta gan+d+ha a pa b+hA Shi te shri ye ta thA ga tA ya/_tad+ya thA/_
[\[232a.7\]]gan+d+he gan+d+he h+lA de gan+d+ha ma no ra me pra tits+tsha daM/_gan+d+haM sa ma nA nu tsA ri Ni swA hA/_'dir phyag rgyar 'gyur ba yang /_lo ma zhes bya ba bsam pa thams cad yongs su rdzogs par byed pa'o/_/'dir me tog gi sngags su gyur pa yang /_na maHsarba bud+d+ha bo d+hi satwA nAM/_a pra ti ha 
[\[232b\]]
[\[232b.1\]]ta shA sa nA nAM/_na maHsaM ku su mi ta radz+nyA s+ya/_ta thA ga tA s+ya/_tad+ya thA/_ku su me ku su me ku su mA d+h+yo ku su mA sUr bA si/_ku su mA ba ti swA hA/_bdug pa'i sngags 'di nyid kyis sngar bshad pa'i bdug pas bdug par bya'o/_/rmad byung bsam mi khyab 
[\[232b.2\]]pa'i sku/_/sangs rgyas kun la phyag byas nas/_/yang dag rdzogs sangs rgyas gsungs pa'i/_/gtor ma'i rig sngags rab 'chad byed/_/na maHsarba bud+d+ha bo d+hi satwA nAM/_a pra ti ha ta shA sa nA nAM/_tad+ya thA/_he he b+ha ga ba ti ma hA satwe sarba bud+d+hA a ba lo ki te/_mA bi laM 
[\[232b.3\]]ba i dam pa liM gr-ih+Na pa ya grah+Na pa hU~M hU~M hU~M sarba ra ra phaT phaT swA hA/_lha bshos 'dis dbul bar bya ste/_'byung po thams cad pa'i gtor mar 'gyur ro/_/'dir yang phyag rgya ni dbyug pa ste/_gdug pa thams cad zlog par byed pa'o/_/na maHsarba bud+d+ha bo d+hi satwA nAM/_
[\[232b.4\]]a pra ti ha ta shA sa nA nAM/_sarba ta mo nyan+d+ha kAr bi t+yaM si tA nA/_na maHsa man+ta dz+yo ti gan+d+ha a ba b+ta sa pri yA ya/_ta thA ga tA ya/_tad+ya thA/_he he b+ha ga bA na dz+yo te rasmi sha ta sa ha sra/_pra ti maN+Di ta sha rI ra/_bi kur ba bi kur ba ma hA bo d+hi satwA man+ta dz+wo lo d+yo ta mUr+t+ti/_khuR+ha 
[\[232b.5\]]khuR+ha/_a ba lo kI ya/_a ba lo kI ya/_maN+Da la sarba satwA nAM swA hA/_mar me'i rig sngags te/_'dis mar me dbul bar bya'o/_/phyag rgya ni kha bye ba zhes sems can thams cad rnam par snang bar byed pa'o/_/na maHsa man+ta bud+d+hA nAM/_a pra ti he ta shA sa nA nAM/_tad+ya thA/_
[\[232b.6\]]dz+wa la dz+wa la/_dz+wA la ya dz+wA la ya hU~M bi bo d+ha ka ha ra kr-iSh+Na piM ga swA hA/_me'i bya ba byed pa'i rig sngags su 'gyur ro/_/'dir yang phyag rgya ni/_kha sbyor zhes par 'jig rten grags/_/sems can kun 'od kyis gsal byed/_/byang chub sems dpa' blo 
[\[232b.7\]]ldan dang /_/thub pa mchog gis sngon gsungs pa'o/_/de nas yang byang chub sems dpa' sems dpa' chen po spyan ras gzigs dbang phyug gis/_byang chub sems dpa' phyag na rdo rje la smras pa/_gsang ba pa'i bdag po sngags kyi tshig 'di ni/_gsang chen 
[\[233a\]]
[\[233a.1\]]dang bcas shing mchog tu gsang ba yin te/_bu khyod la phan drag po'i mtha'/_/mi bzad pa yi rigs su grags/_/sngags rnams thams cad gang kho na/_/mkhas pa rnams kyis bsgrub bya'o/_/spyi bo'i gdu bu zhes grags pa/_/rdo rje 
[\[233a.2\]]pad+ma'i rigs dag kyang /_/de ni nges par gzhig don du/_/rig pa 'di ni yang dag brjod/_/na maHsarba bud+d+ha bo d+hi satwA nAM/_a pra ti ha ta shA sa nA nAM/_o~M ka ra ka ra/_ku ru ku ru/_ma ma kAr+yAM dzaM b+ha/_dzaM b+ha sarba sarba da ha da ha/_sarba badzra bi nA sha ka_/mAr+d+ha 
[\[233a.3\]]DA ka dzI ban+tAM ta ka rA ma hA bi tri ta rA pi Ne pa tsa pa tsa sarba duSh+DaM ma hA ga Na pa ti dzI ban+tAM ta ka ra/_ban+d+ha ban+d+ha/_sarba gra hAM/_ShaDa mu kha Tha Da b+hu dza Sha Da tsa ra Na ru dra mA na ya brah+ma t+yaM de ba nA na ya mA bi lam+ba mA bi lam+ba b+hu Sha hrI maN+Da la ma d+h+ye pra be sha ya sa ma ya ma nu sma ra hU~M hU~M hU~M 
[\[233a.4\]]hU~M hU~M hU~M phaT phaT phaT swA hA/_gsang ba pa'i bdag po 'di ni mchog tu gsang ba brtson 'grus chen po sgrol ma'i yan lag zhal drug pa zhes bya ba khro bo'i rgyal po chen po thams cad rnam par 'joms pa po ste/_'di bklags pa tsam gyis byang chub sems dpa' sa bcu la 
[\[233a.5\]]gnas pa'i dbang phyug rnams kyang rnam par 'jig par byed na/_ma rungs pa'i bgegs rnams lta ci smos/_'di bklags pa tsam gyis srung ba chen po byas par 'gyur ro/_/'dir phyag rgya yang rigs chen po zhes bya bar 'gyur te bgegs rnam par 'jig par 
[\[233a.6\]]byed pa'o/_/khro bo'i rgyal po 'di nyid kyi snying po ni/_oM hrIHSh+T-IH_bi kr-i tA na na hU~M sarba sha truM stam+b+ha ya phaT phaT swA hA/_sngags 'dis dgra thams cad gzer chen po'i nad dang /_yang rims nyin gcig pas zin par 'gyur ro/_/rtag tu bzlas pas/_ji srid snang bar 
[\[233a.7\]]byams pa nyid du mi 'gyur/_yang na snying rje'i sems thob par mi 'gyur te/_bzlas pa zin gyi bar du grol bar mi 'gyur zhing 'ching bar mi 'gyur ro/_/dkon mchog gsum la gnod pa byed pa la bya'i/_zhi ba'i sems yod pa gzhan la ma yin no/_/phyag 
[\[233b\]]
[\[233b.1\]]rgya mdung chen po'ang sbyar bar bya'o/_/'dir nye ba'i snying por gyur pa yang /_o~M hrIH/_kA la rU paM hU~M khaM swA hA/_snga ma'i mdung chen po'ang sbyar bar bya'o/_/gdug pa thams cad la gang 'dod pa de byed par 'gyur ro/_/mchog gi snying po sangs rgyas thams 
[\[233b.2\]]cad kyis byin gyis brlabs pa yi ge gcig pa zhes bya ba ni hU~M 'di ni las thams cad byed pa ste/_phyag rgya mdung chen po'ang sbyar bar bya'o/_/phung khrol thams cad zlog par byed pa 'byung po thams cad dpang du byed pa ste/_mdor na khro bo'i rgyal po 'di ni las 
[\[233b.3\]]thams cad la rab tu sbyar bar bya ste/_dkyil 'khor gyi dbus su bzlas pas grub pa'i dus su'ang /_khyad par 'byung bar 'gyur ro/_/gshegs su gsol ba'i sngags su gyur pa yang /_na maH_sarba bud+d+hA nAM/_a pra ti ha ta shA sa nA nAM/_tad+ya thA/_dza ya 
[\[233b.4\]]dza ya/_su dza ya/_ma hA kA ru Ni ka bi shwa rU pi ni/_gats+tsha gats+tsha swa b+hA ba nAM/_sarba bud+d+haM swa bi sardzA ya/_sa pa ri bA raM/_swa b+ha bA nAM tsA pra be sha ya/_sa ma ya ma nu sma ra/_sarbAr+tha swa me si d+h+yaM tu/_bi d+h+ya sa dAHma no ra thaM tsa me pa ri pU ra ya swA hA/_'di ni gshegs 
[\[233b.5\]]su gsol ba'i sngags te las thams cad la sbyar bar bya'o/_/phyag rgya bzang po'i gdan zhes grags pa ste/_'dis gdan yang sbyin par bya'o/_/yid kyis lan bdun bzlas pas thams cad gshegs su gsol lo/_/'jig rten dang 'jig rten las 'das 
[\[233b.6\]]pa'i dkyil 'khor rnams dang /_sngags rnams nyid la'ang sngags kyi dngos grub dang /_dam tshig dang /_bzlas pa dang /_dus dang /_nges par sdom pa rnams la'ang rab tu sbyar bar bya'o/_/de nas yang sems dpa' chen pos slar yang gnas gtsang ma'i lha'i 
[\[233b.7\]]bu rnams la kun du gzigs te/_'khor gyi dkyil 'khor chen po la rang gi rig pa'i tshogs sngags kyi le'u rab 'byam gsungs par gyur to/_/na maHsarba bud+d+hA nAM/_a pra ti ha ta ga tI nAM o~M ni Ti swA hA/_'di ni 'phags ma sgrol ma'i rjes su spyod pa'i skra can 
[\[234a\]]
[\[234a.1\]]ma zhes bya ba'i rig pa/_las thams cad pa ste dam tshig chen po'i phyag rgya'i snying po dug gi las thams cad la kun du sbyar ro/_/na maHsa man+ta bud+d+hA nAM/_a pra ti ha ta shA sa nA nAM/_o~M ni Ti/_'di ni nye bar spyod pa'i skra can ma zhes bya ba'i 
[\[234a.2\]]rig pa las thams cad pa ste/_phyag rgya ni kha bye ba zhes pa gza'i las thams cad la sbyar bar bya'o/_/na maHsa man+ta bud+d+hA nAM/_a pra ti ha ta shA sa nA nAM/_o~M ni/_rig pa 'di ni sdong bu can zhes bya ba spyod pa'i dge ba'i las thams cad byed pa ste/_phyag rgya ni 
[\[234a.3\]]bzang po'i gdan gyis gnod sbyin mo rnams dgug par bya ba la sbyar ro/_/na maHsa man+ta bud+d+hA nAM/_a tsin+t+yad+d+hA ta rU pi NAM/_o~M Sh+Tai swA hA/_mkha' 'gro ma kun 'joms pa yi/_/phyag rgya sbubs can yang dag sbyar/_/byang chub sems dpas bshad pa 
[\[234a.4\]]yi/_/rig sngags thod pa can zhes bya/_/sangs rgyas kun gyi pad+ma nyid/_/rab bsngags lha yi gzugs can ma/_/na maHsa man+ta bud+d+ha nAM/_a pra ti ha ta ga ti/_tsA ra NaM/_tad+ya thA/_oM ba ra de sA hA/_phyag rgya ut+pa la nyid ni/_/dpal gyi bdag nyid 
[\[234a.5\]]spyan la sbyar/_/gzugs mang 'chang ba'i lha mo ni/_/myur du longs spyod rab sgrub pa'o/_/na maHsa man+ta bud+d+hA nAM/_a tsin+t+ya d+d+hU ta rU pi NAM o~M su ri swA hA/_phyag rgya mdung dang yang dag ldan/_/rims rnams thams cad rnam 'joms pa'o/_/na maHsa man+ta bud+d+hA nAM/_
[\[234a.6\]]a tsin+tad+d+hA ta rU pi NAM oM tu re swA hA/_bsam pa'i sgrol ma ldan pa zhes/_/rab bsngags las rnams thams cad pa/_/dbyug pa'i phyag rgyar yang dag ldan/_/bgegs rnams 'joms byed ma la sbyar/_/na maHsa man+ta bud+d+hA nAM/_a tsin+t+yad+d+hU ta rU pi NAM/_tad+ya thA/_
[\[234a.7\]]oM bi lo ki ni swA hA/_rig pa snang ldan zhes bya ba/_/'jig rten thams cad dbang du byed/_/bde ba thams cad rab sbyin pa/_/pad+ma phyag rgyas sbyar bar bya/_/na maHsa man+ta bud+d+hA nAM/_a tsin+t+ya d+d+hU ta rU pi NAM/_tad+ya thA/_oM bi shwa/_bi shwa saM b+ha be bi sha rU pi NAM 
[\[234b\]]
[\[234b.1\]]ka ha ka ha A bi sha A bi sha sa ma ya ma nu sma ra ru ru tiSh+Tha swA hA/_rig pa brtson 'grus chen mo ni/_/'jig rten 'dren pas bstan pa ste/_/snying po phyag rgya mnyam pa nyid/_/sems can thams cad 'bebs shing dge/_/sna tshogs zhes byar yang dag bsgrags/_/
[\[234b.2\]]na maHsa man+ta bud+d+hA nAM/_o~M tsin+t+yad+b+hu ta rU pi NAM/_tad+ya thA/_o~M shwe te prA ba su hwA hA/_pad+ma'i gdan gyi rnam par dgod/_/las rnams thams cad byed pa'o/_/na maHsa man+ta bud+d+hA nAM/_a pra ti ha ta ga ti prA ti ri NAM/_tad+ya thA/_o~M shrIHrig pa 'di 
[\[234b.3\]]ni dpal mo che/_/'jig rten mgon gyis bstan pa ste/_/phyag rgya kha sbyor ldan pa yi/_/rgyal srid chen po rab sbyin byed/_/na maHsa man+ta bud+d+hA nAM/_sarba satwA b+ha ya pra dA yi kA/_tad+ya thA/_o~M a dzi te ku mA ra rU pi NI/_o~M hi a gats+tsha ma ma kar yaM ku 
[\[234b.4\]]ru swA hA/_mi thub ma zhes rnam grags ma/_/gzhon nu bdud rtsi las byung ba/_/gang ba'i phyag rgyar ldan pa yis/_/dgra rnams thams cad zlog par byed/_/na maHsa man+ta bud+d+hA nAM/_a tsin+t+yad+b+hu ta rU pi NAM/_tad+ya thA/_oM dza ye swA hA/_bi dza ye 
[\[234b.5\]]swA hA/_a dzi te swA hA/_sring mo bzhi zhes rnam grags pa/_/byang chub sems dpa'i rjes 'gro ba/_/sa rnams mtha' dag yongs rgyu zhing /_/sems can rjes su 'dzin byed pa/_/ming po tu bu ru zhes grags/_/'di rnams kyis ni rjes su spyod/_/
[\[234b.6\]]gru yi bzhon pa mnyam zhon nas/_/rgya mtsho la ni nges par gnas/_/khu tshur phyag rgyas rnam par dgod/_/bsam pa thams cad yongs rdzogs byed/_/na maHsa man+ta bud+d+hA nAM/_lo kA grA d+hi ba ti nAM/_tad+ya thA/_o~M ku mA ri ma hA ku mA ri krI Da krI 
[\[234b.7\]]Da/_ma hA rAk+Sha si bo d+hi satwA nu dz+nyA ta ma yu rA sa ne pA sha_/par shU pA Ni rak+tAM gI rak+ta gan+d+d+hA nu le pa na pri ye pri ye/_kha kha khA hi khA hi hU~M nri t+ya rak+ta puSh+pA rtsi ta mU r+t+ti sa ma nu sma ra/_b+h+ra ma b+h+ra ma/_b+h+ra ma ya b+h+ra ma ya/_hu lu hu lu mA bi lam+ba/_sarba karmA Ni me ku ru ku ru/_
[\[235a\]]
[\[235a.1\]]pi tsi tra rU pa d+hA ri Ni/_tiSh+Tha tiSh+Tha/_hU~M hU~M sarba bud+d+hA nu dz+nyA te swA hA/_sems can rjes su 'dzin byed pa'i/_/byang chub sems dpas bshad pas na/_/sa rnams ma lus kun nas ni/_/rnam pa drug tu rab tu g.yos/_/sems can kun 
[\[235a.2\]]la phan don dang /_/gdug pa'i sems can zlog byed pa/_/bdag gi rig pa rtag tu grags/_/rtag tu srung bar yongs su grags/_/srung ba ltos 'gro de nyid kyi/_/'jig rten mtshan mas legs par mtshan/_/snying rjes thugs ni brlan pa yi/_/byang chub 
[\[235a.3\]]sems dpa' de nas gsungs/_/byang chub sems dpa' bdag nyid che/_/byis pa rnams la phan don du/_/gang la sems can spyod gsungs pa/_/'gro ba rnams la rnam spyod ldan/_/phyag rgya dbyug pa'i srog shing ldan/_/bdag nyid chen pos sbyar nas 
[\[235a.4\]]ni/_/tshangs pa la sogs 'gugs byed na/_/mi rnams 'bras bu smos ci dgos/_/gzhon nu'i sems su ma lus pa'i/_/rtog pa 'di ni bsdus nas su/_/srin po rnams su grags pa yi/_/rig sngags 'di ni yang dag bstan/_/sems can rjes gzung 'dod 
[\[235a.5\]]pa yi/_/byang chub sems dpa' de ltar bshad/_/yig gsum zhes bya'i snying po 'di/_/rig sngags 'di ni yang dag bshad/_/sems can kun la phan don du/_/nye bar longs spyod 'gugs pa'i mchog_/phyag rgya dbyug pa'i srog shing ni/_/rnam bkod 
[\[235a.6\]]las rnams thams cad pa'o/_/o~M hU~M dzaH/_rig sngags 'di ni mdor bsdus nas/_/mi rnams 'bras bu byed pa yin/_/na maHsa man+ta bud+d+hA nAM/_sa man+to t+yo ti ta mUr+t+ti nAM/_a bi kr-i ta gra ha hU~M phaT swA hA/_nye ba'i snying po 'di yang ni/_/phyag rgya dgra sta yang 
[\[235a.7\]]dag ldan/_/de bzhin 'byung po 'gugs par byed/_/de bzhin gza' dang ma mor bcas/_/thams cad phyag rgyas rgyas btab pa/_/bkod na 'bras bu bcas par 'gyur/_/'byung po rnams ni rnam skrag byed/_/gdug pa zhugs pa rnam par grol/_/'di ni 
[\[235b\]]
[\[235b.1\]]bcom ldan 'das ma 'phags ma sgrol ma'i pho nya mo chen mo las thams cad pa ral pa gcig ma zhes bya ba rjes su spyod pa las thams cad pa ste bzlas pa tsam kho nas las thams cad byed do/_/'byung po thams cad skrag par byed pa dang /_'gugs par 
[\[235b.2\]]byed pa dang /_dbang du byed pa dang /_rig pa 'dzin pa ji ltar 'dod pa de thams cad rdzogs par byed do/_/na maHsa man+ta bud+d+hA nAM/_a pra ti ha ta shA sa nA nAM/_tad+ya thA/_o~M prah+mA su prah+mA prah+mA/_baR+tsa se shAn+tiM ku ru swA hA/_sngags 'di tshangs pa chen po 
[\[235b.3\]]ste/_/byang chub sems dpas bshad pa yin/_/'byung po zhi ba rab tu thob/_/skad cig nyid la bsil bar 'gyur/_/phyag rgya pad+ma yang dag ldan/_/myur du dge legs thob par 'gyur/_/mngon spyod kyi ni las rnams la/_/srid srung gi ni rig byed 
[\[235b.4\]]'dod/_/'di ni mdor bsdus brjod pa ste/_/cho ga 'di ni mdor bsdus pa'o/_/na maHsa man+ta bud+d+hA nAM/_a pra ti ha ta shA sa nA nAM/_tad+ya thA/_oM ga ru Da ba ha na tsakra pA ni tsa tur b+hu dza hU~M hU~M/_sa ma ya ma nu sma ra/_bo d+hi satwa Adz+nyA pa ya ti swA hA/_byang 
[\[235b.5\]]chub sems dpas bka' stsal pa/_/zhi ba'i don ni myur du byed/_/'byung po rnams ni rnam 'jig byed/_/khyab 'jug gzugs kyi lus can yin/_/phyag rgya 'khor lor yang dag ldan/_/brtan pa'i don ni yang dag byed/_/gang 'di khyab 'jug rgyud du ni/_/
[\[235b.6\]]cho ga rgyas par bstan pa ste/_/sems can kun gyi sgrub byed de/_/byang chub sems dpas bshad pa yin/_/na maHsa man+ta bud+d+hA nAM/_a pra ti ha ta shA sa nA nAM/_tad+ya thA/_ma hA ma he shwa ra b+hu tA d+hi pa ti br-i Sha b+ha/_d+h+wa dze pra laM ba dza Ta mu ku Ta d+hA ri NI/_si 
[\[235b.7\]]ta b+hasma d+hu sa ra ta/_mUrti sa aM phaT phaT bo d+hi satwa Adz+nyA pa ya ti swA hA/_sems can rnams la phan 'dod pas/_/sngags 'di bdag gis rab tu brjod/_/mdung gi phyag rgya mnyam par ldan/_/'byung po thams cad rnam 'jig pa/_/'di yang bstan 
[\[236a\]]
[\[236a.1\]]pa'i cho ga 'di/_/sems can sa stengs gnas pa la/_/sngon ni zhi ba'i rgyud du bstan/_/yon tan sna tshogs rgya che ba/_/zhi ba'i rgyud kyis kyang brjod do/_/na maHsa man+ta bud+d+hA nAM/_a pra ti ha ta shA sa nA naM/_tad+ya thA/_o~M sha ku ni pa ta ta 
[\[236a.2\]]pak+Shi Na/_sha ka kha kha/_khA hi khA hi sa ma ya ma nu sma ra hU~M tiSh+Tha bo d+hi satwa Adz+nyA pa ya ti swA hA/_sngags 'di brtson 'grus chen po ste/_/nam mkha' lding zhes rnam par grags/_/gdul dka' 'dul ba rnams kyi mchog_/gdengs ka can gyi dug rnams 'joms/_/
[\[236a.3\]]phyag rgya che dang yang dag ldan/_/phung khrol mi bzad bcas pa 'joms/_/brtan dang g.yo ba'i dug rnams ni/_/gso bar byed par the tshom med/_/gdul bya'i sems can la brtse bas/_/byang chub sems dpa'i yang dag bka'/_/nam mkha' lding gi 
[\[236a.4\]]gzugs kyis spyod/_/'dab chags rgyal po 'od chen ldan/_/ji srid nam mkha' lding rgyud du/_/bstan pa'i cho ga rgyas de rnams/_/sems can kun la phan pa'i rgyud/_/bdag gis kyang ni brjod pa yin/_/mkha' lding mngon par brjod rgyud du/_/khro 
[\[236a.5\]]bo'i rgyal po ma bstan na/_/gdengs can dug ni gzhom pa'i phyir/_/'dab chags gzugs kyis rnam par rgyu/_/ji srid 'jig rten pa yi sngags/_/de rnams cho ga dper brjod pa/_/gdul bya'i sems can don du ni/_/de lta de ltar rnam par spyod/_/gang 
[\[236a.6\]]yang de bzhin gshegs sngags dang /_/rdo rje pad+ma'i rigs dag kyang /_/de rnams cho ga rab 'byam 'dir/_/snga ma kho nar gsungs pas yin/_/ji ltar ma ma rnam mang po/_/byis pa 'bad pas srung byed pa/_/de bzhin byis mtha'i blo can la/_/nga ni rig 
[\[236a.7\]]sngags gzugs kyi rgyu/_/stobs bcu ldan pas sngon gsungs pa/_/da lta'ang nga yis bstan pa yin/_/sngags rgyud don ni ma lus pa/_/rtogs pas rab gsungs 'od chen po/_/rgyal ba mchog gis gang gsungs pa/_/stobs bcu ldan pa'i sras kyis gsungs/_/
[\[236b\]]
[\[236b.1\]]rmad byung bsam mi khyab gzugs can/_/spyan ras gzigs kyis gsungs pa'o/_/de nas yang byang chub sems dpa' sems dpa' chen po spyan ras gzigs dbang phyug thams cad dang ldan pa'i 'jig rten gyi khams de dang /_'khor gyi dkyil 'khor chen po 
[\[236b.2\]]de la kun du gzigs nas dam tshig thams cad yang dag par skul bar byed pa zhes bya ba'i ting nge 'dzin la snyoms par zhugs so/_/gang du ting nge 'dzin la gnas pas sems can ma lus pa'i sgrub pa'i spyod pa'i yid/_sems can thams cad la rab tu gnas 
[\[236b.3\]]par gyur to/_/byang chub sems dpa' sems dpa' chen po snyoms par zhugs ma thag tu thams cad dang ldan pa'i 'khor chen po gnas rnam par bkra ba'i phyag na rin po che'i snying po rgyan bkod pa'i dkyil 'khor bsam gyis mi khyab cing rmad du byung ba'i rnam 
[\[236b.4\]]par 'phrul pa rang sangs rgyas thams cad dang /_'phags pa nyan thos dang /_spyod pa la zhugs pa'i byang chub sems dpa' rnams dang /_sa bcu dang ldan pa sa bcu'i dbang phyug la gnas pa rnams kyis kyang /_dkyil 'khor de bri ba'am 'drir 'jug par 
[\[236b.5\]]mi nus na/_so so'i skye bor gyur pa'i sems can rnams kyis lta smos kyang ci dgos/_'phags pa'i dkyil 'khor bzang po de'i dam tshig sgrub pa'i gnas la gnas pa byang chub sems dpa' chen pos gzigs nas/_sangs rgyas bcom ldan 'das thams 
[\[236b.6\]]cad dang /_rang sangs rgyas thams cad dang /_'phags pa nyan thos thams cad dang /_byang chub sems dpa' sa bcu la gnas pa rgyal tshab tu mngon par dbang bskur zhing dam tshig thob pa thams cad dang /_spyod pa la zhugs pa rnams dang /_zag 
[\[236b.7\]]pa dang bcas pa dang /_zag pa med pa'i sems can thams cad spyan ras gzigs dbang phyug gis byin gyis brlabs kyis sangs rgyas dang byang chub sems dpa'i spyod pa bsam gyis mi khyab pa'i rgyu mthun pa dang /_ting nge 'dzin gyi khyad par gyis thugs 
[\[237a\]]
[\[237a.1\]]las byung ba'i dkyil 'khor du zhugs pa bdag nyid kyis yang dag par shes par gyur to/_/so so'i skye bo thams cad kyis de yid kyis dmigs par mi nus na/_bri ba'am 'drir 'jug pa lta smos kyang ci dgos/_/de nas yang byang chub 
[\[237a.2\]]sems dpa' sems dpa' chen po spyan ras gzigs dbang phyug gis dkyil 'khor chen po'i dam tshig la rjes su rab tu zhugs pa'i sems can de rnams la smras pa/_grogs po dag nyon cig_/'di ni de bzhin gshegs pa rnams dang byang chub sems dpa' 
[\[237a.3\]]rnams kyis kyang 'da' bar mi bya ba'i dam tshig yin na/_sems can rnams dang /_'phags pa gzhan rnams kyang lta smos kyang ci dgos/_de nas yang sems dpa' chen pos phyag na rdo rje gsang ba pa'i bdag po la smras pa/_kye rgyal ba'i sras/_mi 
[\[237a.4\]]las 'das pa'i dam tshig yid las byung ba ni nges par bstan to/_/mi rnams la/_de bzhin gshegs pa rnams yongs su mya ngan las 'das na yang dag tu sems can rnams yang dag par zhugs nas/_'jig rten dang 'jig rten las 'das pa'i rig pa dang /_
[\[237a.5\]]sngags kyi dngos grub thams cad 'grub par 'gyur bar bshad par bya'o/_/de nas yang gsang ba pa'i bdag po phyag na rdo rjes/_byang chub sems dpa' sems dpa' chen po spyan ras gzigs dbang phyug la smras pa/_kye rgyal ba'i sras gang da lta dus la bab par shes 
[\[237a.6\]]na gsungs shig gsungs shig_/shAkya seng+ge 'jig rten mgon/_/yongs su mya ngan 'das pa na/_/mi rnams mchog gi sangs rgyas zhing /_/sems can sa stengs khyod dkyil 'khor/_/mthong ba tsam gyis 'jig rten na/_/sngags kyi dngos grub rab tu skye/_/mi 
[\[237a.7\]]shes cho ga nyams pa'am/_/dam tshig bdag por ma gyur na/_/tshangs pa bdag nyid chen pos kyang /_/rig sngags dngos grub mi 'gyur ro/_/sngags la mngon par mi brtson dang /_/dam tshig bstan pa mi mthong na/_/rnam par du mar 'bad byas kyang /_/rig pa'i 
[\[237b\]]
[\[237b.1\]]dngos grub mi 'gyur ro/_/dam tshig sbyor ba nyams pa na/_/brgya byin gyis kyang rab 'bad las/_/rig pa'i dngos grub mi 'gyur na/_/sa stengs mi rnams smos ci dgos/_/dam tshig bstan bcos de nyid shes/_/spyod pa'i las rnams sgrub pa de/_/'jig rten 
[\[237b.2\]]pa dang 'phags pa'i sngags/_/bklags pa tsam gyis 'grub par 'gyur/_/byang chub sems dpa'i dkyil 'khor du/_/rab zhugs las rnams thams cad byed/_/byang chub sems dpa' bstan pa la/_/de yi rig pa'i dngos grub rtag_/de nas yang gsang ba 
[\[237b.3\]]pa'i bdag po lag na rdo rjes/_sems dpa' chen po de la gsol ba btab par gyur to/_/kye kye sems dpa' sems dpa' chen po 'phags pa spyan ras gzigs dbang phyug gis sems can gyi don gyi phyir dkyil 'khor cho ga gsungs so/_/dang po re zhig cho 'phrul 
[\[237b.4\]]gyi zla phyed dam/_nag pa can nam/_sa gcan gyi zla ba'i dkar po'i phyogs la rab tu bsngags pa'i nyi ma dang /_gza' bzang po bltas te/_rgyu skar dge ba dang yang dag par ldan pa'i dkar po'i phyogs kyi tshes gcig dang /_zla ba nya ba'am/_dus gzhan la 
[\[237b.5\]]dbyar gyi zla ba spangs te/_snga dro sa rab tu gnas par bya'o/_/grong khyer chen po la brten pa'am/_gang du dkyil 'khor gyi slob dpon rang nyid gnas par te/_rgya mtshor 'jug pa'am/_chu klung la brten pa'am/_rgya mtsho'i ngogs dang nye bar grong khyer chen po'i 
[\[237b.6\]]byang shar gyi phyogs kyi char ha cang yang mi ring /_ha cang yang mi nye bar dkyil 'khor gyi slob dpon song nas/_nyi ma bdun nam/_zla phyed du mtha' gcig tu smyung ba'am/_nye bar gnas nas so sor gnas par bya'o/_/gang gnas de rnams su'ang gtsang 
[\[237b.7\]]ma'i sa phyogs rdo ba dang /_gyo mo dang /_thal ba dang /_sol ba dang /_phub ma dang /_thod pa dang /_rus pa dang /_rus pa gnas pa dang bral ba/_shin tu yongs su sbyang ba byas pa'i sa phyogs su/_srog chags med pa'i chu la/_ba byung lnga dang bsres pa'i tsan+dan dang /_
[\[238a\]]
[\[238a.1\]]ga pur dang /_gur gum gyi chus khro bo'i rgyal po sgrol mas non pa stong phrag brgyad kyis mngon par bsngags pa des bcom ldan 'das ma'i phyag rgya chen po yang dag par ldan pas/_sa phyogs de la phyogs bzhi rnams su mngon par 
[\[238a.2\]]gtor zhing steng dang 'og dang thad ka dang phyogs bral rnams su'ang kun nas gtor bar bya'o/_/de nas sa phyogs der kun nas gru bzhir/_khru bcu drug gam/_khru bcu gnyis sam/_khru brgyad bya ste/_de la chen po ni khru bcu drug go/_/bar ma ni khru bcu gnyis 
[\[238a.3\]]so/_/chung ngu ni khru brgyad do/_/dkyil 'khor rnam pa gsum po 'di/_/thams cad gzigs pas gsungs pa yin/_/rgyal srid 'dod phyir chen po ste/_/bar ma longs spyod 'phel bar byed/_/chung ngu sngags kyi dam tshig ni/_/las rnams kun byed zhi 
[\[238a.4\]]pa yin/_/de la yid la 'dod pa gang yang rung ba'i dkyil 'khor bri bar bya'o/_/de la sa'i phyogs der khru gnyis tsam brkos la/_der rdo ba dang /_sol ba dang /_thal ba dang /_rus pa dang /_skra la sogs pa dang /_srog chags kyi rigs rnam pa sna tshogs pa gal te 
[\[238a.5\]]mthong na sa'i phyogs gzhan du brko bar bya'o/_/gnod pa med pa dang /_nye bar 'tshe ba med pa der 'gyur ro/_/ri'i rtse mo dang /_rgya mtshor 'bab pa'i chu klung chen po'i chu ngogs rnams su'ang gang rab tu 'bad pa chen pos shin tu so sor brtags te shin tu gtsang zhing srog 
[\[238a.6\]]chags med par byas nas bri bar bya'o/_/sa'i phyogs der slar yang srog chags med pa'i chu la ba'i rnam lnga bsres pas chu klung gi 'gram gyi sa gtsang ma'am/_grog mkhar gyi sa'am/_gang du srog chags med pa'i sa des dgang bar bya'o/_/bkang nas kyang legs 
[\[238a.7\]]par brdungs te kun nas mnyam par byas la ji ltar 'dod pa'i dkyil 'khor rnam pa gsum bya'o/_/seng ldeng gi phur bu bzhi la khro bo'i rgyal po nyid kyis lan bdun mngon par bsngags par byas nas phyogs bzhi rnams su gdab par bya'o/_/tshon sna lnga'i skud pa la khro bo'i rgyal 
[\[238b\]]
[\[238b.1\]]pos lan bdun mngon par bsngags par byas nas kun nas dkyil 'khor gru bzhi pa'i rnam par dkri bar bya'o/_/de bzhin du dbus kyi gnas su/_nang du'ang zur bzhi'i rnam par bya'o/_/dbus kyi nang na gnas pa'i dkyil 'khor gyi slob dpon gyis rtsa ba'i rig 
[\[238b.2\]]pa'am/_rtsa ba'i snying po stong phrag brgyad bzlas par bya'o/_/phyag rgya chen po dang rtsa ba'i sngags kyis gtsug tor bcings te khro bo'i rtsa ba'i sngags kyis grogs bsrungs nas bdag nyid bsrung bar byas te/_bzlas pa byed bzhin du phyi rol du byung ste/_dkyil 'khor la 
[\[238b.3\]]g.yas su bskor ba byas nas kha shar du phyogs te ku sha'i khres la nye bar 'dug nas/_sangs rgyas dang byang chub sems dpa' thams cad yid la byas te dkyil 'khor de kun nas gru bzhi'i rnam par dkri bar bya'o/_/de nyid kyi phyi rol du zhag gcig smyung bar gnas pas 
[\[238b.4\]]rab tu gnas par bya'o/_/de la 'dir dkyil 'khor gyi slob dpon gyi sngon spyad pa rnams byas te/_rang gi rig pa dang /_sngags dang rgyud la mkhas pa'i mkhan pos sems can thams cad kyi don gyi phyir theg pa chen po la lhag par mos pas zhag gcig smyung bar gnas 
[\[238b.5\]]pas grogs bzang po dang yang dag par ldan pa/_bstan bcos rnam pa sna tshogs pa'i bya ba mthong bas tshon lnga'i phye ma zhib mo 'bar bas legs par sbyang ba byas nas/_rtsa ba'i rig pa'i sngags dang snying pos mngon par bsngags pa'i phye ma dkyil 'khor dbus su gdab 
[\[238b.6\]]par bya'o/_/pha rol du'ang rgyal mtshan dang /_ba dan sgreng ba dang /_rta babs bzhes brgyan pa dang /_chu shing gi sdong bu 'bras bu'i tshogs kyis g.yur za zhing kun nas 'bras bu'i tshogs rnams kyis rab tu 'phyang bzhin pa dang /_rnga bo che dang /_rdza rnga dang /_dung gi sgra 
[\[238b.7\]]nges par sgrogs pa'i sa'i phyogs su bsgrag par bya'o/_/ngos bzhir rjes su mthun pa'i bar du bsngags pa'i sgra'i chos mnyan par bya'o/_/phyogs bzhi rnams su theg pa chen po'i mdo sde'i glegs bam bklag par bya'o/_/'di lta ste/_shes rab kyi pha rol du phyin pa 
[\[239a\]]
[\[239a.1\]]lho phyogs su bklag par bya'o/_/'phags pa zla ba sgron ma'i ting nge 'dzin nub phyogs su'o/_/'phags pa sdong po bkod pa byang phyogs su'o/_/'phags pa gser 'od dam pa shar phyogs su'o/_/de ltar glegs bam klog pa po med na mdo sde bzhi 
[\[239a.2\]]po klog par rtogs pa'i gang zag chos smra ba po la chos mnyan pa'i phyir gsol ba gdab par bya'o/_/de nas dkyil 'khor gyi slob dpon langs nas tsan+dan dang /_ga pur dang /_gur gum rnam par bsres pa'i me tog dkar po dri zhim pa la rtsa ba'i rig pa bzlas te/_dkyil 
[\[239a.3\]]'khor de thams cad du gcal du dgram par bya'o/_/mngon par bkram nas phyi rol du byung ste/_zhag bdun gyi bar du 'dod pa'i kha zas bsten pa gnyis sam/_gsum/_byang chub kyi sems bskyed pa/_gso sbyong nye bar gnas pa bsten pa la gnas pa'i ri mo mkhan 
[\[239a.4\]]de grogs sam/_slob ma des khas blangs pa rab tu gzhug par bya'o/_/gang rtsa ba'i rig pa nyid kyis gtsug tor bcing ba byas nas/_de nas gser dang /_dngul dang /_rin po che rnam pa sna tshogs pa'i go 'phang rnam par bkra zhing /_'bar la mdzes pa'i zangs kyi 
[\[239a.5\]]phye ma zhib mo so sor bzung nas longs spyod chen po dang ldan zhing /_chos dang ldan pa'i rgyal po chen po rnams 'dir gzhug par bya'o/_/dkyil 'khor mthong ba nyid las nges par byang chub la gzhol ba yin no/_/sngags sgrub par byed pa lta ci smos/_shAkya'i skyes 
[\[239a.6\]]mchog mya ngan 'das/_/sems can bsod nams chung rnams la/_/'di lta'i longs spyod ga la yod/_/cho ga 'di ni bstan par bya/_/byang chub sems dpa' 'od chen ldan/_/skye bo bkren pa gzigs nas ni/_/nyung zhing mdor bsdus dkyil 'khor ni/_/mdor 
[\[239a.7\]]bsdus nas ni bstan pa yin/_/'bras sA lu dang thug po che'i phye ma shin tu zhib mo tshon sna lnga pa 'bar bas/_dkar po dang /_ser po dang /_dmar po dang /_nag po dang /_ljang gu'i kha dog tu kha bsgyur la/_sngar bzhag pa'i phye ma dkyil 'khor gyi slob dpon gyis 
[\[239b\]]
[\[239b.1\]]blangs nas bcom ldan 'das ma'i phyag rgya chen po bcings te rtsa ba'i rig pas phye ma la phyag rgyas gdab par bya'o/_/gzhan zhi ba sgrub pa'i slob dpon gyis dkyil 'khor gyi phyi rol lho shar gyi phyogs su las kyi cho ga mthong bas me thab bya'o/_/khru gnyis 
[\[239b.2\]]kyi tshad la dpangs khru gang tsam kho ra khor yug tu pad+ma'i ze ba'i rnam par shing pa lA sha'i yam shing rnams kyis me rab tu sbar te/_shing dpal 'bras kyi yam shing mtho gang tsam gyi tshad la rlan dang bcas pa/_zho dang sbrang rtsi dang /_mar la btags pa rnams 
[\[239b.3\]]kyis rtsa ba'i snying pos sam/_phyag rgya dang /_rtsa ba'i rig sngags kyis me lha spyan drang bar bya'o/_/spyan drangs nas kyang sngar brjod pa'i yi ge gcig pa nyid kyi rig pa'am/_rtsa ba'i rig pa'i snying pos slar yang brgya rtsa brgyad sbyin sreg bya'o/_/de nas dkyil 
[\[239b.4\]]'khor gyi slob dpon gyis gtsug tor gtsang zhing yo byad tshogs par byas nas bdag nyid dang ri mo mkhan ches mkhas pa'am/_slob ma byed du gzhug go/_/de nas dkyil 'khor gyi slob dpon gyis sangs rgyas dang /_byang chub sems dpa' 
[\[239b.5\]]rnams yid la byas nas sngar brjod pa'i bdug pa'i rig pas bsreg go/_/thal mo sbyar ba byas nas sangs rgyas dang byang chub sems dpa' thams cad dang /_byang chub sems dpa' sems dpa' chen po 'phags pa spyan ras gzigs dbang phyug la phyag byas nas 
[\[239b.6\]]phye ma blangs te/_gzugs kyi rnam par bya zhing /_ri mo mkhan mkhas pas rdzogs par bya'o/_/cho ga 'di dag gis dang po kho nar re zhig sangs rgyas bcom ldan 'das shAkya thub pa rnam pa thams cad kyi mchog dang ldan pa rin po che seng+ge'i khri la bzhugs pa gnas 
[\[239b.7\]]gtsang ma'i gnas na chos ston par mdzad bzhin pa kun du bri'o/_/dkyil 'khor gyi slob dpon gyis kun du bris nas rjes su sgrub pa pos bdag nyid srung ba'i cho ga dang /_rig pa byas nas 'byung po thams cad pa'i gtor ma sbyin par bya ste/_dkyil 'khor 
[\[240a\]]
[\[240a.1\]]gyi phyi rol gyi phyogs bzhi dang steng dang 'og tu gtor bar bya'o/_/de nas khrus byas nas me thab dang nye bar song nas gos gtsang ma bgos te gtsang sbra dang /_srung ba'i cho ga byas te rtsa ba'i rig pas gur gum dang bsres pa'i mar gyi sreg blugs 
[\[240a.2\]]stong phrag brgyad sbyin sreg bya'o/_/de nas ku sha'i khres la nye bar 'dug ste de nyid du bzlas pa byed cing de nyid du gnas par bya'o/_/yungs kar dkar po la khro bo'i rgyal po sgrol mas non pa'i sngags brgya rtsa brgyad du mngon par bsngags te/_mngon 
[\[240a.3\]]par bsngags nas kham phor kha sbyor du gzhag par bya'o/_/bgegs kyi rnam par 'gyur ba'i gzugs rnams du ma dang /_nga ro drag po dang /_rlung dang /_char dang /_yul ngan gzhan dang gzhan gang yang rung ba 'ongs pa mthong na/_khros pas yungs 
[\[240a.4\]]kar gyi sreg blugs lan bdun sbyin sreg bya'o/_/de nas bgegs rab tu 'jigs par 'gyur ro/_/mi'i bgegs la ni lan lnga chang pa nas sbyin sreg byas na skyes bu de rengs par 'gyur ba'am/_nus pa med par 'gyur ba'am/_'chi bar 'gyur ba'am/_skad 
[\[240a.5\]]cig de nyid la mi ma yin pas zin par 'gyur ro/_/de nas rjes su sgrub pa pos de nyid du ku sha'i khres la nye bar 'dug nas khro bo'i rgyal po sgrol mas non pas bzlas pa byed cing gnas par bya'o/_/de nas dkyil 'khor gyi slob dpon gyis bcom ldan 'das shAkya 
[\[240a.6\]]thub pa'i sku gzugs kyi g.yas kyi gzhogs su rang sangs rgyas gnyis pad+ma'i gdan la bzhugs pa skyil krung gis nye bar bzhugs par bya'o/_/de'i 'og tu nyan thos chen po gnyis chos nyan par bya'o/_/de rnams kyi'ang g.yas su bcom ldan 'das 'phags 
[\[240a.7\]]pa spyan ras gzigs dbang phyug rgyan thams cad kyis brgyan pa ston ka'i sprin gyi mdog ltar dkar ba pad+ma'i gdan la bzhugs pa phyag g.yon pas pad+ma bsnams nas/_g.yas pas mchog sbyin pa'o/_/de'i yang g.yas su bcom ldan 'das ma gos dkar 
[\[240b\]]
[\[240b.1\]]mo phyag na pad+ma bsnams pa/_phyag g.yas pas bcom ldan 'das shAkya thub pa la phyag 'tshal bzhin pa pad+ma'i gdan la nye bar bzhugs pa/_ral ba'i cod pan 'chang ba/_dar la dkar po'i na bza' bsnams pa/_dar la'i stod g.yogs bla gos 
[\[240b.2\]]bsnams pa/_thal ba nag po'i thig le gsum byas pa'o/_/de bzhin du brtan pa dang /_khro gnyer can ma yang /_rang rang gi gdan la rang rang gi spyod lam du gnas shing nye bar bzhugs pa'ang bya'o/_/de rnams kyi g.yas su bcom ldan 'das ma 
[\[240b.3\]]shes rab kyi pha rol tu phyin ma dang /_de bzhin gshegs pa spyan ma dang /_gtsug tor rgyal mo'ang bya'o/_/de bzhin du byang chub sems dpa' bcu drug bya ba la/_'di lta ste/_kun du bzang po dang /_sa'i snying po dang /_nam mkha'i mdzod dang /_sgrib 
[\[240b.4\]]pa thams cad rnam par sel ba dang /_ngan song spong dang /_byams pa phyag na rnga yab thogs pa sangs rgyas bcom ldan 'das la lta bzhin pa dang /_dri ma med pa'i blo gros dang /_dri ma med pa'i tog dang /_nor bzang dang /_zla 'od dang /_dri ma med par grags 
[\[240b.5\]]pa dang /_nad thams cad gso bar byed pa dang /_chos thams cad kyi dbang phyug rgyal po dang /_'jig rten 'gro ba dang /_blo gros chen po dang /_mngon par 'dzin pa zhes pa ste/_byang chub sems dpa' chen po bcu drug po 'di rnams rab tu zhi ba'i sku dang /_
[\[240b.6\]]rgyan thams cad kyis brgyan pa bri'o/_/rig pa'i rgyal po'i gtso bo dang /_rig pa'i rgyal mo dang /_pad+ma'i rigs kyi gzugs dang /_phyag rgya rnams lung las ji ltar bshad pa bzhin dang /_gnas ji lta ba bzhin du bri'o/_/mtha'i gnas su'ang 
[\[240b.7\]]gru bzhi'i rnam par gnas gzhag par bya'o/_/pad+ma'i me tog legs par byas pa dang /_rig pa'i lha gang gis dran pa yang gnas de rnams su gzhag par bya'o/_/de bzhin du bcom ldan 'das shAkya thub pa'i g.yas kyi gzhogs su rang sangs rgyas nam 
[\[241a\]]
[\[241a.1\]]mkha' dang /_yongs su zhes bya ba gnyis kyang ngo /_/de bzhin du shar du kha bltas pa'i dkyil 'khor thams cad du 'jug pa'i sgo rnams bya'o/_/bcom ldan 'das shAkya thub pa'i g.yon gyi gzhogs su rang sangs rgyas tsan+dan dang /_grub pa 
[\[241a.2\]]zhes pa gzhan gnyis kyang kun tu bri'o/_/de rnams kyi 'og tu nyan thos chen po 'od srung chen po dang /_ka t+ya na dang gnyis kun du bri'o/_/de rnams kyi'ang gzhogs su 'phags pa phyag na rdo rje ut+pa la ltar sngo bsangs su snang ba rab tu zhi ba'i gzugs rgyan thams cad 
[\[241a.3\]]kyis brgyan pa/_phyag g.yas rnga yab thogs pa/_g.yon pa khro bo'i spyi bor bzhag pa'o/_/rdo rje khu tshur dang /_rdo rje lcags kyu dang /_rdo rje lcags sgrog dang /_dpung bzang dang /_rdo rje sde rnams cha byad ji lta ba dang /_mtshan ma ji lta ba bzhin du bgegs 
[\[241a.4\]]rnams 'joms pa'o/_/rig pa'i rgyal po dang /_rgyal mo 'khor dang bcas pa thams cad dang /_gzugs dang phyag rgya la sogs pa rnams ji ltar dran pa bzhin du bri'o/_/de rnams kyi'ang g.yon du gru bzhi'i rnam par rdo rje'i phyag rgya gnyis bri bar bya'o/_/bris 
[\[241a.5\]]nas kyang gnas gang du rig pa'i tshogs ma dran pa de rnams gnas 'dir bzhugs shig ces brjod par bya'o/_/de rnams kyi steng du pha rol tu phyin pa drug dang /_bcom ldan 'das ma mA ma kI kun du bri ste rgyan thams cad kyis brgyan pa rab tu zhi ba'i lus so/_/de 
[\[241a.6\]]rnams kyi'ang steng du gtsug tor gyi rgyal po brgyad kun nas 'bar ba'i phreng bas 'khrugs pa/_phyag rgya bcings pa rang rang gi 'khor los sgyur ba'i rgyal po chen po'i gzugs su kun du bri ste/_gser mdog dbang po rab tu zhi ba rgyan thams cad kyis brgyan pa de bzhin 
[\[241a.7\]]gshegs pa'i sku gzugs la cung zad blta ba sbyin pa rnams 'di lta ste/_gtsug tor 'khor los sgyur ba dang /_gtsug tor mngon par 'phags pa dang /_gtsug tor gdugs dkar po dang /_rgyal ba'i gtsug tor dang /_pad+ma'i gtsug tor dang /_rnam par 
[\[241b\]]
[\[241b.1\]]rgyal ba'i gtsug tor dang /_gzi brjid phung po dang /_gtsug tor mthon po zhes pa ste/_gtsug tor brgyad po 'di rnams kun du bri'o/_/'jug pa'i phyogs kyi sgor ni byang chub sems dpa' gnyis bya ste/_g.yas phyogs su ni 'jig rten las 'das par 
[\[241b.2\]]'gro ba zhes bya ba rab tu zhi ba'i lus ral pa'i cod pan 'chang ba/_phyag g.yas mchog sbyin pas phreng ba 'dzin pa/_phyag g.yon pas spyi blugs 'dzin cing sgo la mngon du phyogs pa/_bzhin cung zad khro gnyer dang bcas pa kun du bri'o/_/'jug pa'i sgo'i g.yon 
[\[241b.3\]]phyogs su ni byang chub sems dpa' chen po ma rgyal ba las rgyal ba bri bar bya ste/_rab tu zhi ba'i lus ral pa'i cod pan 'chang ba/_phyag g.yon dbyug gu dang /_ril ba spyi blugs 'dzin pa/_phyag g.yas pas bgrang phreng ba zung nas mchog sbyin pas rab tu 
[\[241b.4\]]sbyin par byed pa/_bzhin cung zad khro gnyer can 'jug pa'i sgo la mngon par phyogs pa kun du bri'o/_/seng ge'i khri'i 'og tu chos kyi 'khor lo kun nas 'bar ba'i phreng bas 'khrugs pa de'i 'og tu rin po che'i gzhal yas khang de la gnas pa'i bcom ldan 'das ma 
[\[241b.5\]]rig pa'i rgyal mo chen mo ha cang mi skem/_ha cang mi sbom pa'i lus su gnas pa/_rab tu zhi ba'i sku/_gzugs mdzes shing cung zad 'dzum pa'i bzhin/_phyag g.yon pas ut+pal sngon po bsnams pa/_phyag g.yas pas dpal 'bras bsnams pa/_
[\[241b.6\]]byis pa'i rgyan thams cad kyis brgyan pa/_rin po che'i cod pan 'chang ba/_mu tig gi phreng pas mchod phyir thogs pa byas pa/_dar la'i stod g.yogs mnabs pa/_dar gyi na bzas smad g.yogs pa/_kun nas 'bar ba'i phreng bas 'khrugs pa/_pad+ma'i 
[\[241b.7\]]gdan la nye bar bzhugs pa/_khro bo'i rgyal por gyur pa/_sgrol mas non pa la gzigs par gyur pa/_dkyil 'khor du 'jug pa'i sgo la mngon par phyogs pa/_blta na sdug pa thams cad du srin mo ral pa gcig pa byas pa'i gzugs 'chang ba kun du bri'o/_/de'i 
[\[242a\]]
[\[242a.1\]]g.yas phyogs kyi gzhogs su pad+ma'i 'og tu khro bo'i rgyal po sgrol mas non pa bri ste/_rnam par 'gyur ba chen po'i gzugs can kun nas 'bar ba'i phreng bas 'khrugs pa/_bka' so sor bzhes bzhin pa/_byang chub sems dpa' chen por 
[\[242a.2\]]gyur pa la blta ba kun nas bri'o/_/g.yon gyi gzhogs su pad+ma'i 'og tu gnas gtsang ma'i ris kyi lha'i gzugs can byang chub sems dpa' lnga bri bar bya ste/_'di lta ste/_shin tu dri ma med pa dang /_shin tu dul ba dang /_dag pa dang /_mun pa sel byed 
[\[242a.3\]]dang /_kun du snang ba zhes pa/_de rnams thams cad kyang gnas gtsang ma'i gnas na 'dug pa/_rin po che 'bar ba du ma'i rdo'i mthil dang 'dra ba/_kun nas 'bar ba rnam par bkra ba'i me tog rnams kyis gcal du bkram pa/_gzugs mdzes pa kun du 
[\[242a.4\]]bri'o/_/phyi rol gyi khor yug tu gru bzhir rta babs bzhi dang ldan pa rnams par bkra ba'i tshon sna lngas gsal ba/_shin tu drang ba'i mi dma' bas nang gi dkyil 'khor bya'o/_/shar gyi phyogs su bcom ldan 'das shAkya thub pa'i steng du ri mo'i dbus su me tog gi rgyal po'i 
[\[242a.5\]]dbang po pad+ma'i gdan la nye bar bzhugs pa de bzhin gshegs pa'i gzugs shin tu chung tsam du bya ste/_kun nas 'bar ba'i phreng bas 'khrugs pa/_phyag mchog sbyin pas rab tu sbyin pa/_sku'i gtsug tor la bzhugs pa'o/_/de'i g.yas su gtsug tor 
[\[242a.6\]]'khor los sgyur ba'i phyag rgya bri bar bya'o/_/g.yon du gzi brjid phung po'i phyag rgya bri bar bya'o/_/de bzhin gshegs pa'i spyan ma'i steng du shes rab kyi pha rol tu phyin ma bri bar bya'o/_/bcom ldan 'das 'phags pa spyan ras gzigs dbang phyug gi steng du shes rab 
[\[242a.7\]]kyi pha rol tu phyin ma'i g.yas su bcom ldan 'das 'od dpag tu med pa de bzhin gshegs pa'i skur bya ste/_phyag mchog sbyin pas rab tu sbyin pa pad+ma'i gdan la nye bar bzhugs pa/_kun nas 'bar ba'i phreng bas 'khrugs pa'o/_/de'i yang g.yas su 
[\[242b\]]
[\[242b.1\]]lhung bzed dang /_chos gos kyi phyag rgya'o/_/de bzhin du mthar gyis 'jug pa'i gnas su pad+ma'i phyag rgya bya'o/_/bcom ldan 'das me tog kun nas rgyas pa'i rgyal po de bzhin gshegs pa'i g.yon du gtsug tor gzi brjid phung po'i phyag rgya bri ste kun 
[\[242b.2\]]nas 'bar bas 'khrugs pa'o/_/de'i yang g.yon du de bzhin gshegs pa rin chen tog gi sku rin po che'i ri la nye bar bzhugs pa chos ston par mdzad bzhin pa baiDUr+ya sngon po dang /_mar gad dang /_pad+ma rA ga rnam pa sna tshogs pa 'bar ba'i 'od 'byin pa/_
[\[242b.3\]]kun nas kun du 'od gsal ba bri'o/_/de'i yang g.yon du rgyal ba'i gtsug tor gyi phyag rgya kun nas 'bar ba 'khrugs pa kun du bri'o/_/de'i yang g.yon du chos kyi 'khor lo'i phyag rgya kun nas 'bar ba bri'o/_/de'i yang g.yon du ril ba spyi blugs dang bgrang 
[\[242b.4\]]phreng dang bzang po'i gdan gyi phyag rgya bri'o/_/sgo'i gnas su rdo rje rtse gsum pa gnyis ka nas kun nas 'bar bar bri'o/_/bcom ldan 'das spyan ras gzigs dbang phyug gi 'og tu phyag rgya chen po dbyug pa can dang /_ut+pa la'i phyag rgya kun nas 'bar ba 
[\[242b.5\]]'di dag phan tshun ma 'byar bar kun du bri'o/_/dkyil 'khor gyi rnam pa kun du bris pa'i phyi rol gyi dkyil 'khor de yang tshon sna lngas 'bar ba rnam par bkra zhing blta na sdug pa/_zur bzhis rnam par mdzes pa/_rta babs bzhi'i rnam pa phyogs bzhir ro/_/
[\[242b.6\]]nang gi dkyil 'khor las khru gnyis tsam gyi phyi rol gyi shar phyogs su tshangs pa chen po bri bar bya ste/_gdong bzhi pa/_gos dkar po bgos pa/_stod g.yogs gos dkar po can/_mchod phyir thogs pa dkar po can/_gser gyi mdog ral 
[\[242b.7\]]pa'i cod pan 'chang ba/_g.yon na dbyug pa dang spyi blugs thogs pa/_phyag na rdo rje'o/_/de'i yang g.yas su 'od gsal gyi lha'i bu bya ste/_lus dar la'i gos bgos pa/_dar la'i stod g.yogs can/_bzhin rab tu zhi ba/_ral pa'i cod pan 
[\[243a\]]
[\[243a.1\]]'chang ba/_mchod phyir thogs dkar po can/_skyil krung gis nye bar 'dug pa/_phyag g.yas mchog sbyin pa'o/_/de'i yang g.yas su 'og min pa'i lha'i bu bya ste rgyan thams cad kyis rnam par brgyan pa/_rab tu zhi ba'i lus/_sems bsam 
[\[243a.2\]]gtan la gnas pa dar la'i gos bgos pa/_dar la'i stod g.yogs can/_skyil krung gis nye bar 'dug pa/_phyag g.yas pas mchog sbyin pa/_mchod phyir thogs dkar po can no/_/de'i rim pas dga' ldan dang /_'phrul dga' dang /_gzhan 
[\[243a.3\]]'phrul dbang byed dang /_'thab bral dang /_brgya byin la sogs pa'i lha'i bu rnams bri bar bya ste/[ {]go rims [,]go rim [}]ji lta ba bzhin dang /_cha byad dang /_dbyibs ji lta ba bzhin no/_/brgya byin gyi 'og tu rgyal po chen po bzhi'i ris te/_rtag myos dang /_phreng thogs dang /_
[\[243a.4\]]lag na gzhong thogs dang /_pi wang gnyis pa dang /_sa bla pa'i lha'i bu rnams [{]go rims [,]go rim [}]ji lta ba dang /_cha byad ji lta ba bzhin bri bar bya'o/_/de bzhin du lho phyogs su/_mi che ba dang /_mi gdung ba dang /_shin tu mthong dang /_gya nom snang dang /_dge 
[\[243a.5\]]chung dang /_bsod nams skyes la sogs pa'i lha'i bu rnams cha byad dang /_dbyibs ji lta ba bzhin du bri bar bya'o/_/de bzhin du nub kyi phyogs dang /_de bzhin du'ang /_byang gi phyogs su'ang ngo /_/nub kyi phyogs su de rnams kyi 'og tu phreng gnyis la 
[\[243a.6\]]brten nas bri bar bya'o/_/dkyil 'khor gnyis kyi pha rol tu dkyil 'khor gsum par 'gyur te/_phyogs bzhir rgyal po chen po bzhi [{]go rims [,]go rim [}]bzhin du bri bar bya'o/_/byang phyogs su 'jug pa'i g.yas ngos su nor sbyin gter dang nye bar gnas pa rgyan 
[\[243a.7\]]thams cad kyis rnam par brgyan pa/_cod pan cung zad bcom pa/_gnod sbyin gyi gzugs can no/_/de'i g.yas su nor bu bzang po dang /_gang ba bzang po gnod sbyin gyi sde dpon dag bri'o/_/de bzhin du rim gyis gnod sbyin ma chen mo 'phrog ma 
[\[243b\]]
[\[243b.1\]]bri ste/_gzhon nu dga' byed phang na 'dug pa/_dkyil 'khor la nges par rtog bzhin pa bri'o/_/lngas rtsen dmar ser 'jigs su rung ba'ang bri ste/_de rnams kyi nye logs su gnod sbyin rnams kyi phyag rgya bri bar bya'o/_/de bzhin du rim gyis nub kyi phyogs su 
[\[243b.2\]]lha lag na zhags pa thogs pa dang /_klu dga' bo dang /_nye dga' bo dang /_'jog po dang /_nor rgyas kyi bu la sogs pa rgyal po chen po brgyad bri bar bya'o/_/de bzhin du phreng gnyis pa la brten nas [{]go rims [,]go rim [}]bzhin du gnod sbyin dang /_srin po dang /_dri za dang /_mi'am 
[\[243b.3\]]ci dang /_lto 'phye chen po dang /_drang srong dang /_grub pa dang /[ {]yi dgas [,]yi dwags [}]dang /_sha za dang /_nam mkha' lding dang /_mi dang mi ma yin pa la sogs pa dang /_sman dang /_nor bu rin po che'i bye brag dang /_ri bo dang /_chu bo dang /_gling rnams [{]go rims [,]go rim [}]
[\[243b.4\]]bzhin du gtso bor grags pa dang /_mchog tu gtso bo thams cad kyang bri bar bya'o/_/lho phyogs su gshin rje ma mo bdun gyi 'khor dang bcas pa bri bar bya'o/_/shar gyi phyogs su me lha kun 'bar ba'i phreng bas 'khrugs pa/_dbyug pa dang /_ril pa 
[\[243b.5\]]spyi blugs dang bgrang phreng lag na thogs pa/_ral pa'i cod pan 'chang ba/_gos dkar po bgos pa/_dar la'i stod g.yogs can/_mchod phyir thogs dkar po can/_gser gyi mdog thal ba'i thig le gsum byas pa/_sna tshogs pa'i rgyan dang /_
[\[243b.6\]]mtshon cha dang /_cha byad dang /_dbyibs dang /_kha dog de yang phreng gnyis pa la brten nas bri bar bya'o/_/thams cad nas 'jug pa'i dkyil 'khor chen por dka' zlog gi bdag po khyu mchog la zhon pa/_lag pa g.yas rtse gsum thogs pa'o/_/lha mo dka' 
[\[243b.7\]]zlog ma'ang rgyan thams cad kyis brgyan pa'o/_/smin drug gi bu'ang rma bya la zhon pa/_lag na mdung thung thogs pa/_gzhon nu'i gzugs can/_gdong drug ba lus dmar por snang ba gos ser po bgos shing stod g.yogs gos ser po can/_phyag g.yon 
[\[244a\]]
[\[244a.1\]]pas dril bu thogs nas ba dan dmar po thogs pa'o/_/[{]go rims [,]go rim [}]bzhin du b+h+r-ing gi ri ti shin tu rid pa'i rnams pa dang /_tshogs kyi bdag po chen po dang /_dga' byed dbang phyug dang /_nag po chen po dang /_ma mo bdun po rgyan dang /_cha byad dang /_
[\[244a.2\]]dbyibs ji lta bzhin du mngon par bri'o/_/nor lha brgyad dang /_drang srong bdun dang /_khyab 'jug phyag bzhi pa/_phyag na 'khor lo dang /_be con dang /_mdung dang /_ral gri thogs pa/_nam mkha' lding gi bzhon pa/_rgyan thams cad kyis brgyan pa'o/_/gza' 
[\[244a.3\]]brgyad dang /_rgyu skar nyi shu rtsa bdun dang /_gang sa stengs kyi dkyil 'khor la rab tu rgyu ba'i nye ba'i gza' brgyad kyang bri'o/_/[{]go rims [,]go rim [}]bzhin du/_dkar po dang /_nag po'i tshes bco lnga dang /_khyim bcu gnyis dang /_dus drug dang /_zla ba bcu gnyis dang /_lo tshigs 
[\[244a.4\]]dang /_sring mo bzhi gru la zhon pa dang /_lnga pa ming po chu la gnas pa rnams te/_mdor na/_phyag rgya rnams su rnam par gzhag par bya'o/_/lha rnams [{]go rims [,]go rim [}]bzhin du phreng gnyis su bya'o/_/mdor na dkyil 'khor gsum pa'ang /_dkyil 'khor gsum la brten 
[\[244a.5\]]nas mngon par bri bar bya ste/_dkyil 'khor gsum po rnams su'ang gru bzhir rnam par gzhug par bya'o/_/'di rnams bcom ldan 'das so/_/mdor bsdu na sangs rgyas bcom ldan 'das sems dpa' thams cad kyi gtso bo ni nges par mngon par bri bar bya'o/_/pad+ma'i 
[\[244a.6\]]rigs 'phags pa spyan ras gzigs dbang phyug ni g.yas su nges par bri bar bya'o/_/rdo rje'i rigs 'phags pa phyag na rdo rje ni g.yon du nges par bri bar bya'o/_/byang chub sems dpa' rnams kyi gtso bo 'phags pa kun du bzang po'ang nges par bri bar bya'o/_/'jam dpal gzhon 
[\[244a.7\]]nur gyur pa nges par bri bar bya'o/_/lhag ma rnams ji ltar rnam par bzhag pa bzhin du phyag rgya rnams su nges par bri bar bya'o/_/'di dag ni nang gi dkyil 'khor ro/_/dkyil 'khor bar pa la yang /_shar gyi phyogs su mi mjed kyi bdag po tshangs pa nges par mngon par bri 
[\[244b\]]
[\[244b.1\]]bar bya'o/_/de bzhin du lho'i phyogs su 'od gsal ba'o/_/'og min dang gzugs can min pa rnams lha'i dkyil 'khor gyi rnam par ro/_/'du shes med 'du shes med min gyi skye mched mi gsal ba'i lha rnams ni ma yin no/_/byang gi phyogs su brgya byin lha'i rgyal 
[\[244b.2\]]po dang /_rab 'thab bral dang /_dga' ldan dang /_'phrul dga' dang /_gzhan 'phrul dbang byed dang /_'od chung la sogs pa'i lha'i bu rnams lha'i rgyal po re re nges par mngon par bri bar bya'o/_/lhag ma rnams ni ji ltar rnam par bzhag pa bzhin du phyag rgya rnams 
[\[244b.3\]]su mngon par bri bar bya'o/_/de bzhin du dkyil 'khor gsum par yang byang gi phyogs su 'byung po'i bdag po dbang ldan dka' thub zlog pa dang bcas pa nges par mngon par bri bar bya'o/_/sgo gnyis pa'i nye logs su gzhon nu smin drug gi bu rma bya'i gdan la/_lag na 
[\[244b.4\]]mdung thung thogs pa/_lus dmar por snang ba/_gos ser po'i stod g.yogs bgos pa/_phyag g.yas na dril bu dang ba dan dmar po thogs pa/_gzhon nu'i gzugs can dkyil 'khor la nges par rtog bzhin pa'o/_/shar gyi phyogs su nam mkha' lding 'dab 
[\[244b.5\]]chags kyi gzugs can dang /_drang srong mArkaN+Da nges par mngon par bri bar bya'o/_/lhag ma rnam par bzhag pa bzhin du phyag rgya rnams su yang ngo /_/lho shar du gzhon nu bzhi dang /_gzhon nu ming po dang lhan cig pa gru'i bzhon pa la kun du gnas pa chu gter chen po la 
[\[244b.6\]]yongs su rgyu bar byed pa/_me lha'i rgyal po'ang nges par mngon par bri bar bya'o/_/de bzhin du lho'i phyogs su lang ka'i grong gi srin po'i bdag po shin tu 'jigs su rung ba ste der shing pi tsu ma rda la brten nas gnas pa dang /_rmugs 'dzin chu'i dbang po zhes bya ba gnod 
[\[244b.7\]]sbyin gyi gzugs can byang chub sems dpa' nges par mngon par bri bar bya'o/_/lhag ma phyag rgya rnams su'ang rnam par gzhag par bya'o/_/de bzhin du lho nub kyi phyogs su klu'i gtso bo dga' bo dang /_nye dga' bo nges par bri bar bya ste/_gza'i gtso bo nyi ma yang ngo /_/
[\[245a\]]
[\[245a.1\]]nub kyi phyogs su thub pa ser skya zhes bya ba drang srong mchog dang /_mu stegs can gcer bu pa'i khyu mchog_/gcer bu'i gzugs su [{]go rims [,]go rim [}]bzhin du phyag rgya rnams su rnam par gzhag par bya'o/_/byang nub kyi phyogs su gnod sbyin gyi rgyal po nor sbyin dang /_dri 
[\[245a.2\]]za'i rgyal po zur phud lnga pa dang /_mi'am ci'i rgyal po ljon pa ste 'di rnams nges par bri bar bya'o/_/lhag ma ni dbyibs ji ltar kun du gnas pa bzhin du [{]go rims [,]go rim [}]bzhin phyag rgya rnams su'ang mngon par bri bar bya'o/_/dkyil 'khor bzhi mngon par bri'o zhes pa phyi rol gyi 
[\[245a.3\]]dkyil 'khor bzhi par ri mo lngas spras pa phyag rgya'i phreng bas mdzes par byas pa gru bzhi dang rta babs bzhi'i rnam pa dang /_rgyal po chen po bzhis rnam par brgyan pa/[ {]go rims [,]go rim [}]ji lta ba bzhin du gnas pa 'di lta ste/_'jug pa'i sgor phyag rgyar gyur pa ni ut+pa la 
[\[245a.4\]]sngon po bri'o/_/g.yas dang g.yon du ni pad+ma dang /_rdo rje dang /_dgra sta dang /_dung dang /_mdung rtse gsum dang /_be con dang /_'khor lo dang /_swa sti ka dang /_bum pa dang /_nya dang /_dung dang /_gdub kor dang /_ril ba spyi blugs dang /_rgyal mtshan dang /_ba dan dang /_
[\[245a.5\]]zhags pa dang /_dril bu dang /_gri dang /_tho ba dang /_gzhu dang /_lcags mda' ste 'di rnams rnam pa sna tshogs pa'i mtshon cha'i mchog gi phyag rgyas khor yug tu grwa bzhir phreng bas khyab par bya'o/_/de nas phyi rol gyi phyogs bzhir phyag rgya chen po bzhi gzhag par bya 
[\[245a.6\]]ste/_byang phyogs su dkyil 'khor gru bzhi pa'i rnam pa can byas nas rdo rje gnyis ka nas rtse mo gsum pa'i rnam pa kun nas 'bar ba'o/_/shar phyogs su dkyil 'khor gru gsum pa'i rnam pa can kun nas 'bar ba can gzhag par bya'o/_/lho'i phyogs su dkyil 
[\[245a.7\]]'khor gzhu'i rnam pa can byas nas lhung bzed kun nas 'bar ba can gzhag par bya'o/_/nub kyi phyogs su dkyil 'khor nyi ma'i rnam pa can byas nas ut+pa la sngon po rang gi sdong bu dang /_'dab ma dang ldan pa kun nas 'bar ba'o/_/phyogs bral rnams su phyag rgya bzhir 
[\[245b\]]
[\[245b.1\]]'gyur ro/_/nub byang gi phyogs su dkyil 'khor zlum po'i rnam pa byas nas zhags pa kun nas 'bar ba'o/_/lho nub kyi phyogs su dkyil 'khor ring po'i rnam pa byas nas dbyug pa kun nas 'bar ba'o/_/lho shar gyi phyogs su dkyil 'khor gru gsum pa'i rnam pa can 
[\[245b.2\]]byas nas dgra sta kun nas 'bar ba'o/_/byang shar gyi phyogs su ral gri kun nas 'bar ba gzhag par bya'o/_/thams cad nas mngon par bris nas steng dang 'og dang thad kar phyag rgya gsum phyi'i dkyil 'khor gyi sgo dang nye bar phye ma nyid kyis bri bar bya ba la 'di lta ste/_gos 
[\[245b.3\]]dang /_bsil yab dang /_lham kun nas 'bar ba de rnams mngon par bri bar bya'o/_/zhes so/_/byang chub sems dpa' blo ldan pas/_/sems can phan don 'dod pa yi/_/dkyil 'khor cho ga 'di rnams kyis/_/mdor bsdus 'dir ni bstan pa yin/_/de nas 
[\[245b.4\]]dkyil 'khor gyi slob dpon gyis dang po nyid du slob ma gzung bar bya ste/_dbang po ma tshang ba med pa dang yan lag thams cad mdzes pa'i bram ze dang /_rgyal rigs dang /_rje rigs dang /_dmangs rigs byang chub tu sems bskyed pa theg pa chen po'i theg pa pa/_theg pa gzhan 
[\[245b.5\]]mi 'dod pa'i ngang tshul can gyi sems dpa' chen po dad cing dge ba'i chos can dang /_rgyal srid chen po mngon par 'dod pa dang /_longs spyod chung ba la smod pa dang /_longs spyod chen po mngon par 'dod pa dang ldan pa dang /_bzang zhing dul la tshul khrims dang ldan pa'i dge slong 
[\[245b.6\]]dang /_dge slong ma dang /_dge bsnyen dang /_dge bsnyen ma sdom pa la gnas pa/_gso sbyong la nye bar gnas shing sdom pa la gnas pa'i byang chub sems dpa' chen po la zhe mi sdang ba dang /_phyogs chen po dang /_rigs dang ldan pa dang /_rang bzhin gyis chos spyod 
[\[245b.7\]]pa/_nyin dang mtshan du smyung bar gnas pa gos gtsang ma bgos pa/_skra dri zhim pa dang /_khrus gsum byas pa/_mi smra bar gyur pa/_de'i nyin mo ga bur dang /_gur gum dang /_ma la ya'i tsan+dan dri zhim pos dri zhim par byas pa/_rtag tu nye reg byas pa dang ldan pa/_
[\[246a\]]
[\[246a.1\]]ku sha'i khres la nye bar 'dug ste/_bsrung ba'i cho ga byas pa dang /_tshangs par spyod pa dang /_bden pa dang ldan pa dang /_rgyal bar dgongs pa phyi'i dkyil 'khor de nyid du ha cang yang mi nye ha cang yang mi ring bar gzhag par bya'o/_/gtsang zhing gtsang sbra 
[\[246a.2\]]byas pa ji srid gcig nas brgyad la sogs pa'i bar rnams te/_gzhan rnams ni ma yin no/_/de rnams kyang phan tshun kun du chags pa/_rgyal rigs spyi bor mngon par dbang bskur ba'i rgyal po chen po dang /_de rnams kyi bu gzhon nu ma rnams grong pa'i chos ma 
[\[246a.3\]]shes pa ste bcom ldan 'das gzhon nu'i gzugs can byang chub sems dpa' chen po 'jam dpal byis pa'i skye bo rab tu sad par byed pa/_gzhon nu'i skye bo dga' bar byed pas so/_/de nas ches thog mar de lta bu'i grong pa'i chos mi shes pa rab tu gzhug par bya/_/rgyal po chen 
[\[246a.4\]]po mngon par 'phel ba dang /_tshe dang nad med pa dang /_dbang phyug dang longs spyod chen po mngon par 'phel ba dang /_khyad par du'ang tshul khrims dang ldan pas rig pa'i dngos grub nges par gnas pa'i phyir ro/_/de ltar sngar bzhag pa byas nas grogs bzang po dang ldan pa'i slob 
[\[246a.5\]]dpon gyis ga pur gyi bdug pa bsregs te/_rgyab kyis phyogs pa min par phyi rol du 'byung bar bya ste/_byung nas kyang ji ltar bde ba'i chu shin tu gtsang sbra byas pa/_srog chags med pa/_rtsa ba'i rig pa brgyad brgya mngon par bzlas pa/_phyag rgya chen pos rgyas btab pa'i 
[\[246a.6\]]chus khrus byas nas/_nye reg byas te gos gtsang ma bgos pa'i gtsang mas/_me thab tu song nas/_ku sha'i khres la nye bar 'dug ste byang shar du mngon par phyogs pas ga bur dang gur gum tsan+dan dang bsres pa'i mar gyi sreg blugs stong phrag brgyad sbyin sreg bya'o/_/sngar 
[\[246a.7\]]brjod pa'i cho gas spyan drangs pa dang /_gshegs su gsol lo/_/slar yang dkyil 'khor du 'jug par bya'o/_/zhugs nas bum pa gang ba brgyad gtsang ma'i gos dang ldan pa shing sa ha ka ra'i yal 'dab dang 'bras bus rnam par brgyan pa gser dang dngul dang rin po 
[\[246b\]]
[\[246b.1\]]che dang /_'bru nang du bcug pa/_de lta bu bcom ldan 'das shAkya thub pa la so sor dbul bar bya'o/_/gnyis pa ni sangs rgyas thams cad la'o/_/gsum pa ni 'phags pa nyan thos kyi dge 'dun thams cad la'o/_/bzhi pa ni byang chub sems dpa' thams 
[\[246b.2\]]cad la'o/_/lnga pa ni byang chub sems dpa' chen po 'phags pa spyan ras gzigs dbang phyug la'o/_/drug pa ni lha thams cad la'o/_/bdun pa dang brgyad pa ni dkyil 'khor gnyis pa'i sgo khang du gzhag par bya ste/_gcig pa ni sems can thams cad dang 
[\[246b.3\]]thun mong du gyur bar yongs su bsngos nas gzhag par bya'o/_/de nas sngar brjod pa'i cho ga nyid kyis bdug pa bsreg cing ut+pa la'i phyag rgya bcings nas slar yang spyan drang bar bya ste/_sangs rgyas thams cad dang /_rang sangs rgyas thams cad dang /_'phags 
[\[246b.4\]]pa nyan thos dang /_byang chub sems dpa' chen po rnams dang /_'byung po thams cad dang /_spyan ras gzigs dbang phyug kyang sngar brjod pa'i cho ga nyid kyis spyan drang bar bya'o/_/de bzhin du me tog dang /_bdug pa dang /_dri dang /_mar me dang /_lha bshos 
[\[246b.5\]]kyang sngar bstan pa nyid kyi las kyis lha bshos thams cad kyis thams cad du [{]go rims [,]go rim [}]bzhin du bya'o/_/mar me smos pa nyid kyis mar gyi mar me dbul bar bya'o/_/'phags pa dang /_'phags pa ma yin pa thams cad la lha bshos smos pas/_sA 
[\[246b.6\]]lu'i zan zho dang /_sbrang rtsi dang ldan pa/_'o thug khyad par can gyis nye bar sbyar ba'i mar la btsos pa'i snum khur gyis mya ngan med pa 'khyil ba dang /_khaN+Da la sogs pa thams cad de bzhin gshegs pa rnams la dbul bar bya'o/_/phyi rol gang ba 
[\[246b.7\]]dang /_tsan+dan gyi thang chu sbrang rtsi dang 'o ma/_'o thug btsos pa'i bza' ba rnams rang sangs rgyas thams cad dang /_'phags pa nyan thos dang /_byang chub sems dpa' chen po dang /_'phags pa'i lha rnams la me tog dri zhim po rnams kyang dbul bar bya'o/_/
[\[247a\]]
[\[247a.1\]]la du can dang /_gar+b+hat+k+wA khyad par dang /_sngar gyi yo byad rnams lha thams cad dang /_'byung po'i tshogs dang /_sems can thams cad la dbul bar bya'o/_/de bzhin du sna ma dang /_rgya spos kyi me tog dang /_pun+nA ga la sogs pa 
[\[247a.2\]]rnams sngar nges par bstan pa/_sangs rgyas dang /_rang sangs rgyas dang /_'phags pa nyan thos dang /_byang chub sems dpa' chen po rnams dang /_'phags pa dang /_'phags pa ma yin pa'i lha rnams thams cad la dbul bar bya'o/_/khyad par du de 
[\[247a.3\]]bzhin gshegs pa'i rigs la sna ma'i me tog dang /_pad+ma'i rigs la pad+ma dang /_de bzhin du phyag na rdo rje'i rigs la ut+pa la dang /_gzhan rnams la tha mal pa'i sngags kyis so/_/de bzhin gshegs pa'i rigs la ga pur gyi bdug pa'o/_/pad+ma'i rigs la 
[\[247a.4\]]tsan+dan no/_/de bzhin du gsang ba'i bdag po rdo rje can nyid kyi gu gul du shes par bya'o/_/sngags gzhan thams cad la bdug pa tha mal pa dbul bar bya'o/_/'phags pa rnams ni thams cad la/_/mar gyi mar me dbul bar bya'o/_/'phags pa min pa'i sngags 
[\[247a.5\]]rnams la/_/dri zhim til mar dbul du gzhug_/cho ga'i [{]go rims [,]go rim [}]bzhin du ni/_/bdug pa mthong ba'i rgyu yis so/_/de bzhin kho nar brjod pa'i dri/_/sngags rnams kun la rtag par de'o/_/de bzhin gshegs la gang brjod dang /_/phyag na rdo rjer gang brjod pa/_/rang rang gi ni rgyud 
[\[247a.6\]]rnams su/_/sngags spyod don du sgrub pa pos/_/'dir ni cho ga blta bar bya/_/kun nas rjes su 'jug pa'o/_/zhes pa'o/_/de nas dkyil 'khor gyi slob dpon sngar cho ga mthong bas spyan drang ba dang /_mchod pa dang /_bdug pa la sogs pa dang /_lha bshos rab tu dbul ba rjes 
[\[247a.7\]]su 'jug pa'i bya ba byas nas/_de'i 'og tu sgrub pa'i grogs mchog mkhas shing skyen pas/_'byung po thams cad pa'i gtor ma sha med pa thams cad dang /_rnga pa Ta ha dang /_dung gi sgra'i sgra dbyangs nges par sgrogs pas/_bdug pa dang /_me tog dang /_mar me dang /_phreng bas 
[\[247b\]]
[\[247b.1\]]rnam par spras pa phyogs bzhi rnams dang /_phyogs bral rnams dang steng dang 'og dang thad ka thams cad du phyi'i dkyil 'khor la bskor ba byas nas 'byung po thams cad pa'i gtor ma rgya cher gtang bar bya'o/_/de nas khrus byas nas slar yang zho dang /_sbrang 
[\[247b.2\]]rtsi dang /_mar la btags pa'i 'bras sA lu dang /_thug po che'i sbyin sreg rtsa ba'i rig pa'am snying pos stong phrag brgyad bya'o/_/sbyin sreg byas nas kyang sngar bkod pa'i dkyil 'khor la rjes su zhugs pa'i sems dpa' chen po la srung ba'i cho ga rnams byas 
[\[247b.3\]]pa'i dkyil 'khor gyi slob dpon gyis slob ma nyid du khas blangs pa/_byang chub tu sems bskyed pa/_gso sbyong byas pa/_sangs rgyas dang /_byang chub sems dpa' thams cad la bdag nyid kyi lus dngos grub kyi don du phul ba/_sems can thams cad kyi nye bar 
[\[247b.4\]]longs spyod pa thun mong par gyur pa bla na med pa'i byang chub kyi snying po gnon par byed pa/_dge ba rnams thams cad mkhyen pa'i ye shes kyi sangs rgyas thob par 'dod pa rnams la dkyil 'khor bstan pa nyid las sdig pa thams cad las grol bar 'gyur te/_
[\[247b.5\]]mtshams med pa byed pa'i skye bo rnams kyang skad cig de la grol bar 'gyur ro/_/de nas dkyil 'khor gyi slob dpon gyis gos mnyams pa tha ga pas btags ma thag pa/_skra dang bral ba/_rtsa ba'i rig pas lan bdun mngon par bsngags pa/_dri zhim po'i tsan+dan 
[\[247b.6\]]dang /_gur gum gyis bsgos pa'i dar gyis dkyil 'khor du 'jug par 'dod pa rnams gdong g.yogs nas thog ma nas bcom ldan 'das ma sgrub pa pos rab tu 'jug par bya'o/_/rgyal po'i bu spyi bo nas dbang bskur ba'am/_rgyal rigs kyi bu'am/_gzhan yang 
[\[247b.7\]]spro ba chen po rgyal srid chen po 'dod pa'ang rab tu gzhug par bya'o/_/dkyil 'khor gnyis par gnas pa gdong g.yogs nas dri bzang po'i me tog tsan+dan dang gur gum dag gis rnam par bsres pa byin te/_shin tu gtsang sbra byas pa'i lag pa 
[\[248a\]]
[\[248a.1\]]dag gis me tog 'thor du gzhug par bya'o/_/gang du de'i me tog babs pa de la de'i rig pa'i sngags sbyin par bya'o/_/skye ba gzhan rnams su de nyid dang 'di rjes su 'brel pa'o zhes kun du grags pa yin zhing /_de nyid 'di'i dge ba'i bshes gnyen dang byang chub kyi snying 
[\[248a.2\]]po gnon par byed pa dang /_byang chub chen po thams cad mkhyen pa'i ye shes yongs su rdzogs par byed pa'i don du mngon par sgrub par byed pa'o/_/de nyid 'di'i bsgrub par bya ba dang /_longs spyod chen po dang /_rgyal srid chen po dang /_dbang che bar grags pa'i gang zag dang /_
[\[248a.3\]]'grogs pa 'di'i mngon par sgrub par byed pa'o/_/skye ba 'di nyid du/_sgrub pa gang dang ldan pa lhag par spyod pa las/_las rnams thams cad 'grub par 'gyur ro/_/de bzhin du rim gyis de lta bu la sogs pa ji srid du brgyad po rnams de srid de gzhan rnams ni ma yin no/_/zhes 
[\[248a.4\]]so/_/sgrub par 'dod pa gzhan yang ci ltar 'dod pa bzhin du sdig pa zad pa'i don du dam tshig tsam du 'gyur zhes pa'o/_/dkyil 'khor gyi slob dpon gyis mngon par dbang bskur ba sbyin na dang po re zhig dkyil 'khor gyi phyi rol ha cang mi ring /_ha cang mi nye ba'i byang shar gyi phyogs 
[\[248a.5\]]kyi cha'i sa phyogs rtsa ba'i sngags kyis byin gyis brlabs shing sngags kyis dag par byas nas de nas rgyal po mngon par dbang bskur ba de bzhin du sems bzhin pas mtha' gcig tu sangs rgyas dang /_chos dang /_dge 'dun la mngon par dang ba'i dad pa dang /_spro ba chen po dang ldan 
[\[248a.6\]]pa byang chub kyi sems dang ma bral ba/_theg pa chen po la zhugs pa/_dkon mchog gsum la bsnyen bkur byed pa/_dbang po ma tshang ba med cing ma smad pa/_skye ba 'di nyid la rig pa dang /_sngags sgrub par 'dod pa/_bsam pa bzang zhing /_sngags kyi spyod pa la spro ba'i yid 
[\[248a.7\]]dang ldan pa/_dge mtshan 'dod pa'i rang bzhin can/_sad pa'i rgyur yang rig pa'i don la rnam rtog med cing der gtad pa'i yid can de lta bu la sogs pa lnga ji srid par mngon par dbang bskur bar bya'o/_/lhag ma rnams spang bar bya'o zhes so/_/shes rab can dang spyod pa la ma 
[\[248b\]]
[\[248b.1\]]rmongs pa'i khyad par las te/_gzhan rnams bsten par bya ba ma yin no/_/de nas rgyal po thams cad dbang bskur ba bzhin du yo byad thams cad bsags te/_slob dpon dang mkhan po mnyes par bya'o/_/de nas bla re bres te rgyal mtshan dang /_ba dan dang gdugs dkar po 
[\[248b.2\]]mgo bor 'dzin bzhin pa dang /_rnga yab dkar po g.yob bzhin pa dang /_bkur sti chen pos dung dang /_rnga bo che dang /_rdza rnga'i dga' ba'i sgra nges par sgrogs pa dang /_rgyal ba'i sgra dang /_bkra shis kyi tshigs su bcad pas mngon par bsngags pa dang /_bde legs kyi tshigs su bcad 
[\[248b.3\]]pa rgyal bas gsungs pa rnams kyis mngon par bstod bzhin pas bskor ba dang /_bkra shis de byas nas sangs rgyas dang byang chub sems dpa' thams cad la phyag byas nas/_'di skad ces brjod par bya'o/_/slob dpon sangs rgyas dang byang chub sems dpa' thams cad kyi 
[\[248b.4\]]sngags kyi spyod pa mngon par bsgrub pa la yang dag par rjes su 'jug pa dang /_'jig rten pa thams cad las 'das pa'i gsang chen rnam par thar pa'i dkyil 'khor du yang dag par rjes su 'jug pa dang /_chos kyi rgyal srid thams cad kyis sangs rgyas nyid mngon par rtogs 
[\[248b.5\]]par 'dod pa dang /_mdor bsdus nas brjod nas sangs rgyas nyid 'byung ba'i phyir bdag nyid spro bar bgyi'o zhes so/_/de nas ku sha'i khres la nye bar 'dug ste shar du mngon par phyogs pas dkyil 'khor mthong zhing rtogs pa la dang po re zhig rig pa'i mngon par dbang bskur ba byin 
[\[248b.6\]]nas phyag rgya chen po rtsa ba'i rig pa bzlas par bya'o/_/de nas rig pa dang /_sngags dag gang gnas pa/_gro ga'i 'dab ma la gi wang gis bri bar bya'o/_/bris nas tsan+dan dang gur gum dag gis lag pa dag dang kham phor kha sbyar bkrus nas de nas gro ga'i 'dab ma kham phor kha 
[\[248b.7\]]sbyar gyi nang du bzhag par byas nas dkyil 'khor gyi nang du byang chub sems dpa' sems dpa' chen po spyan ras gzigs dbang phyug gi zhabs kyi drung du gzhag par bya'o/_/de nas der nye bar 'dug ste rig pa rtsa ba'i sngags brgya rtsa brgyad snga ma nyid du brjod par bya'o/_/de nas 
[\[249a\]]
[\[249a.1\]]der ku sha'i khres la nye bar 'dug pa mngon par dbang bskur bar bya'o/_/phyi rol gyi dkyil 'khor du thams cad dang thun mong du gyur pa'i bum pa gang ba sgo dang nye bar sngar bzhag pa blangs nas slob dpon gyis rtsa ba'i rig pa bzlas shing spyi bor mngon par dbang 
[\[249a.2\]]bskur bar bya'o/_/slob ma ji ltar 'dod pa'i chus spyi bo nas mngon par dbang bskur bar bya'o zhes so/_/de nas de la kham phor kha sbyar de de'i ched du sbyin par bya'o/_/mar me la klog tu gzhug par bya'o/_/gal te des bcom ldan 'das rig pa'am sngags bzung ba nyid 
[\[249a.3\]]yin par gyur na bklags pa nyid las kyang las byed do/_/rnam pa gzhan du na rim gyis 'bad pas bsgrubs pas byed par 'gyur ro/_/gzhan rnams ni sngags bzlas pa kho nas 'grub par byed do/_/de nas sngags yongs su gzung bar 'gyur ro/_/dang po sgrub pa kho nas 
[\[249a.4\]]'grub par byed do/_/zhes pa rnam par rtog pa med pa las so/_/de kho na sngar bris pa slob dpon gyi sgrub pa gsum gyis nges par 'grub par 'gyur ro/_/'bad pa med par ro/_/de bzhin du thog mar rig pa'i mngon par dbang bskur ba sbyin par bya'o/_/dkyil 'khor 
[\[249a.5\]]gnyis par mngon par dbang bskur ba ni/_dkyil 'khor gnyis par/_dkyil 'khor thams cad la dang /_lha thams cad la gang rab tu bstabs pa'i bum pa gang ba des snga ma'i cho ga gang yin pa ji lta ba de nyid kyis spyi bor mngon par dbang bskur bar byas na sdig pa thams 
[\[249a.6\]]cad las grol bar 'gyur te/_sangs rgyas thams cad kyis rjes su gnang bar 'gyur ro/_/'jig rten dang 'jig rten las 'das pa thams cad kyi dam tshig dang /_dkyil 'khor dang /_sngags dang /_phyag rgya sgrub pa la yang lhag par 'dod par 'gyur ro/_/byang chub 
[\[249a.7\]]sems dpa' thams cad kyis slob dpon du mngon par dbang bskur ba sbyin no/_/dkyil 'khor gsum par nyan thos dang /_rang sangs rgyas thams cad la phul ba'i bum pa gang ba cho ga de nyid kyis spyi bor mngon par dbang bskur bar bya'o/_/khyod la sangs rgyas byang chub sems 
[\[249b\]]
[\[249b.1\]]dpa' rdzu 'phrul chen po dang ldan pa thams cad kyis 'jig rten dang 'jig rten las 'das pa thams cad kyi rig pa'i sngags rnams dang /_dkyil 'khor 'dri ba dang /_nye bar ston pa dang /_rgyud dang rgyud kyi phyag rgya dang spyad pa nges par ston pa dang /_rang gi cho ga nges par 
[\[249b.2\]]ston par rjes su gnang ngo zhes brjod par bya'o/_/skye ba 'di nyid dam gang phyi ma gzhan dang gzhan rnams su sangs rgyas nyid nges par thob bo/_/de bzhin du rgyal ba dang rnam par rgyal ba'i mngon par dbang bskur ba dang sngar nges par bstan pa'i cho gas bcom ldan 'das la 
[\[249b.3\]]sngar phul ba'i bum pa gang ba dang /_byang chub sems dpa' la phul ba'i bum pa gang bas de bzhin du kho nar mngon par dbang bskur ro/_/de bzhin du yang khyod la sangs rgyas bcom ldan 'das rnams dang /_byang chub sems dpa' chen po rnams dang /_nyan thos rnams 
[\[249b.4\]]kyis 'byung po thams cad kyis mi tshugs pa dang /_lus can thams cad kyis mi thub cing rnam par rgyal ba dang /_khyod sngags rnams thams cad ji ltar 'dod pa bzhin du sgrubs shig ces rjes su gnang ngo zhes brjod par bya'o/_/de nas dkyil 'khor gyi slob dpon gyis 
[\[249b.5\]]sems can lnga po nyid re re la ji ltar 'dod pa bzhin du mngon par dbang bskur pa sbyin par bya'o/_/de nas de dag rim gyis dkyil 'khor du bcug nas sangs rgyas dang byang chub sems dpa' thams cad la phul te/_dkyil 'khor la bskor ba lan gsum byas nas gshegs 
[\[249b.6\]]su gsol bar bya'o/_/de nas nyi ma gzhan la rim gyis rig pa dang gsang sngags kyi spyod pa rnams la bslab par bya zhing /_rnam par sbyar bar bya'o/_/skad cig de nyid la song nas sngar brten par phul ba/_byang chub sems dpa' chen po la sngar phul ba'i chu bum pa gang 
[\[249b.7\]]ba blangs nas/_dkyil 'khor du zhugs pa de rnams la chu khyor ba gsum shar du mngon par phyogs par byas nas 'thung du gzhug par bya'o/_/'di skad brjod par bya ste/_kye byang chub sems dpa' chen po gsang ba'i dam tshig gang gis 'da' bar byed pa bsod 
[\[250a\]]
[\[250a.1\]]nams ma yin pa mang po skye bar 'gyur ro/_/dkyil 'khor gang du'am/_der yang rigs dman pa gang gis dkyil 'khor du 'ongs pa de rnams kyang dkyil 'khor gyi slob dpon gyis snying rje chen po'i sems bskyed nas grogs byed pa'i lag par gos 
[\[250a.2\]]dkar po gtsang ma mgo bor bcings pa gzhan gyis sam gos kun du g.yogs te gnas pa dam tshig gi phyag rgya bcings nas rigs dman pa rnams kyis me tog gtor bar bya'o/_/de nas grogs byed pa de rnams kyis kyang /_rab tu zhugs pa'i sems can thams cad kyis 
[\[250a.3\]]khrus bya'o/_/de rnams kyis yang dam tshig tsam de 'byung bar 'gyur ro/_/sgrub pa yang grub par 'gyur ro/_/de sngar byas pa'i me'i bya ba'i gnas su song nas rtse mo ma nyams pa'i ku sha rnams kyis so/_/der yang me thab rnam pa gsum du brjod do/_/zhi ba dang /_rgyas 
[\[250a.4\]]pa dang /_mngon spyod do/_/zhi ba'i don du pad ma'i rnam pa'o/_/yang na tshim par byed pas dbang du byed pa'ang ngo /_/mngon spyod la zur gsum mo/_/de la me'i bya ba'i cho ga thams cad la ku sha dgram par 'gyur ro/_/sangs rgyas thams cad la phyag bya ba byas nas shar 
[\[250a.5\]]gyi rtse mor me'i bya ba gzhag par bya'o/_/byang chub sems dpa' sems dpa' chen po phyi nas me'i bya ba mdzad pa rnams la phyag byas nas lho'i rtse mor ro/_/byang chub sems dpa' thams cad la phyag byas nas/_byang gi rtse mor sbyin par bya'o/_/de bzhin du'ang bya ba rnams 
[\[250a.6\]]grogs byed pas gnas pa'i ngang tshul can gyis me'i bya ba ku sha rnams kyis so/_/thog mar rtsa ba'i rig pas so/_/thog mar zho dang sbrang rtsi dang mar la btags pa'i 'bras yos kyi sbyin sreg nyi shu rtsa gcig sbyin par bya'o/_/zhi ba'i don du snying po'i mar gyis so/_/rgyas pa'i don 
[\[250a.7\]]du shing a pA marga gsum gyi sbyin sreg go/_/mngon spyod la ka Ta ke yis so/_/me'i bya ba'i cho ga 'di'ang thams cad du thun mong ba'i sgrub pa rnams la yang ngo /_/dkyil 'khor thams cad kyi nye bar spyod pa rnams su'ang ngo /_/de nas dkyil 'khor gyi slob dpon gyis gnas 
[\[250b\]]
[\[250b.1\]]gtsang ma'i gtso bo'i lha nyid bstan nas/_me'i cho ga'i bya ba byas te 'di skad ces brjod par bya'o/_/dkyil 'khor thams cad du rab tu zhugs pa rnams la/_de nas rtsa ba'i rig pa bzlas pas mchod yon no/_/sangs rgyas bcom ldan 'das rnams dang /_byang chub 
[\[250b.2\]]sems dpa' rnams dang /_gzhan yang rdzu 'phrul chen po'i lha'i khyad par rnams dang /_bcom ldan 'das kyi nyan thos rnams kyang gsan du gsol/_gang dam tshig gi dkyil 'khor 'dir cho ga las 'das par yang rung ste/_gus par byed pa dang /_gzhan yang gang cung zad 
[\[250b.3\]]bdag nyid nyams par bya ba de dag dge ba'i rtsa ba 'dis dkyil 'khor thams cad rab tu gnas pa dang /_de bzhin gshegs pa thams cad kyi spyod yul dang /_byang chub sems dpa' thams cad kyi spyod yul dang ma bral bar thob par gyur cig_/myur du bde ba dang ldan pa thob 
[\[250b.4\]]par gyur cig_/de skad ces brjod par bya'o/_/dkyil 'khor du rab tu zhugs pa'i sems can rnams thams cad la/_mdor na byang chub kyi sems dang mi 'bral bar 'gyur bar bya'o/_/sbyin pa la rab tu chags pa dang /_byams pa la sogs pa la gnas pa dang /_sangs 
[\[250b.5\]]rgyas dang byang chub sems dpa' thams cad mchod pa dang /_mdor na lung dang rig pa dang gsang sngags sangs rgyas dang /_byang chub sems dpas gsungs pa rnams blta bar bya/_byang chub kyi sems dang mi 'bral bar 'gyur bar bya'o zhes brjod par bya'o/_/de nas dkyil 
[\[250b.6\]]'khor gyi slob dpon gyis byang chub sems dpa' la sogs pa de rnams thams cad la dri bzang po'i me tog gis mchod yon phul nas sam de nas yid kyis mchod yon phul nas rtsa ba'i rig pa bzlas pas gats+tsha gats+tsha zhes pa dang /_swA hA zhes pa kho na bzlas pas phyogs bzhir 
[\[250b.7\]]rnam par bltas te/_bcom ldan 'das ma'i rtsa ba'i phyag rgya bcings nas gyen du nges par bltas pas gshegs su gsol bar bya'o/_/zhes pa'o/_/byang chub sems dpa'i sde snod bcom ldan 'das ma 'phags ma sgrol ma ral pa gyen brdzes kyi rtsa ba'i cho ga las/_
[\[251a\]]
[\[251a.1\]]dkyil 'khor gyi cho ga rab 'byam gyi le'u ste gnyis pa rdzogs so//_//de nas sems dpa' chen po de slar yang thams cad dang ldan pa'i 'khor gyi dkyil 'khor la rnam par gzigs nas lha'i bu rnams thams cad la smras par gyur te/_khyed 
[\[251a.2\]]rnams nyon cig_/mchog gi grub pa mchog tu gsang ba sgrub thabs thams cad kyi cho ga rig pa'i las thams cad byed pa dang /_rig pa'i las bzang po byed pa/_chen po nyid dang /_don chen po byed pa/_phung khrol thams cad zlog par byed pa/_don thams cad sgrub par byed 
[\[251a.3\]]pa/_mchog tu bkra shis pa thams cad kun nas bkra shis pa/_sangs rgyas thams cad kyis gsungs pa/_bdag gi mchog tu gsang ba'i snying po yang dag par gyur pa/_las phran tshegs thams cad la nye bar sbyar bar bya ba/_rig pa'i rgyal mo chen mo'i las chen 
[\[251a.4\]]po thams cad kyi dngos grub byed pa'i sgrol ma gang zhe na/_na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_tA re tut+tA re tu re swA hA/_grogs po dag 'di ni 'phags ma sgrol ma las chen po thams 
[\[251a.5\]]cad byed pa las phran tshegs thams cad bklags pas grub pa/_mchog tu gsang ba shin tu gsang ba mchog tu grub pa gzhan gyis rab tu sbyar ba'i las thams cad 'jig par byed pa'i rig pa 'di 'ang dkyil 'khor gnyis pa'i cho ga dang /_sgrub thabs su gyur te/_'phags 
[\[251a.6\]]ma sgrol mas las chen po thams cad mdor bsdus pa dang /_las phran tshegs thams cad la'ang nye bar sbyar bar bya zhing /_dkyil 'khor thams cad kyi cho ga dang sgrub thabs rnams la'ang ngo /_/nyin mtshan gang du 'am der yang rung ste/_gtsang ma'i phyogs su bri bar 
[\[251a.7\]]bya'o/_/bdag nyid nyes pa med pa dkyil 'khor gyi slob dpon gyis gcig pus dang po re zhig gru bzhi mnyam pa sgo bzhi pa khru bzhi'i tshad dang ldan pa'i dbus pad+ma'i phyag rgya de'i g.yas su ut+pa la sngon po dang /_dbyug pa'i phyag rgya dang /_ril ba spyi blugs kyi phyag rgya 
[\[251b\]]
[\[251b.1\]]g.yon du rdo rje rtse gsum gyi phyag rgya dang /_gos dkar mo'i phyag rgya dang /_rta mgrin dang dpal chen po'i phyag rgya'o/_/shar sgor pad ma/_byang du ut+pa la/_lho ru rdo rje/_nub tu 'jug pa'i rim pa las 'das par/_steng du 'khyil ba'i rnam pa'i zhags pa'i phyag 
[\[251b.2\]]rgya'o/_/de'i 'og tu phyi nas me'i bya ba byas nas sngar brjod pa'i cho gas mchod pa la sogs pa byas te/_dkyil 'khor du 'jug par bya'o/_/de la rgyal srid 'dod pas had+p+ya'i shing du'o/_/longs spyod 'dod pas rang gi khyim gyi lha'o/_/rta 'dod pas rta'i bres su'o/_/
[\[251b.3\]]glang po che 'dod pas glang po che'i bres su'o/_/bu 'dod pas bo de tse'i shing gi drung du'o/_/tshangs pa'i srin pos zin pa la tshangs pas bskyangs pa ru'o/_/klus zin pa la klu shing dang nye ba ru'o/_/mkha' 'gro mas zin pa la lam bzhi mdo ru'o/_/gnod sbyin gyis 
[\[251b.4\]]zin pa la pa Ta'i shing gi drung du'o/_/srul pos zin pa la khron pa'i drung du'o/_/gzhan rnams kyang ji ltar 'dod pa bzhin du gang du'ang /_de ru yang nyes pa med do/_/grogs po dag mdor bsdu na/_rig pa 'di ni dkyil 'khor dang /_las thams cad pa ste/_las 
[\[251b.5\]]thams cad la rab tu sbyar bar bya'o/_/gsang chen 'di dang lhan cig rab tu sbyar bar bya ste dkyil 'khor 'di ni sems can rnams la phan par 'dod pa'i 'bras bu yod pa'o/_/longs spyod thams cad mngon par 'phel bar byed pa sgrol ma'i dkyil 'khor gyi rig pa sgrub pa 
[\[251b.6\]]po rnams la phan pa'i don gyi phyir 'byor pa thams cad mngon par 'phel bar byed pa ste/_mdor na phyi ma'i lus can 'byung bar 'gyur ba thams cad kyi slob dpon du gyur pa rab tu grags so/_/de nas dkyil 'khor chen por gyur pa gang thob nas dpal med pa 'joms 
[\[251b.7\]]par byed cing zhi bar byed/_nad dang dgra 'phrog pa de lta bu'i dkyil 'khor sems can thams cad kyi gzi brjid dang stobs sgrub par byed pa mthong zhing thos nas de nas cho ga la rab tu dang ba skye bar 'gyur ba gang yin pa de rnams sangs rgyas thams cad kyi byang chub tu bdag gis 
[\[252a\]]
[\[252a.1\]]lung ston par the tshom med do/_/gang yang ma 'ongs pa'i sangs rgyas 'byung bar 'gyur ro/_/'jig rten gyi 'dren pa de rnams kyang rjes su yi rang bar 'gyur ro/_/sa stengs dkyil 'khor smra ba ni/_/zhi ba'i las rnams thams cad byed/_/bkren pa rnams 
[\[252a.2\]]kyis 'phan pa thob/_/sems can mgon med sdug bsngal can/_/rnams kyis dkyil 'khor rab sbyar bya/_/in+d+ra nI la sogs phye mas/_/dkyil 'khor yang dag kun du bri/_/in+d+ra nI la sogs med na/_/sA lu'i phye mas yang dag bri/_/sA lu'i phye ma sogs med na/_/
[\[252a.3\]]so phag phye ma sogs kyis bri/_/so phag phye ma sogs med na/_/bye ma rnams kyis yang dag bri/_/de ltar yon tan kun bsdus pa'i/_/sgrol ma'i dkyil 'khor rmad byung ba/_/'jig rten mgon po'i yang dag bka'/_/byang chub sems dpas gsungs pa yin zhes so/_/
[\[252a.4\]]byang chub sems dpa'i sde snod dang ldan pa theg pa chen po'i mdo sde bcom ldan 'das ma 'phags ma sgrol ma ral pa gyen brdzes kyi rtsa ba'i cho ga las sgrub thabs kyi cho ga dang /_dkyil 'khor gyi cho ga rab 'byam gyi le'u ste gsum pa rdzogs so//_//de nas sems dpa' chen 
[\[252a.5\]]pos slar yang dkyil 'khor chen po de la kun du gzigs nas dngos po med pa'i rang bzhin yang dag par 'phags pa dgongs nas bcom ldan 'das ma rig pa'i rgyal po chen po de bzhin gshegs pa thams cad kyis gsungs shing mngon par yi rang bar gyur pa/_mchog gi 
[\[252a.6\]]sgrub pa'i cho ga ras ris kyi cho ga gsungs so/_/dang po ra zhig dge ba'i nyi ma la dpa' bo'i rin gyis nyos pa'i ras bal blangs nas bram ze'i bu mo'i lag pas ras bal byed du gzhug par bya'o/_/de nas ras bal de la lhag par gnas par bya ste rtsa ba'i rig pa dpa' bo'i 
[\[252a.7\]]rin gyis nyos pa'i dog pa blangs nas 'di skad ces brjod par bya'o/_/sangs rgyas dang byang chub sems dpa' dang /_nyan thos dang /_rang sangs rgyas thams cad lhag par gnas par mdzod cig_/bcom ldan 'das dang /_byang chub sems dpa' chen po rnams 
[\[252b\]]
[\[252b.1\]]legs par 'tsho zhing bdag gi skye ba 'bras bu yod pa dang /_sngags kyi dngos grub lhag par gnas par mdzod cig_/de'i dus su rnga pa Ta ha dang /_rnga bo che dang /_dung dang /_pi wang dang /_gling bu dang /_'khar rnga dang /_rnga mur dza'i sgra thos par gyur pa'am/_
[\[252b.2\]]rgyal rigs sam/_rgyal rigs mo'am/_bud med dam/_khye'u'am/_bu mo'am/_mi rnams glo bur du 'di skad ces/_rgyal dang /_grub pa dang /_dngos grub sbyin pa dang /_byin pa dang /_zung shig dang /_dpal dang /_'bras bu dang bcas pa dang /_las 
[\[252b.3\]]kyi 'khor lo dang /_mang po zhes pa 'di lta bu la sogs pa gzhan yang dge ba'i spra rab tu 'don pa dang /_dril bu'i sgra byung ba dang /_dga' ba'i sgra yang rung ste/_de rnams rig pa 'dzin pas sangs rgyas bcom ldan 'das rnams dang /_byang chub sems dpa' rnams kyis 
[\[252b.4\]]kyi byin gyis brlabs par shes par bya'o/_/gzhan du dngos grub 'bras bu med do zhes pas so/_/de'i dus su de rnams ma rungs pa'i sgra 'byin pa'am/_zung shig_/zo shig_/'dzin du chu gcig_/nyams pa rnam par brlag pa/_kyi hud/_ring ba med pa de lta 
[\[252b.5\]]bu la sogs pa'i sgra 'byin par byed pa dang /_mi dang /_ma he dang /_ce spyang dang /_bong bu dang /_byi la dang /_dud 'gro dman pa rkang gnyis pa/_rkang bzhi pa rnams kyi sgra 'don par gyur na/_de la sgrub pa pos mchog gi dngos grub med do zhes shes par bya zhing /_skye 
[\[252b.6\]]ba 'di nyid la kun du brtul bar bya'o/_/slar yang snga ma bzhin du byas nas brtsam par bya ste/_de lta bu lan bdun gyis mtshams med pa lnga byed pa'ang bdun pa'i las kyi sbyor bas 'grub par 'gyur ro/_/zhes so/_/de nas sgrub pa pos gzhon nu ma de la srung ba 
[\[252b.7\]]byas nas ku sha'i khres la nye bar 'dug tu bcug ste shar du mngon par phyogs pa'am/_byang du mngon par phyogs par bzhag nas bdag nyid tsA ru'i ston mo bza' zhing gzhon nu ma de la yang tsA ru'i ston mo bzar gzhug par bya'o/_/snga ma kho nar yongs su brtags 
[\[253a\]]
[\[253a.1\]]pa'i ku sha'i khres la cho ga de nyid kyis ras bal 'khal du gzhug par bya'o/_/dog pa de 'jam pa dang /_legs par bsgrims pa sngar brlabs pa'i bu mos yang dag par blangs te/_gcig dang lnga dang brgyad la sogs pa nas ji srid bcu drug 
[\[253a.2\]]tsam gyi bar du kA ra ShA'i srang grangs legs par bgrangs pa dang ldan pa'i gzhon nu mas bya'o/_/de la rab ni bcu drug bya/_/de bzhin 'bring ni brgyad pa ste/_/phran tshegs las rnams bsgrub pa la/_/lnga dang gcig ni tha ma'o/_/sngags rnams kun la sngags rig pas/_/
[\[253a.3\]]ji ltar nus pa bzhin du bya/_/de nas brtsams te gang cung zad/_/sdig pa'i las rnams sngon byas pa/_/dog pa la dmigs sems kyis ni/_/de yi skad cig nyid la 'jig_/dog pa 'di ni blangs nas su/_/gtsang ma'i snod du gzhug par bya/_/phyogs su gyur par 
[\[253a.4\]]bzhag byas nas/_/ga pur gyi ni bdug pas bdug_/srog chags yan lag min 'byung ba'am/_/gur gum tsan+dan la sogs sam/_/tsam pa ka sogs mA li ka/_/dri zhim me tog rnams kyis bsgos/_/gtsang ma'i phyogs su bzhag nas ni/_/srung ba'i cho ga 
[\[253a.5\]]byas nas ni/_/sngags rig las kun shes pa yis/_/shin tu mnyam bzhag bzlas par bya/_/de nas tha ga par song nas/_/ji ltar 'dod pa'i gla byin te/_/yan lag bral min skems min nyid/_/dkar po'i chos la rtag tu dga'/_/nad kyis gdungs min rgan po 
[\[253a.6\]]min/_/lud pa dbugs mi bde las grol/_/ma ning mtshan gnyis min pa dang /_/de ni dman pa min nyid dang /_/ngan par ltung ba spangs pa ni/_/kun nas mtshan nyid yang dag ldan/_/rab bsngags blta na sdug pa dang /_/blo yis kun du spyod pa dge/_/'jig rten pa 
[\[253a.7\]]yi 'jug par brten/_/dngos grub 'dod pa de la ni/_/ras mchog 'thag pa byed pa la/_/rab bsngags dge ba'i stobs ldan nam/_/blo ldan bzo ni shin tu mkhas/_/shin tu mkhas par mchog gyur pa'i/_/ras ni 'thag byed mchog gis ni/_/ras kyi rab 
[\[253b\]]
[\[253b.1\]]la bya ba yin/_/'bring la 'bring po sgrub par byed/_/tha mas phran tshegs las rnams ni/_/dman pa nyid ni kun las so/_/bzo bos ji ltar smra ba bzhin/_/de las gru ni ji bzhin sbyin/_/bzo bo yi ni dang po'i ngag_/smras pa de las sngags rig pas/_/myur 
[\[253b.2\]]du rin ni sbyin par gyis/_/dpa' bo'i tshong zhes de la brjod/_/don du gnyer ba nyid dang de'i/_/rin gyi dngos po zlog par byed/_/myur du dngos grub byed gang 'di'i/_/ras ni bla na med pa'i mchog_/las rnams shin tu mchod par 'os/_/lha dang mi yi bde nyid 
[\[253b.3\]]dang /_/'byung po kun gyi dpal yin zhes/_/yang dag rdzogs sangs rgyas kyis gsungs/_/de nas rig pa 'dzin pas tha ga pa la gso sbyong byin nas/_shin tu dag pa'i rgyu skar la'am/_cho 'phrul gyi zla phyed la'am/_dkar po'i nyi ma'am/_dkar po'i gza' 
[\[253b.4\]]nges par bltas te dkar po'i zla phyed gzhan la'ang rung ste/_shing sa ha kA ri'i snye ma dang me tog skyes shing shing gi me tog dang yal ga rgyas shing dpyid ka'i dus/_dus kyi mchog der snga dro nyi ma 'char ba'i tshe sngar bstan pa'i rgyu mthun dang bcas pas tha ga pa tsA ru'i bza' 
[\[253b.5\]]ba zos shing gos dkar po gyon pa mgo la gtsug tor bcings nas legs par bkrus pa/_tsan+dan dkar po dang /_gur gum dag gang yang rung bas legs par byugs pa/_lus la rjes su byugs pa/_ga pur gyi dris kha bsgos pa/_yid dga' zhing bkres pa 
[\[253b.6\]]dang /_skom pa dang bral bar byas nas/_thags kyi snas la sogs pa'i yon tan thams cad kyang sa dang /_ba lang gi lci ba dag gis bkrus te gsar pa rnams kyang slar yang ba'i rnam lngas bkru bar bya'o/_/de nas srog chags med pa'i chus bkru bar bya'o/_/tsan+dan 
[\[253b.7\]]dkar po dang /_gur gum gyis mngon par gtor bar bya'o/_/sa'i phyogs gtsang ma ca co dang bral zhing /_ljongs kyi mi dang bral ba rnam par dben pa'i gnas bla gab dang bcas shing gsang bar me tog dang bdug pa la sogs pas mchod do/_/de nas rjes su 
[\[254a\]]
[\[254a.1\]]sgrub pa pos yang dag par sbyong bar byed pa'i sngags nyid yungs kar dkar po la brgya rtsa brgyad mngon par bsngags par byas nas phyogs bzhi rnams dang /_steng dang 'og dang phyogs bral rnams su gtor bar bya'o/_/de nas tha ga pa la yungs kar 
[\[254a.2\]]gyis yang dag par bsnun nas phyag rgya chen pos gtsug phud lnga pa bcings te/_gtsug tor bcing ba byas na srung ba chen po byas par 'gyur ro/_/gal te ras rab yin na zheng du khru bzhi/_chur khru brgyad kyi tshad 'di tsam du tha ga pas bran par bya'o/_/'bring por 
[\[254a.3\]]gyur na zheng du khru do chur khru lnga nyid do/_/tha ma ni bde bar gshegs pa'i mtho gang gi tshad la chur ni sangs rgyas kyi khru gang nyid do/_/de las sangs rgyas bcom ldan 'das kyi mtho gang ni yul dbus kyi skyes bu tshad dang ldan pa'i khru gcig ste/_'di ni bde bar gshegs 
[\[254a.4\]]pa'i mtho'o zhes bsgrags te tshad 'dis tshad kun du bshad do/_/'di ni phur pa'i dngos grub tu/_/skyes bu mchog gis gsungs pa yin/_/thub pa mi snang gyur 'og tu/_/rgyal srid 'dod la 'bring po ste/_/longs spyod chen po don gnyer ba'i/_/skyes bu lha dang 
[\[254a.5\]]lha min dang /_/gdengs can tha ma grub par bshad/_/'bring la dngos grub 'bring po'o/_/ras 'bring po ni rtag pa ru/_/sems can kun gyi las rnams sgrub/_/phran tshegs las rnams bsgrub bya la/_/ras tha ma ni rtag pa ru/_/las rnams thams cad sgrub 
[\[254a.6\]]par byed/_/rdzas rnams kun la rtag tu ni/_/las rnams thams cad sgrub par byed/_/ras ris gsum gyis nges bstan pa'i/_/dngos grub dpal don gnyer ba'i mi/_/brgya byin bde sogs bdag po yang /_/cho ga nyams na mi 'grub ste/_/cho ga yang dag 
[\[254a.7\]]ldan gyur na/_/mi yi skye bo phal pa la'ang /_/'bad pa yis ni las rnams kun/_/myur ba nyid du 'grub par 'gyur/_/rgyal dang rgyal mchog sras rnams kyis/_/sbyor ba 'di ni yang dag bshad/_/sems can bkren pa mgon med pa/_/sdug bsngal 
[\[254b\]]
[\[254b.1\]]gyis gdungs kun gyi dpal/_/byang chub lam du gang 'di ni/_/de nyid gzigs pa rnams kyis bstan/_/chos 'di byang chub rgyu yin par/_/sngags kyi lam gyis bstan pa yin/_/dkyil 'khor yang dag bstan pa gang /_/'jig rten dkyil 'khor thams 
[\[254b.2\]]cad dang /_/'jig rten 'das pa'ang 'grub 'gyur te/_/'bad pa med par sngags rnams 'grub/_/gang zhig byang chub rgyur 'dod pa/_/de la rtag tu dngos grub 'gyur/_/rtag tu 'gro la mi phan pa/_/gzhan la dngos grub med par gsungs/_/byang chub ched du 'jug 
[\[254b.3\]]kun la/_/ras ris thams cad 'grub par gsungs/_/spyan ras gzigs kyi dbang phyug gi/_/dam tshig 'di ni khyad par du/_/myur du bya ba'i don bsgrub phyir/_/'dir ni mtha' dag thob pa ru/_/bcom ldan 'das kyis gsungs pa yin/_/de nas rim gyis bzo bo yis/_/
[\[254b.4\]]'bad pas ras ni btag par bya/_/nyin zhag lnga dang brgyad rnams dang /_/bcu drug gnyis ka bzhi dag dang /_/nyin mtshan nyid kyis myur ba ru/_/ras ni 'thag pa rdzogs pa dang /_/bzo bo mchog tu grub pa ni/_/nyin mtshan gyis ni dge ba yin/_/gtsang sbra'i spyod pa 
[\[254b.5\]]phun sum tshogs/_/bzo bo rtag tu byin brlabs pa/_/thag ring gnas su song nas ni/_/bshang dang gci ba yongs su dor/_/'ongs pa'i gos dang bcas bkral nas/_/gzhan pa'i gos gzhan bgo bya zhing /_/gos dkar 'chang zhing phreng bar ldan/_/yang dang 
[\[254b.6\]]yang du nye reg bya/_/lus la tsan+dan dkar pos byug_/bzo la sogs pa gtsang bar bya/_/rtag tu 'jam zhing legs sbyangs pas/_/slar yang 'bad pas btag par bya/_/de la sogs pa'i rab sbyor ni/_/rgyal ba gzhan gyis gsungs pa'am/_/'bad pas 
[\[254b.7\]]rnam dpyad dang tshul gyis/_/ras ni ma lus btag par bya/_/ras kyi thags ni rdzogs pa dang /_/sngar gyi las kyis legs sprul pa/_/de rnams tshad ldan mnyams pa/_/bya'o bzang po'i nyin zhag la/_/rgyud dang rgyud du mnyam par 'jug_/dkar po'i phyogs 
[\[255a\]]
[\[255a.1\]]kyi mdzes pa la/_/'od ma'i shing ni khru bzhi la/_/ras ni blangs nas de nas 'gro/_/nor ni rgya cher 'god pa yis/_/bzo bo bde legs byas nas ni/_/brtul zhugs bzang po legs spyod pa'i/_/sngags pa ji ltar 'dod song nas/_/dri zhim me tog 
[\[255a.2\]]gis mchod de/_/gtsang ba'i phyogs su rnam par dgod/_/'di nyid kyis ni sngags kyis ni/_/srung ba'i cho ga rab tu byed/_/gang zhig ras bal sngon du ni/_/slar yang rnam mang yongs sbyangs pa/_/de nyid kyis ni bdag nyid dang /_/ras nyid bsrung bar bya ba'o/_/byang 
[\[255a.3\]]chub sems dpa' dpa' bo che/_/sngags bzlas pa yis gsungs pa yin/_/sangs rgyas rnams ni mang pos dang /_/ngas kyang de ni slar yang ste/_/de nyid gsang sngags thams cad kyis/_/rnam par spyod pa'i sngags kyi gzugs/_/brtson 'grus chen po gzi brjid che/_/
[\[255a.4\]]sngags kyi don kun sgrub pa po/_/sna tshogs skyob pa'i rgyu rnams ni/_/rnam pa sna tshogs byed par 'gyur/_/'dzam gling gnas pa'i sems can rnams/_/sems kyi spyod pa kun du rmongs/_/dad pa med cing phyin ci log_/log pa'i kun spyod la rab brkam/_/sngags 
[\[255a.5\]]rnams sgrub par mi byed pa'i/_/de nyid phyir na slar gsungs pa/_/'khor ba mun pa'i btson rar 'khyams/_/gang yang rtag tu yid dag cing /_/dad ldan ltad mo bkra shis dang /_/sngags rnams kun la rtag tu spyod/_/bdag nyid chen po dngos grub 'dod/_/rtag 
[\[255a.6\]]tu 'dzin cing 'chang ba dang /_/spro ba che zhing gzi brjid che/_/rgyal bas gsungs pa'i sngags rnams gang /_/'bad pa med par yang dag 'grub/_/dad pa med pa'i skye bo la/_/dkar po'i chos rnams mi skye ste/_/sa bon tshwa sgor btab pa la/_/myu gu med cing 
[\[255a.7\]]'bras med bzhin/_/dad pa rtag tu chos kyi rtsar/_/don kun gzigs pas gsungs pa yin/_/chos don ngang tshul can de rnams/_/sngags kyis dngos grub rtag tu brjod/_/de nas sgrub pos bzo bo ni/_/ri mo mkhan nam bdag kyang rung /_/ri mo mkhas pas 
[\[255b\]]
[\[255b.1\]]ma 'dres pa'i/_/tshon rtsi kha dog gsal ba dang /_/kha dog can gyi tshon blangs nas/_/ji ltar tha ga pa la ni/_/sngar gyi cho ga de nyid kyis/_/mtshan nyid yang dag ldan pa yis/_/ri mo mkhan la gong bzhin du/_/rgyas pa ru ni bya ba'o/_/ji ltar sngar bzhin tha ga 
[\[255b.2\]]pa'i/_/cho ga de nyid kyis ni de/_/ras la ri mo bri bar bya/_/yang na rang gis ri mo bri/_/ga pur gur gum tsan+dan las/_/so phag tshon la bsgo bar bya/_/bdug pa bsregs shing sngags nyid kyis/_/lan grangs brgya rtsa brgyad bzlas nas/_/nA ga ge sar pun+nA ga/_/ba ku lA 
[\[255b.3\]]dang tsam pa kA/_/bA ri Shi ka d+hA na sku/_/mA li ta yi me tog sogs/_/ras de la ni mngon par gtor/_/shar du mngon phyogs ku sha yi/_/khres la nyer 'dug dad pa'i blos/_/sangs rgyas byang chub sems dpa' kun/_/sems dpar gyur pas 'di phra mo/_/lag pas 
[\[255b.4\]]blangs nas ma 'khrugs pa'i/_/sems kyis ras la ri mo bri/_/dang po re zhig_/de bzhin gshegs pa shAkya thub pa bri bar bya ste rnam pa thams cad kyi mchog dang ldan pa/_skyes bu chen po'i mtshan sum cu rtsa gnyis kyis mtshan pa/_dpe byad bzang po brgyad cus nye bar mdzes 
[\[255b.5\]]pa'i sku rin po che'i pad+ma la bzhugs pa kun nas 'od 'bar ba/_kun nas 'od 'dom gang gis nye bar mdzes pa'i sku/_chos ston par mdzad bzhin pa/_rab tu dang ba'i sku/_rnam pa thams cad kyi mchog dang ldan pa/_dbus na gnas pa'i pad+ma bai DUr+ya'i sdong po can/_
[\[255b.6\]]'og na klu'i rgyal po sra ba gdan chen po pad+ma'i sdong bu de la 'dzin bzhin pas de bzhin gshegs pa la lta zhing lag pa g.yas pas phyag 'tshal ba/_dkar po rgyan thams cad kyis rnam par brgyan pa/_lus phyed mi'i rnam pa can gyi dga' bo dang /_nye dga' bo bri bar bya'o/_/
[\[255b.7\]]pad+ma'i mtsho de'i khor yug tu pad+ma'i 'dab ma dang /_me tog dang /_cung zad kha bye ba dang rnam par kha bye ba dang /_chu las skyes pa'i bya dang /_nya la sogs pas mngon par khyab pa/_ma lus par bkod pa/_mdzes pa'i rnam par mngon par bri bar bya'o/_/
[\[256a\]]
[\[256a.1\]]gang bcom ldan 'das kyi rtsa ba'i pad+ma'i sdong bu dang /_'dab ma de nyid la rnam par 'phros pa'i pad+ma'i me tog du ma rnams rim gyis mtho ba'o/_/g.yon gyi gzhogs su pad+ma'i me tog brgyad de/_de rnams la yang pad+ma rnams la bzhugs pa'i byang 
[\[256a.2\]]chub sems dpa' chen po brgyad kyi sku mngon par bri bar bya'o/_/dang po re zhig 'phags pa spyan ras gzigs dbang phyug pad+ma'i ze ba ltar cung zad dkar ba'i gur gum dang /_gser gyi mdog can 'od dpag tu med pa'i cod pan gyis dbu la rnam par brgyan pa/_phyag 
[\[256a.3\]]na ut+pa la sngon po 'dzin pa g.yas kyi phyag gis de bzhin gshegs pa la phyag 'tshal bar byed bzhin pa/_sku mdzes pa de bzhin gshegs pa lta ba zhi ba'i rnam pa/_bzhin cung zad 'dzum pa/_kun nas 'bar bas 'khrigs pas dkyil 'khor gyi dbus su gnas 
[\[256a.4\]]pa'o/_/pad+ma gzhan la ni 'phags pa zla 'od gzhon nu de bzhin du mngon par bri bar bya'o/_/gsum pa la nor [{]bzangs so[,]bzang ngo [}]/_/bzhi pa la sgrib pa thams cad rnam par sel ba'o/_/lnga pa la nam mkha' mdzod do/_/drug pa la sa'i snying po'o/_/bdun pa la 'jam 
[\[256a.5\]]dpal lo/_/brgyad pa la spyan bzang ste/_'di dag thams cad gzhon nu'i cha byad can/_/gzhon nu rgyan gyis mngon par brgyan pa mngon par bri bar bya'o/_/bcom ldan 'das kyi g.yas kyi gzhogs su byang chub sems dpa' chen po brgyad la/_byams pa ma 
[\[256a.6\]]gtogs pa rgyan thams cad kyis rnam par brgyan pa ste/_bcom ldan 'das kyi nye logs su 'phags pa byams pa tshangs par spyod pa'i cha byad 'dzin pa/_dbu la ral pa'i cod pan bcings pa/_gser mdog ngur smrig dmar po gsol ba/_dar la dmar po'i stod 
[\[256a.7\]]g.yogs byas pa/_tshom bu gsum gyi mtshan ma byas pa/_gzugs mdzes pa dbyig pa dang /_ril ba spyi blugs g.yon gyi phyag tu bkod pa/_kr-iSh+Na sA ra'i pags pa phrag pa g.yon du bgos pa/_phyag g.yas pa bgrang phreng bzung nas de bzhin gshegs pa la 
[\[256b\]]
[\[256b.1\]]phyag 'tshal bar byed bzhin pa/_der gtod pa'i lta ba/_bsam gtan la dmigs pa'i sems kyi spyod pa can no/_/pad+ma gnyis pa la 'phags pa kun du bzang po pri yang ku ltar sngo bsangs kyi mdog sku rgyan thams cad kyis brgyan pa/_phyag g.yon pas yid bzhin gyi 
[\[256b.2\]]nor bu rin po che bsnams pa/_phyag g.yas pas dpal 'bras bsnams nas mchog sbyin pa/_mdzes pa'i gzugs can de bzhin du mngon par bri bar bya'o/_/gsum pa la 'phags pa spyan ras gzigs dbang phyug ston ka'i sprin ltar dkar ba/_gser gyi rgyan gyis rnam 
[\[256b.3\]]par brgyan pa/_ral pa'i cod pan 'chang ba/_mchod phyir thogs dkar po can/_thams cad mkhyen pa dbu la byas pa/_'phags pa 'od dpag med stobs bcu pa/_ral pa'i nang du nye bar bzhugs pa/_gzugs mdzes pa/_phyag g.yon na pad+ma bsnams pa/_
[\[256b.4\]]phyag g.yas mchog sbyin pa/_bsam gtan la dmigs par gyur pa'i sems kyi spyod pa can sku kun nas gsal bar gyur pa'o/_/bzhi pa la 'phags pa phyag na rdo rje phyag g.yon pas rdo rje bsnams pa/_phyag g.yas pas nye bar 'gog pa 'bras bu dang bcas pa bsnams 
[\[256b.5\]]nas mchog sbyin pa/_gser mdog rgyan thams cad kyis rnam par brgyan pa/_mdzes pa'i gzugs can zhi ba'i lta ba dang ldan pa/_do shal phyed pas lus nye bar dkris pa/_mu tig gi do shal gyi mchod phyir thogs byas pa/_cod pan rin po che 'bar bas rnam par 'phro ba/_
[\[256b.6\]]dar srab mo'i sham thabs dang /_dar la dkar po'i bla gos byas pa'o/_/'phags pa spyan ras gzigs dbang phyug dang kun du bzang po'i sham thabs dang /_bla gos kyang de bzhin no/_/lus kyi rnam pa ni sngar bstan pa ji bzhin no/_/de bzhin gshegs pa'i pad+ma lnga pa la 
[\[256b.7\]]'phags pa blo gros chen po/_drug pa la zhi ba'i blo gros/_bdun pa la rnam par snang mdzad kyi snying po'o/_/brgyad pa la ngan song spong ba zhes pa'i byang chub sems dpa' 'di rnams phyag na 'bras bu dang glegs bam bsnams pa/_rnam pa kun du mdzes pa/_dar la'i stod 
[\[257a\]]
[\[257a.1\]]g.yogs can/_rgyan thams cad kyis rnam par brgyan pa/_g.yo ba dang ldan pa'i sku ngur smrig dmar po gsol ba/_skyil mo krung gis nye bar 'dug pa rin po che'i rdo leb la bzhugs pa zhi ba'i cha byad can/_kun nas 'bar ba'i phreng bas 'khrugs pa/_
[\[257a.2\]]dri zhim po'i me tog gis gcal du bkram pa la 'di lta ste/_mA la tI dang /_bAr+Shi kA dang /_d+ha nu ska ri kA dang /_pun+nAg dang /_nA ga ge sar la sogs pa'i me tog rnams kyis ras la kun nas gcal du bkram bzhin pas mngon par bri'o/_/bcom ldan 'das shAkya thub 
[\[257a.3\]]pa'i g.yon gyi gzhogs su 'phags pa 'jam dpal gang yin pa'i steng du rin po che du mas spras pa'i shin tu ring po'i rnam pa'i gzhal med kyi dkyil 'khor ro/_/brag ri'i rgyal po nye bar mdzes pa rin po che'i rdo leb kyis bkab pa ri bo'i rnam pa lta bur mngon par bri bar bya'o/_/
[\[257a.4\]]der gnas pa'i sangs rgyas bcom ldan 'das brgyad mngon par bri bar bya ba la 'di lta ste/_rin chen gtsug tor can rin po che bai DUr+ya'i 'od rnam par 'phro ba/_kun nas 'od 'dom gang ba/_pad+ma rA ga dang /_in+d+ra nI la dang /_ma ra ka ta la sogs pa dang /_bai DUr+ya dang /_rdo'i 
[\[257a.5\]]snying po la sogs pa nor bu rin po che chen po'i khyad par rnams kyis kun nas rab tu 'bar bzhin pa/_cung zad nyi ma 'char ka'i mdog 'dra ba/_de bzhin gshegs pa'i sku chos gos ser po'i stod g.yogs mnabs pa/_skyil krung gis bzhugs pa/_chos ston par mdzad 
[\[257a.6\]]bzhin pa/_sham thabs ser po mnabs pa sku la skyes bu chen po'i mtshan gyis go cha bgos pa/_dpe byad bzang po brgyad cus nye bar mdzes pa'i sku rab tu zhi ba'i gzigs stangs can/_rnam pa thams cad kyi mchog dang ldan pa'i de bzhin gshegs pa rin chen gtsug 
[\[257a.7\]]tor can mngon par bri'o/_/gnyis pa la de bzhin gshegs pa me tog yang dag par skyes pa'i rgyal po'i dbang po gser gyi mdog tu mngon par bri bar bya'o/_/nA ga ge sar ches bzang ba dang /_ba ku la la sogs pa'i me tog rnams kyis mngon par gtor ba mngon par 
[\[257b\]]
[\[257b.1\]]bri bar bya'o/_/'phags pa 'jam dpal la mngon par gzigs bzhin pa kun nas 'od can rin po che'i 'od rnam par 'phro ba'i mthar thug pa'o/_/gsum pa la de bzhin gshegs pa sA la'i dbang po'i rgyal po mngon par bri bar bya ste pad+ma'i ge sar gyi mdog tu 
[\[257b.2\]]snang ba/_chos ston par mdzad bzhin pa'o/_/bzhi pa la de bzhin gshegs pa spyan bzang mngon par bri bar bya'o/_/lnga pa la bzod par dka' ba'o/_/drug pa la rnam par snang mdzad rgyal ba'o/_/bdun pa la sman gyi bla bai DUr+ya'i 'od kyi rgyal po'o/_/brgyad 
[\[257b.3\]]pa la de bzhin gshegs pa sdug bsngal thams cad rab tu zhi bar byed pa'i dbang po'i rgyal ba mngon par bri bar bya ste/_thams cad gser gyi kha dog can de bzhin gshegs pa'i sku'i rnam pa mi 'jigs pa sbyin par mdzad pa'o/_/de bzhin gshegs pa rnams kyi steng 
[\[257b.4\]]du yang bris sku'i zur gnyis ka nas sprin gyi go bar na gnas pa'i gnas gtsang ma'i ris kyi lha'i bu gnyis me tog gi char 'bebs par byed bzhin pa bri'o/_/bar snang la gnas nas sangs rgyas dang byang chub sems dpa' dang rang sangs rgyas dang 'phags pa nyan thos 
[\[257b.5\]]thams cad la phyag 'tshal bar byed bzhin pa/_mngon par bri bar bya'o/_/rang sangs rgyas rnams kyi byang du 'phags pa nyan thos chen po brgyad byang chub sems dpa' rnams dbu'i gnas spangs pa'i steng du mngon par bri bar bya'o/_/'di lta ste/_gnas brtan 
[\[257b.6\]]shA ri'i bu dang /_maud gal gyi bu chen po dang /_'od srung chen po dang /_rab 'byor dang /_sgra gcan 'dzin dang /_dga' bo dang /_bzang ldan dang /_ka pi na zhes pa'o/_/rang sangs rgyas kyis rnams 'di lta ste/_dri ngad can dang /_tsan+dan dang /_nye 
[\[257b.7\]]ba'i 'chi ltas dang /_dkar po dang /_si ka dang /_dbang po dang /_mu khyud dang /_mu khyud bzang po zhes pa'o/_/thams cad mchog tu shin tu mdzes pa zhi ba'i cha lugs/_zhi ba'i bdag nyid/_rab tu dul ba'i rnam pa'o/_/nyan thos chen po rnams thal mo sbyar bar byas 
[\[258a\]]
[\[258a.1\]]nas sangs rgyas bcom ldan 'das shAkya thub pa la nges par rtog par byed pa'o/_/steng ngos su'ang gnas gtsang ma'i lha dang /_nye bar gnas pa'i lha'i bu gzhan gnyis dar gyi bla re kun nas chur ring zhing shin tu mdzes pa bzung nas sangs rgyas dang byang chub 
[\[258a.2\]]sems dpa' dang rang sangs rgyas dang /_'phags pa nyan thos thams cad kyi steng du 'dzin par byed bzhin pa lha'i phreng ba dang gos 'chang ba'i lha'i bu mngon par bri'o/_/bcom ldan 'das shAkya thub pa'i steng ngos su dbu la mu tig gi do shal dang /_rin po che'i skud pa la pad+ma rA 
[\[258a.3\]]ga dang /_in+d+ra nI la la sogs pa rnams kyis brgyus pa'i rin po che'i skud pa'i tshogs de la dar gyi bla re legs par bkod cing khor yug tu'ang mu tig gi do shal rab tu 'phyang ba mdzes par gyur pa mngon par bri bar bya'o/_/sangs rgyas bcom ldan 'das kyi pad+ma'i gdan gyi 'og tu 
[\[258a.4\]]byang chub sems dpa' chen po dang nye bar klu'i rgyal po nye dga' bo'i gzhogs su rin po che'i ri bo/_pad+ma'i mtsho las mngon par 'phags pa/_rin po che'i n+yu gu dang /_phug dang /_ri sul dang /_byi ru'i 'khri shing yongs su dkris pa'i rin po che'i shing dang /_drang srong chen 
[\[258a.5\]]po nye bar gnas shing bsten pa'i ri bo/_/de'i steng du khro bo'i rgyal po sgrol mas non pa drag po chen po'i gzugs can phyag g.yon pas zhags pa bzung nas/_g.yas pas dbyug pa 'dzin pa/_bzhin khro gnyer can/_byang chub sems dpa' chen po la blta zhing bka' nod par byed 
[\[258a.6\]]bzhin pa/_gsus pa rlo ba/_skra gyen du brdzes pa/_mig sman nag po sprin dang mtshungs pa/_ag tshom ser skya dang /_skra ring zhing sen mo ring ba/_mig dmar ba/_mgrin pa'i phyogs sbrul gyis brgyan pa/_stag gi pags pa'i sham thabs can/_bgegs thams 
[\[258a.7\]]cad rnam par 'joms pa/_ches mi bzad pa chen po/_khro bo'i rgyal po chen po/_kun nas 'bar ba/_khro bo'i rgyal po sgrol mas non pa rnams 'di nyid kho nas bri bar bya'o/_/de'i 'og tu ral pa can de dang de'o/_/ri de'i 'og tu rdo'i steng du nye bar 'dug pa/_pus mo sa la 
[\[258b\]]
[\[258b.1\]]'dud pa'i lus can lag pa spos phor thogs pa/_cha byad dang /_dbyibs dang /_'jug pa dang spyod pa ji lta ba bzhin du byas pa/_'phags pa 'jam dpal la lta bar gyur pa yang dag par bri'o/_/bcom ldan 'das shAkya thub pa'i 'og g.yas kyi gzhogs su klu'i dbang 
[\[258b.2\]]po'i rgyal po dga' bo dang /_nye logs su pad+ma'i mtsho las mngon par 'phags pa'i rin po che'i ri'i dbang po'i rgyal po gzhan gsungs pa de bzhin du mngon par bri ste/_khro bo'i rgyal po sgrol mas non pa phan pa lha'i me tog gcal du bkram pa mngon par bri ste/_ri de ni 
[\[258b.3\]]spyan ras gzigs dbang phyug gi 'og tu bri'o/_/ri de ni shin tu mtho ba/_pad+ma rA ga'i rdo leb dang /_de nyid kyi myu gu dang /_bai DUr+ya'i rang bzhin gyi rtse mo'i rnam par bri bar bya'o/_/de la brten pa'i lha mo spyan ras gzigs dbang phyug gi thugs rje/_'phags ma sgrol ma 
[\[258b.4\]]lus rgyan thams cad kyis brgyan pa/_dar la dmar po'i stod g.yogs dang /_dar la khra bo'i sham thabs can bud med kyi rgyan thams cad kyis rnam par brgyan pa/_phyag g.yon na ut+pal sngon po bsnams pa/_gser mdog can ma/_ha cang mi sbom/_ha cang mi rgan pa/_
[\[258b.5\]]sems bsam gtan la gnas pa/_bka' nod cing 'dug pa/_phyag g.yas pas mchog sbyin par 'dod pa/_lus cung zad btud pa/_skyil mo krung gis nye bar 'dug pa/_'phags pa spyan ras gzigs dbang phyug la cung zad lta bar gyur pa/_kun nas 'bar ba'i phreng 
[\[258b.6\]]bas yongs su bskor ba'o/_/de nyid du'ang rin po che bai DUr+ya'i rtse mo de nyid du'ang /_pun+nA ga'i shing gis yongs su bskor ba/_yal ga thams cad la kun nas me tog gis spras shing /_kha bye bar gyur pas bcom ldan 'das ma sgrol ma la mngon par bkab pa/_yal ga dud 
[\[258b.7\]]pa de nyid kyis kyang shin tu bkra ba'i byi ru'i myu gu 'brel ba rnam par bkra ba'i gzugs can gyi tshon rtsi 'bar ba na lha mo sgrol ma'i bzhin kun du snang bar mngon par bri'o/_/lha mo bgegs kun 'joms pa mo/_/'jigs pa 'joms par byed pa'i mchog_/sgrub pa po ni 
[\[259a\]]
[\[259a.1\]]srung don du/_/mchog sbyin dge ba bri bar bya/_/bud med gzugs 'chang lha mo ni/_/thugs rje stobs bcu ldan pa'i sras/_/'byung po kun gyi dpal yin te/_/mchog sbyin byed ma bri bar bya/_/lha mo las chen byed pa mo/_/byang chub sems 
[\[259a.2\]]dpa' 'od chen po/_/bgegs kun rnam par 'joms don du/_/sgrub pa po ni kun du 'dod/_/mi dbang rnams ni srung don du/_/dpal gyi don du rab tu grags/_/khro rgyal dbang po gang yin te/_/ri yi rtse mor gnas 'dod pa/_/bgegs kun rnam par gzhig pa'i 
[\[259a.3\]]phyir/_/rgyal mchog sras rnams kyis gsungs so/_/drag po chen po brtson 'grus che/_/gtum chen 'od zer chen po ste/_/bstan pa la sdang sems can rnams/_/tshar bcad ched nyid rab tu brtag_/sgrub pa po ni srung don dang /_/bgegs rnams thams cad 'joms 
[\[259a.4\]]pa dang /_/mi bzad khro bo'i ngang tshul can/_/sngags kyi lha rnams 'gugs par byed/_/shin tu drag po drag gzugs can/_/brtse ba med cing nges par 'gog_/sdig pa drag po spyod pa rnams/_/dbang du ma gyur dbang du byed/_/mkha' spyod sa la spyod pa dang /_/kun 
[\[259a.5\]]nas sa 'og spyod pa dang /_/thub pa'i bstan pa 'gal byed pa'i/_/gdug pa thams cad 'joms par byed/_/ras ni kun nas gru bzhi dang /_/grwa bzhi dag tu bri bar bya/_/ras kyi 'og gi mtha' rnams su'ang /_/chu bo rgya cher bya ba yin/_/klu ni gdengs kas mtshan pa 
[\[259a.6\]]can/_/gcig nyid kun du bya ba yin/_/yan lag dkar zhing bzang ba dang /_/lus phyed mi yi rnam par skyes/_/rtag tu thal mo sbyor byed pa/_/mgo bo'i steng du bzhag byas nas/_/gdengs ka bdun pa brtson 'grus che/_/dbang chen ldan pa'i klu de ni/_/ming ni mtha' 
[\[259a.7\]]yas zhes bya yin/_/de bzhin gshegs la nges par lta/_/nor bu rin chen gyis mdzes shing /_/shin tu mdzes shing gzugs mdzes pa/_/rin chen rgyan gyis rnam par brgyan/_/'bar ba'i phreng ldan kun du bri/_/klu dbang chen por rnam par grags/_/thub pa'i bstan 
[\[259b\]]
[\[259b.1\]]la rab zhugs pa'i/_/'jig rten kun la phan par brtson/_/bgegs kun rnam par gzhom don du/_/chu bo la brten bri bar bya/_/de la ras kyi cho ga 'di/_/mdor bsdus rgyal bas gsungs pa yin/_/rgyas par de bzhin gshegs rnams kyis/_/kun nas bshad 
[\[259b.2\]]pa sngar gsungs so/_/mkhas pa gang zhig 'dri byed pa/_/de yi bsod nams mtha' yas so/_/sdig pa shin tu mi bzad pa/_/bskal pa bye ba byas pa gang /_/sa stengs bris sku mthong ba yis/_/de yi skad cig nyid la 'joms/_/mtshams med lnga po byed pa dang /_/tshul 
[\[259b.3\]]khrims 'chal dang smad pa dang /_/sdig pa kun la rab 'jug dang /_/'khor bar yongs su rgyu ba yi/_/'gro ba skye gnas dman pa rnams/_/de rnams ras ris 'dzin mi gzhug_/de rnams ras ris mthong bas ni/_/'bras bu yod par thub dbang gsungs/_/de phyir mthong ba 
[\[259b.4\]]tsam gyis ni/_/skad cig de la sdig pa 'jig_/dag pas 'jug pa nyid dang ni/_/rjes su zlos pa dag 'jug pa/_/sngags mnyan pa la brtson pa yi/_/mi rnams grub thob smos ci dgos/_/bskal pa bye bar sangs rgyas kun/_/mchod pa'i bsod nams gang yin pa/_/sa 
[\[259b.5\]]stengs ras ris 'dri ba yi/_/sngags pa bsod nams de thob 'gyur/_/gang gA yi ni bye ma yi/_/tshad du grags pa gang yin pa/_/de yi tshad gyur sangs rgyas dang /_/rgyal sras rang rgyal bse ru dang /_/nyan thos rnams la 'jig rten du/_/slar yang lan mang mchod ston 
[\[259b.6\]]gsol/_/'bras bu thob pa gang yin de'i/_/sngags pa ras ris bris pa dang /_/mthong dang cho ga klog pa dang /_/rjes su yi rang ba nyid dang /_/cho ga thams cad rab brtags pa/_/de yi sngags kyi dngos grub des/_/ji srid 'jig rten pa yi sngags/_/gang zhig 
[\[259b.7\]]rgyal ba skyes mchog dang /_/de slob bse ru lha rnams dang /_/byang chub sems dpa' bdag nyid ches/_/gsungs pa'i sngags rnams thams cad ni/_/ras ris 'di yi spyan sngar 'grub/_/byang chub sems dpa'i sde snod phal po che theg pa chen po'i mdo sde las/_
[\[260a\]]
[\[260a.1\]]bcom ldan 'das ma 'phags ma sgrol ma ral pa gyen du brdzes pa'i rtsa ba'i cho ga rab 'byam gyi bris sku dang po rdzogs so//_//de nas bcom ldan 'das shAkya thub pas thams cad dang ldan pa'i 'khor la gzigs nas byang chub sems dpa' sems dpa' 
[\[260a.2\]]chen po spyan ras gzigs dbang phyug la bka' stsal pa/_sems dpa' chen po gzhan yang khyod kyi ras ris kyi cho ga bar ma yod de/_de ngas bshad par bya yis/_de legs par nyon la legs par yid la gyis shig_/bshad par bya'o/_/dang po re zhig sngar bstan pa'i 
[\[260a.3\]]dog pa dang /_sngar brjod pa nyid kyi cho ga dang /_sngar yongs su brtags pa'i bzo bo dang /_sngar gyi tshad bar ma nyid kyis ras shin tu dag pa/_'jam pa/_shin tu sbyangs pa/_kha tshar dang bcas pa/_tshon ma 'dres pa/_skra dang 'dres pa dang bral ba la sogs pa rnams 
[\[260a.4\]]kyis tshad dang gzugs ma gtogs pa dang po ji lta ba de bzhin nyid kyis ras ris phyi ma 'drir gzhug par bya'o/_/dang po re zhig gnas gtsang ma'i gnas kun nas mdzes pa'i rnam pa rin po che shel gyi rang bzhin lta bu mu tig dkar po'i do shal gyis brgyan pa/_de'i dbus 
[\[260a.5\]]su bcom ldan 'das shAkya thub pa 'drir gzhug par bya ste/_rin po che seng ge'i khri la nye bar bzhugs pa/_chos ston par mdzad bzhin pa/_rnam pa thams cad kyi mchog dang ldan pa'o/_/g.yas kyi gzhogs su 'phags pa spyan ras gzigs dbang phyug pad+ma'i ge sar 
[\[260a.6\]]du snang ba'am/_gur gum mam/_nyi ma'i kha dog can/_phrag pa g.yon pa'i phyogs su pad+ma bsnams pa/_thal mo sbyar ba byas te bcom ldan 'das shAkya thub pa la nges par rtog bzhin pa/_bzhin cung zad 'dzum pa/_byang chub sems dpa' chen po/_bde legs 
[\[260a.7\]]dbus ma'i cod pan can/_mchod phyir thogs dkar po can/_pus mo g.yas pa'i lha nga dang /_mgo 'dud pa'o/_/bcom ldan 'das shAkya thub pa'i g.yon gyi gzhogs su phyag na rdo rje pri yang ku ltar sngo bsangs sngar ji ltar bstan pa de bzhin du mngon par bri'o/_/
[\[260b\]]
[\[260b.1\]]'on kyang bcom ldan 'das la rnga yab g.yob par byed bzhin pa'o/_/de'i gzhogs su 'phags pa byams pa dang /_kun du bzang po dang /_phyag na rdo rje dang /_blo gros chen po dang /_zhi ba'i blo gros dang /_nam mkha' mdzod dang /_sgrib pa thams cad rnam par sel ba 
[\[260b.2\]]ste 'di rnams rim gyis mngon par bri bar bya ste/_dang po ji lta ba bzhin du rgyan thams cad kyis brgyan pa 'drir gzhug par bya'o/_/de rnams kyi steng du sangs rgyas bcom ldan 'das brgyad 'drir gzhug par bya ste/_bzhugs pa phyag g.yas mi 'jigs pa sbyin pa/_chos gos 
[\[260b.3\]]ser po'i bla gos mnabs pa'i sku can/_phyag g.yon pas chos gos kyi rna ba 'dzin pa/_cung zad dmar bar snang ba'i ngur smrig gi sham thabs can kun nas snang ba'i rnam pa thams cad kyi mchog dang ldan pa 'di lta ste/_de bzhin gshegs pa me tog rab tu rgyas pa'i rgyal po 
[\[260b.4\]]dang /_rin chen gtsug tor can dang /_thams cad skyob dang /_log par dad sel dang /_gser thub dang /_'od srung dang /_spyan bzang zhes pa'i sangs rgyas bcom ldan 'das 'di rnams 'drir gzhug par bya'o/_/bcom ldan 'das kyi g.yas kyi gzhogs su 'phags 
[\[260b.5\]]pa spyan ras gzigs dbang phyug dang /_nye bar 'khor gyi dkyil 'khor chen po 'drir gzhug par bya'o/_/nyan thos chen po brgyad dang /_rang sangs rgyas brgyad sngar ji ltar bstan pa de bzhin du 'drir gzhug par bya ste/_'on kyang 'phags pa maud gal gyi bu chen po dang /_shA 
[\[260b.6\]]ri'i bu bcom ldan 'das shAkya thub pa la rnga yab g.yob par byed bzhin du 'khor ba'i lus su mngon par bri bar bya'o/_/de bzhin du gnas gtsang ma'i ris kyi lha'i bu mngon par bri bar bya'o/_/lha rnams kyi dbang po brgya byin dang /_rab 'thab bral dang /_dga' ldan dang /_
[\[260b.7\]]'phrul dga' dang /_dag pa dang /_dri ma med pa dang /_shin tu mthong dang /_'od gsal dang /_tshangs pa mi mjed kyi bdag po dang /_'og min te de lta bu la sogs pa'i lha'i bu gzugs na spyod pa dang /_'dod pa na spyod pa'i lha'i bu rnams rim gyis mngon par bri bar bya'o/_/
[\[261a\]]
[\[261a.1\]]spyan ras gzigs dbang phyug dang nye bar gnas pa'i 'khor gyi dkyil 'khor nye bar spras pa dgod de/_rang gi gzugs dang cha byad 'chang ba 'drir gzhug par bya'o/_/bcom ldan 'das kyi seng ge'i khri'i 'og tu rgya mtsho chen po las mngon par 'phags pa'i kun 
[\[261a.2\]]nas rin po che'i ri bo ji srid du ras kyi mtha' mar 'drir gzhug par bya ste/_ras kyi mtha'i grwa'i phyogs gcig tu sgrub pa po cha byad dang dbyibs ji lta ba'i rnam pa pus mo dang /_mgo bo btud pa/_lag pa spos phor thogs pa 'drir gzhug par bya'o/_/rin po che'i ri bo de la 
[\[261a.3\]]'phags pa spyan ras gzigs dbang phyug gi 'og tu khro bo'i rgyal po sgrol mas non pa sngar ji ltar nges par bstan pa de bzhin du mngon par bri'o/_/bcom ldan 'das kyi g.yon gyi gzhogs kyi seng ge'i khri'i 'og tu 'phags pa spyan ras gzigs dbang phyug gi zhabs kyi drung dang nye ba 
[\[261a.4\]]der rin po che'i ri la bzhugs pa'i lha mo sgrol ma mngon par bri ste sngar ji ltar nges par bstan pa de bzhin 'drir gzhug par bya'o/_/ras de'i khor yug tu'ang me tog sil ma mngon par gtor te tsam pa ka dang /_ut+pa la sngon po dang /_pad+ma dang /_sau gan+d+hi ka dang /_mA la tI dang /_
[\[261a.5\]]bar+Shi ka dang /_d+hA nuskAr+Shi kA dang /_pun+nA ga dang /_nA ga ge sar la sogs pa'i me tog rnams kyis kho ra khor yug tu gcal du bkram par bya'o/_/ras kyi steng /_ras kyi mtha'i grwa gnyis su lha'i bu gnyis me tog gi tshogs 'thor bar byed bzhin pa/_gzugs rnam par bkra ba/_bar 
[\[261a.6\]]snang la gnas pa'i char sprin gyi nang na lding ba kha dog dkar por mngon par bri bar bya'o/_/'di ni ras ris 'bring por brjod/_/rtag tu dge legs don 'byung ba/_/sa stengs skye bo mi rnams la/_/dngos grub 'bring po sbyin par byed/_/'khor bar kun du 'khor ba na/_/sdig pa cung zad 
[\[261a.7\]]sngon byas gang /_/'dir ni bris sku mthong ba yis/_/de yis skad cig nyid la 'jig_/sems can rmongs ba mi shes ba/_/de rnams 'gro ba lnga por 'khyams/_/gang zhig byang chub sems dpa' yi/_/bris sku bar ma mthong ba yang /_/sdig pa byed par 'gyur ba dang /_/
[\[261b\]]
[\[261b.1\]]mtshams med lnga po byed pa dang /_/tshul 'chal gyis kyang 'grub par 'gyur/_/rnam pa sna tshogs sngags gsungs pa'ang /_/shin tu myur bar dngos grub ni/_/bzlas pa byas pas thob par 'gyur/_/nad can rnams ni nad las grol/_/bkren pas nor ni rnyed par 
[\[261b.2\]]'gyur/_/bud med rnams ni bu thob 'gyur/_/bris sku bar pa blta ba na/_/mthong ba tsam gyis de yi tshe/_/bsod nams rgyas pa chen po thob/_/nges par lha dang mi rnams kyi/_/bde ba'i skal ba can 'gyur mi/_/de yi skye ba gzhan la yang /_/nges par sangs rgyas nyid du 
[\[261b.3\]]'gyur/_/bri ba dang ni klog pa dang /_/lha mchod pa dang 'drir 'jug dang /_/de bzhin mthong dang reg nyid kyang /_/sdig pa kun las grol bar 'gyur/_/'di ltar 'od chen bris sku la/_/don du gnyer dang gsol 'debs pa/_/rjes su yi rang ba las kyang /_/skye ba 'bras 
[\[261b.4\]]bcas myur du thob/_/bskal mchog phye ma rnams kyis kyang /_/skye bos bsod nams gang thob pa/_/tshig tu brjod par mi nus so/_/bris sku mthong ba 'bras bur bcas/_/zhes bya ba byang chub sems dpa'i sde snod phal po che theg pa chen po shin tu rgyas pa'i mdo sde las 
[\[261b.5\]]bcom ldan 'das 'phags ma sgrol ma ral pa gyen du brdzes pa'i rtsa ba'i cho ga rab 'byam las/_le'u gsum pa yongs su rdzogs so//_//de nas yang bcom ldan 'das shAkya thub pas slar yang sems dpa' chen po de la bka' stsal pa sems dpa' chen po 
[\[261b.6\]]khyod kyi ras ris kyi cho ga chung ngu zhes bya ba gzhan gsum pa yang yod de/_/gang 'bad pa med par dngos grub 'grub par 'gyur ba ste/_sngar bstan pa nyid kyi cho ga nyid dang /_bzo bos bde bar gshegs pa'i mtho gang gi tshad tsam thad kar dang /_de bzhin kho nar kun nas gru bzhi 
[\[261b.7\]]pa la sngar bzhin du ras ris sngar bstan pa'i tshon rtsi rnams kyis 'drir gzhug par bya'o/_/dang po re zhig byang chub sems dpa' chen po seng+ge'i gdan la skyil krung gis bzhugs pa byis pa khye'u sngar bzhin du chos ston par mdzad bzhin pa kun nas 'od zer 'phro bar 
[\[262a\]]
[\[262a.1\]]byed bzhin pa/_mdzes pa'i gzugs can 'drir gzhug par bya'o/_/g.yon gyi gzhogs su 'phags pa kun du bzang po rin po che'i rdo leb la gnas pa phyag na rnga yab thogs pa g.yon na yid bzhin gyi nor bu thogs pa kha dog bri yang ku ltar sngo bsangs 
[\[262a.2\]]so/_/g.yas kyi g.yogs su'ang 'phags pa spyan ras gzigs dbang phyug rin po che'i rdo leb la gnas pa phyag na rnga yab thogs shing /_phyag g.yon pad+ma bsnams pa/_kun nas 'od dang ldan pa'i lus can 'phags pa spyan ras gzigs dbang phyug snga ma bzhin du 
[\[262a.3\]]mngon par bri bar bya'o/_/seng ge'i khri'i 'og tu gser gyi ri bo/_/ji srid ras kyi mtha'i bar du 'drir gzhug par bya'o/_/ras ris kyi mtha'i zur du 'phags pa spyan ras gzigs dbang phyug gi seng ge'i 'og tu g.yas kyi gzhogs su khro bo'i rgyal po sgrol mas non pa snga ma bzhin du 'drir 
[\[262a.4\]]gzhug par bya'o/_/de'i 'og tu sgrub pa po lag na spos phor thogs pa snga ma bzhin du 'drir gzhug par bya'o/_/de thams cad snga ma ji lta ba de bzhin du'o/_/de nas 'phags pa spyan ras gzigs dbang phyug gi steng du de bzhin gshegs pa 'od dpag med 'drir gzhug par bya ste/_rin 
[\[262a.5\]]po che'i ri'i phug_/sor bcu drug pa'i tshad na bzhugs pa/_khang pa brtsegs pa 'dri ba'i ri bo'i bya skyibs mtho ba 'drir gzhug par bya'o/_/ras ris de'i khor yug tu ri bo'i khor yug tu ri bo'i rnam pas yongs su bskor ba mngon par bri'o/_/ras ris de'i steng gi zur du gnas pa'i ri 
[\[262a.6\]]bo'i bya skyibs dang kun tu 'brel bar lding bzhin pa lta bu me tog sna tshogs 'thor bar byed pa'i gnas gtsang ma'i ris kyi lha'i bu dag pa dang rnam par dag pa zhes bya ba gnyis su 'drir gzhug par bya'o/_/ras de la me tog sna tshogs kyis gcal du bkram pa mngon par 'drir gzhug 
[\[262a.7\]]par bya'o/_/ras ris rnam gsum mtshan nyid ni/_/thams cad 'dir ni bstan pa las/_/'di ni chung ngu zhes bya ste/_/ras ris phran tshegs las la shis/_/sdig las shin tu mi bzad pa/_/bskal pa bye ba stong phrag tu/_/ras ris mthong bas grol 'gyur te/_/ras 
[\[262b\]]
[\[262b.1\]]ris mthong ba tsam gyis ni/_/skad cig nyid las grol bar 'gyur/_/bskal pa bye ba stong phrag tu/_/blo ldan sangs rgyas bsnyen bkur byas/_/ras ris tha ma mthong ba yi/_/bcu drug char yang mi phod do/_/sangs rgyas skyob pa thams cad la/_/mchod byas bsod 
[\[262b.2\]]nams gang yin de/_/ras ris chung ngu mthong ba la/_/mkhas pas de yi bsod nams thob/_/mdzes pa yi ni las rnams dang /_/longs spyod rgyur yang 'di spyod do/_/rig dang gsang sngags ji snyed pa/_/tshangs dbang drang srong gis bshad dang /_/nam mkha' 
[\[262b.3\]]lding gis gang bshad dang /_/chu lha nyi ma lus ngan dang /_/nor sbyin sogs dang srin po dang /_/lha min dbang po thams cad dang /_/lto 'phye che dang zla ba dang /_/rlung dang gshin rje la sogs dang /_/seng ge 'phrog byed sogs bshad pa'i/_/sngags rnams thams 
[\[262b.4\]]cad 'dir drangs te/_/ras ris spyan sngar 'grub par 'gyur/_/zhi ba can dang de bzhin du/_/rgyas pa can rnams bya ba ste/_/de bzhin 'dir ni mi bzad pa/_/rgyal mchog gis smad spang bar bya/_/zhes byang chub sems dpa'i sde snod phal po che theg pa chen po shin 
[\[262b.5\]]tu rgyas pa'i mdo sde las bcom ldan 'das 'phags ma sgrol ma'i rtsa ba'i cho ga bzhi pa ras ris kyi cho ga rab 'byam rdzogs so//_//de nas yang byang chub sems dpa' sems dpa' chen po spyan ras gzigs dbang phyug stan las langs te bcom ldan 'das shAkya thub 
[\[262b.6\]]pa la lan gsum bskor ba byas nas bcom ldan 'das kyi zhabs la phyag byas nas bcom ldan 'das la 'di skad ces gsol to/_/bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis chos kyi rnam grangs 'di gsungs pa ni 
[\[262b.7\]]legs so legs so/_/rig pa'i brtul zhugs thams cad dpyad pa'i don dang /_phan pa'i phyir dang /_bde ba'i phyir dang /_'jig rten la snying brtse bas byang chub sems dpa'i thabs la mkhas pa bstan pa/_mya ngan las 'das pa'i grong khyer du 'gro bar 
[\[263a\]]
[\[263a.1\]]byed pa'i chos lhag ma dang bcas pa nges par byang chub la rgyun du mchog tu gzhol ba/_byang chub sems dpa' rnams kyis rig pa dang /_sngags kyi spyod pa thams cad kyi don sgrub par byed pa bdag gi rig pa gsang chen 'di nyid skye bo thams cad rgyas 
[\[263a.2\]]par byed par 'gyur ba ma 'ongs pa'i dus 'jig rten gyi bla mar mya ngan las 'das pa na de bzhin gshegs pa nyi ma'i rigs nub pa sangs rgyas dang byang chub sems dpa' dang /_rang sangs rgyas dang /_'phags pa nyan thos thams cad kyis spangs shing thams cad bor te mun 
[\[263a.3\]]par gyur pa dang /_snod kyi 'jig rten rnam par zhig ste 'phags pa'i lam dang /_rig pa dang /_sngags dang /_sman dang /_nor bu rin po che thams cad dang bral ba/_skye bo legs pas yongs su bzung ba'i snang ba med pa'i sems can gyi khams 'byung bar 'gyur te/_
[\[263a.4\]]le lo can dang /_dran pa nyams pa dang /_ma dad pa dang /_mi srun pa dang /_mi dge ba'i bshes gnyen gyis yongs su zin pa sgyu dang g.yo dang /[ {]brdzun [,]rdzun [}]dang g.yo ba'i spyod pa dang ldan pa de rnams/_chos kyi rnam grangs 'di thos nas kun du skrag par 'gyur te/_le lo 
[\[263a.5\]]dang /_snyom las la mngon par dga' zhing dad pa med par 'gyur te/_'dod pa tshol zhing gsang sngags tshol bar mi 'gyur te/_log par lta ba la dga' ba rnams kyang bsod nams ma yin pa mang po la 'jug par 'gyur te/_dam pa'i chos spong bar byed pa 'byung 
[\[263a.6\]]bar 'gyur ro/_/mnar med pa la mchog tu gzhol zhing drag po'i yang drag por 'gro ba sdug bsngal gyis gdungs pa de rnams kyi don gyi phyir dang /_dbang du ma gyur pa rnams dbang du gyur par bya ba dang /_dbang du gyur pa rnams la mi 'jigs pa rab tu sbyin pa dang /_thabs 
[\[263a.7\]]la mkhas pas bsdu ba'i sbyor ba rig pa dang /_ras ris kyi cho ga da lta gsungs pa'i dus la bab par dgongs na bcom ldan 'das gsung du gsol/_/de skad ces gsol pa dang /_bcom ldan 'das mchog tu gsang ba rig pa'i brtul zhugs kyi cho ga rab 'byam mchog tu 
[\[263b\]]
[\[263b.1\]]gsang ba 'dod pa'i don byed pa don chen po rnam par 'byor par gyur pa rig pa bdun cu po thams cad kyi mchog gi snying po/_rnam par rtog pa med pa'i dus der 'grub par 'gyur ro/_/de yang sems can rnams 'dul ba'i don gyi thabs la mkhas pas 'khor bar kun du 
[\[263b.2\]]'jug pa rnams skyob pa/_nges par byang chub la mchog tu gzhol bar byed pa sangs rgyas bye ba phrag bdun cu rtsa drug gis gsungs par gyur pa/_'di la rig pa ni/_na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_tA ren+d+ra tA re 
[\[263b.3\]]tut+tA re tu re swA hA/_'phags ma sgrol ma shin tu rgyas pa zhes bya ba'o/_/na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_tA re tu re tu re swA hA/_'phags ma sgrol ma bzhin bzang ma zhes bya ba'o/_/na mo rat+na tra yA ya/_na ma 
[\[263b.4\]]Ar+yA ba lo ki te shwa rA ya/_bo d+hi satwA ya/_ma hA satwA ya/_tA re tut+tA re tu re swA hA/_'phags ma sgrol ma dbus legs ma zhes bya ba'o/_/na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_tad+ya thA/_tA re tut+ta re tu re swA hA/_
[\[263b.5\]]'phags ma sgrol ma legs spyod ma zhes bya ba'o/_/na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_tA re tut+tA re tu re swA hA/_'phags ma sgrol ma mtshan legs ma zhes bya ba'o/_/na mo rat+na tra yA ya/_na ma Ar+yA ba lo ki 
[\[263b.6\]]te shwa rA ya/_bo d+hi satwA ya/_ma hA satwA ya/_ta re tu re tu re swA hA/_'phags ma sgrol ma lho chung ma zhes bya ba'o/_/na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_tA re tut+tA re tu re tu re swA hA/_'phags ma sgrol 
[\[263b.7\]]ma legs gnas ma zhes bya ba'o/_/na mo rat+na tA yA ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_tA re tut+tA re/_tu re tu re swA hA/_'phags ma sgrol ma nye bar 'dud pa zhes bya ba'o/_/zhes pa 'di bcom ldan 'das bdag gi rig pa 
[\[264a\]]
[\[264a.1\]]chen po mchog gi snying po chen po dang mtshungs pa bya ba thams cad mchog tu grub pa/_sems can thams cad la sangs rgyas bzhin du skyes pa/_sangs rgyas thams cad kyis rjes su yi rang ba/_'jigs pa chen po brgyad las skyob pa/_las thams 
[\[264a.2\]]cad byed pa/_byang chub kyi lam ston pa po/_/pad+ma'i rigs kyi rig pa/_rab dang /_'bring dang /_tha ma la yang dag par rab tu sbyor ba/_shin tu mdzes pa'i las kyi 'bras bu rnam par smin pa/_rab tu sbyin pa dang /_bstan pa nub pa'i dus kyi tshe'ang 'grub par 'gyur 
[\[264a.3\]]ro/_/dam pa'i chos kyi tshul bsrung ba'i ched du/_mnyam par 'jug cing 'grub par 'gyur ro/_/de rnams sbyor ba chung ngu nyid kyis rgyal srid chen po dang /_longs spyod chen po'i dbang phyug gi don de rnams 'grub par 'gyur ro/_/de rnams shin tu myur bar de'i tshe de'i dus 
[\[264a.4\]]su dngos grub thob par 'gyur ro/_/ras ris kyi cho ga mdor bsdus par gyur pa 'di de'i tshe de'i dus na 'jigs pa chen po dang /_snyigs ma lnga'i sems can bsod nams chung ba 'byung bar 'gyur te/_dbang chung bar grags pa/_tshe thung ba/_brtson 'grus zhan pas ras ris kyi cho 
[\[264a.5\]]ga shin tu rgyas pa'i las bsgrub par bya ba la sogs pa'i las rnams rab tu brtson par mi nus te/_de rnams kyi don du ches mdor bsdus te gsungs pa ni/_dang po re zhig dpa' bo'i rin gyis dog pa nyos/_srang tshad tsam mam srang phyed tsam/_dkyus su khru gang tsam la zheng du khru phyed 
[\[264a.6\]]tsam pa'i ras kha tshar dang bcas pa tha ga pas btag par bya'o/_/yang na slar yang skra dang bral ba'i ras kyi dum bu gsar pa steng 'og tu ji ltar 'dod pa khru gnyis sam bzhi'am/_drug gam/_lnga'am/_bcu'am/_brgyad pa'i ras shin tu dkar ba blangs te/_ji ltar 'dod 
[\[264a.7\]]pa bzhin du ri mo mkhan 'drir gzhug par bya'o/_/tsan+dan dang ga pur dang gur gum gyis bsgos pa'i ma 'dres pa'i tshon rtsi de rnams dang /_ras tsan+dan dang /_gur gum dang /_ga pur rnams gcig tu byas pas srog chags med pa'i chu rnyog ma med pa dang bsres te/_snod gsar par 
[\[264b\]]
[\[264b.1\]]ras sbang du bcug nas nyi ma gsum du legs par mnan la bzhag go/_/gtsang ba'i phyogs su srung ba byas te bdag nyid kyang gtsang mar byas nas/_dkar po'i phyogs kyi nya la ras kyi snod kyi mdun du kha shar du phyogs pas ku sha'i khres la nye bar 'dug ste/_sngags kyi tshig 'di 
[\[264b.2\]]lan stong phrag brgyad brjod par bya'o/_/tad+ya thA/_oM he he b+ha ga bA na/_ba hu rU pa d+ha ra di bya tsak+Shu Sha/_a ba lo ka ya/_a ba lo ka ya mAM/_sa ma ya ma nu sma ra/_ku mA ra rU pa d+ha ra Na/_ma hA bo d+hi satwa/_kiny+tsa ra ya si hU~M phaT phaT swA hA/_sngags 'di bzlas pa byas la de 
[\[264b.3\]]nyid du nyal bar bya'o/_/rmi lam du grub pa'am/_mi 'grub par ston par 'gyur ro/_/de nas langs nas grub pa'i mtshan ma'i rmi lam mthong na/_ring po mi thogs par/_ras ris bri bar bya'o/_/gal te grub pa'i mtshan ma'i rmi lam ma mthong na ras de snod de nas phyung ste nyi ma 
[\[264b.4\]]la bskam par bya'o/_/bskams nas slar yang snod gsar pa gzhan zhig tu legs par sbas la srung ba byas te gzhag par bya'o/_/de nas slar yang mchog gi snying po de rnams las sngags gang yang rung ba gcig bzung nas ji ltar 'dod pa bzhin du yi ge drug po rnams las 
[\[264b.5\]]slar yang yi ge 'bum bzlas par bya'o/_/de nas ches myur bar ras ris 'grub par 'gyur ro/_/dang po re zhig ras de blangs nas/_cho 'phrul gyi zla phyed dam/_gzhan yang dkar po'i nyi ma dang /_rgyu skar dge ba dang /_yang dag par ldan pa/_dge ba'i tshes dkar 
[\[264b.6\]]po'i gza'i res kyi nyi ma la shin tu mdzes pa'i dge mtshan dang /_bkra shis phun sum tshogs pa'i mtshan mo nam phyed kyi dus kyi tshe/_ri mo mkhan gso sbyong la nye bar gnas pas ras ris de 'drir gzhug par bya'o/_/gtsang ma'i phyogs su ga pur gyi bdug pa bsregs te 
[\[264b.7\]]dang po re zhig 'phags pa spyan ras gzigs dbang phyug sku rgyan thams cad kyis brgyan pa byas te/_dbu zur phud can skyes bu chen po'i mtshan gyis rnam par brgyan pa/_gser gyi mdog can/_dar la sngon po g.yo bzhin pa'i sham thams cad dar la sngon po'i bla 
[\[265a\]]
[\[265a.1\]]gos mnabs pa/_seng ge'i khril skyil thung phyed pas bzhugs te chos 'chad bzhin pa/_zhabs g.yas pa rin po che'i zhabs rten la bzhag pa/_seng ge'i khri la bzhugs pa/_rnam pa thams cad kyi mchog dang ldan pa/_blta na sdug pa bzhin cung 
[\[265a.2\]]zad 'dzum pa/_sgrub pa po la gzigs par gyur pa bri bar bya'o/_/g.yas kyi gzhogs su 'phags pa kun du bzang po pri yang ku ltar sngo bsangs/_rnga yab dkar po g.yob bzhin pa/_phyag g.yon na yid bzhin gyi nor bu bsnams pa/_lus thams cad mdzes pa/_
[\[265a.3\]]rgyan thams cad kyis brgyan pa/_dar la sngon po g.yo ba dang bcas pa'i sham thabs mnabs pa/_mu tig gi do shal gyi mchod phyir thogs pa can/_phyag g.yon pas pad+ma dkar po bsnams pa/_phyag g.yas pas rnga yab dkar po gser gyi yu ba can bsnams nas 
[\[265a.4\]]g.yob par byed bzhin pa zhi ba'i rnam pa can spyan ras gzigs dbang phyug la blta bar gyur pa'o/_/de bzhin du 'phags pa kun du bzang po pad+ma dkar po'i gdan la bzhugs pa ste de dag gnyis ka'ang de ltar mngon par bri'o/_/pad+ma'i sdong bu gcig las 'thon pa'i 
[\[265a.5\]]pad+ma gsum gyi dbu ma rtsa ba'i pad+ma'i ze 'bru la byang chub sems dpa' chen po'i seng ge'i khri dang rin po che'i zhabs rten no/_/pad+ma gzhan la ni 'phags pa kun du bzang po'o/_/pad+ma gsum pa la ni 'phags pa mthu chen thob bo/_/pad+ma'i sdong bu de ni mdzes pa/_rin 
[\[265a.6\]]po che mar gad kyi rnam pa la pad+ma'i me tog du ma kha bye ba dang /_phyed tsam kha bye ba dang /_me tog kha ma bye ba dang ldan pa/_mtsho chen po ma dros pa las byung ba'i klu'i rgyal po dga' bo dang nye dga' gnyis mtsho chen po las skyes pa'i pad+ma'i sdong bu la 'dzin pa/_klu'i rgyal 
[\[265a.7\]]po de gnyis kha dog dkar ba/_gdengs ka bdun gyis brgyan pa/_rgyan thams cad kyis mdzes pa/_lus phyed mi'i lus la sbrul gyi gdengs kas mtshan pa/_phyed sbrul gyi lus can 'phags pa spyan ras gzigs dbang phyug la nges par rtog bzhin pa/_phyed chu'i 
[\[265b\]]
[\[265b.1\]]nang du nub pa/_nor bu rin po che dang gos kyis nye bar mdzes pa bri bar bya'o/_/mtsho chen po de'i khor yug gi 'og tu ras ris kyi mtha'i grwa g.yas kyi gzhogs su sgrub pa po/_'phags pa spyan ras gzigs dbang phyug gi zhabs kyi dkyil 'khor la nges par rtog 
[\[265b.2\]]bzhin pa lag na spos phor thogs pa lus dang pus mo'i lha nga 'dud pa/_cha byad dang kha dog ji lta ba bzhin du mngon par bri'o/_/'phags pa spyan ras gzigs dbang phyug gi steng du/_ras kyi mtha' gnyis su lha'i bu phreng ba 'dzin pa gnyis me tog gi phreng ba bzung 
[\[265b.3\]]nas nam mkha' la lding ba/_me tog gi tshogs chen po 'thor bar byed bzhin pa/_shin tu mdzes pa dag mngon par bri'o/_/ras ris de'i khor yug tu nA ga ge sar la sogs pa'i me tog rab tu bkram pa bri bar bya ste/_ji ltar 'dod pa'i gzugs gsum 
[\[265b.4\]]lhag par gnas pa'am/_mngon par bri'o/_/'phags pa spyan ras gzigs dbang phyug chos ston par mdzad bzhin pa dang /_'phags pa kun du bzang po dang /_'phags pa phyag na rdo rje phyag na rnga yab thogs pa 'drir gzhug par bya'o/_/sgrub pa po ji ltar 
[\[265b.5\]]'dod pa'i gzugs gsum po rnams gdon mi za bar 'drir gzhug par bya ste ji ltar 'dod pa'i rnam pa dang /_dbyibs ji ltar gnas pa bzhin du'am/_sgrub pa po ji lta ji ltar 'dod pa de lta de ltar bri bar bya'o/_/dbus su byang chub sems dpa' sems dpa' chen po/_
[\[265b.6\]]mtha' gnyis su'ang /_phyag na rdo rje dang /_kun du bzang po ji ltar 'dod pa bzhin du gdon mi za bar 'drir gzhug par bya'o/_/ji ltar rnyed pa'i ras kyi dum bu mtho gang ngam/_khru gang tsam la bdag nyid dam/_gzhan gyis sam/_ri mo mkhan gso sbyong med 
[\[265b.7\]]pa'am/_dad pa can nam/_gtsang ma'am/_mi gtsang ba'am/_tshul khrims dang ldan pa'am/_tshul khrims 'chal pa'ang rung ste/_ri mo mkhan gyis 'drir gzhug par bya'o/_/sgrub pa po bdag nyid ni/_gdon mi za bar sngon spyad pa byas pa/_dad pas byang 
[\[266a\]]
[\[266a.1\]]chub tu sems bskyed pa gdon mi za bar 'gyur bas te/_de ltar na sngags 'grub par 'gyur gyi gzhan du sdig pa byed pas nam yang ma yin no/_/de ltar dad par gyur pa yis/_/sngags kyi lha rnams bsgrub bya zhing /_/dad pa de yis gsang sngags rgyal/_/
[\[266a.2\]]'grub 'gyur 'dir ni gzhan du min/_/gang phyir dad pa theg pa'i mchog_/gang gis 'dren pa 'gro bar byed/_/dad pa med pa'i mi rnams la/_/dkar po'i chos rnams mi skye ste/_/sa bon me yis tshig pa las/_/myu gu sngon po ji bzhin no/_/dad dang ldan pa'i mi rnams la/_/
[\[266a.3\]]sangs rgyas las rnams 'grub par 'gyur/_/lta rnams kun dang khyad par du/_/gsang sngags rnams ni thams cad ni/_/dad pa med na mi 'grub bo/_/'jig rten pa yi lha rnams dang /_/gang yang 'jig rten 'das de bzhin/_/dad dang ldan par brjod pa dang /_/rnyog pa bral 
[\[266a.4\]]bas 'grub par 'gyur/_/yid ni byang chub der son pas/_/de rnams byang chub nges par 'grub/_/gzhan gyis 'grub par ma gsungs te/_/bstan pa 'di las zlog pa yin/_/ras ris chung dang chen po dang /_/bar ma yongs su bsgrags pa yin/_/las rnams thams cad sgrub 
[\[266a.5\]]byed pa/_/de ni rab tu bshad par bya/_/byang chub sems dpa'i sde snod phal po che theg pa chen po shin tu rgyas pa'i mdo sde las bcom ldan 'das ma 'phags ma sgrol ma ral pa gyen brdzes kyi cho ga las ras ris kyi cho ga rab 'byam lnga pa rdzogs so//_//de nas yang bcom ldan 'das shAkya 
[\[266a.6\]]thub pas byang chub sems dpa' sems dpa' chen po spyan ras gzigs dbang phyug la bka' stsal pa/_sems can chen po khyod kyis sems can de rnams kyi don gyi phyir bstan pa gang yin pa de rnams ras ris kyi cho ga rab 'byam bshad pa 'di thabs nyung ngu nyid kyis 'grub par 'gyur 
[\[266a.7\]]te de rnams kyi don gyi phyir sgrub par byed pa thabs yon tan rgyas pa rab tu dbye bas rnam par phye ba las rnam par dbye ba de yang dag par mthun par bshad par bya'i/_de legs par nyon la/_legs par yid la gyis shig sems can thams cad kyi don gyi phyir bshad par bya'o/_/de 
[\[266b\]]
[\[266b.1\]]nas yang byang chub sems dpas bcom ldan 'das la 'di skad ces gsol to/_/bcom ldan 'das bdag cag gis 'byor ba bstan par mdzad cing sngags kyi spyod pa'i yon tan sgrub pa'i mthu gsal bar mdzad pa legs par gsungs pa ni legs so/_/bcom ldan 'das gang da 
[\[266b.2\]]lta de'i dus la bab par dgongs nas bdag cag la thugs brtse ba'i slad du bka' stsal du gsol/_de nas bcom ldan 'das shAkya thub pas thams cad dang ldan pa'i 'khor gyi dkyil 'khor la gzigs nas 'dzum pa mdzad do/_/de nas bcom ldan 'das shAkya thub pa'i zhal gyi sgo 
[\[266b.3\]]nas 'od zer sngon po dang /_ser po dang /_dkar po dang /_btsod dang /_shel gyi kha dog la sogs pa byung bar gyur to/_/'od zer de byung ma thag tu thams cad dang ldan pa'i 'khor gyi dkyil 'khor snang bar byas nas stong gsum gyi stong chen po'i 'jig rten gyi khams kyi 
[\[266b.4\]]gnas thams cad spa bkod par mdzad nas/_rgyu skar gyi 'od dang /_ri'i lha'i tshogs kyi 'od dang /_gang du zla ba dang nyi ma 'di ltar mthu che zhing rdzu 'phrul che ba de dag gi 'od kyang spa bkod par mdzad nas de rnams mi gsal zhing 'od med par gyur te rnam par snang bar mi 
[\[266b.5\]]'gyur zhing spa bkong bar mdzad de nor bu dang sngags dang sman dang rin po che'i 'od thams cad med par byas nas slar yang bcom ldan 'das shAkya thub pa'i zhal gyi sgor nub par gyur to/_/de nas yang byang chub sems dpa' sems dpa' chen po phyag na rdo rje 'khor gyi dkyil 
[\[266b.6\]]'khor de nyid na 'dus shing 'khod par gyur pa de stan las langs nas/_rings pa'i tshul gyis bcom ldan 'das kyi zhabs gnyis la phyag 'tshal nas bcom ldan 'das la 'di skad ces gsol to/_/sangs rgyas bcom ldan 'das rnams ni rgyu ma mchis rkyen ma mchis par 
[\[266b.7\]]'dzum pa mi mdzad na/_bcom ldan 'das 'dzum pa mdzad pa'i rgyu gang lags rkyen gang lags/_de skad ces gsol ba dang /_bcom ldan 'das kyis byang chub sems dpa' sems dpa' chen po phyag na rdo rje la bka' stsal pa/_lag na rdo rje de de bzhin no/_/de 
[\[267a\]]
[\[267a.1\]]de bzhin te/_de bzhin gshegs pa ni ji skad smras pa de bzhin du rgyu med rkyen med par 'dzum pa mi mdzad kyi/_rgyu yod/_rkyen yod do/_/gang zhig mdo sde'i dbang po bcom ldan 'das ma 'phags ma sgrol ma'i rtsa ba'i cho ga rig pa'i spyod pa rjes su sgrub pa las sgrub 
[\[267a.2\]]par byed pa'i thabs la yang dag par gzhol ba/_chos kyi sprin la brten cing yang dag par rjes su 'jug cing rjes su 'brang bar byed par 'gyur ba dang /_'dzin par 'gyur ba dang /_klog par 'gyur ba dang /_dad par 'gyur ba dang /_glegs bam du bri bar byas nas mchod par 
[\[267a.3\]]'gyur ba dang /_tsan+dan dang /_phye ma dang /_byug pa dang /_bdug pa dang /_phreng ba dang /_gdugs dang /_rgyal mtshan dang /_ba dan rnam pa sna tshogs pa'am/_sil snyan gyi rnam pa'i khyad par ram/_rol mo sna tshogs dang /_pheg rdob pa dang /_tha na rjes su yi rang ba 
[\[267a.4\]]dang ldan pa'i sems rgyun du thob pa'am/_spu zing zhes byed pa skye bar byed par 'gyur ba'am/_rig pa'i mthu dang nus pa thos nas dga' ba skye bar 'gyur ba'am/_rjes su yi rang bar 'gyur ba'am/_spyod pa so sor sgrub par 'gyur ba de rnams ngas bla na med pa yang dag par 
[\[267a.5\]]rdzogs pa'i byang chub tu lung bstan te de rnams thams cad sangs rgyas bcom ldan 'das su byed par 'gyur ro/_/de nyid kyi phyir rgyal ba 'dzum pa mdzad kyis rnam pa gzhan du ma yin no/_/dang po re zhig dam tshig mthong ba/_sngon spyad pa rnams byas pa/_mngon par dbang 
[\[267a.6\]]bskur thob pas/_rtog pa'i rgyal po 'di la rtsa ba'i rig pa'am/_snying po'am/_nye ba'i snying po'am/_gzhan gang yang rung ba'i sngags bzung nas yi ge gcig pa'am/_ji ltar 'dod pa bzhin yang rung ste/_dgon pa chen por song nas lo bdun du bzlas pa bya ste/_
[\[267a.7\]]'bras bu dang /_chu'i bza' ba dang /_rtsa ba dang /_'dab ma bza' zhing /_sngon spyod pa rnams byas par 'gyur ro/_/de nas ri'i rtse mor 'dzegs te ras ris kyi thu bo zhal nub du phyogs par bzhag nas/_bdag nyid shar du mngon par phyogs te/_ku sha'i khres la nye bar 
[\[267b\]]
[\[267b.1\]]'dug nas pad+ma dkar po dang /_tsan+dan dkar po dang /_gur gum gyis mngon par btags te/_'bum phrag gcig bcom ldan 'das shAkya thub pa dang /_sangs rgyas dang byang chub sems dpa' thams cad dang rang sangs rgyas dang /_'phags pa nyan thos rnams 
[\[267b.2\]]kyi ras ris kyi 'og nas dbul bar bya'o/_/ga bur gyi bdug pa yang ji ltar 'byor pa bsreg go/_/lha'i bu rnams la ji ltar rnyed pa'i me tog gis mchod pa bya'o/_/de nas cho 'phrul gyi phyogs kyi dkar po'i nya'am/_nya so so la mtshan mo phyed kyi dus kyi tshe ras ris kyi spyan 
[\[267b.3\]]sngar me thab pad+ma'i rnam pa lta bu byas nas tsan+dan dkar po'i shing gi me sbar te/_gur gum dang ga pur gcig tu byas nas sreg blugs ji ltar 'byor pas stong phrag brgyad sbyin sreg byas te/_de nas bsrung ba bya'o/_/de nas bcom ldan 'das shAkya thub pa las 'od zer byung ste/_ras 
[\[267b.4\]]ris kyi khor yug tu gcig tu 'bar bar gyur pa 'byung ngo /_/de nas sgrub pa po tsan+dan dang /_gur gum gyis btags pa'i pad+ma dkar po'i me tog gis mchod yon dbul lo/_/de nas sgrub pa pos rings pa'i tshul gyis ras ris la bskor ba lan gsum byas nas/_sangs rgyas 
[\[267b.5\]]dang /_byang chub sems dpa' thams cad dang /_rang sangs rgyas 'phags pa nyan thos rnams la phyag 'tshal nas sngar sgrub pa pos bris pa'i ras mtha'i phyogs nas 'jigs pa med pas ras ris gzung bar bya'o/_/de nas bzung ba tsam gyis 'phur bar 'gyur te/_se gol 
[\[267b.6\]]gtogs pa tsam la tshangs pa'i 'jig rten las 'das te/_bde ba can gyi 'jig rten gyi khams su kun du gnas par 'gyur ro/_/gang du bcom ldan 'das de bzhin gshegs pa me tog yang dag par skyes pa'i dbang gis rgyal po de bzhugs te/_'tsho zhing gzhes la chos 
[\[267b.7\]]kyang ston par byed pa dang /_bskal pa chen po stong du rga ba med pa dang /_'chi ba med par rol par 'gyur ro/_/bris sku gnas pa de nyid du sangs rgyas dang /_byang chub sems dpa' thams cad kyis byin gyis brlabs par 'gyur ro/_/de rnams kyi byin gyis brlabs 
[\[268a\]]
[\[268a.1\]]kyang shes so/_/zhing stong phrag kyang 'da' bar byed do/_/lus stong phrag ston par byed do/_/rdzu 'phrul gyi mthu du ma yang dag par 'byin par byed par 'gyur ro/_/'phags pa spyan ras gzigs dbang phyug dge ba'i bshes gnyen du 'gyur ro/_/nges par byang 
[\[268a.2\]]chub la gzhol bar 'gyur ro/_/byang chub sems dpa'i sde snod phal po che theg pa chen po shin tu rgyas pa'i sde snod/_bcom ldan 'das ma 'phags ma sgrol ma ral pa gyen brdzes kyi rtsa ba'i cho ga bris sku rab 'byam las/_mchog gi sgrub pa'i thabs kyi cho ga_/las kyi 
[\[268a.3\]]'bras bu drug pa rdzogs so//_//de nas yang sems dpa' chen pos thams cad dang ldan pa'i 'khor gyi dkyil 'khor na 'dug pa'i lha tshogs rnams la bka' stsal pa/_grogs po dag khyed cag nyon cig_/las chen po dang bcas pa'i rig pa 'phags ma sgrol ma'i spyod 
[\[268a.4\]]pa'i dkyil 'khor sgrub par byed pa'i las kyi cho ga sgrub pa po srung ba'i don du gsang ba dam pa mchog gi snying po de bzhin gshegs pa thams cad kyis gsungs pa rig pa'i rgyal mo chen mo gang gis bzlas na sngags thams cad bzlas par 'gyur ro/_/kye kye lha'i tshogs rnams 
[\[268a.5\]]'di ni 'da' bar byed pa ma yin pa'i rig pa'i rgyal mo byang chub sems dpa' sa bcu'i dbang phyug kyang rig pa 'dis 'gugs shing /_dbang du byed la yang dag par 'dod par 'gyur bar byed na de las gzhan pa'i byang chub sems dpa' dang /_'jig rten dang 'jig rten las 'das 
[\[268a.6\]]pa rnams smos ci dgos/_sngags thams cad dang bgegs thams cad 'joms par byed pa ste/_'di ni brtson 'grus che ba dang /_mthu che ba dang /_gcig tu dpa' ba/_rig pa thams cad gcig kho nar sngags thams cad kyi mchog tu bshad pa dang /_gcig kho na rig 
[\[268a.7\]]pa'i rgyal mo 'jigs pa chen po rnams las mchog tu bshad pa ste/_de gang zhe na/_las chen po thams cad byed pa/_don thams cad sgrub pa/_bya ba thams cad byed pa/_sngags thams cad gcod par byed pa/_gdug pa'i las rnams dang sdig pa thams cad rab tu 
[\[268b\]]
[\[268b.1\]]'joms par byed pa/_sngags thams cad so sor rdzogs par byed pa/_dge bar byed pa/_'jig rten dang 'jig rten las 'das pa'i rig pa dang /_sngags thams cad kyi gong nas gong du rab tu 'jug pa/_thogs pa med pa/_de bzhin gshegs pa thams cad kyi snying 
[\[268b.2\]]po yang dag par gyur pa/_bsam pa thams cad yongs su rdzogs par byed pa/_de gang zhe na/_na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_tA re tA re tut+tA re tu re swA hA/_grogs po dag 'di ni 
[\[268b.3\]]mchog tu gsang ba dam pa las chen po thams cad byed pa/_rig pa'i rgyal mo chen mo sems can thams cad kyis 'da' bar byed pa ma yin pa/_'byung po thams cad kyis mi tshugs pa/_sangs rgyas thams cad kyis bkra shis pa/_rig pa dang sngags thams cad kyis 
[\[268b.4\]]bsgrubs pa/_'jig rten thams cad kyi mnga' bdag_/rig pa'i dbang phyug thams cad kyi dbang phyug_/rnam par sdang ba thams cad la byams pa'i bdag nyid/_skye bo rnams la snying brtse ba dang /_bgegs thams cad rnam par 'joms par byed pa ste/_mdor na ji lta ji ltar 
[\[268b.5\]]rab tu sbyar ba de lta de ltar rab tu byed do/_/ma bsgrubs par yang las rnams byed do/_/rig pa bzlas nas gang la reg pa de dbang du 'gyur ro/_/gos la mngon par bsngags nas gyon na skal ba bzang por 'gyur ro/_/so shing la mngon par bsngags te zos na so nad sel bar 
[\[268b.6\]]'gyur ro/_/ka ra bI ra dkar po la lan bdun mngon par bsngags nas zos na don du ma gnyer bar yang kha zas 'byung bar 'gyur ro/_/mig gi nad la rgyam tsha phye mar byas pa la lan bdun mngon par bsngags nas mig bkang na mig nad sel bar byed do/_/rna ba'i nad 
[\[268b.7\]]la glang po che'i rgyab nas 'thon pa 'brug sgrogs pa na 'byung ba'i tshi d+h+ri ka_/ka bu ka'i lo mar btums te me chung ngus btso bar bya'o/_/tshos nas phyir btsos pa byas la chu dro 'jam la rgyam tsha dang sbyar ba byas nas lan bdun mngon par bsngags te des rna ba dag par 
[\[269a\]]
[\[269a.1\]]byas te skad cig de nyid la nye bar zhi bar byed do/_/bud med bu 'byung ba'i dus su mngal 'gags nas gzer bas zil gyis non par gyur na/_a Tarlu Sha ka'i rtsa ba srog chags med pa'i chu la btags nas lte ba'i phyogs su byugs na bde blag tu btsa' 
[\[269a.2\]]bar 'gyur ro/_/skyes bu zug rngus nyams pa'am/_mtshon nang du lus pa la mar rnying pa la brgya rtsa brgyad mngon par bsngags nas blud par bya ba'am/_de'i phyogs su byugs na/_de'i skad cig nyid la zug rngu med par 'gyur ro/_/ma zhu ba dang /_gsud pa dang /_
[\[269a.3\]]tshad pa'i nad la kha ru tsha dang /_rgyam tsha dang /_tshwa gzhan gang yang rung ba la mngon par bsngags nas zos na/_nad de las grol bar 'gyur te nyi ma de nyid la bde bar gnas par 'gyur ro/_/gtan nad kyi tshad pa'am/_'phral gyi tshad pa la yang rung ste/_ma tu lung 
[\[269a.4\]]ga'i rtsa ba btags nas srog chags med pa'i chu 'thung du gzhug ste gnod pa med par de las grol bar 'gyur te/_lan bdun bzlas pas sam/_gnyis bzlas pas so/_/bud med mo gsham mi skye ba'i chos rnams skye bar 'dod na a shwagan+d+ha'i rtsa ba'i mar dang lhan cig 
[\[269a.5\]]bskol te ba'i 'o mas bsres te lan nyi shu rtsa lnga yongs su bzlas te/_zla mtshan gyi dus su 'thung du bcug nas khrus byas pa'i mthar skyes pa gzhan spang zhing khyim pa yang 'dod pas log par g.yem pa yongs su spangs na/_rang gi skyes pa'am/_rang gi bdag po'i bu 
[\[269a.6\]]skye bar 'gyur ro/_/lo gsum mam/_lo lnga rab tu skyes pa'i dus las lhag pa'am/_lo du mar bu ma chags pa'am gzhan gyi sngags dang sman gyi phyag rgyas btab pa dang /_gzhan gyis gdug par byas pa'am/_mngal 'dzin pa mi 'dzin par byas pa'am/_nad 
[\[269a.7\]]kun du langs pa'am/_sbyor ba gzhan kun du spangs pa'am/_nad gzhan gang yang rung ba cung zad kyis yongs su mi 'dzin par byas pa'am/_brtan pa dang /_g.yo ba dang /_bcos ma dang /_bcos ma ma yin pa la sogs pa'i dug la sogs pa rab tu zhugs 
[\[269b\]]
[\[269b.1\]]pa'am/_rtsa ba dang /_sngags dang /_sman dang /_mdza' ba dang /_mi mdza' ba'i sbyor ba byas pa la/_mar rnying pa dang /_rma bya'i mdongs gcig tu byas nas btags la/_sha kha ra dang lhan cig sbyar te/_lan nyi shu rtsa bdun mngon par bsngags nas/_a ru ra tsam 
[\[269b.2\]]bza' bar bya ste/_nyin zhag bdun gyi bar du sha kha ra dang ldan pa'i 'o ma bskol ba btung bar bya zhing yang dang yang du sngags kyang bzlas so/_/klad pa na ba la bya rog gi gshog pa la lan bdun mngon par bsngags te des bya bas na bde bar gnas par 'gyur ro/_/bud med la ches 
[\[269b.3\]]spyad pa la sogs pa'i nad rnams la a lam bu sha'i rtsa ba 'o ma dang lhan cig btags nas ni li ka'i rtsa ba dang ldan pa la brgya rtsa brgyad du mngon par bzlas nas 'o mas skyo mar sbyar nas btung bar bya'o/_/de bzhin du rims nyin bzhi pa dang /_nyin gcig pa dang /_nyin gnyis 
[\[269b.4\]]pa dang /_nyin gsum pa dang /_rgyun pa dang /_rtag pa'i rims dang /_rims drag po la sogs pa rnams la 'o thug mar dang sbyar la brgya rtsa brgyad mngon par bsngags te 'thung du bcug na bde bar gnas par 'gyur ro/_/de bzhin du mkha' 'gro ma'i gdon gyis zin pa la/_
[\[269b.5\]]bdag nyid kyi gdong la lan brgya rtsa brgyad mngon par bsngags nas bltas na bde bar gnas par 'gyur ro/_/de bzhin du ma mo dang /_byis pa dang /_srul po dang /_ro langs dang /_grul bum gyi gdon la sogs pa rnams dang /_mi thams cad gdug pa can drag pos 
[\[269b.6\]]mngon par zin pa la bdag nyid kyi lag pa la brgya rtsa brgyad mngon par bsngags te/_zin pa de'i mgo bo la reg na bde bar gnas par 'gyur ro/_/lan cig bzlas pas bdag nyid srung ngo /_/gnyis bzlas pas grogs po srung ngo /_/gsum bzlas pas khyim srung 
[\[269b.7\]]ngo /_/bzhi bzlas pas grong srung ngo /_/lnga bzlas pas grong gi spyod yul du gyur pa srung bar 'gyur ro/_/de bzhin du ji srid stong phrag gi bar du bzlas pas dmag gi tshogs srung ba byas par 'gyur ro/_/'di rnams sam gzhan yang las phra mo rnams ma bsgrubs 
[\[270a\]]
[\[270a.1\]]par yang byed do/_/de nas sgrub par 'dod na phra mo'i las rnams mi bya bar mtha' gcig tu song nas dben pa'i phyogs rgya mtshor 'gro ba'i chu klung 'bab pa dang /_rgya mtsho'i ngogs dang /_gang gA'i klung gi ngogs dang /_gzhan yang chu klung chen po'i 
[\[270a.2\]]ngogs la brten nas/_phyogs gtsang ma phyag dar byas nas khrus lan gsum bya zhing /_gos lan gsum brjes te/_smra ba bcad/_slong mo'i kha zas za zhing /_lo ma dang /_nas zan dang /_'o ma dang 'bras bu za zhing 'bum phrag bcu gcig bzlas par bya'o/_/
[\[270a.3\]]grub pa'i mtshan ma mthong na/_de nas sgrub pa brtsam par bya ste phyogs de nyid du ras ris thu bo der bzhag la/_ras ris la mchod pa chen po byas nas gser dngul gyi rang bzhin nam/_zangs dang sa'i rang bzhin gyi mar me'i snod/_tu ruSh+ka'i 'bru mar gyis bkang ba'am/_
[\[270a.4\]]dri zhim po'i 'bru mar gyis bkang ba'am/_ba'i mar gyis bkang ba'i mar me'i snod du ras gsar pa dum bur byas pa'i mar me 'bum phrag gcig ras ris la dbul bar bya'o/_/de'i khor yug tu mar me'i phreng ba rnams phul ma thag tu ras ris las 'od zer rnams byung 
[\[270a.5\]]ma thag tu ras ris kun nas 'bar ba'i phreng bar 'gyur ro/_/steng gi bar snang la rnga bo che'i sgra sgrogs shing legs so zhes pa yang thos te/_de nas rig pa 'dzin pas rings pa'i tshul gyis ras ris kyi mtha'i zur du sgrub pa po sngar bris par ras ris la brten pa la mchod yon phul nas bskor 
[\[270a.6\]]ba byas te sangs rgyas thams cad la phyag byas la gzung bar bya'o/_/de nas bzung ba tsam gyis mar me 'dzin pa de rnams thams cad kyi lhan cig tu 'phur bar 'gyur ro/_/gcig gis lhag pa'i gzhal med khang brgyar yang 'gro bar byed do/_/lha'i sil snyan dang 
[\[270a.7\]]so sor yang dag par ldan pa dang /_sgra snyan pa'i glu dbyangs sgrogs shing gar byed pa'i rig pa 'dzin ma de rnams kyis 'khor yug tu kun tu khyab par snang ba sgrub pa po rig pa 'dzin pa'i rgyal po chen por dbang skur bar byed do/_/mar me 'dzin pa de rnams kyis lhan cig 
[\[270b\]]
[\[270b.1\]]rga ba med cing 'chi ba med par rol par byed do/_/bskal pa chen por gnas shing nyi ma 'char ka 'dra ba dang /_lha'i rgyan gyis mdzes pa dang /_rnam par bkra ba'i gos kyis brgyan pa/_de rnams dbang du byas nas mngag gzhug par 'gyur te/_de rnams dang lhan cig spyod 
[\[270b.2\]]par gyur te lha'i rig pa 'dzin pa thams cad kyang 'di'i bran nyid du nye bar gnas par 'gyur ro/_/rig pa 'dzin pa'i rgyal po chen por 'gyur zhing ring du 'tsho zhing grub pa thams cad kyis mi tshugs par 'gyur ro/_/skad cig tsam gyis tshangs pa'i 'jig rten du mngon par 'gro 
[\[270b.3\]]bar 'gyur ro/_/brgya byin gyis kyang grangs su mi 'gro na de las gzhan pa'i rig pa 'dzin pa rnams kyis lta ci smos/_mthar yang 'dis sangs rgyas nyid du 'gyur ro/_/'phags pa spyan ras gzigs dbang phyug kyang dge ba'i bshes gnyen du 'gyur ro/_/las sgrub 
[\[270b.4\]]pa'i thabs gzhan yang yod de/_ches dka' thub byas pa/_de nas mtha' gcig tu song nas lhag par gnas te 'du 'dzi med cing 'du 'dzi dang bral ba'i dgon pa chen por zhugs nas/_gnas gang na pad+ma'i mtsho chen po dang /_chu dang bcas pa/_ri bo gcig la 
[\[270b.5\]]brten pa'i ri bo de'i rtse mor 'dzegs te/_rig pa rnams kyi dri dang me tog la sogs pa phul nas de rnams ji ltar 'dod pa bzhin du/_'o ma'am nas zan dang /_pad+ma'i rtsa ba dang /_'bras bu bza' zhing 'o ma las byung ba zos te rig pa 'bum phrag bcur bzlas 
[\[270b.6\]]pa bya'o/_/bzlas pa'i mthar yang sngar bstan pa'i cho ga de nyid kyis ras ris kyi thu bo bzhag nas/_pad+ma'i me tog la tsan+dan dkar po dang /_gur gum gyis btags te seng ldeng gi shing gi me sbar nas sngar yongs su btags pa'i pad+mas stong phrag sum cu rtsa drug gis 
[\[270b.7\]]sbyin sreg bya'o/_/de nas sbyin sreg gi mthar/_bcom ldan 'das shAkya thub pa'i ras ris las 'od zer 'byung ste/_des sgrub pa po kun du snang bar byas nas spyi bor nub par 'gyur ro/_/reg ma thag tu sgrub pa po mngon par shes pa lngar 'gyur ro/_/byang chub 
[\[271a\]]
[\[271a.1\]]sems dpa'i sa thob bo/_/lha'i gzugs kyis ji ltar 'dod pa bzhin du rnam par rgyu ste/_bskal pa sum cu rtsa drug tu 'tsho bar 'gyur ro/_/sangs rgyas kyi zhing sum cu rtsa drug 'da' bar byed do/_/de rnams kyi mthu yang yang dag par 
[\[271a.2\]]rjes su mthong ngo /_/sangs rgyas sum cu rtsa drug mnyes par byed do/_/de rnams kyang mchod pa dang bsnyen bkur bas mngon par dga' bar 'gyur ro/_/mthar yang byang chub la mchog tu gzhol bar 'gyur ro/_/byang chub sems dpa' chen po dge ba'i 
[\[271a.3\]]bshes gnyen gyis yongs su zin par 'gyur ro/_/ji srid byang chub tu mya ngan las 'das pa'i mthar thug pa'i bar du'o/_/byang chub sems dpa'i sde snod phal po che theg pa chen po shin tu rgyas pa'i mdo sde bcom ldan 'das ma 'phags ma sgrol ma ral pa 
[\[271a.4\]]gyen du brdzes pa'i rtsa ba'i cho ga las/_las mchog sgrub pa'i thabs kyi cho ga bdun pa'i le'u rab 'byam yongs su rdzogs so//_//de nas yang bcom ldan 'das shAkya thub pas slar yang sgrub pa'i las mchog gsungs te/_rtog pa'i rgyal po 'di la 
[\[271a.5\]]rtsa ba'i rig pa'i sngags yongs su bzung nas gang gA'i klung du zhugs nas gru'i bzhon pa la rab tu gnas te/_gang gA'i dbus su 'o ma dang chu btung zhing /_stong phrag sum cur ji ltar 'dod pa'i nyin zhag gi bzlas pa bya'o/_/de nas bzlas pa'i mthar klu thams 
[\[271a.6\]]cad mthong ngo /_/de nas sgrub pa brtsams te gru'i dbus de nyid du me thab pad+ma'i rnam pa bya'o/_/de nas nA ga ge sar la sogs pa'i me tog rnams kyis ras ris la mchod pa chen po bya'o/_/ras ris kyi thu bo zhal nub tu phyogs par bzhag ste bdag nyid shar du mngon par 
[\[271a.7\]]phyogs te ku sha'i khres la 'dug nas/_nA ga ge sar gyi me tog re re la lan bdun mngon par bsngags pa byas nas seng ldeng gi shing gis me sbar te/_tsan dan dkar po dang gur gum bsres pa'i nA ga ge sar gyi me tog rnams kyis stong phrag bcu'i bar ji srid par sbyin sreg 
[\[271b\]]
[\[271b.1\]]bya'o/_/gzhan klu rnams mthong ba na nye bar bcings pa'i dngos grub kyi rdzas rnams rab tu chags pas blang bar mi bya'o/_/gang las sbyin sreg gi mthar klu'i bzhon pa dang lhan cig 'phur bar 'gyur ro/_/rig pa 'dzin pa rnams kyi rgyal por 'gyur ro/_/klu'i dbang po rgyal 
[\[271b.2\]]po thams cad kyang rjes su 'brang zhing bran bzhin du gnas so/_/bar gyi bskal pa sum cur 'tsho bar 'gyur ro/_/rang dbang du spyod par 'gyur ro/_/'gro ba la thogs pa med do/_/'phags pa spyan ras gzigs dbang phyug mngon sum du mthong ste/_de'i spyi bo la reg 
[\[271b.3\]]par mdzad do/_/reg pa tsam gyis mngon par shes pa lngar 'gyur ro/_/nges par sangs rgyas nyid du lhag par 'gro bar byed do/_/gzhan yang mchog gi sgrub pa'i cho ga'i sgrub thabs su 'gyur ba ni sngar bzhin du gang gA'i klung du zhugs nas bil ba'i shing gi rang bzhin gyi 
[\[271b.4\]]shing gcig nyid kyis gru'i bzhon pa byas nas shin tu brtan pa legs par byas pa der mngon par 'dzegs nas bil ba'i shing gi rang bzhin gyi skya ba des gru de'i rjes su sgrub pa po ches mkhas shing gsal ba nyid kyis g.yab par bya ste/_gang gA'i klung chen po yongs su mi dor bar 
[\[271b.5\]]kun nas thad ka'am rgyun [{]rings su [,]ring du [}]g.yab par bya'o/_/de nas rtsa ba'i rig pa bzung nas sam/_snying po'am/_nye ba'i snying po'am/_yi ge gcig pa'am/_khro bo'am/_pho nya'am/_ring du rjes su 'brang ba'am/_gzhan gang yang rung ba'i sngags bzung nas ras ris 
[\[271b.6\]]kyi thu bo de nyid du/_zhal nub tu phyogs par bzhag nas bdag nyid dang po zhal shar du phyogs la/_phyis ni ji ltar 'dod par bya'o/_/'o ma dang /_nas zan dang /_'bras bu bza' ba'am/_chu'am/_pad+ma'i rtsa ba dang /_'bras bu bza' zhing /_smra ba bcad de/_dus 
[\[271b.7\]]gsum du khrus bya zhing /_gos lan gsum brjes te/_shin tu dkar ba'i las kun du spyod cing shin tu dkar ba'i blo dang ldan pas dang po re zhig ras ris kyi spyan sngar ji ltar nye bar bstan pa bzhin du sngar cho ga mthong bas rig pa 'bum phrag bcu bzlas par bya'o/_/de nas gal te rtsa 
[\[272a\]]
[\[272a.1\]]ba'i rig par 'gyur ro/_/de nas stong phrag drug cu bzlas pa'i mthar gru rgya mtsho chen por 'gro bar 'gyur ro/_/de nas sgrub pa'i yo byad rnams bsdus te sngar gnas de nyid du gzhag par bya'o/_/de nas gru'i bzhon pa rgya mtsho chen por 'gro ba na/_'jigs 
[\[272a.2\]]par mi bya zhing /_bzlog par mi bya'o/_/sgrub pa po'i dbang las ma gtogs par bzlog par nus pa yang ma yin no/_/de nas dpag tshad stong du gnas pa'i rgya mtsho chen por yang yud tsam gyis 'jug par byed do/_/lam thung na lta ci smos/_der zhugs nas chu'i steng du 
[\[272a.3\]]sgrub pa'i las brtsam par bya'o/_/de nas me thab sngar gyi rnam pa'am rdza mkhan gyis byas pa'i sa'i snod du seng ldeng gi me sbar la nA ga ge sar gyi ze 'bru dang /_me tog tsan+dan dkar po dang /_ga pur dang bsres pa'i sreg blugs ches nyung ba'am/_ches mang ba'i tshad kyang 
[\[272a.4\]]rung ste/_sngar bzhin du rtsa ba'i rig pas 'bum phrag drug cu sbyin sreg bya'o/_/sbyin sreg byed pa na/_lang ka'i grong na gnas pa'i srin po gzugs sna tshogs 'dzin pa rnams hA hA zhes sgrogs pa dang /_klu'i grong longs spyod ldan na gnas pa'i klu'i rgyal po rnam pa sna 
[\[272a.5\]]tshogs pa'i gzugs 'chang ba/_ches zhi ba dang /_ches khro ba rnams langs te klu dang srin po rnams kyang 'di skad ces smra'o/_/khyed bzhengs shig bzhengs shig_/bdag cag gi rje bo mdzod cig ces so/_/de bzhin du lha ma yin dang /_gnod sbyin dang lha dang /_lto 
[\[272a.6\]]'phye chen po dang /_grub pa dang /_mi ma yin pa thams cad kyang rab tu chags par byed mod kyi ldang bar mi bya'o/_/de nas rig pa 'dzin pas sngags bzla zhing lag pa g.yon pa'i sdigs mdzub kyis bsdigs par bya'o/_/de nas rnam par byol zhing phan tshun rab tu 'bros la 
[\[272a.7\]]'jigs par byed do/_/de nas sbyin sreg gi mthar gru des sgrub pa po de khyer nas skad cig la 'og min gyi gnas su 'gro bar byed do/_/'jig rten gyi khams gzhan du'ang 'gro zhing 'ong bar byed do/_/byang chub sems dpa'i sems shes par 'gyur ro/_/mngon 
[\[272b\]]
[\[272b.1\]]par shes pa lnga dang /_rdzu 'phrul chen po dang /_mthu chen po dang ldan par 'gyur ro/_/'phags pa spyan ras gzigs dbang phyug rtag tu mthong bar 'gyur ro/_/klu thams cad dang /_srin po thams cad dang /_gnod sbyin thams cad dang /_lha thams cad dang /_
[\[272b.2\]]lha ma yin thams cad dang /_sems can thams cad kyang 'di'i dbang du 'gyur te/_bka' bzhin byed pa la bzhag nas sangs rgyas dang byang chub sems dpa' thams cad dang /_rang sangs rgyas dang 'phags pa nyan thos rnams 'di'i sngags grub pa de rnams kyang 'di la 
[\[272b.3\]]byams pa'i bdag nyid du 'gyur ro/_/rjes su 'dod par 'gyur ro/_/sems can thams cad kyis mi tshugs par 'gyur ro/_/gzhan yang las kyi cho ga mchog sgrub thabs su 'gyur ba ni bil ba'i shing la gru bo che'i bzhon pa byed du gzhug ste/_shing gcig gi bzhon 
[\[272b.4\]]pa'am/_bsdus pa'ang rung ste gnas chen po bya'o/_/gang gA'i dbus kyi gling der gnas pa'i gru'i bzhon par skyes bu brgya nyi shu lag na sgron me thogs pa rnams gru'i bzhon pa la 'dzegs te gos dkar po gyon zhing srung ba byas pa ras ris kyi thu bo sngar gyi cho gas kun du bzhag 
[\[272b.5\]]pa'i spyan sngar gzhag par bya'o/_/de nas ras ris la mchod pa chen po byas nas nA ga ge sar gyi phye ma rnams dang gur gum dang /_tsan+dan dkar po dang /_ga pur bsres pa dang /_seng ldeng gi sreg blugs stong phrag sum cu rtsa drug sbyin sreg bya'o/_/de nas sbyin sreg gi mthar 
[\[272b.6\]]gru de skad cig tsam gyis tshangs pa'i 'jig rten du 'gro zhing 'ong bar 'gyur te ji ltar 'dod pa bzhin du rnam par rgyu'o/_/'phags pa spyan ras gzigs dbang phyug mthong bar byed do/_/mthong ba tsam las thob par 'gyur ro/_/mngon par shes pa lnga dang yun ring du 'tsho 
[\[272b.7\]]zhing bskal pa chen por gnas par 'gyur ro/_/rig pa 'dzin pa'i 'khor los sgyur ba'i rgyal po chen por 'gyur ro/_/mar me 'dzin pa de rnams kyang 'di'i rig pa 'dzin pa grub par 'gyur ro/_/lhan cig spyod pa de rnams dang /_thabs cig tu ji ltar 
[\[273a\]]
[\[273a.1\]]'dod pa bzhin du rnam par rgyu zhing /_rang dgar 'gro bar 'gyur ro/_/sangs rgyas bcom ldan 'das rnams mchod pa dang /_bsnyen bkur gyis mngon par dgyes par 'gyur ro/_/mthar yang sangs rgyas nyid du nges par 'gyur ro/_/gzhan yang las kyi 
[\[273a.2\]]cho ga'i sgrub thabs dam par gyur pa ni/_chu klung 'gram mam rgya mtsho'i ngogs/_/de bzhin kha ba can gyi rir/_/ri yi rgyal po 'bigs byed de/_/der ni las mchog bsgrub par bya/_/sa h+ye ma la ya nyid dang /_/ri bo spos kyi ngad ldang dang /_/bya rgod phung po'i ri rgyal du/_/las kyi 
[\[273a.3\]]mchog ni bsgrub par bya/_/rgya mtsho chen po'i brag dang ni/_/shing sogs me tog ldan pa ste/_/rgyal bas gsungs pa'i sngags rnams ni/_/phyogs 'di rnams su bsgrub par bya/_/rnam par dben pa'i phyogs gtsang ma/_/bas mtha'i grong gi chos bzhi la/_/mi smra reg pa 
[\[273a.4\]]spangs nas ni/_/rtag tu gci ba bya ba yin/_/lus la lha gnas bshang ba dang /_/brtul zhugs can dag gtsang sbra bya/_/reg na gzhon sha can rnams 'dod/_/srog chags spangs pa'i sa rnams ni/_/gsum po tshul bzhin blangs nas ni/_/rtag pa kho nar bshang lam la'o/_/de 
[\[273a.5\]]bzhin gnyis ka'i mthar lag pa/_/sngags pas rtag tu sa dag ni/_/sngar bstan pa dag blangs nas ni/_/zlos bos rtag tu rkang pa nyid/_/g.yas dang de las gzhan pa ni/_/phan tshun nyid du kun bzhag nas/_/'bad pas rkang pa bkru bar bya/_/rgya cher sngar ni brjod pa bzhin/_/
[\[273a.6\]]sngags zlos po yi gtsang sbra yang /_/dri nga med pa'i gtsang sbra ste/_/rtag tu thub pa nyid kyis gsungs/_/'di dag mdor bsdus bstan pa yin/_/rgyud rnams kun du mthong ngo zhes/_/mnga' bdag thub pa nyid kyis gsungs/_/de nas zlos pos nye reg bya/_/sdom brtson dngos 
[\[273a.7\]]grub las la dga'/_/sngar brjod pa yi cho ga yis/_/yid kyi nang gi dag pa yin/_/gtsang sbra rnam pa lnga ru brjod/_/sngags pas sngags rnams thams cad du/_/lus kyi gtsang sbra de bzhin du/_/ngag yid kho nar rab tu bsgrags/_/bzhi pa bden pa'i gtsang sbra ste/_/chu ni 
[\[273b\]]
[\[273b.1\]]lnga par brjod par bya/_/bden pa'i chos ni khro ba thul/_/rgyud shes bstan bcos mthong ba dang /_/phra mo'i de nyid don la mkhas/_/sngags shes las la grags pa dang /_/rgyu yis nang la mkhas pa ste/_/de la dngos grub rnyed mi dka'/_/bden pa'i chos ni rnam spangs pa'i/_/
[\[273b.2\]{]brdzun [,]rdzun [}]pa'i tshig ni smra mi bya/_/bden pa thams cad rnam spangs pa'i/_/ma rungs rab tu ma rungs nyid/_/rnam par sdang dang 'khrugs bcas dang /_/rtsub cing gnad ni 'gems pa dang /_/bden pa'i chos ni rnam par nyams/_/sems can gzhan la gdung bar byed/_/phra ma 
[\[273b.3\]]nyon mongs can sems dang /_/chos rnams thams cad spangs pa dang /_/de bzhin 'tshe ba'i bdag nyid can/_/rtag tu khrims 'chal chos min spyod/_/sngags zlos pa yis spang bar bya/_/de bzhin nyid du grong gi chos/_/khro ba brnab sems 'byung ba yi/_/'jig rten pha rol 
[\[273b.4\]]'jigs pa rnams/_/blo ldan rang rgyal bse ru dang /_/slar yang rtag tu nyon mongs dang /_/sngon gyi sangs rgyas rnams kyis smad/_/de bzhin rtag tu [{]brdzun [,]rdzun [}]smra ba/_/'jig rten dngos grub 'dod don gnyer/_/sa stengs [{]brdzun [,]rdzun [}]smra nye bar smra/_/mi bzad dmyal ba chen por ltung /_/
[\[273b.5\]]sngon gyis nyes pa las de bzhin/_/dga' bas gshin rje'i 'jig rten du/_/rtag tu slar yang der gnas so/_/rtag tu [{]brdzun [,]rdzun [}]smras nyer 'tsho ba/_/mi bzad ngan 'gror ltung bar 'gyur/_/thig nag rab tu tsha ba dang /_/yang sos ral gri lo ma dang /_/de bzhin shal ma la yi 
[\[273b.6\]]nags/_/der ni bskal pa mang por gnas/_/[{]brdzun [,]rdzun [}]du smra ba'i skye bo ni/_/gsang sngags log par smra ba dang /_/rmongs pas log par brjod pa yi/_/'byung po rnams la slu byed pa/_/de la grub pa ga la yod/_/de phyir rmongs pa las 'di yis/_/sngags kyi dngos grub 
[\[273b.7\]]ma mthong nas/_/sngags pa'i dngos grub med do zhes/_/'di skad du ni tshig smra ba/_/gang gis sangs rgyas bstan pa ni/_/sa stengs 'dir ni rab spangs pa/_/bskal pa bye ba mang po yis/_/de yis grub par ga la 'gyur/_/de phyir 'di ni mi bzad pa'i/_/'jigs 
[\[274a\]]
[\[274a.1\]]chen mnar med 'tshed par 'gyur/_/yang sos dang ni thig nag dang /_/rab tu tsha bar 'tshed pa dang /_/sems can sdig sbrul la sogs pa/_/spangs pa'i sa phyogs 'dod par bya/_/'bras bu me tog yang dag ldan/_/dri med chu ni rab bsngags pa/_/sngags rig pas ni 
[\[274a.2\]]sngags bsnyen bya/_/yul gzhan rnams su bsgrags mi bya/_/lha yi gnas sam dur khrod dam/_/brtan pa'i mtshan ma gcig pa dang /_/rtags gcig de bzhin bas mtha' ru/_/sngags rig sngags ni bsnyen pa bya/_/bdag dang grogs rnams bsrung byas nas/_/sngar 
[\[274a.3\]]spyad gsang sngags ldan pa dang /_/sngags pas rtag tu sngags bzlas bya/_/dgon pa che mchog shing chen dang /_/me tog 'bras bu la sogs 'byung /_/ri yi rtse dang khung bu dang /_/chu yi gnas ni gtsang mar bcas/_/'bab chu che 'gram yid 'ong bar/_/sngags rig pas 
[\[274a.4\]]ni sngags bsnyen bya/_/sngags shes nas ni nges rtogs byed/_/shar phyogs su yang chu klung che/_/lu hi ta 'gram dge ba dang /_/de bzhin kA ma ru pa'i yul/_/grong mchog 'phel bar byed pa dang /_/dma' ba gang du 'di 'gro mchog_/'dug pa dang ni chu klung mchog_/gnas 
[\[274a.5\]]der rtag tu zlos pa dang /_/gtsang ma blo gros ldan pas bsten/_/sngon du bsnyen pa'ang der gyis shig_/gang gA'i sgo ru las rnams kun/_/de bzhin rtag tu gang gA dang /_/dug can pa ni phrad pa ru/_/rab tu sbyor ba kun nyid dang /_/gtsang ma'i sngags kyis bzlas pa bya/_/dur 
[\[274a.6\]]khrod che dang gzhan nyid ni/_/zlos pos der ni rtag tu bzlas/_/dri med chu dang 'bab chu ni/_/srog chags rnams kyis spangs pa ru/_/de nyid phyir ni shin tu ni/_/mnyam gzhag sngags kyis bzlas pa bya/_/der ni 'jig rten bsam pa yi/_/bsod nams min pa cung zad 
[\[274a.7\]]mthong /_/'on kyang sngags kyis nyer bstan pas/_/cung zad dus su 'dug par bya/_/de nas gzhan du 'gro bar bya/_/zla ba gzas zin dus der ni/_/dus ma bab na'ang dus cung zad/_/der 'dug bya yi gzhan du min/_/gzhan du sngags rig ci nus pas/_/
[\[274b\]]
[\[274b.1\]]de nas myur du 'gro bar bya/_/bde gshegs mchod rten bzhugs pa yi/_/sa stengs rnams su kun du 'dug_/'jig rten mu stegs thams cad ni/_/lta ba ngan par lhung ba rnams/_/mu stegs can gzhan gnas rnams ni/_/sngags rig pas ni rtag tu spangs/_/sngags shes 
[\[274b.2\]]der ni mi bsdad do/_/skyes mchog blo gros rgyu ngan pa/_/rgyal ba mchog gis gang bzhugs dang /_/rang rgyal bse ru lta bu dang /_/byang chub sems dpa' skal ba che/_/rgyal mchog sras po nyan thos rnams/_/de rnams kun bzhugs sa stengs kyi/_/yul rnams kun 
[\[274b.3\]]du sngags shes pas/_/'bad pas sngon du bsnyen pa bya/_/mnyam par gzhag pas gsang sngags ni/_/gnas de ru ni bzlas par bya/_/gsungs pa'i gnas ni 'di rnams su/_/gsungs pa'i las rnams thams cad dang /_/las kyi cho ga'i sgrub thabs 
[\[274b.4\]]rnams/_/'di rnams rnyed par ma gyur na/_/gang yang rung ba'i gnas der ni/_/gtsang mas sngon du bsnyen pa bya/_/dad cing mos pas sgrub thabs kyi/_/cho ga mchog gi las brtsam mo/_/dang po re zhig_/bris sku'i thu bo zhal nub tu bstan nas bzhag ste/_bdag 
[\[274b.5\]]nyid shar du mngon par phyogs la grog mkhar gyi sa'am/_gang gA'i klung gi 'gram gyi sa blangs nas pu shel tse dang /_tsan+dan dkar po dang /_gur gum dang /_ga pur rnams bsres la rma bya'i gzugs byas te/_de bris sku'i spyan sngar bzhag nas rtse mo ma bcad pa'i ku sha 
[\[274b.6\]]gtsang ma'i phyogs nas byung bas 'khor lo'i rnam pa byas nas bris sku'i spyan sngar lag pa g.yas pas bzung ste/_lag pa g.yon pas ni rma bya'o/_/dkar po'i zla ba nya ba'i mtshan phyed na bris sku la mchod pa chen po byas nas ga pur gyi bdug pa bsregs pa'i dri dang ji srid 
[\[274b.7\]]nam langs pa'i bar de srid du bzlas par bya'o/_/de nas nyi ma 'char ba'i dus kyi tshe de rma bya'i rgyal por 'gyur ro/_/'khor lo yang 'bar ro/_/bdag nyid lha'i phreng ba dang gos 'chang zhing rnam par brgyan pa dang /_nyi ma 'char ka 'dra bar 'dod pa'i gzugs can du 
[\[275a\]]
[\[275a.1\]]sangs rgyas dang byang chub sems dpa' thams cad la phyag byas te ras ris la bskor ba byas la ras ris blangs nas rma bya'i gdan de la 'dug na yud tsam gyis tshangs pa'i 'jig rten las 'da' bar byed do/_/rig pa 'dzin pa bye ba khrag khrig brgya stong phrag du 
[\[275a.2\]]mas yongs su bskor ba'i rig 'dzin gyi rgyal po 'khor los sgyur bar 'gyur/_bskal pa drug cu'i bar du 'tsho bar 'gyur ro/_/ji ltar 'dod par 'gro zhing /_rab tu spyod par 'gyur ro/_/thogs pa med par 'gro'o/_/lha'i phun sum tshogs pa dang ldan par 'gyur ro/_/
[\[275a.3\]]'phags pa spyan ras gzigs dbang phyug mngon sum du mthong bar 'gyur ro/_/de nyid 'di'i dge ba'i bshes gnyen du 'gyur ro/_/mthar yang sangs rgyas nyid thob par 'gyur ro/_/de bzhin du dbyig pa dang /_ril ba spyi blugs dang /_mchod phyir thogs dang /_ldong 
[\[275a.4\]]ros dang /_gi wang dang /_ral gri dang /_lcags mda' dang /_mtshon rtse gcig pa dang /_dgra sta dang /_mtshon cha'i khyad par rnam pa sna tshogs pa/_sa'i rang bzhin gyi khyad par dang /_rkang gnyis pa dang /_rkang ba bzhi pa dang /_bya dang /_bzhon pa'i khyad par seng ge dang /_
[\[275a.5\]]stag dang /_gzig la sogs pa rnams grog mkhar gyi sa dri zhim po'i dri zhim bsres pa las byas pa'am/_stan dang /_bzhon pa dang /_mal cha dang /_gdugs dkar po dang /_cod pan dang /_rgyan gyi bye brag thams cad dang /_rin po che'i bye brag thams cad dang /_rab tu byung 
[\[275a.6\]]ba'i yo byad kyi bye brag thams cad la bgrang phreng dang /_/mchil lham dang /_lhung bzed dang /_chos gos dang /_khab dang /_gri la sogs pa rgyal gyi lcags las byas pa'am/_gzhan yang gang cung zad sems can gyi yo byad snod la sogs pa rgyal gyi lcags 
[\[275a.7\]]las byas pa'am/_grog mkhar gyi sa'am/_chu klung gi sa las byas pa de thams cad pa'i rnam lngas bkrus nas mngon par bsang gtor byas te snga ma bzhin du sbyor ba'i sngags sam/_yi ge gcig pa'i sngags sam/_sngags gzhan gang yang rung ba brgya rtsa brgyad mngon 
[\[275b\]]
[\[275b.1\]]par bsngags pa byas nas rtog pa'i rgyal po 'dir gsungs pa ma gtogs pa sgrub pa'i cho ga'i rig pa ji ltar 'dod pa dang /_ji ltar mngon par dga' bas bdag nyid srung zhing grogs po yongs su bskyab par byas pa/_shin tu gsang thub cing sngags dang rgyud shes pa/_
[\[275b.2\]]sngar bstan pa'i gnas su bris sku zhal nub tu bstan la bzhag ste bdag nyid sngar bzhin du'o/_/bris sku la mchod pa chen po byas nas gtso bor ga pur gyi bdug pa bsregs te sngar bstan pa'i mtshon cha dang yo byad dang sems can gyi khyad par rnams sngar bstan pa'i bcos mar 
[\[275b.3\]]byas la/_yar ngo'i zla ba nya ba'i mtshan mo rdzas de rnams gang rung blangs te mtshan mo ji srid du bzlas pa byas na nyi ma 'char ba'i dus kyi tshe bar skabs 'dir bris sku la 'od zer gyi phreng ba chen po kun du mthong ngo /_/gal te sgrub pa po bzhon pa'i khyad par blangs par gyur na/_de la 
[\[275b.4\]]zhon nas ji ltar 'dod par 'gro bar 'gyur ro/_/gal te rgyan gyi khyad par ram/_mtshon cha'i khyad par blangs pa'am/_bcangs pas rig pa 'dzin pa'i rgyal po chen por 'gyur ro/_/ji ltar 'dod pa bzhin 'gro zhing /_lha'i lus can nyi ma shar ba dang mtshungs pa 'od 
[\[275b.5\]]zer chen po'i phreng ba dang ldan pa glog ltar gsal ba'i sku/_rig pa 'dzin pa thams cad kyi mnga' bdag_/ring du 'tsho zhing bskal pa chen por gnas pa rig pa 'dzin pa bye ba khrag khrig brgya stong phrag du mas yongs su bskor lha'i nor bu rin po che'i gzhal yas khang na spyod pa/_
[\[275b.6\]]sngar yongs su brtags pa'i sa'i rang bzhin gyi bzhon pa gang gis grub pa de nyid mthu chen por 'gyur te/_de nyid 'di'i bzhon pa dang /_de nyid 'di'i grogs po ste/_gzhan gyi sngags kyi dngos grub bzlog par gyur pa bdag gi sngags kyi dngos grub kun tu sbyar bar byas pa/_
[\[275b.7\]]byams pa'i bdag nyid can/_phan par 'dod pa rtag tu rjes su bcings pa/_de nyid 'di'i mtshon cha dang /_rgyan dang /_rin po che'i bye brag dang /_stan dang /_mal cha dang /_sems can la sogs pa gang yin pa de nyid 'di'i bsrung ba dang /_bskyab pa dang /_sba 
[\[276a\]]
[\[276a.1\]]ba chen po rtag tu rjes su 'brel bar 'gyur ro/_/mthu chen po dang brtson 'grus chen po dang /_lus chen por 'gyur ro/_/'phags pa spyan ras gzigs mngon sum du mthong zhing legs so zhes bya ba gnang ste spyi bor byugs nas ji srid byang chub snying 
[\[276a.2\]]bo rjes su thob kyi bar du dge ba'i bshes gnyen mdzad de/_stobs bcu po rnams nges par kun nas thob ste mchod pa'i 'os su'ang 'gyur ro/_/sems can rnams kyis zil gyis mi non pa dang /_'byung po thams cad kyis mi tshugs par 'gyur ro/_/yang dag 
[\[276a.3\]]pa'i mtha'i rigs rgyun mi gcod pa dang /_sa thob par yang 'gyur ro/_/stobs bcu dang byang chub sems dpa' nyid du nges pa dang ting nge 'dzin du 'gyur ro/_/mdor bsdus nas las mchog thams cad dang /_gnas mchog la gnas pas ras ris mchog gi spyan sngar 
[\[276a.4\]]mchod pa mchog la mngon par dga' bas las mchog gzhan nyid bya'o/_/rig pa 'dzin pa nyid nam mkha' la 'gro ba dang /_byang chub sems dpa'i rjes su 'jug pa dang /_mngon par shes pa lnga dang /_sa rjes su thob par byed pa nyid dang /_lus 'di nyid 
[\[276a.5\]]kyis 'jig rten gyi khams su kun du 'gro ba nyid dang /_stobs bcu'i rgyud yongs su rdzogs par byed pa nyid kyi phyir dang /_'phags pa byams pa mngon sum du mthong ba nyid kyi phyir dang /_chos bstan pa don yod pa nyid kyi phyir dang /_sangs rgyas kyi gdung rgyun mi 
[\[276a.6\]]gcod pa nyid kyi phyir dang /_thams cad mkhyen pa'i ye shes kun du gnon cing rjes su thob par byed pa nyid kyi phyir dang /_chos kyi sprin rnam par 'byor pa la rjes su 'jug pa nyid kyi phyir dang /_nyon mongs pa'i yongs su gdung ba med cing bdud rtsi'i char gyi rgyun gyis 
[\[276a.7\]]rab tu zhi ba nyid kyi phyir dang /_'jig rten rjes su 'dzin pa la rab tu 'jug cing nan tan byed pa nyid kyi phyir dang /_de bzhin gshegs pa'i chos kyi tshul srung ba nyid kyi phyir dang /_de bzhin gshegs pa'i gsung don yod par byed pa nyid kyi phyir dang /_sngags kyi spyod 
[\[276b\]]
[\[276b.1\]]pa'i sgrub pa'i thabs kyi cho ga rab tu sgom pa nyid kyi phyir dang /_sangs rgyas dang /_byang chub sems dpa' thams cad dang /_rang sangs rgyas dang /_'phags pa nyan thos bdag nyid chen po rnams 'byung ba nyid kyi phyir/_rtog pa'i rgyal po 'di bsgrub par bya ste/_sngags 
[\[276b.2\]]kyi mthu rab 'byam dang ldan pa ras ris thu bo spyan snga dang nye bar 'dug nas 'jig rten pa dang /_'jig rten las 'das pa thams cad kyi sngags kyi cho ga dang /_rgyud thams cad du rnam pa sna tshogs pa'i lam ste/_mdor na 'dir rtog pa gzhan du gsungs pa'i las rnams kyis 
[\[276b.3\]]kyang ras ris kyi rgyal po 'di bsgrub par bya ste/_myur du de rnams kyi dngos grub tu 'gyur te gang ngas bstan pa de dag gdon mi za bar 'grub par 'gyur ro/_/byang chub sems dpa'i sde snod phal po che theg pa chen po shin tu rgyas pa'i mdo sde bcom ldan 'das ma 'phags ma sgrol 
[\[276b.4\]]ma ral pa gyen brdzes kyi rtsa ba'i cho ga las/_ras ris mchog gi sgrub pa'i le'u ste brgyad pa rdzogs so//_//de nas bcom ldan 'das shAkya thub pas slar yang 'khor gyi dkyil 'khor chen po de la gzigs nas byang chub sems dpa' chen po la bka' stsal pa/_sems 
[\[276b.5\]]dpa' chen po khyod kyi ras ris kyi cho ga bar ma'i las kyi cho ga'i sgrub thabs bar ma yod do/_/de mdor bsdus nas bshad par bya yis/_legs par yid la gyis shig dang bshad par bya'o/_/de nas yang byang chub sems dpa' sems dpa' chen po spyan ras gzigs 
[\[276b.6\]]dbang phyug gis bcom ldan 'das la 'di skad ces gsol to/_/bcom ldan 'das ston pa 'jig rten la thugs brtse ba can/_sems can thams cad la phan par dgyes pa/_bdag cag la thugs brtse ba'i don dang /_ma 'ongs pa'i skye bo rnams la gzigs nas 
[\[276b.7\]]gang de'i dus la bab par dgongs na de gsung du gsol/_de skad ces gsol pa dang /_byang chub sems dpa' sems dpa' chen po spyan ras gzigs dbang phyug la bcom ldan 'das kyis 'di skad ces bka' stsal to/_/sems dpa' chen po nyon cig_/dang po re zhig 
[\[277a\]]
[\[277a.1\]]tshul khrims dang brtul zhugs dang /_gtsang sbra'i kun du spyod pa dang /_nges par sdom pa dang /_bzlas pa dang /_sbyin sreg dang /_bsam gtan dang /_cho ga dang /_gang du rab tu gnas pa ste/_sems can thams cad kyi spyod pa sgrub pa'i las 
[\[277a.2\]]'bras bu dang bcas shing don med par mi 'gyur ba dang /_sngags thams cad kyi rab tu sbyor ba'i dngos grub 'grub par 'gyur ba de gang zhe na/_de ngas bshad kyis sems dpa' chen po nyon cig_/dang po re zhig rig pa'i brtul zhugs dang /_tshul khrims yang 
[\[277a.3\]]dag par blang ba dang po nyid du yang dag par blangs te/_dang po re zhig dkyil 'khor gyi slob dpon gyis nye bar bstan pa'i dam tshig la yang dag par rjes su 'jug par bya'o/_/khyod kyis rtog pa'i rgyal po gsungs pa/_sngar nges par bstan pa gsal ba/_yid gzhungs 
[\[277a.4\]]pa dang ldan pa/_slob dpon du dbang bskur ba thob pa/_khyod kyis bstan pa'i cho ga shes pa/_mkhas pa/_gsal ba/_chos dang ldan pa/_bden par smra ba/_spro ba che ba/_byas pa gzo ba/_brtan pa/_sems bzang pa/_ha cang mi rgan cing ha cang mi gzhon pa/_rnyed 
[\[277a.5\]]pa dang /_bkur sti thams cad la 'dod pa med pa/_tshangs par spyod pa/_snying rje dang ldan pa/_rnyed pa tsam gyis sam longs spyod rgyur ram/_rjes su chags pa'i rgyur yang [{]brdzun [,]rdzun [}]mi smra na/_shin tu chung ngu tsam nyid dang /_rnyed pa dang /_rmongs pa'i rnam pa lta smos/_dam 
[\[277a.6\]]bcas pa brtan pa dang /_'byung po thams cad la mnyam pa nyid du snying brtse ba dang ldan pa dang /_sbyin pa dang tshul khrims dang /_sngar spyad pa byas pa khyod kyi gsang ba'i rig pa dang /_sngags rjes su zlos pa dang /_rig pa sngon du bsnyen pa byas pa khyod kyi dkyil 'khor du 
[\[277a.7\]]yang dag par zhugs pa/_'jig rten shes pa/_yang dag par rjes su 'dzin par byed pa/_'bras bu dang ldan zhing mkhas pa/_legs pa la rab tu zhugs pa/_mi 'jigs shing mi gnod la/_chags pa med pa/_dpa' ba/_brtson 'grus brtan pa/_
[\[277b\]]
[\[277b.1\]]nad med pa ste/_nad gang gis las su mi rung ba'i ngang tshul can dang /_rigs che zhing mtho bar rab tu skyes pa zhes pa/_yon tan 'di rnams dang ldan pa ni dkyil 'khor gyi slob dpon du 'gyur te/_sgrub pa po yang de dang 'dra ba'am/_yan lag cung zad ma rdzogs 
[\[277b.2\]]pa'o/_/de lta bu'i dkyil 'khor gyi slob dpon la mchod pa byas nas 'di'i don du gsol ba gdab par bya ste/_slob dpon gyis byang chub sems dpa' sems dpa' chen po'i rig pa dang sngags dang bcom ldan 'das ma de'i dkyil 'khor gyi dam tshig la rjes su 'jug 
[\[277b.3\]]par 'tshal na bdag cag la rjes su brtse ba'i don dang /_phan pa'i thugs bskyed nas de slob dpon gyis gsung du gsol/_de nas dkyil 'khor gyi slob dpon gyis sngar bstan pa'i cho gas slob ma ji lta ba bzhin rim gyis brtags nas gzhug par bya zhing sngar bzhin du 
[\[277b.4\]]mngon par dbang bskur ba byin nas rig pa dang sngags byin la rim pa ji lta bar dam tshig bstan par bya'o/_/gsang chen dang /_phyag rgya dang /_rgyud dang /_sngags dang las rnams kyang dus ring mo nyid nas yongs su brtags te/_bsam pa shes nas rgyud dang sngags la sogs 
[\[277b.5\]]pa dang /_las rnams thams cad bstan par bya'o/_/gzhan du ma yin no zhes pa'i cho ga 'di rab tu bsgrags so/_/de nas slob mas dkyil 'khor gyi slob dpon la ji ltar nus pas gang gis slob dpon dgyes pa'am bdag nyid dang longs spyod kyang dbul bar bya'o/_/
[\[277b.6\]]de nas dkyil 'khor gyi slob dpon des bu'i 'du shes nye bar gzhag par bya'o/_/bu bzhin du bskyang bar bya'o/_/ma bzhin longs spyod kyis nye bar bsdu bar bya'o/_/de nas sgrub pa po des rig pa dang sngags gang yang rung ba zhig bzung nas mtha' gcig tu song ste/_sngar 
[\[277b.7\]]bstan pa'i gnas rgya cher gong ma bzhin du sbyar bas rig pa la sogs pa de rnams nyid kyis spyan drang ba dang /_gshegs su gsol ba dang /_mar me dang /_dri dang /_bdug pa dang /_gtor ma dang /_lha bshos dag dkyil 'khor du gsungs pa'i cho ga nyid kyis 
[\[278a\]]
[\[278a.1\]]rgyas par byas te spyan drangs nas gdan phul ba thun mtshams gsum du khrus gsum bya zhing gos lan gsum brjes te nyi ma so so la bzlas pa bya'o/_/de la thun mtshams kyi dus zhes bya ba ni mtshan mo'i mtha' nas brtsams te ji srid nyi ma 'char ba'i dus 
[\[278a.2\]]tsam gyi bar 'di la dang por bshad do/_/nyi ma gung ni nyi ma shar ba'i mthar dus tsam gyi tshad kyi mtshams nyi ma'i dkyil 'khor nam mkha' la yang dag par brten pa ni cho ga shes pas gung gi thun mtshams su shes par bya'o/_/nub pa'i dus su yang lhag ma bzhi cha tsam 
[\[278a.3\]]thun mtshams gsum par brjod par bya'o/_/slob dpon mkhas pa bshes gnyen can/_/tshul khrims brtul zhugs yang dag ldan/_/chen po'i rigs su 'khrungs pa dang /_/kun nas brtson 'grus brtan pa ni/_/sngags dang rgyud sogs yang dag ldan/_/bya ba kun 
[\[278a.4\]]la blo gros byang /_/phra zhing mkhas la tshad shes pa/_/chos kyi dbyings ni rtag tu 'dzin/_/spro ba che zhing gzi brjid ldan/_/'jig rten chos la ltos pa med/_/thub pa mchog gi chos la dad/_/'jig rten pa rnams dor ba dang /_/bzlas pa bya zhing rnam dben byas/_/sngon 
[\[278a.5\]]du bsnyen pa rjes brten pa/_/byang chub sems dpa'i gsang sngags shes/_/de las gzhan pa'i rkyen rnams mthong /_/sangs rgyas kyis gsungs gsang sngags dang /_/'jig rten pa yi rab sbyor shes/_/srung ba byas shing mthu brtan pa/_/gtsang sbra'i kun spyod la rtag dga'/_/
[\[278a.6\]]sangs rgyas nye bstan lam la ni/_/kun nas rjes su 'jug pa dang /_/gsang sngags rgyal bas gsungs pa yin/_/gsang sngags zlos la rtag tu brtson/_/rtag tu mthong chos 'bras bu dang /_/'jig rten pha rol de bzhin nyid/_/sdig pa kun la 'jigs pa dang /_/phra 
[\[278a.7\]]mo tsam la'ang de bzhin no/_/gtsang zhing mkhas la le lo med/_/yid gzhungs blta na sdug pa dang /_/stobs bcu pas bshad sngags gang dang /_/de bzhin kho nar rgyal sras dang /_/'jig rten pa yi sngags gang nyid/_/rdo rje pad+ma'i rigs dag la'ang /_/de la rtag tu 
[\[278b\]]
[\[278b.1\]]ngal bar byas/_/gzhung dang bstan bcos don 'dzin pa/_/nad med nus pa med min pa/_/rga dang nad ni rnam par spangs/_/de bzhin bshes gnyen can sngags grub/_/kun nas myur du byed pa dang /_/mtha' yi ring min zhing de bzhin/_/tshangs par spyod cing shes 
[\[278b.2\]]rab che/_/khyad par du ni shes pa dang /_/gcig tu 'du 'dzi med pa dang /_/dpa' zhing dbang bskur thob pa dang /_/de 'dir byang chub pha rol son/_/srid pa zhi bar byed la brtson/_/de bzhin nyid du rig sngags bya/_/mthu chen 'jig rten shes pa dang /_/
[\[278b.3\]]'gro ba sems can rjes sems pa/_/dpal nyid dang ni rab tu ldan/_/sbyin dang 'byung po phan la dga'/_/de bzhin khyad 'phags slob dpon la/_/rtag tu gsol ba gdab par bya/_/des ni dkyil 'khor bris pa yi/_/sngags kyi dngos grub ster bar byed/_/de nyid 
[\[278b.4\]]kyis ni dbang bskur gyis/_/'bras bu chen po sbyin par 'gyur/_/dngos grub 'dod pa'i slob mas kyang /_/thub pa bzhin du rtag tu mchod/_/de yi gsung ni mi 'gom pa/_/slob mas 'bad pas bya ba yin/_/ji ltar 'byor cing bdog pa yi/_/longs spyod de 
[\[278b.5\]]la dbul bar bya/_/nyung ngu tsam mam mang yang rung /_/gang gis mnyes par 'gyur ba dang /_/lus ni 'tsho ba'i rgyu yi phyir/_/pha la nor ni ster ba ltar/_/de bzhin slob ma chos shes pas/_/slob dpon la ni nor dbul bya/_/mtha' yi dbang phyug dngos grub 
[\[278b.6\]]thob/_/tshe dang de bzhin nad med dang /_/rgyas pa'i 'gro ba thob par 'gyur/_/slob mas bla ma de mchod na/_/de yi sngags rnams 'grub par 'gyur/_/lam dang cho ga nyer mthong dang /_/bsnyen pa las kyang brten pa las/_/de bzhin ri mor byas 
[\[278b.7\]]mchod las/_/sangs rgyas thams cad dgyes par 'gyur/_/de bzhin rgyal mchog sras rnams dang /_/lha rnams thams cad dgyes par 'gyur/_/bla ma rtag tu bsnyen bkur na/_/bla ma sngags rnams mthong ba yis/_/'di dag thams cad brtan par 
[\[279a\]]
[\[279a.1\]]'gyur/_/sgrub pos sngon dang thog mar ni/_/dam tshig la ni rjes 'jug bya/_/dman nam de dag mnyam yang rung /_/gal te ches mchog gyur pa yang /_/rmongs pa'am lhag par khro ba yis/_/rtag tu bla ma brnyas mi bya/_/des kyang 
[\[279a.2\]]rgyud 'dir de la ni/_/man ngag rtag tu sbyin par bya/_/gang tshe sngags kyi dngos grub byin/_/'dis ni ser sna byas pa min/_/sngar bstan slob ma de la ni/_/man ngag rtag tu sbyin par bya/_/gang tshe sngags kyi dngos grub byin/_/lus can zhen pa 'phel byed 
[\[279a.3\]]pa'i/_/mig ni gang la yod gyur pa/_/de nyid slob ma nyid bya'o/_/slob dpon nam ni slob ma'i rgyur/_/phan tshun rjes su 'jug byed pa/_/gang du zhen pa'i rgyun skyong ba/_/'jam po'i rgyun ni 'dzin pa ste/_/de la sngags ni sbyin par bya/_/slob dpon de bzhin 
[\[279a.4\]]slob ma ni/_/slob ma bla mar mthong ba la/_/rtag tu spro bar 'gyur ba'am/_/gnyis kas dngos grub yang dag 'byor/_/de la rtag tu lam nyid dang /_/sngags kyi spyod pa rjes bstan bya/_/gnyis kas pha dang bur shes pas/_/sngags ni 'bras bcas 
[\[279a.5\]]rjes 'jug pa/_/brtan dang dga' ba de bzhin thob/_/rtag tu slob mas bla ma ni/_/rab tu 'bad pas bsrung bar bya/_/bu ni bdag nyid chen po rnams/_/sangs rgyas chos rgyun mi 'chad 'gyur/_/de med mgon med de rnams la/_/ji skad gsungs pa'i 
[\[279a.6\]]sngags rnams sbyin/_/sems can bkren dang ma ning la'ang /_/thams cad la ni khyad par du/_/sngags kyi spyod pa khyad par 'phags/_/tha ma mchog dang bar ma la/_/dus rnams kun tu bya ba'o/_/yongs su thob pa'i chos rnams la/_/rjes su gzung 
[\[279a.7\]]ba'i rgyun bya'o/_/'gro ba blo gros nges pa yi/_/'dod pa rnams la'ang rab sbyin bya/_/de phyir ji ltar 'dod pa'i sngags/_/slob ma nyid kyis blang bar bya/_/de nyid kyis ni nyer bstan pas/_/lam nyid yin no gzhan du min/_/dngos grub 'dod pas gang de la/_/
[\[279b\]]
[\[279b.1\]]pha ni pha rol song ba na/_/pha bzhin mgo bos phyag byas te/_/de nas ji ltar 'dod par 'gro/_/de nas 'dir ni song nas ni/_/mnyam par bzhag pas gsang sngags bzlas/_/slong mo slong ba'i rjes 'jug cing /_/smra ba bcad de dus gsum bzlas/_/de ltar 
[\[279b.2\]]bstan pa nyid du 'gyur/_/ji lta'i lam la rab 'jug pa/_/de tshe rnam 'gyur de gcod pa/_/khang stong dang ni dgon pa che/_/ri bo che dang chu klung ngogs/_/gtsang dang ba lang gnas mtsho chen/_/rnam dben skye bo spangs pa bsten/_/lha khang dang ni shing 
[\[279b.3\]]drung dang /_/mtshan gcig ri ni mthon po dang /_/rgya mtsho che 'gram nyams dga' dang /_/chu gling ngam ni gling rnams dang /_/rnam pa sna tshogs sngar bstan pa'i/_/yul rnams sna tshogs yid 'ong ba/_/'di rnams las kyang phyogs gzhan du/_/mnyam 
[\[279b.4\]]par bzhag pas sngags bzlas bya/_/grogs po mtshan nyid ldan pa ni/_/sngags don nges pa'i rtog ge pa/_/ltas ni rnam pa de nyid shes/_/dpa' zhing g.yul las rnam rgyal ba/_/snying stobs ldan zhing bzod pa can/_/dad dang tshul khrims phun tshogs 
[\[279b.5\]]ldan/_/rgyal bas gsungs pa'i yul 'dir ni/_/rab bsngags mtshan nyid dang ldan pa/_/bzod dang ldan pa'i grogs po yis/_/'bad pa med par nyid kyis ni/_/las rnams rgyal ba 'grub par 'gyur/_/tho rangs mal nas langs nas ni/_/'bab 
[\[279b.6\]]chu mtsho chen las byung ba'i/_/srog chags med cing dri ma med/_/chu de nyid la khrus byas nas/_/sa dang ba byung phye ma yis/_/sngags shes lus ni dril phyis bya/_/de nas sngags kyis sbyang byas pa'i/_/chu nyid shin tu dri med la/_/zlos po brtson pas 
[\[279b.7\]]khrus bya'o/_/ha cang yun ring khrus mi bya/_/de nas langs la lag pa dag_/sa dag gis kyang bkru bar bya/_/bdun dang bdun dang yang lan bdun/_/nyi shu rtsa gcig nye reg bya/_/yang der so shing kun du spyad/_/so sbyangs nas ni dor bar bya/_/de nas 
[\[280a\]]
[\[280a.1\]]skyob la phyag byas shing /_/'jig rten mgon la phyag byas nas/_/sngags rig mchod pa yid 'ong bya/_/bya ba sna tshogs bstod mchod kyis/_/yang dang yang du yang dag bstod/_/de bzhin dri zhim me tog gis/_/ston pa skyob la mchod yon 
[\[280a.2\]]dbul/_/sangs rgyas rnams la mgos phyag byas/_/de tshe slob mar gyur pa rnams/_/'jig rten mgon po de rnams kyi/_/spyan snga nyid du sdig pa bshags/_/bdag nyid dag kyang phul byas nas/_/ras ris spyan sngar 'khod par bya/_/ku sha'i khres 
[\[280a.3\]]la nye bar 'dug_/sngags rig gnyis ka 'dug nas ni/_/mtshan nyid ji lta ba bzhin te/_/der ni bgrang phreng nyid kyis ni/_/rab tu 'bad pas bzlas pa bya/_/de tshe sngags gzhan mi bzlas so/_/cho ga dman pa yang spang zhing /_/ha cang mchog kyang de bzhin 
[\[280a.4\]]no/_/bar ma bar ma'i las dag la/_/brtul zhugs can dag sngags bzlas bya/_/ha cang mthon po spang bar bya/_/gal te tshig ni dman pa'ang min/_/bar ma bar ma'i las rnams la/_/rab tu bsngags par rgyal bas gsungs/_/ha cang mtho 
[\[280a.5\]]min dma' ba min/_/bar mar rtag tu bzlas pa bya/_/sngon gyi sangs rgyas thams cad kyis/_/tshig ni dpal dang ldan par gsungs/_/gzhan gyi drung du mi bzlas shing /_/gzhan gyi las lam rtag tu gsang /_/bdag nyid rig pa'i yul du bzlas/_/
[\[280a.6\]]sngags ni bar ma de bzhin du/_/bzlas pas rab tu 'byor bar 'gyur/_/sngags ni legs par thos pa 'ga'/_/dngos grub 'bring po 'dod pa nyid/_/sngags ni dge bar bzlas par bya/_/de phyir skye bo dang bral bar/_/sngags kyi de nyid don legs 
[\[280a.7\]]thos/_/tshogs dang bral zhing rnam dben par/_/zlos pa pos ni sngags bzlas bya/_/mtshan mo yi ni bzhi cha dang /_/de yi phyed kyi phyed nyid kyi/_/skya rengs dmar po'i dus tsam ste/_/nyi ma'i dkyil 'khor shar ba na/_/thun ni dang por re bzhin 
[\[280b\]]
[\[280b.1\]]du/_/thub pa'i skyes mchog gis gsungs so/_/dus kyi tshad ni bzhi yin te/_/bar mar yongs su bsgrags pa yin/_/de nas nyi ma phyed nub na/_/sngags kyi bzlas pa de tshe btang /_/sngags zlos bor ba de yi tshe/_/mchod yon phul nas gshegs 
[\[280b.2\]]su gsol/_/brtul zhugs can gyis rnam gzhan spang /_/de tshe bor ba'i gdugs lhag na/_/thub pa'i bstan la dge ba bya/_/shes rab pha rol phyin la sogs/_/dam pa'i chos ni klog pa dang /_/sa bcu pa yi glegs bam ni/_/mchod dang klog pa 
[\[280b.3\]]rtag tu'o/_/de nas dus la bab gyur na/_/rang sngags sngags kyi mgon po dang /_/thub pa skyes mchog phyag byas nas/_/de nas 'tsho ba la 'gro zhing /_/de bzhin dus su spyod par ldan/_/dus su za zhing dbang po thul/_/sgrub po chos dang ldan pa 
[\[280b.4\]]dang /_/sangs rgyas bstan la rab dad brtson/_/grong gzhan du ni 'jug pa na/_/mi smra gtsang sbra spyod la dga'/_/sems can rtag tu chos ldan pa'i/_/khyim du bsod snyoms dag la 'jug_/zlos po srog chags med pa'i chu/_/tshos par grub pa 
[\[280b.5\]]gtsang mar 'dod/_/yang dag lta ba phun sum tshogs/_/sangs rgyas bstan la rab tu dad/_/de lta'i khyim du rtag tu ni/_/bsod snyoms don du slong mo blang /_/dper na brtson pas go bgos te/_/nyam nga'i yul du rab tu 'jug_/rtag tu dgra ni 
[\[280b.6\]]'joms par byed/_/dgra rnams kyis gzhom mi nus pa/_/de bzhin sngags pa slong mos 'tsho/_/rtag tu grong du 'jug pa na/_/de bzhin chags par 'os pa yi/_/gzugs sgra mthong na mi dge ba/_/'dod chags zhi ba'i don gyi phyir/_/
[\[280b.7\]]mi sdug dge ba bsgom par bya/_/lang tsho'i rnam pas brgyan pa yi/_/bud med lus ni mthong nas kyang /_/smad cing rul ba'i lus rnams ni/_/srin bus zos shing dur khrod gnas/_/lus kyi mi rtag sdug bsngal ba/_/mi gtsang dri mi zhim 
[\[281a\]]
[\[281a.1\]]par bsgom/_/gang la byis pa rmongs pa yi/_/'gro ba lnga por 'gro zhing 'khor/_/las kyi srad bus brgyus pa ni/_/yun ring dus su mya ngan byed/_/mi shes sgrib pas rmongs pa ni/_/dmus long sdug bsngal rgyu can no/_/gang du 
[\[281a.2\]]blo ni phyin ci log_/chags pas skye bo phongs par 'gyur/_/rnam pa sna tshogs las lam gyis/_/rnam pa du mar chags gyur pa/_/ring nas khyogs kyis 'gro ba ni/_/'gro dang 'ong ba spyod par byed/_/rtag pa nyid phyir rjes chags pa/_/'dzin pa'i kun 
[\[281a.3\]]du spyod pa spyod/_/gang du sems can mi dge dga'/_/lam du yun ring rgyu bar byed/_/zo chun khyud mo'i rnam pa bzhin/_/srid pa'i mtsho chung 'byung ba rnams/_/'gro ba de rnams mi bzad pa'i/_/sdug bsngal chu bos kun du g.yengs/_/de bzhin bud med sdug 
[\[281a.4\]]bsngal gyi/_/rtsa ba 'ba' zhig yin pa ru/_/sangs rgyas byang chub sems dpa' dang /_/de bzhin nyan thos rang rgyal dang /_/thub pa rnams kyis gsungs pa yin/_/srid pa'i rgya mtsho mi 'khrugs pa'i/_/mtsho chen 'di dag bskam par dka'/_/bud med sems 
[\[281a.5\]]kyis bslus pa yi/_/sems can gnas gang bying ba de/_/dmyal ba dud 'gro'i 'jig rten dang /_/[{]yi dgas [,]yi dwags [}]'jig rten lha ma yin/_/de bzhin mi yi 'jig rten nyid/_/lha yi 'gro bar 'gro bar bya/_/rtag tu kun nas yongs su 'khor/_/bud med 
[\[281a.6\]]chags pas bslus pa ni/_/'khor ba'i rgya mtsho btson ra yi/_/'dam rdzab chen por bying bar 'gyur/_/bud med chags pa'i blun po'i mi/_/ro la chags pa'i ce spyang bzhin/_/gang la sems can rtag dga' ba/_/mi bzad sdug bsngal bzod par 
[\[281a.7\]]byed/_/dkar po chos la nges par nyams/_/sangs rgyas bstan la rab tu gnas/_/srid pa'i mtsho yi sdug bsngal nyid/_/thams cad zlog par byed pa yin/_/sngags zlos pa la dga' zhing brtson/_/dbang cher grags shing yid dang ldan/_/gzi 
[\[281b\]]
[\[281b.1\]]brjid ldan zhing sngags thub pa/_/de rnams la ni sdug bsngal med/_/yang dag sdom dang tshags bden shes/_/bla ma lha ma mchod pa byed/_/ma dang pha la gus pa rnams/_/gsum po rnams la sdug bsngal med/_/mi rtag sdug bsngal stong pa dang /_/
[\[281b.2\]]gzhan gyi don la rjes su bsnyen/_/bud med lus la 'byung po'i gzugs/_/de bzhin 'bras dang zug rngu dang /_/blo ngan phung po'i lcags kyus zin/_/'khor ba las ni mi 'da' ba/_/rtag tu bud med chags gyur pa/_/de la dngos grub yod pa min/_/
[\[281b.3\]]de la mchog 'gro yod ma yin/_/'gro ba 'bring yang yod ma yin/_/dngos grub chung ngu'ang yod ma yin/_/'dir ni zlos po khrims 'chal na/_/tshul khrims 'chal la thub dbang gis/_/sngags kyi dngos grub ma bstan to/_/mya ngan 'das grong 'gro 
[\[281b.4\]]ba yi/_/lam yang med cing phyogs dang bral/_/'dir ni byis pa smad pa la/_/sngags grub pa ni ga la yod/_/skye bo tshul 'chal 'di la ni/_/de la bde 'gro'ang yong ma yin/_/bde ba nyid la gzhol ba'ang med/_/de bzhin rgyal bas gsungs pa'i 
[\[281b.5\]]sngags/_/grub par 'gyur ba smos ci dgos/_/ta la'i shing gi mgo bo ni/_/gang tshe bcad na slar yang ni/_/sngon po nyid du mi 'gyur zhing /_/myu gu slar yang nam zhig 'gyur/_/de bzhin sngags grub rmongs pa ni/_/tshul khrims 'chal zhing sdig pa'i las/_/
[\[281b.6\]]rtag tu slar yang bud med chags/_/mi dge'i grogs dang phrad pa la/_/sngags kyi rgyal po ga la 'grub/_/de bas gang tshe zlos pa po/_/bde bar gshegs pas spangs pa yi/_/bud med nyes pa rnams spyad de/_/gang gi dngos grub bsgrub bya ste/_/
[\[281b.7\]]byis pa bud med la rmongs pa/_/gzhan gyis grub par ma bstan no/_/de nas dang por blo ldan pa/_/gtsang zhing 'du 'dzi med la dga'/_/rigs ldan brtan zhing dpa' ba dang /_/sems bzang ldan zhing mthong na dga'/_/chos dang chos min rnams 
[\[282a\]]
[\[282a.1\]]dpyod shes/_/de rnams grub pa rnyed mi dka'/_/de ltar sngags shes zhugs pa ni/_/grong du bsod snyoms phyir du 'jug_/ji ltar 'dod pa bzhin song nas/_/sngar ni brtags pa'i gnas dag tu/_/mkhas pas dag pa'i blos bza' ba/_/
[\[282a.2\]]bza' ba phyogs su bzhag nas ni/_/phyi rol song nas rkang pa bkru/_/de nas slar yang gnas de ru/_/srog chags med pa'i chu rnams kyis/_/dang po 'dren pa nyid yin te/_/gnyis pa la ni lag g.yon gyis/_/rked pa man chad dril phyis bya/_/kun du 
[\[282a.3\]]g.yas pa slar byin nas/_/lag pas yis bkru bar bya/_/sngar bzhag pa yi dag pa dang /_/gtsang ma rnams kyi bdun nyid du/_/bza' zhing dag chus gtsang sbrar byas/_/ser skya'i ba las byung ba yi/_/ba yi lci ba ser po dag_/gtsang zhing dri med snod blang la/_/srog chags med pa'i chus 
[\[282a.4\]]sbyar te/_/dang por ston pa thub pa yi/_/mchog la dkyil 'khor bya ba yin/_/khyad par khru gang tsam du 'o/_/gnyis pa rang sngags mgon po la/_/gsum pa rigs kyi lha mo la/_/gang zhig sngags pa zlos pa po/_/slar yang rtag tu bya ba yin/_/bzhi 
[\[282a.5\]]pa sems can thams cad kyi/_/nye bar longs spyod don du grags/_/g.yas su 'jig rten mgon po yi/_/dkyil 'khor 'di ni rtag tu bya/_/dkon mchog gsum gyi ched du ni/_/dkyil 'khor de ni gru bzhi pa'o/_/gnyis pa rang sangs rgyas rnams dang /_/
[\[282a.6\]]gsum pa stobs bcu ldan pa'i sras/_/dkyil 'khor bdun po 'di dag ni/_/kun nas gru bzhi pa ru'o/_/khru gang ngam ni khru phyed rung /_/nyin re zhing yang bya ba'o/_/zlos pos de tshe sbas pa'i phyogs/_/sdig pa 'joms byed nyin re bzhin/_/de nas 
[\[282a.7\]]sngags pa thub pa langs/_/lag gnyis 'bad pas bkrus nas ni/_/gtsang ma'i chu yis nye reg bya/_/dag cing srog chags spangs pa yi/_/dri ma med pa'i gtsang ma ni/_/'bad pas gtsang ma'i snod du blang /_/mtsho chen dang ni 'bab chu'am/_/
[\[282b\]]
[\[282b.1\]]chu mig chu bo la gnas pa/_/gtsang ma'i phyogs nas byung ba yi/_/sems can gtsang ma lag gis bcus/_/sngags pas slar yang nye reg bya/_/gnyis sam gsum du rtag tu yang /_/de nas kha la reg bya zhing /_/de bzhin nyid du rna ba'i rgyun/_/
[\[282b.2\]]mig dang sna yi bu ga dang /_/spyi bo lte ba'i phyogs reg bya/_/dge ba spyod pas lan lnga'am bdun/_/cho ga bzhin du thams cad bya/_/gtsang sbra'i spyod pa phun sum tshogs/_/zlos po gtsang mar gyur nas ni/_/bsod snyoms snod ni blangs nas su/_/chu 
[\[282b.3\]]yi nang du 'gro bar bya/_/gang du chu bo rab gnas pa/_/de bzhin dma' bar gyur pa dang /_/chu klung rab tu 'bab la sogs/_/mi yi 'jig rten rjes gzung rgyur/_/de bzhin rtag tu sngags bzlas bya/_/de nyid phyir na thub pa'i gtsos/_/brtson 'grus 
[\[282b.4\]]chen pos 'di gsungs so/_/mtshan ni 'od srung zhes bya bas/_/sngon ni de tshe sa stengs der/_/sgrol ma'i rtog pa'i rgyal po 'dir/_/'byung po rnams la legs don du/_/sngags ni rab tu gsungs pa yin/_/sdug bsngal gyur pa'i 'jig rten 
[\[282b.5\]]kun/_/dbul zhing skyo la sha thang ba/_/mchog tu nyon mongs gyur pa rnams/_/'di rnams don du gsungs pa yin/_/'byung po rnams la legs pa nyid/_/slar yang kun du bsten pa rnams/_/'byung po kun gyi zas don du/_/gsang sngags 'di 
[\[282b.6\]]ni mchog tu gsungs/_/nga yis gsang sngags 'di brjod kyi/_/byang sems la bsten thams cad dang /_/nyan thos rnams ni mnyan par gyis/_/nad kyis zin pa 'joms byed cing /_/bkres pa'i nad kyis gzir ba dang /_/gang yang sems 
[\[282b.7\]]can skom pa dang /_/sdug bsngal thams cad zhi don dang /_/'byor pa 'dod rnams mnyan par gyis/_/'od srung 'od ni chen po la/_/thub pa'i gtso bos de skad gsungs/_/nyon mongs rnams ni yid mgu nas/_/khyab bdag de la gsol ba 
[\[283a\]]
[\[283a.1\]]'debs/_/chos kyi rgyal po thub pa che/_/chos mkhyen gsang sngags bshad du gsol/_/dam tshig mchog la nyer gnas pa'i/_/sems can rnams la rjes brtser mdzod/_/de skad gsol nas thub pa yis/_/sngags mchog rgyas par 
[\[283a.2\]]gsung bar byed/_/ka la ping ka sgra dbyangs dang /_/rnga bo che dang sprin gyi sgra/_/tshangs dbyangs brtson 'grus chen po dang /_/tshangs pa'i sras gang rgyal mchog gis/_/gang yang cung zad 'dir 'ongs pa/_/rkang med pa dang rkang [{]mangs [,]mang [}]dang /_/rkang gnyis pa dang 
[\[283a.3\]]rkang bzhi pa/_/'byung po'i tshogs rnams kun nyon cig_/mdor na sems can don kun du/_/bde 'byung sngags ni bshad par bya/_/'das dang ma 'ongs da ltar gyi/_/sems can la sogs 'dir lhags pa/_/mdor bsdus nas ni bshad par bya/_/
[\[283a.4\]]'byor pa 'dod pa rnams nyon cig_/na maH_sa man+ta bud+d+hA nAM/_a pra ti ha ta shA sa nA nAM/_tad+ya thA/_o~M ga ga ne/_ga ga na/_gany+dzo A na ya/_sarba la hu la hu/_sa ma ya ma nu sma ra/_A kar+Sha Ne/_mA bi lam+ba/_ya the pi taM saM pA dA ya swA hA/_bcom ldan 
[\[283a.5\]]'das 'od srung gis de skad ces gsungs nas/_cang mi gsung bar gyur to/_/yang dag par rdzogs pa'i sangs rgyas 'od srung gis/_rig pa'i sngags kyi tshig 'di rgya cher gsungs pa'i bar skabs 'dir nam mkha' thams cad chen po la 'os pa'i zas kyi sprin gyis 
[\[283a.6\]]yongs su gang bar gyur to/_/stong gsum gyi stong chen po'i 'jig rten gyi khams thams cad kyi nam mkha'i mthil thams cad zas kyi sprin gyis rab tu g.yogs par snang bar gyur to/_/bsam pa ji lta ba bzhin du mngon par 'dod pa'i don du blang bar bkru bar bya/_/
[\[283a.7\]]slar yang de nas langs nas ni/_/gtsug lag khang ngam gnas su 'gro/_/gang su sngon ni yang dag bsten/_/gang du gnas pa der 'gro bya/_/song nas zlos pos phyogs de ru/_/lhung bzed de ni gzhag par bya/_/de nas myur du nye reg bya/_/de bzhin 
[\[283b\]]
[\[283b.1\]]slar yang lhung bzed blang /_/lhung bzed sa la lo ma 'am/_/dngul lam de bzhin gser nyid dang /_/zangs sam shing shun dag kyang rung /_/ston pa la ni lha bshos dbul/_/ston la lha bshos phul nas ni/_/slar yang rig sngags rgyal la'o/_/'gron 
[\[283b.2\]]po gcig ni 'ongs gyur dang /_/sdug bsngal can la'ang ci nus sbyin/_/bshos nyid kyang ni thams cad du/_/kun nas nges par bza' ba nyid/_/ha cang mang po sbyin mi bya/_/sngags shes 'dir ni gdung mi bya/_/kun nas rig pa ldan par bya/_/lto ba'i tshad tsam 
[\[283b.3\]]bzhag nas ni/_/gzhan pa'i zan ni rtag tu'o/_/bkres dang skom pas nyen pa yis/_/sngags don sgrub par mi nus te/_/ha cang nyung dang mang zos na/_/sngags don bsnyen par mi nus so/_/de nyid phyir na rgyal dbang gis/_/sems can zas kyis gnas so zhes/_/
[\[283b.4\]]lus can kun la gsungs pa yin/_/gang gis mi rnams 'tsho ba dang /_/lha dang lha min dri za dang /_/klu dang gnod sbyin mi'am ci/_/srin po [{]yi dgas [,]yi dwags [}]sha za dang /_/'byung po skar ma gza' dag ni/_/gang zhig zas la mi ltos pa/_/de ni 'ga' yang yod 
[\[283b.5\]]ma yin/_/rtag tu kha zas rags pa ni/_/kham gyi zas zhes grags pa'o/_/sems can phra mo'i zas can spang /_/de bzhin gshegs pas gsungs pa ni/_/bsam gtan zas can rtag par ni/_/gzugs ni spyod cing g.yo ba ste/_/gzugs med nyid kyi lha 
[\[283b.6\]]rnams kyang /_/ting 'dzin 'bras bu za ba'o/_/srid pa bar ma'i sems can yang /_/dri za bar ni rab tu grags/_/de bzhin 'dod khams sems can rnams/_/zas ni rnam pa sna tshogs za/_/'dod dang ldan pa'i lha dang mi/_/kham gyi zas ni za bar byed/_/
[\[283b.7\]]de nyid phyir na thub dbang gis/_/sems can zas kyis gnas pa zhes/_/chos kyi rgyu ru bstan pa yin/_/gang de rnams ni rab tu grags/_/zlos po rtag tu brtson pa ni/_/zas kyi tshod ni rig par bya/_/gang phyir rig pa bsnyen pa ni/_/zas 'di la ni rab tu gnas/_/
[\[284a\]]
[\[284a.1\]]kun spyod ma nor dag pa dang /_/dge zhing tshangs par spyod pa dang /_/zas kyi tshod kyang shes pa la/_/de yis dngos grub rnyed mi dka'/_/dper na khur ni drang ba'i rgyur/_/shing rta yun ring gnas don du/_/shing rta'i mig ni sku bar byed/_/de 
[\[284a.2\]]bzhin sngags pa sngags rig pas/_/zas ni gnas pa'i ched du spyad/_/lus ni gso ba'i don du ni/_/zlos po rtag tu gso bar bya/_/sngags rnams bsgrub pa'i don phyir dang /_/byang chub tshogs kyi rgyu yi phyir/_/zas thams cad dang /_/ji ltar mngon par/_
[\[284a.3\]]sred pa'i bza' ba de/_de rnams su char 'bab par gyur to/_/ji ltar mngon par sred pa'i bza' ba de rnams kyis zas kyi bya ba bkres pa'i sdug bsngal zhi ba'i don dang /_skom pa rnams kyis btung ba yan lag brgyad dang ldan pa'i chu bo'i rgyun lta bu btung bar bya ba yang 
[\[284a.4\]]yid la 'dod pa bzhin du der bab par gyur to/_/sems can thams cad kyang skad cig de la bkres pa'i nad thams cad rab tu zhi ba dang /_skom pa thams cad bsal bar byas par gyur to/_/thams cad dang ldan pa'i 'khor thams cad kyang ngo mtshar thob cing tshim 
[\[284a.5\]]pa thob nas bcom ldan 'das kyis gsungs pa la mngon par dga' zhing rjes su yi rangs nas bcom ldan 'das kyi zhabs gnyis la mgo bos phyag 'tshal nas de nyid du mi snang bar gyur to/_/bcom ldan 'das 'od srung yang de bzhin gshegs pa'i gnas la yongs 
[\[284a.6\]]su bzhugs so/_/bcom ldan 'das shAkya thub pa ngas kyang de'i tshe rtog pa'i rgyal po'i cho ga 'di la sems can thams cad kyi don gyi phyir dang /_bkres pa dang /_skom pa bsal ba'i don gyi phyir dang /_khyad par du sngags zlos pa po thams cad kyi phyir gsungs 
[\[284a.7\]]pa la mngon par rjes su yi rang ngo /_/dang po re zhig zlos pa pos sngags 'di bsgrub par bya'o/_/gal te bsod snyoms la 'gro bar mi spro na ri'i rtse mor 'dzegs nas 'bum phrag bdun bzlas pa bya/_/de nas dkar gsum bza' ba'am/_'o ma btung 
[\[284b\]]
[\[284b.1\]]ba'o/_/ri'i rtse mo de nyid du 'phags ma sgrol ma'i ras ris bar ma sngar bzhin du bzhag nas mchod pa chen po byas te gtor ma dang lha bshos rgya chen po byas nas/_yang dag par rdzogs pa'i sangs rgyas 'od srung gis gsungs pa'i gsang sngags 'di nyid kyis seng 
[\[284b.2\]]ldeng gi yam shing rnams kyis me sbar nas u dum bA ra'i yam shing la zho dang sbrang rtsi dang mar la btags pa rlan dang bcas pa'am/_/dpal 'bras kyi yam shing kyang rung ste stong phrag brgyad du sbyin sreg bya'o/_/de nas mtshan phyed kyi dus kyi tshe sprin nag po chen po dang /_rlung 
[\[284b.3\]]gi dkyil 'khor 'ong bar 'gyur te 'jigs par mi bya/_langs na 'gro bar yang mi bya'o/_/bcom ldan 'das ma 'phags ma sgrol ma'i snying pos bdag nyid bsrung bar bya zhing /_/dkyil 'khor bcing ba dang /_grogs rnams kyang sngar bzhin bsrung bar bya'o/_/
[\[284b.4\]]de nas rlung nag po'i dkyil 'khor mi snang bar 'gyur te/_bud med kyang rgyan thams cad kyis rnam par brgyan pa/_'od kyi phreng ba dang ldan pas phyogs rnams kyang kun du snang bar byed bzhin pa/_sgrub pa po'i mdun du 'dug ste/_kye kye sems dpa' chen po longs shig_/
[\[284b.5\]]grub pa yin no/_/zhes so/_/de nas sgrub pa pos sna ma'i me tog dang bsres pa'i dri chus mchod yon dbul lo/_/de nas de nyid du mi snang bar 'gyur ro/_/nyi ma de nas bdag nyid dam 'di'i grogs po nyi shu rtsa lnga la deng nas ji ltar mngon par 'dod pa'i bza' ba rnams rab 
[\[284b.6\]]tu ster bar byed do/_/ji ltar 'dod pa'i yo byad rnams kyang kun du sbyin par byed do/_/de nas sgrub pa pos mchod yon phul nas gshegs su gsol bar bya'o/_/ras ris la bskor ba lan gsum byas nas ras ris blangs te sangs rgyas dang byang chub sems dpa' 
[\[284b.7\]]thams cad la phyag byas nas de nas ri'i rtse mo'am/_mi med pa'i gnas su 'gro bar bya'o/_/der bdag nyid dam/_grogs pos phyag dar byas nas dgram par bya ba rnams bkram la gnas der nam mkha' la 'gro ba la sogs pa'i las rnams bya'o/_/de nas 
[\[285a\]]
[\[285a.1\]]sgrub pa pos sngar bzhin du ku sha'i khres la nye bar 'dug ste ras ris bar ma sngar bzhin du bzhugs su gsol nas seng ldeng gi shing gis me sbar la thun gsum du pad+ma dkar po'i me tog_/zho dang /_sbrang rtsi dang /_mar la btags pa rnams kyis nyi ma nyi shu 
[\[285a.2\]]rtsa gcig tu/_rtsa ba'i rig pa'am snying po'am nye ba'i snying pos las chen po thams cad kyi ched du'am yi ge gcig pa'i ched du stong phrag brgyad du sbyin sreg bya'o/_/de nas mtshan phyed kyi dus kyi tshe sbyin sreg gi mthar bcom ldan 'das ma sgrol ma mngon sum du mthong 
[\[285a.3\]]bar 'gyur zhing /_'dod pa'i mchog gnang bar byed do/_/nam mkha' la 'gro ba'am/_mi snang ba'am byang chub sems dpa'i sa'am/_rang sangs rgyas sam/_mngon par shes pa lnga nyid dam/_tshe ring ba nyid dam/_rgyal srid chen po dang /_longs 
[\[285a.4\]]spyod chen po nyid kyi ched dam/_rgyal po chen po mnyes pa nyid dam/_'phags pa spyan ras gzigs dbang phyug gi rjes su rnam par spyod pa nyid dam/_mdor na yid la 'dod pa de thams cad gnang bar byed do/_/gang blangs kyang rung ste/_de mthun par gnang bar 
[\[285a.5\]]byed cing /_grub pa'i rdzas rnams thams cad kyang thob bo/_/sems can chen po rnams 'gugs par byed pa'am/_mdor na ji lta ji ltar zhus pa de thams cad mdzad do/_/las kyi nyes pa rab tu spags pa yang yang dag par sbyong bar byed do/_/zhes bcom 
[\[285a.6\]]ldan 'das shAkya thub pas gsungs so/_/las kyi cho ga gzhan pa bar ma'i sgrub thabs su 'gyur ba ni/_/dang po re zhig khyad par gyi gnas sam/_gtsang ma'i phyogs sam/_chu klung ngam/_chu gling gi 'gram du sngar bzhin du thams cad byas nas ras ris zhal 
[\[285a.7\]]nub tu phyogs par gzhag la/_bdag nyid kha shar du phyogs bas gnas nas ku sha'i khres la nye bar 'dug ste/_rgyas par gong bzhin du sbyar bar bya ste thun gsum du 'bum phrag drug bzlas par bya'o/_/bzlas pa yongs su rdzogs pa dang /_dong ka'i me 
[\[285b\]]
[\[285b.1\]]tog tsan+dan dkar po dang bsres pa'am gur gum dang bsres pas snga ma de bzhin kho nar me sbar nas stong phrag brgyad sbyin sreg bya'o/_/sbyin sreg gi mthar ras ris 'gul na blon po nyid do/_/ras ris la 'od kyi snang ba byung na 'od las rgyal srid do/_/ras ris kun nas 
[\[285b.2\]]'bar ba'i phreng bas 'khrugs na rgyal po chen po bzhi'i rigs kyi rgyal srid do/_/ras ris la me byung na sum cu rtsa gsum gyi dbang phyug nyid de brgya byin nyid do/_/ras ris chos ston par byed pa byung na byang chub sems dpa' gsum gyi dbang phyug nyid do/_/ras ris 
[\[285b.3\]]kyi phyag spyi bor reg na mngon par shes pa lnga dang /_sa bdun rjes su thob pa dang /_stobs bcu nges pa nyid rim gyis thob par byed pa nyid do/_/de nas sgrub pa pos bcom ldan 'das 'od srung gis gsungs pa'i sngags bsgrubs te bkres pa dang skom pa phyir gzhil 
[\[285b.4\]]ba'i don rjes su thob pa de nyid kyis dang /_cho ga de nyid kyis yo byad kyi rig pa'i spyod pa'i don sgrub pa'i thabs kyi cho ga'i chos la yang dag par nan tan bya'i gzhan du grub par mi 'gyur ro/_/de ltar rim gyis sngags kyi spyod pa la rjes su 'jug cing mdor na nan 
[\[285b.5\]]tan nges par sgrub par byed de/_rdzas dang sman dang yo byad kyi khyad par dang /_nor bu rin po che rnams ji ltar sngar nges par bstan pa bzhin du sgrub par byed do/_/sngags shes sngags ni zlos pa po'ang /_/cho ga bshad pa la sems pa/_/sngags pa de tshe 
[\[285b.6\]]de phyogs su/_/gtsang ma'i 'gro bas zas kyang ni/_/zos nas yid ni dga' ba dang /_/dbang po yongs su rdzogs pa dang /_/lhung bzed lhag ma rtag blangs te/_/sems bzang chu bo gtsang mar 'gro/_/mtha' gcig tu ni bor nas ni/_/brtul 
[\[285b.7\]]zhugs can gyis dud 'gro sbyin/_/dud 'gro rnams la mthun byin nas/_/'bad pas lhung bzed bkru bar byed/_/lhag ma lhung bzed bya ba ni/_/sgum med zas dang dri bral gang /_/lhung bzed lhag mar thub pas gsungs/_/gang du slong ba'i snod du ni/_/
[\[286a\]]
[\[286a.1\]]de ru zan ni mi bza' ste/_/der ni bza' ba 'bras bu dang /_/rdzas rnams rtag tu bza' mi bya/_/pad 'dab kyis kyang ma yin te/_/ut+pa la las byung bas sam/_/dri bzang ldan rnams spangs pa ste/_/sngags pas der ni mi bza'o/_/gang 
[\[286a.2\]]yang sngags pas ku mu da/_/sla k+Sha u dum bA ra las byung /_/pa Ti'i 'dab ma dang yang ni/_/tsher ma'i yal ga'i ri khrod byung /_/a mra'i 'dab ma ru yang min/_/de bzhin sA Ta la las byung /_/sA la'i 'dab ma shi ri Sha/_/byang chub shing las byung ba dang /_/
[\[286a.3\]]gang du bcom ldan sangs rgyas ni/_/shAkya seng ge bzhugs pa yi/_/shing de 'bad pas spang bar bya/_/shing de yi ni yal ga dang /_/nA ga ge sar shing la'ang min/_/gang du nam yang bza' mi bya/_/mkhas pas de kun cis kyang spang /_/thub pa'i lo ma'i 
[\[286a.4\]]spyil po ni/_/rmongs pas nam yang 'gom mi bya/_/sngags pa dam tshig nyams par 'gyur/_/zas ni lo ma de rnams las/_/gzhan pa'i lo ma rnams su bza'/_/sa byung zangs su nges bstan dang /_/de bzhin gser dang dngul las byung /_/shel dang 
[\[286a.5\]]rdo ba las byung ba/_/de bzhin bza' ba blangs nas ni/_/rtag tu sngags pas der ni bza'/_/lo ma'i rgyab tu mi bza' ste/_/de bzhin lag pa'i mthil du'ang min/_/stobs bcu pa yi sras rnams dang /_/rang rgyal bse ru lta bu gang /_/de bzhin 
[\[286a.6\]]gshegs pa'i nyan thos gtso/_/lo ma gzhan dang lha bshos 'byung /_/zlos pos de rnams spang bar bya/_/yi ge rkang pas kyang mi 'gom/_/sna tshogs bza' ba snum khur dang /_/de bzhin btung dang bza' ba rnams/_/sngags pas 'bad pas 
[\[286a.7\]]blang bar bya/_/rgyal dang rgyal ba'i mchog rnams dang /_/de bzhin nyan thos skyes bu mchog_/dkon mchog gsum la phul ba yi/_/lha bshos thams cad nyid kyang ni/_/zlos pos rtag tu spang bar bya/_/chung ngu tsam yang lus can la/_/sngags rnams 
[\[286b\]]
[\[286b.1\]]de yis mi 'grub ste/_/kun nas bkra shis thams cad dang /_/rtag tu dpal ni smos ci dgos/_/rgyal ba can dang zhi ba can/_/lha bshos gtor ma za byed pa/_/de tshe de yi kun mi 'grub/_/gtsang zhing mkhas la tshul khrims ldan/_/snying rje 
[\[286b.2\]]snying rje'i las can dang /_/gtsang sbra'i spyod pa la dga' ba/_/rig sngags kun du sgrub par byed/_/sems can gzhan la byin pa'i zas/_/zlos pos de ni bza' mi bya/_/gzhan gyis rab tu ma brtags pa'i/_/zas gzhan bza' bar mi bya'o/_/rang 
[\[286b.3\]]la byin pas kha zas ni/_/cung zad tsam yang blang bar bya/_/sngags shes de ltar 'jug pa ni/_/de yi dngos grub sdig pa'i dgra/_/yongs su rdzogs par byed par gnas/_/zlos pos cho ga 'di yis ni/_/bza' ba len pa'i brtul zhugs can/_/thub pa 
[\[286b.4\]]rnams kyis legs par bsngags/_/sngags rnams thams cad sgrub pa la/_/mdor na cho ga mthong ba yis/_/bza' ba kun dang las rnams la'o/_/de nas gzhan yang rab 'chad byed/_/sngags ni thams cad sbyong bar byed/_/de nas zlos pos nye reg 
[\[286b.5\]]bya/_/de tshe sngags 'di brjod par bya/_/de tshe sngags pas lan bdun du/_/lus sbyong byed pa bzlas byas nas/_/'byung po'i tshogs dang lha rnams 'dir/_/de don rgyas pa mnyan par gyis/_/lus kun nye reg byas nas su/_/thub pas sngags 
[\[286b.6\]]'di brjod par bya/_/na maH_sarba bud+d+hA nAM/_a pra hi ha ta shA sa nA nAM/_tad+ya thA/_oM sarba kilbi Sha/_nA sha ni/_nA sha ya/_sarba duSh+Ta pra yuk+taM/_sa ma ya ma nu sma ra hU~M dzaHswA hA/_sngags 'dis bslab pa'i zas gzhan gang yang rung ba yongs su spyod pa na 
[\[286b.7\]]sngags lan bdun mngon par bsngags pa byas nas yongs su longs spyad par bya'o/_/zos nas snga ma bzhin du nye reg byas te spyi bo la sogs pa'i lus thams cad du byugs nas de nas ngal bso bar bya'o/_/ngal sos nas yud tsam phyed dam thun gcig la'o/_/de nas 
[\[287a\]]
[\[287a.1\]]ras ris dang /_sangs rgyas thams cad la mngon par phyag byas nas/_dam pa'i chos kyi glegs bam bklag par bya'o/_/'phags pa shes rab kyi pha rol du phyin pa dang /_'phags ma zla ba sgron ma'i ting nge 'dzin dang /_'phags pas bcu pa 
[\[287a.2\]]dang /_'phags pa gser 'od dam pa dang /_'phags pa rma bya chen mo dang /_'phags pa rin po che tog gi gzungs te 'di rnams las gzhan dang gzhan gang yang rung ba bklag par bya'o/_/nyi ma'i dus kyi tshad bzhi cha tsam du'o/_/de nas yongs su zhi nas 
[\[287a.3\]]ji ltar 'dod pa bzhin du bklag par bya ste glegs bam brtul nas gos gtsang ma bgos te dam pa'i chos la phyag byas nas de nas khrus kyi ched du chu klung gi 'gram mam mtsho phran chen por 'jug pas song nas/_srog chags med pa'i chu blangs te lan bdun mngon par 
[\[287a.4\]]bsngags par byas nas rig pa 'dis chu la gdab bo/_/gang zhe na/_na maH_sa man+ta bud d+hA nAM a pra ti ha ta shA sa nA nAM/_tad+ya thA/_o~M sarba duSh+Ta staM b+ha ya hU~M/_na dI ba ra d+ha ri Ne/_sa ma ya ma nu sma ra phaT phaT swA hA/_'dis srung ba byas nas phyogs rnams bcing ba 
[\[287a.5\]]dang /_grogs rnams dang /_dkyil 'khor bcing ba dang /_kha bcing ba dang /_gdug pa dang /_rab tu gdug pa rnams thams cad 'gugs par byed pa dang /_bgegs bcing ba la yang srad bu la lan bdun bzlas nas rked pa'i phyogs su bcings pas thams 
[\[287a.6\]]cad yongs su 'chags pa dang /_bzlas pa'i dus thams cad dang /_khrus kyi dus thams cad dang /_gdug pa'i bgegs rnam par gzhom pa dang /_rab tu zhi ba'i don du sngags 'di stong phrag gcig bzlas par bya'o/_/de nas las thams cad byed do/_/pad+ma'i 
[\[287a.7\]]gdan la phyag rgya chen po dang ldan pa dgod par bya'o/_/las rnams thams cad du thams cad kyi rnam pa gzhan du mi 'gyur ro/_/de nas sgrub pa pos sa las byung ba'i phye ma la sogs pa rnams blangs nas ji ltar bde bar khrus bya zhing srog chags med pa'i 
[\[287b\]]
[\[287b.1\]]chus khrus byas te/_thams cad du las thams cad la srog chags med pa nyid kyis bya'o/_/de nas khrus byas nas sa'i rang bzhin nam gzhan dri zhim po dang ldan pa'i dri dang /_yo byad kyi khyad par gyis rjes su byug par bya'o/_/chu'i nang du mchil ma dang /_
[\[287b.2\]]bshang ba dang gci ba la sogs pa yang dor bar mi bya'o/_/rtse bar yang mi bya'o/_/snying rje dang ldan pas bdag dang sems can thams cad la so sor brtag par bya ste/_bdag med pa dang /_stong pa dang /_sdug bsngal dang ldan pa dang /_sdug bsngal nye 
[\[287b.3\]]bar 'gags pa dang /_tshor bas mngon par non pa dang /_chu rlabs bzhin du mngon par 'byung ba'i rab tu sbyor ba'i sdug bsngal dang ldan pa'i sems can rnams 'di ltar sgrub pa dang bral ba sngags shes pas gang de bzhin du dug dang /_gcod pa dang /_ltung 
[\[287b.4\]]ba dang /_rnam par 'thor ba dang /_rnam par 'jigs pa la sogs pa rnams kyis sdug bsngal gyi phung po nye bar 'gog par bya bzhin pa/_'khor ba'i rgya mtsho thibs po gnas pa'i bdag nyid du mthong zhing gnas med pa dang skyob pa med pa dang /_skyabs med pa dang /_shin 
[\[287b.5\]]tu dman pa'i yid can gyi bdag nyid du brtags nas sgom pa po mgrin pa nub tsam gyi chu na gnas pa'am/_lte ba tsam du gnas pa'i chu de nyid kyi nang du sems rtse gcig tu nye bar gzung bar bya'o/_/dang por re zhig pad+ma chen po'i 'dab ma la me tog chen po dang ldan pa pad+ma chen po'i lo mas 
[\[287b.6\]]nye bar mdzes pa/_blta na sdug pa/_rin po che bai DUr+ya'i rang bzhin las byung ba'i sdong bu dang /_rin po che ma da ka las grub pa'i pad+ma'i ge sar dang /_shel las byas pa'i sdong po legs par kha phye ba dang de'i rjes su skyes pa'i shel dang pad+ma rA ga'i me tog rnams kyis mdzes pa'o/_/
[\[287b.7\]]de'i steng du seng ge'i khri rin po che du mas nye bar mdzes pa ras bcos bu zung gis bkab pa'o/_/de'i steng du bzhugs pa'i sangs rgyas bcom ldan 'das bsam par bya ste/_chos ston par mdzad cing bzhugs pa gser gyi mdog tu snang ba kun nas 'od 'bar ba'i phreng bas khyab 
[\[288a\]]
[\[288a.1\]]pa'i 'od kyi dkyil 'khor gyis brgyan pa tshad chen po nam mkha' lta bu mchog tu bris bzhin pa/_skyil mo krung gis nye bar bzhugs pa/_g.yas su 'phags pa spyan ras gzigs dbang phyug rnam pa thams cad kyi mchog dang ldan pa/_pad+ma chen po'i gdan la bzhugs 
[\[288a.2\]]ba/_rnga yab bsnams pa/_bcom ldan 'das bzhugs pa'i grwa na 'khod de/_lus dmar ser gur gum btags pa'i kha dog lta bu'o/_/g.yon du 'phags pa mthu chen po thob ston ka'i sprin ltar dkar ba phyag na rnga yab thogs pa'o/_/de bzhin du byang chub sems dpa' 
[\[288a.3\]]brgyad la/_'phags pa byams pa dang /_kun du bzang po dang /_sa'i snying po dang /_nam mkha'i mdzod dang /_sgrib pa thams cad rnam par sel ba dang /_'phags pa 'jam dpal dang /_'phags pa phyag na rdo rje dang /_nor bzang zhes pa byang chub sems dpa' bcu po 'di 
[\[288a.4\]]rnams kyi g.yas su rang sangs rgyas brgyad bsam par bya ste/_tsan+dan dang /_spos ngad ldan dang /_tog dang /_tog dkar dang /_'dod pa dang /_nye ba'i 'dod pa dang /_mu khyud dang /_mu khyud brgyad do/_/de nyid du nyan thos chen po brgyad gnas pa la 'di lta ste 'phags pa 
[\[288a.5\]]maud gal gyi bu chen po dang /_'phags pa shA ri'i bu dang /_ba lang bdag dang /_b+ha ra d+h+wa dza bsod snyoms len dang /_pi lin da'i bu dang /_'phags pa sgra gcan zin dang /_'phags pa 'od srung chen po dang /_'phags pa kun dga' bo zhes pa'i nyan thos chen po de rnams dang nye bar 
[\[288a.6\]]dge slong gi dge 'dun mtha' yas pa bsgom par bya'o/_/rang sangs rgyas rnams dang nye bar rang sangs rgyas mtha' yas pa bsgom par bya'o/_/byang chub sems dpa' brgyad po rnams kyi gnas su'ang byang chub sems dpa'i dge 'dun mtha' yas pa bsgom par bya'o/_/de 
[\[288a.7\]]bzhin du kun nas 'khor gyi dkyil 'khor du 'khor gyi dkyil 'khor chen po dang ldan par bsgom par bya'o/_/byang chub sems dpa' chen po bdag nyid kyang lte ba tsam gyi chu la gnas bzhin du lha dang mi'i me tog rnam pa sna tshogs pa la me tog man dA ra ba dang /_man dA ra ba 
[\[288b\]]
[\[288b.1\]]chen po dang /_pad+ma dang /_pad+ma chen po dang /_d+hA nu skA ri ka dang /_par+Shi ka dang in+t+ra ba ra'i me tog rnam pa sna tshogs pa tshad chen po phung po chen por gnas pa ri rab tsam gyi me tog gi phur mas bcom ldan 'das la mchod pa bya zhing /_'phags pa nyan thos dang rang 
[\[288b.2\]]sangs rgyas thams cad dang /_byang chub sems dpa' rnams la phye ma dang /_chos gos dang /_gdugs dang /_rgyal mtshan dang /_ba dan rnams dang /_lha dang mi'i mar me mang po bye ba khrag khrig brgya stong phrag yid du 'ong ba rnams kyis mchod par bya'o/_/de bzhin 
[\[288b.3\]]du gtor ma dang /_bdug pa dang /_lha bshos dang /_mchod pa dang /_bsnyen bkur la sogs pa yo byad lha dang mi'i nyer mkho rnams dbul bar bya'o/_/bcom ldan 'das shAkya thub pa'i smin mtshams kyi mdzod spu nas 'od zer mngon par 'phro bzhin pas bdag nyid dang 
[\[288b.4\]]phyogs thams cad kyang kun du snang bzhin par bsgom par bya'o/_/sgom pa po bsam gtan la zhugs ma thag tu/_tshangs pa'i bsod nams kyi 'bras bu thob bo/_/nges par byang chub mchog tu gzhol bar 'gyur ro/_/de lta bu sogs bsam gtan rnams/_/
[\[288b.5\]]'jig rten skyes mchog rnams kyis gsungs/_/'byung po kun kyang legs pa dang /_/sngags pa rnams la phan don dang /_/de tshe bsam gtan dang po'i gtso/_/sngags pa kun la phan don du/_/sems can rnams kyi phyir gsungs so/_/de nas 
[\[288b.6\]]thub mchog bdun pa yi/_/dkyil 'khor rnam par brjod par bya/_/thub pas dang por gsungs pa yin/_/gnyis pa yi ni dkyil 'khor dang /_/gsum par yang ni de las gzhan/_/dang por mchog gi dngos grub ste/_/bar ma la ni de 
[\[288b.7\]]bzhin gzhan/_/chung ngu la ni phran tshegs 'grub/_/thub pa mchog gis nges par gsungs/_/de bzhin ras ris bsam gtan ni/_/thu bo bar ma chung ngu ste/_/thams cad sdig pa 'jig byed pa'o/_/de las gzhan yang mkhas pas ni/_/
[\[289a\]]
[\[289a.1\]]bsam gtan rnam pa rab bsgrub bya/_/bsam gtan de la rab gnas na/_/sngags rnams de la 'grub par 'gyur/_/ji ltar 'dod pa'i cho ga bshad/_/zlos pos bsam gtan bsgoms nas ni/_/sngags kyi mchod yon der phul nas/_/ji ltar bde bar gshegs 
[\[289a.2\]]su gsol/_/chu tshogs de las bsgral nas ni/_/de nas ji ltar bde bar 'gro/_/gnas ni sngon du nges bstan par/_/cho ga mthong bas legs zhi bar/_/de la sngags pas gsang sngags bzlas/_/sngar las ji ltar brjod pa bzhin/_/rang gi lha ni spyan drangs pa/_/der ni sngags 
[\[289a.3\]]kyis gshegs su gsol/_/de nas bdag nyid de bzhin nyid/_/grogs po rnams ni bsrungs byas nas/_/dge ba'i las kyis de nyid shes/_/cho ga'i las la dga' zhing 'dud/_/rnam pa sna tshogs bstod mchod kyis/_/gang zag mchog la kun bstod nas/_/rang sngags 
[\[289a.4\]]sngags kyis mgon po dang /_/nyan thos rang rgyal bse ru dang /_/byang chub sems dpa' sems dpa' che/_/'jig rten gsum po rjes 'dzin bzod/_/de nas gsang sngags zlos pa pos/_/stan de las ni slar langs nas/_/thag ring gnas su song nas ni/_/phyi rol rlung 
[\[289a.5\]]gi rnam par spangs/_/snabs dang mchil ma rnam par dor/_/bshang dang gci ba'ang de bzhin no/_/nyin par byang du kha phyogs shing /_/mtshan mo lho ru kha blta'o/_/sngags zlos pos ni nam yang der/_/don rnams bsam par mi bya'o/_/der ni rang las byed gsungs 
[\[289a.6\]]pa'i/_/sngags kyi bzlas pa mi bya'o/_/rab sngags 'gro ba mtshan sogs kyi/_/de tshe sa stengs nyer 'dug ste/_/dag pa'i chu yis nye reg bya/_/gtsang ma'i gos mtha' chur gzhug bya/_/sa yi phung po bdun nyid kyis/_/'bad pas rkang pa bkrus byas nas/_/rab tu 
[\[289a.7\]]'dzag pa bdun blangs nas/_/bshang ba 'dzag pa sum cu ste/_/gnyis ka'i mtha' la lag pa dag_/mchil ma dor ba nyid dang ni/_/snabs la'ang gnyis de de bzhin no/_/de nas 'bad pas nye reg bya/_/gnas la ring du song ba'i sar/_/de bzhin sgra tsam 
[\[289b\]]
[\[289b.1\]]song nas ni/_/lam la sogs pa yangs pa ru/_/de nas gzhan gyi ci 'dod bzhin/_/lho phyogs mtha' yi phyi rol tu/_/chu dang g.yang sa med pa dang /_/de bzhin bye mas khyab pa dang /_/chu klung spangs shing ngogs kyang spangs/_/'bad pas mi gtsang chu spangs par/_/
[\[289b.2\]]gsang zhing shin tu sbyangs pa dang /_/bas mtha' ljongs ni spangs pa dang /_/rnam par dben pa'i sar song nas/_/sngags pas mi gtsang dor bar bya/_/zlos po dus ni shes byas nas/_/ji ltar 'dod pa'i shugs dag min/_/de nas dag pa'i phyogs song ste/_/bas mthar de 
[\[289b.3\]]bzhin bshang ba dang /_/gci ba'i bya ba byas nas ni/_/de ru lus ni ci bde bar/_/gnyis ka'ang gsang g.yogs sbas pa dang /_/skye bo med pa'i sa spang bar/_/gsang sngags rgyal po bsgrub par bya/_/de bzhin kho nar thams cad du/_/ri bo dang ni tshang tshing dang /_/bas 
[\[289b.4\]]mtha'i gnas mal nyams dga' ba/_/de bzhin rgyal bas spangs pa yi/_/gdug pa'i sems can rnam bral bar/_/gsang sngags rgyal po thams cad sgrub/_/rgyal po chos dang ldan pa'i yul/_/skye bo gtsang sbra spyod la dga'/_/ma dang pha la gus pa dang /_/gnyis 
[\[289b.5\]]skyes rigs kyis dor ba ru/_/lha rnams dngos grub thob par 'gyur/_/gnas der yin gyis gzhan du min/_/nyams dga' skal ldan shing rta'i 'gram/_/ya mu na nyid rab mdzes pa/_/sin d+hu na ra ma da bak+She/_/zla ba'i cha ni gtsang ma'i 'gram/_/kA be rI dang 
[\[289b.6\]]dbyangs can nyid/_/chu klung chen po shI ta nyid/_/'di grub zhing gzhan ma yin par/_/stobs bcu ldan sras rnams kyis bshad/_/stobs bcu pa yis gsungs pa'i zhing /_/byang phyogs lam med ri bo dang /_/kha che dang ni rgya yul dang /_/bal yul de bzhin mang yul dang /_/
[\[289b.7\]]rgya nag che dang li yul nyid/_/de dag ma lus grub pa'i zhing /_/byang gi phyogs su brten pa yi/_/gang yang ri dang chu bo dang /_/bsod nams yul du rab tu brjod/_/nas dang gro ni za ba'o/_/gang du sems can snying rje ldan/_/de ru rtag par dngos grub 'gyur/_/dpal 
[\[290a\]]
[\[290a.1\]]gyi ri bo brag ri che/_/lho phyogs yul du gnas pa yi/_/dpal ldan 'bras phung mchod rten ni/_/sa stengs rgyal ba'i ring bsrel 'dzin/_/der ni sngags rnams bsgrub par bya/_/myur du las dang las rnams so/_/rdo rje gdan dang mchod rten che/_/chos 
[\[290a.2\]]kyi 'khor lo mdzes pa dang /_/gang du thub gtso zhi bar gshegs/_/der yang dngos grub blta bar bya/_/lha las babs pa'i mchod rten ni/_/sa pak+She dang cho 'phrul che/_/ser skya zhes bya'i grong mchog dang /_/lum+bi'i tshal du 'khrungs pa der/_/gsang sngags 
[\[290a.3\]]rgyal po 'grub par 'gyur/_/rgyal bas bstod cing rab bsngags pa'i/_/bya rgod phung po'i ri der dang /_/de bzhin brag dang bsil ba'i tshal/_/me tog zhes bya'i grong mchog dang /_/de bzhin rtag tu kA sha'i grong /_/bcom brlag ka n+ya kub dzi dang /_/sa stengs 
[\[290a.4\]]grong ni 'phags rgyal dang /_/mchod rten de bzhin yangs pa can/_/rtag tu sa stengs mi thi la/_/grong dang grong khyer gtso bo rnams/_/gang gzhan rgyal ba yang dag 'byung /_/rab bsngags bsod nams yul dag tu/_/de rnams su ni dngos grub sgrub/_/'di rnams 
[\[290a.5\]]las gzhan yul rnams ni/_/grong dang ljongs dang ri bo dang /_/gnas dang grong mchog gtso bo ni/_/'o ma'am 'bab chu la brten pa/_/der ni rnam dben rjes 'jug cing /_/bzlas dang sbyin sreg dga' bar 'gyur/_/gnas ni bla gab med pa dang /_/rtag tu khang pa 
[\[290a.6\]]stong pa ru/_/sngon du bsnyen pa bya ba'o/_/sngags rnams rjes mthun las rnams ni/_/sngags pas rtag tu yul dbus su/_/sngags bzlas yang dag 'dod par bya/_/bzlas la rab zhugs rtag tu brtson/_/sngags rig gtong ba dag la goms/_/tshul khrims 
[\[290a.7\]]spyod cing shin tu brtan/_/'byung po kun la phan par dga'/_/sngags kyi spyod pa la dad pa/_/brtul zhugs can gyis sngar bzhin bzlas/_/gtsang ma'i yul dang gtsang sbra can/_/kla klo rkun ma spangs pa dang /_/der ni bskal pa chen por gnas/_/dam tshig snang ba 
[\[290b\]]
[\[290b.1\]]bral ba'i phyir/_/dmyal ba mi bzad mun pa ru/_/byis pa'i skye bo 'tshed par byed/_/dam pa'i chos la smad pa dang /_/mi shes mun pas bsgribs pa dang /_/ye shes byis pa'i ngo bo 'am/_/rmongs pa log pa'i nga rgyal can/_/rig pa'i rgyal po brnyas byed pa/_/mi 
[\[290b.2\]]bzad dmyal bar ltung bar 'gyur/_/de phyir sdig pa mi bya zhing /_/log par smra ba'ang smad pa yin/_/dam pa'i chos la brnyas pa dang /_/log par lta ba smad pa yin/_/de phyir rtag tu dad gyur nas/_/gsang sngags cho ga rtag tu bsten/_/bden par smra zhing chos shes pa/_/
[\[290b.3\]]sems can rnams la rtag tu phan/_/sngags shes sngags ni sten par byed/_/de yi dngos grub nges par 'gyur/_/mchog dang 'bring dang tha ma yis/_/las ni rnam pa sna tshogs byed/_/las rnams bya ba rnams kyis byed/_/rtag tu phan pa'i bya ba yis/_/bya ba'i 
[\[290b.4\]]las dang yang dag ldan/_/de la rtag tu grub par 'gyur/_/bya ba'i don dang don kun phyir/_/las ni rnam pa sna tshogs bya/_/bya ba'i don du bya min gang /_/bya ba'i las la sbyar bar bya/_/'bras bcas nyid kyi bya don gyi/_/bya ba nyid du rtag tu bya/_/bya ba las dang 'bras 
[\[290b.5\]]bu nyid/_/bya ba las 'bras rtag tu'o/_/'bras med 'bras bu nyid 'gyur zhing /_/'bras bu nyid kyang rtag tu 'bras/_/'bras med 'bras bu bcas pa nyid/_/thams cad nyid kyang 'bras bu bcas/_/rnal 'byor sngags ni bsgrub bya ste/_/yang dag sbyor dang bral 
[\[290b.6\]]ba yang /_/bral dang yang dag ldan sgrub po/_/bsgrub bya sgrub byed med par ni/_/de la grub pa yod ma yin/_/grub pa'i rdzas ni thams cad kyang /_/grub pa'i rgyu dang 'gal ba yin/_/sngags kyi dngos grub ma grub pa/_/sngags ni sgrub par byed pa'i rgyu/_/byed par 'dod 
[\[290b.7\]]pa de las te/_/'dod pa'i las ni byang bar 'gyur/_/las min las ni thams cad la/_/las kyi rgyud ni mi bya'o/_/sngags dang rgyud kyi don ldan pa'i/_/las ni mtha' dag brtsam par bya/_/brtsams dang rtsom pa'i 'dud pa yi/_/las nyid brtsam par mi bya'o/_/
[\[291a\]]
[\[291a.1\]]bya ba ma brtsams sngags rnams ni/_/lus can kun la 'grub mi 'gyur/_/sems can kun rjes skyong ba yi/_/thub pa'i gtso bos sngon gsungs pa/_/gsang sngags smra bas bstan pa yi/_/rgyal ba'i sras kyi yang dag sdom/_/sgrub po sngags ni kun 
[\[291a.2\]]shes shing /_/rtog pa'i rgyal po 'di la tshig_/sngags kyi tshul gyis bstan pa yin/_/lam ni byang chub rgyur gyur pa/_/sngags kun nyid ni sgrub par byed/_/rig pa mnyam par 'gyur ba yin/_/de ni ring por mi thogs par/_/mkhas pas dngos grub 'gyur ba 
[\[291a.3\]]yin/_/'byung po thams cad zhi don du/_/sangs rgyas kun gyis rab tu bsgrags/_/gsang sngags tshul gyi lam 'dis ni/_/mya ngan 'das grong 'gro ba yi/_/de bzhin rtag tu byang chub lam/_/chos don thams cad rdzogs par byed/_/de yi mthar thug dpung gnyen 
[\[291a.4\]]ni/_/dang po gnas ni sangs rgyas nyid/_/de bzhin 'dir ni lhun grub tu/_/'bras bur bcas pa'i dngos grub thob/_/sna tshogs las dang chos shes pa/_/sngags rnams byed par 'gyur ba yin/_/tshul khrims bsam gtan rnam thar rnams/_/'di rnams mdor 
[\[291a.5\]]bsdus thob pa yin/_/dngos grub don kun sgrub byed pa/_/rgyal ba gtso bos gsungs pa yin/_/gang zag rkang pa'i don thob pa/_/dam pa'i 'gro bar gnas pa dang /_/de bzhin rtag tu gnod sbyin gtso/_/tha mas rgyal srid rgyu yin te/_/lha min lha yi 'jig rten 
[\[291a.6\]]gyi/_/de bzhin de rnams bdag po ni/_/sngags pas thams cad thob par 'gyur/_/bya ba 'bras bcas byed par 'gyur/_/gtsang sbra'i kun spyod yang dag ldan/_/tshul khrims bsam gtan rtag tu dga'/_/sngags rnams kun tu gsungs pa yin/_/de nas 
[\[291a.7\]]sngags pas sngags bzlas bya/_/sngags pa 'byor ba 'dod pa yis/_/rnam pa sna tshogs las byas te/_/de bzhin mchog dang bar ma dang /_/tha ma nyid kyang bya ba yin/_/tha mas longs spyod 'phel ba yin/_/bar mas gong ma'i lus can nyid/_/mchog nyid 
[\[291b\]]
[\[291b.1\]]kyis ni ldang ba nyid/_/zlos pos rtag tu thob par byed/_/sngags pas bzlas mthar ngal bso zhing /_/ji srid dus su brtag par bya/_/bzlas pa'i dus la bab pa na/_/der ni bsgrub pa bya ba yin/_/de bzhin las rnams sgrub par byed/_/de la rtag tu 
[\[291b.2\]]bzlas pas skyes bu rang gi sdig pa zad par byed do/_/sngags pas sngon las kyi cho ga gang byas pa skye ba brgyud pa rnams su grub par gnas pa de/_de bzhin du las tshogs la rnyed par 'gyur ba de skyes pas sngags bzlas pas/_slar yang sngags zlos pa po'i sdig pa 
[\[291b.3\]]zad pa'i don dang /_las de 'joms shing sngags grub par 'gyur te/_de bzhin du mchog dang /_bar ma dang tha ma'i 'jig rten gyi mchod pa dang bzlas pas sdig pa ma lus par zad par byed cing /_skye ba brgyud pa rnams su gang bar byas/_sdig pa de thams cad 'jig 
[\[291b.4\]]par byed de de bzhin gshegs pa rnams kyi sngags bzlas pas/_lus rnam pa sna tshogs pa'i rgyan gyis brgyan pa dang /_thub pa rnams kyis gnas pas dga' ba dang /_yon tan thams cad kyis grags par 'gyur ba dang /_gnod sbyin gyi khang par gnas pa'i rgyal po 
[\[291b.5\]]nyid dang /_rtag tu don thams cad kyi dngos grub kyang thob pa dang ldan no/_/byang chub sems dpa'i sde snod phal po che theg pa chen po shin tu rgyas pa'i mdo sde/_bcom ldan 'das ma 'phags ma sgrol ma ral pa gyen brdzes kyi rtsa ba'i rtog pa las/_ras ris bar ma'i cho ga rab 
[\[291b.6\]]'byam ste dgu pa rdzogs so//_//de nas yang bcom ldan 'das shAkya thub pas thams cad dang ldan pa'i 'khor gyi dkyil 'khor la gzigs nas/_byang chub sems dpa' sems dpa' chen po 'phags pa spyan ras gzigs dbang phyug la bka' stsal pa/_byang chub 
[\[291b.7\]]sems dpa' chen po khyod nyon cig_/khyod kyi rig pa'i sngags rjes su spyod pa sems can mtha' dag gi don la brtson pa/_sems can rnams gang gis bzlas par bya ba'i rig pa'i sngags dang /_gang dang ldan pas bgrang bar bya ba'i bgrang phreng gi cho ga_/rgyud thams cad 
[\[292a\]]
[\[292a.1\]]kyi thun mong gi sgrub thabs kyi cho ga sngags thams cad kyi cho ga de legs par nyon la/_legs par yid la zung shig bshad par bya'o/_/de skad ces bka' stsal pa dang /_sems dpa' chen pos bcom ldan 'das la 'di skad ces gsol to/_/
[\[292a.2\]]bcom ldan 'das legs so legs so/_/bcom ldan 'das bdag cag la rjes su brtse bas nye bar blangs nas rig pa'i sngags thams cad kyi spyod pa dang /_dam tshig la rab tu zhugs pa'i sems can rnams dang /_sems can thams cad kyi don gyi phyir yang de bka' 
[\[292a.3\]]stsal du gsol/_/de skad ces gsol ba dang /_bcom ldan 'das kyis byang chub sems dpa' sems dpa' chen po spyan ras gzigs dbang phyug la 'di skad ces bka' stsal to/_/sems dpa' chen po rnam par dbye ba rgyas par bshad par bya'o nyon cig_/gang 
[\[292a.4\]]gis sngags thams cad kyi spyod pa la mngon par brtson pa/_sems can gyi don thams cad sgrub par byed pa de gang zhe na/_dang po re zhig_/sngags su 'gyur ba ni/_na maHsarba bud+hA nAM/_a tsin+t+ya d+d+hU ta/_rU pi nAM/_a tsin+t+yad+d+hu ta/_rU pi nAM/_tad+ya thA/_o~M ku ru ku ru sarba aR+tha sA d+hA ya/_sarba duSh+Ta 
[\[292a.5\]]bi mo ha ni/_ga ga nA ba laM be/_bi sho d+hA ya swA hA/_rig pa 'dis bgrang phreng thams cad la las bya'o/_/sbyang ba dang /_dbugs pa dang /_blang ba dang /_rgyu ba la sogs pa'i las rnams bya'o/_/dang po bgrang phreng shing la ni/_lan grangs sum cu rtsa bdun du/_/de yis 
[\[292a.6\]]mngon par bsngags byas nas/_/brtul zhugs can gyis bsrung ba bya/_/mtshan mo gcig tu gnyid log nas/_/der ni rmi lam brtag par bya/_/mi ma yin gzugs kun rdzogs pa/_/mi sdug lhag par mche ba gtsigs/_/sngags pa la ni des smras pa/_/
[\[292a.7\]]bcom ldan sems pa ji bzhin long /_/sgrub po tho rangs langs nas ni/_/shing de ru ni 'gro bar byed/_/mi sdug gzugs ldan gtsigs pa che/_/rmi lam du yang ma mthong na/_/sngags pas shing de bor bar bya/_/de nas gzhan du 'gro bar gyis/_/dang po ru drAk+Sha 
[\[292b\]]
[\[292b.1\]]yin te/_/de las gzhan pa dbang po'i shing /_/bo de tse ni 'dod pa'o/_/gzhan yang 'bras bu 'byung ba yi/_/shing la 'dzegs pa'i legs rdzogs pa'i/_/grogs dang lhan cig 'dzeg par bya/_/grogs po med par gyur na ni/_/rang nyid de la 'dzeg par bya/_/steng 
[\[292b.2\]]gi yal ga'i 'bras gnas su/_/'dzegs nas phun tshogs brtul zhugs can/_/de la rtag tu bag yod pas/_/steng gi yal ga'i 'bras bu blangs/_/steng gi sa la legs sbyar bya/_/steng gi mchog gi dngos grub tu/_/gang zag mchog gis gsungs pa yin/_/
[\[292b.3\]]bar mar dngos grub 'bring po ste/_/tha ma la ni 'og ma'o/_/srog chags rnams kyis ma smad pa'i/_/'bras bu de rnams yang dag blang /_/nub kyi yal ga las thob pa/_/rdzas kyi rgyur ni bsgrub par bya/_/byang gi gnod sbyin mo la sogs/_/lha rnams lhan cig 'gugs 
[\[292b.4\]]par byed/_/dgug pa'i bya ba bshad pa ni/_/kun gyi don du zhi phyir ro/_/lha dang lha min g.yul 'gyed dang /_/mi'am ci dang srin po rnams/_/'dod pa rnam pa sna tshogs byed/_/'byung po thams cad rgyas pa'i phyir/_/'bras bu dang bcas las rnams ni/_/ma lus spyod 
[\[292b.5\]]pa byed pa'o/_/shar gyi phyogs su yal ga dang /_/der gnas 'bras bu 'byung ba rnams/_/de bzhin 'bad pas byas gyur na/_/tshe ring po yi don gyi rgyu/_/rtag tu sngags kyis dngos grub 'bras/_/rnam pa sna tshogs byed pa yin/_/gang zhig lhor ni 'gro ba yi/_/yal 
[\[292b.6\]]ga lo mar rab ldan pa/_/sems can rnams kyi srog 'phrog byed/_/de ni zlos pos 'bad pas spang /_/lho ru rten pa'i yal ga la/_/'bras bu gang du yang dag brjod/_/phyogs der gdung dbye dgra rnams kyi/_/srog ni 'jig par byed pa yi/_/bsod nams ma yin mang po'i rgyu/_/
[\[292b.7\]]de ni zlos pos 'bad pas spangs/_/'og tu 'phyang ba'i yal gar gnas/_/'bras bu gang zhig rab bsgrags pa/_/lha ma yin dang ldan pa yi/_/sa yi 'og tu de rnams 'gro/_/de rnams 'bras bcas phreng ba ni/_/blangs nas yang dag rab bsgrags pa/_/'og tu 'gro 
[\[293a\]]
[\[293a.1\]]ba'i 'khri shing la/_/de nas de ni sa 'og 'gro/_/de ru rab tu zhugs nas lha'i/_/bde nyid zlos pos der 'gyur ro/_/lha min bu mos yang dag ldan/_/de ni bskal par gnas par byed/_/bgrang phreng 'bras bu kun blangs nas/_/de nas zlos pos bzlas pa 
[\[293a.2\]]bya/_/lhan cig srung ba byas nas ni/_/de nas ji ltar bde bar 'gro/_/de nyid ring po'i gnas su ni/_/gtsang ma'i phyogs der sngags pa ni/_/de bzhin rtag tu 'dug par bya/_/bgrang phreng skyes pa sbyar bar bya/_/brtson pas bgrang phreng 'bras bu blang /_/de nas kun tu yang 
[\[293a.3\]]dag sbyang /_/der ni phreng ba dbugs par grags/_/gsum bdun brgyad dang gcig dang ni/_/lan grangs nyi shu rtsa gcig tu/_/sngags shes der ni sbyang bar bya/_/rtag tu snga ma'i sngags kyis ni/_/brgyad dam bdun du bzlas byas pa/_/de nas de ni dag par 'dod/_/
[\[293a.4\]]pad+ma'i rtsa lag legs brjod pas/_/bu mos bkal ba'i srad bu yi/_/sum 'gyur lnga dang ldan pa yi/_/brtul zhugs can gyis phreng thag bya/_/sngags kyi de nyid shes pas brgyu/_/'bras bu phra mo zlum por bcas/_/rtag tu srogs chags bu ga med/_/yan lag 
[\[293a.5\]]ma nyams ma smad pa/_/mdzes shing kha dog sdug pa dang /_/bu ga med cing gas pa med/_/ril bu zlum po ji bzhin pa/_/de bzhin ru drAk+Sha dang ni/_/bo de tse dang in+t+ra k+Sha/_/'bras nyid rtag tu lung thang mdzes/_/'bras bu dam pa'am gang gi tshe/_/sngags pa mchog 
[\[293a.6\]]tu brtson pa yis/_/'bad pas bgrang phreng brgyu bar bya/_/gser ram yang na dngul dag gam/_/nor bu shel las byung ba dang /_/mu tig dung nyid mu sa ra/_/byi ru yis kyang bya ba ste/_/phreng ba rnam pa sna tshogs bya/_/gzhan yang rin chen las byung ba'i/_/bgrang phreng bzang 
[\[293a.7\]]po bya ba dang /_/sa las byung ba'i ldum po yi/_/ril bus bgrang phreng can dag ni/_/mnyam par bzhag ste srad bu brgyu/_/gzhan yang ril bu 'ga' zhig gam/_/'bras bu'am khams las byung ba yis/_/ku sha'i rtse mos brgyus pa yang /_/zlos pos 'bad de bya ba 
[\[293b\]]
[\[293b.1\]]yin/_/brgya rtsa brgyad dam nyi shu lnga/_/lnga bcu 'di dag bar ma yin/_/sngags pa mnyam par gzhag pa yis/_/'bras bu'i tshad rnams brgyu bar bya/_/stong rtsa brgyad pa nyid bya ba/_phreng ba 'di ni thu bo yin/_/phreng ba rnam pa 'di bzhi ni/_/sngags pas rtag tu brgyu bar bya/_/
[\[293b.2\]]de nas brgyus te sngags rnams ni/_/phyi mo gsum mam gnyis nyid dang /_/rgya lcags las byung gdu bu dang /_/de bzhin gser dang dngul dag dang /_/de nas zangs byung gdu bus kyang /_/phreng ba kun nas brgyu bar bya/_/de nas mtha' ru yang mig bya/_/de la rim gyis dgod 
[\[293b.3\]]par bya/_/'bad pas mdzes par dkri ba bya/_/sangs rgyas ma lus bzhugs par ni/_/yongs su gsal bar byas de nas/_/dkyil 'khor lta bur mthong ba yin/_/sbrul gyi gdengs ka'i rnam pa bzhin/_/yongs su dkris pas brgyan pa yin/_/mu tig do shal rnams 
[\[293b.4\]]mtshungs shing /_/mgul rgyan rnam par sprul pa'o/_/de nas 'bab chu dge ba'i mthar/_/dri ma med la khrus byas nas/_/[{]go rims [,]go rim [}]ji bzhin khrus byas te/_/chu yi gnas la ldang bar bya/_/de bzhin brtson pas nye reg bya/_/bgrang phreng srad bu blangs nas ni/_/ba yi rnam lngas 
[\[293b.5\]]rab tu bkru/_/sa yi phye mas rab bkrus nas/_/gtsang ma'i gos la dri bzang gis/_/rjes su nye bar byugs pa dang /_/rab tu bsngags pa'i kha dog kyang /_/tsan+dan dkar po gur gum dang /_/'bad pas dron mos bkru bar bya/_/de bzhin gnyis ka 'gro bar 'gyur/_/ji lta'i 
[\[293b.6\]]gnas su song nas ni/_/gang du ras ris bar pa ni/_/rgyal mchog thub pa'i gtso bo ni/_/shAkya seng ge mi yi mchog_/ston pa'i gzugs brnyan de bzhin du/_/sa stengs rgyal ba'i ring bsrel can/_/mchod pa de yi spyan sngar dgod/_/de dang nye bar bzhag nas ni/_/de 
[\[293b.7\]]tshe de yi spyan snga ru/_/dam tshig la gnas stong rtsa brgyad/_/son pa'am brgya yang gcig tu ni/_/brgyad dang bcas pa bzlas byas nas/_/nyin mtshan smyung bar gnas gyur nas/_/bdun pa'i thub la phreng ba dbul/_/snga ma de bzhin bzlas bya ba/_/tshad nyid de dang 
[\[294a\]]
[\[294a.1\]]mnyam par bya/_/de nas phreng la yongs su bzlas/_/mtshan mo de nyid du 'khod de/_/ku sha bting ba'i sa gzhi la/_/sngags shes der ni nyal bar bya/_/rmi lam gang dang gang mthong ba/_/dge ba'i rmi lam mthong na ni/_/rmi lam nges par bstan pa 
[\[294a.2\]]yin/_/dngos grub de yis bsgrub par bya/_/sangs rgyas nyan thos bse ru rnams/_/gal te rmi lam mthong gyur na/_/sngags pas 'bras bu bcas par 'grub/_/nges par de yi cho ga bya/_/dge slong gzugs dang bram ze yi/_/gzugs brnyan sna tshogs mdzes pa mthong /_/
[\[294a.3\]]gal te rmi lam de mthong na/_/phreng ba dbul bya de bzhin du/_/sngags kyi don kun sgrub pa po/_/de bzhin gdon mi za bar 'grub/_/byang chub sems dpa'i sde snod phal po che theg pa chen po shin tu rgyas pa'i mdo sde bcom ldan 'das ma 'phags ma sgrol ma ral pa gyen brdzes kyi rtsa 
[\[294a.4\]]ba'i rtog pa las/_ras ris bar ma'i cho ga rab 'byam las bcu pa bgrang phreng gi cho ga'i le'u rab 'byam rdzogs so//_//de nas yang bcom ldan 'das shAkya thub pas slar yang thams cad dang ldan pa'i 'khor gyi dkyil 'khor chen po la gzigs nas byang chub sems 
[\[294a.5\]]dpa' chen po 'phags pa spyan ras gzigs dbang phyug la bka' stsal pa/_sems dpa' chen po khyod kyi rig pa'i sngags kyi le'u rdzogs pa'i khyad par gyi cho ga dang /_sbyin sreg gi las rab tu sbyor ba'i rig pa'i sgrub pa yod de/_me la nye bar spyod pa'i khyad par gyi cho ga las 
[\[294a.6\]]gang du rig pa'i spyod pa la mngon par brtson pa'i sems can rnams rab tu sbyor zhing gnas par 'gyur ba de gang zhe na/_rig pa'i sngags kyi tshogs gsang chen ni/_tad+ya thA/_o~M tiSh+Tha ha ri ping+ga le/_hi rak+Sha di hi da dA dI pA ya hU~M phaT phaT swA hA/_spyan ras gzigs dbang phyug 'di ni 
[\[294a.7\]]mchog gi snying po las thams cad byed pa/_'dod pa thams cad ster ba'o/_/dang po re zhig sgrub pa pos me'i snying po 'di lan cig bzlas pas/_mar gyi sreg blugs gsum me la sbyin sreg bya ste me lha spyan drangs par 'gyur ro/_/de bzhin du rab tu sbyar te/_zhi ba 
[\[294b\]]
[\[294b.1\]]can dang /_rgyas pa can dang /_drag po'i las rnams la yam shing rnam pa gsum du 'gyur ro/_/mya ngan med shing zhi don du/_/khyad par brlan dang bcas pa nyid/_/mtho gang 'am ni khru gang tsam/_/sor mo gsum du'ang mtho ba yi/_/snam pa'i rnam pa rab tu shes/_/
[\[294b.2\]]cho ga 'di ni bya ba yin/_/bu ga med cing ser ga med/_/de bzhin ne tso'i gshog pa 'dra/_/ljang dang dkar ba'i kha dog gam/_/kha dog nag po spang bar bya/_/srin bu rnams kyis zos pa spang /_/bu ga med pa'ang yang dag sbyin/_/gzhan yang kha dog mchog min pa/_/tha ma'i 
[\[294b.3\]]chos kyang spangs pa'o/_/de rnams skam dang rlon pa'ang yin/_/de yi tshe yang brtsam par bya/_/ma rul yon po min nyid dang /_/shin tu ring ba'ang spang bar bya/_/de nas me thab byas nas ni/_/kun nas zur ni bzhi pa ru/_/'og nyid du ni 'bad pas brko/_/khru bzhi pa yi tshad dang 
[\[294b.4\]]ni/_/khru gsum khru ni gnyis pa dang /_/de bzhin nyid du khru gcig pa/_/rtag tu srog chags spangs pa dang /_/bye mas leg par sbyar ba de/_/de nas pad 'dra'i kha khyer ni/_/kun nas dkyil 'khor rnam pa'o/_/yang na 'bad pas zur bzhi pa/_/'dab ma gsum du 
[\[294b.5\]]bya ba'o/_/zhi ba can dang rgyas pa can/_/'di yang yang dag bsgrags pa yin/_/mngon spyod la ni sa dbus su/_/rdo rje bya zhing rtse gnyis su/_/rtse mo gsum du bya ba yin/_/me thab rgya la khru gnyis re/_/gtsang ma'i phyogs su de bzhin bdar/_/chu klung 'gram du de bzhin 
[\[294b.6\]]spyad/_/bstan pa gcig gi phyogs rnams dang /_/dur khrod khang pa stong pa ru/_/sbyin sreg legs par brtsam par bya/_/de bzhin ri bo'i rtse nyid dang /_/rtag tu lha khang stong pa dang /_/de bzhin nyid du dgon pa che/_/gang yang sgrub pa'i phyogs rnams ni/_/gang 
[\[294b.7\]]zag mchog gis gsungs pa dang /_/sbyin sreg las ni thams cad la/_/de rnams gnas su gsungs pa yin/_/khru gang tshad du gnas pa yi/_/ku sha'i khres la nyer 'dug nas/_/der ni sngags shes khyad par du/_/sbyin sreg gi ni las bya'o/_/gnas de nyid 
[\[295a\]]
[\[295a.1\]]du rab gnas pas/_/myur du dngos grub the tshom med/_/shar dang byang du kha phyogs pas/_/zhi ba can dang rgyas pa bya/_/lho ru drag po'i lam rnams te/_/de ni sngags pas spang bar bya/_/shar bltas zhi ba'i dngos grub ste/_/rgyas pa can yang byang du 
[\[295a.2\]]phyogs/_/de yis sngags ni dus rtag tu/_/rig pa'i bzlas pa brtsam par bya/_/bil ba arga slak+Sha dang /_/n+ya gro d+ha yis rgyas las bya/_/mngon spyod shing ni skam po dang /_/tsha ba skyur dang rnon po rnams/_/de dag thams cad spang bya ste/_/thub pa rnams kyis rtag tu bkag_/
[\[295a.3\]]zhi ba can dang rgyas pa can/_/rlon pa'i shing gis rab tu shis/_/de bzhin drag las la shing skam/_/tsha ba skyur dang rnon po rnams/_/yam shing de rnams med na ni/_/shing la de rnams su rtag bya/_/rtse mo gnyis su brtag pa bya/_/sngo dang snum dang 'dra ba dang /_/rma bya'i 
[\[295a.4\]]mgrin pa dang mtshungs pa'i/_/rnam pa de lta'i ku sha yis/_/kho ra yug tu ku sha ni/_/rtag tu dgram par bya ba ni/_/zhi ba can dang rgyas pa can/_/mar gad dang ni mtshungs pas so/_/de bzhin rtag tu skam po'i rtsis/_/sdig pa'i las ni bya ba ste/_/'dir ni rgyal ba mchog gis 
[\[295a.5\]]bkag_/dri med chu ni dag pa la/_/rtag tu srin bus spangs pa yi/_/de nas kun nas bsang gtor bya/_/g.yas phyogs su ni bskor byas te/_/brtson pas me ni sbar bar bya/_/cho ga ji bzhin nye reg bya/_/gtsang ma'i rtswa yi rtsa ba yis/_/sgron me tshad dang ldan byas nas/_/de 
[\[295a.6\]]nas khu tshur brtsams byas nas/_/'bad pas me ni sbar bar bya/_/kha yi rlung gis mi bya ste/_/rtag tu gos kyi mthas kyang min/_/sham thabs bla gos mngon par spang /_/gos gzhan gyis kyang lag pa yi/_/rlung gi nye bar gzhom pa la/_/mngon par dga' bas ma yin no/_/
[\[295a.7\]]gtsang ma'i rlung yab de bzhin gos/_/nor bus kyang ni rlung yab bya/_/rlung ni yang dag 'byung ba 'dis/_/me ni mnyam par byas pa la/_/sngags shes pas ni me sbar bya'o/_/sbyin sreg don du mnyam gzhag pas/_/de nas g.yas pa min pa yis/_/der ni bsang gtor byas 
[\[295b\]]
[\[295b.1\]]nas ni/_/der ni ba yi mar gyis ni/_/sreg blugs gsum ni sbyin par bya/_/de nas kyang ni phyag bya ste/_/sangs rgyas kun dang skyob pa dang /_/rang sngags sngags kyi mgon po la/_/de nas ci 'dod phyag bya'o/_/de tshe me yi snying po yi/_/sngags ni lan brgya bzlas pa yis/_/brtson 
[\[295b.2\]]ldan dri zhim me tog gis/_/rtag tu me ni spyan drang bya/_/sngags shes rtag tu spyan drangs nas/_/gnas la mkhas pas gdan dang gnas/_/sngags des dbul zhing gzhan gyis min/_/zho dang mar du bsres pa dang /_/sbrang rtsi btags pa'i yam shing ni/_/de las lan 
[\[295b.3\]]gsum sbyin sreg bya/_/rgyas pa'i don du sngags dang las/_/kun nas 'bar ba'i phreng ba yis/_/'khrugs pa der ni nges sbyar bya/_/skom pa tshim par bsam par bya/_/zhi ba'i las dang rgyas pa can/_/de la gsang sngags rig pa yis/_/lha yi gzugs ni dga' ba'o/_/
[\[295b.4\]]mngon spyod las la thun mong pa'i/_/nges par 'byung ba'i lha rnams las/_/gzhan pa'i gzugs ni blta bar bya/_/rim pa ji bzhin me thab 'dir/_/ji ltar rnyed pa'i me tog dang /_/mar la lan bdun yongs bzlas pas/_/de tshe spyan drang rnam pa der/_/ji ltar slar 
[\[295b.5\]]yang spyan drangs pa/_/lhag par gnas pas gnyis ka gnas/_/yam shing rdzas dang bsres pa dang /_/mar dang sbrang rtsi mnyam bstan pa/_/de bzhin du ni zho bsres pas/_/stong ngam 'bum gyi tshad dang ni/_/brgya dang brgyad du'ang rtag par bya/_/de bzhin 
[\[295b.6\]]sngags pas rig pa bzung /_/lan re bzlas shing me la dor/_/'bar ba'i me yi phreng ba dang /_/de bzhin me lce gcig gyur pa/_/zhi ba'i las kyi sbyin sreg bya/_/du ba med la'ang rgyas pa can/_/du bcas drag po'i las rnams ni/_/rgyal bas smad cing spangs pa yin/_/me 
[\[295b.7\]]ni kha dog ldan gyur na/_/sbyin sreg las ni rab tu sbyar/_/zhi ba can la kha dog dkar/_/rgyal ba mchog gis rtag tu bsngags/_/gal te me dkar sbyin sreg byed/_/de la sngags rnams 'grub par 'gyur/_/de bzhin rtag tu kha dog dkar/_/rgyas pa can gyis dngos 
[\[296a\]]
[\[296a.1\]]grub 'dod/_/nag po du ba'i kha dog dang /_/ser skya yang ni sdig pa can/_/kha dog rnam gsum rab bsgyur bas/_/dngos grub rnam gsum 'di dag yin/_/gzhan pa'i kha dog sprin mdog gam/_/slar yang brtan pa'i sa stengs der/_/sngags pa de la 
[\[296a.2\]]dngos grub med/_/de lta'i kha dog 'dra ba'am/_/rnam pa sna tshogs kha dog can/_/me ni 'bar ba de mthong na/_/slar yang las rnams brtsam par bya/_/phyir zhing bzlas pa bya ba yin/_/gal te sngags ni grub gyur na/_/las kyi cho ga mthong ba yis/_/slar yang sbyin sreg 
[\[296a.3\]]la rab 'jug_/gshegs gsol spyan drang nyid la ni/_/me yi sngags ni brjod par bya/_/sngar ni rab tu brtags pas kyang /_/dkyil 'khor 'di ni gshegs su gsol/_/spyan drang ba yi las rnams ni/_/de nyid du ni las rnams kyang /_/de nyid kyis ni bya ba yin/_/me yi spyod pa de 
[\[296a.4\]]bzhin gzugs/_/ras ris kyi ni spyan sngar brtsam/_/der ni sngags rnams 'grub 'gyur bar/_/sngon gyi de bzhin gshegs pas gsungs/_/rgyal bas bsngags pa'i las rnams ni/_/thams cad de nyid du bya'o/_/gzhan pa'i las ni bya ba ste/_/sdig pa'i las ni khyad par du/_/
[\[296a.5\]]gang du rgyal mchog gis smod dang /_/'jig rten 'gal dang smad rnams so/_/ldang dang 'khor los sgyur ba dang /_/byang chub sems dpa'i sa rnams dang /_/de bzhin mngon shes lnga dang ni/_/'jig rten lha nyid ldan pa 'grub/_/rtag tu ras ris la brtson shes/_/sbyin 
[\[296a.6\]]sreg las la mkhas pa ni/_/sa yi 'og gi bdag po'am/_/yang na bar snang spyod par 'gyur/_/sa bla'i lha dang gnod sbyin nyid/_/rtag tu gnod sbyin mo rnams 'gugs/_/rgyal srid bdag po nyid dang ni/_/yul dang yang na grong nyid dam/_/rig pa 'dzin dang lha 
[\[296a.7\]]min nyid/_/sems can thams cad dbang du byed/_/'byung po thams cad 'gugs par byed/_/sems dpa' chen po bdag nyid che/_/byang chub sems dpa' sems dpa' che/_/sa bcu la ni yang dag brten/_/sbyin sreg las kyis 'gugs byed na/_/sa stengs mi 
[\[296b\]]
[\[296b.1\]]rnams smos ci dgos/_/sde dpon bdag po de bzhin du/_/khyad par 'jig rten dbang phyug dang /_/'byung po thams cad kun dbang byed/_/de bzhin nyid du mi bdag nyid/_/'byung po thams cad dbang don dang /_/yang na sa stengs rgyal po mnyam/_/de bzhin rtag tu las 
[\[296b.2\]]kun la/_/thams cad sbyin sreg gis ni bya/_/kun nas kun tu brtson ldan pas/_/las kun yang dag bsten par bya/_/de ched nges par bsgrub par bya/_/dpal don las ni mchog yin te/_/bar ma nyid kyang sgrub par byed/_/yang na chung ngu nyid kyang ngo /_/de bzhin du 
[\[296b.3\]]ni rdzas rnams kun/_/de bzhin slar yang 'grub par gsungs/_/sbyin sreg las la rab 'jug pas/_/'bras bur bcas pa'i dngos grub mthong /_/phyag rgya bcing dang rig pa nyid/_/las rnams kun la rtag tu bya/_/sbyin sreg las la rab 'jug pas/_/bdag nyid 
[\[296b.4\]]srung bar 'gyur ba yin/_/de nas sngags 'di bklag par bya/_/'di ni rtag tu las rnams la/_/bdun bzlas pa'am brgyad bzlas so/_/na maHsarba bud+d+ha bo d+hi satwA nAM/_a pra ti ha ta ga ti ma ga tA nAM/_tad+ya thA/_o~M dz+wA la tiSh+tha hU~M/_ru ru bi shwa sam+b+ha be swA hA/_/
[\[296b.5\]]sngags kyi rab sbyor 'di yis ni/_/slar yang shing la bzlas bya ba/_/gnyis bzlas pa'am bdun bzlas pa/_/sngags rig des mer sbyin sreg bya/_/me tog bdug pa dri dag gam/_/mdor na thams cad nyid kyang ni/_/gsang sngags bzlas pa'i chu rnams kyis/_/'di 
[\[296b.6\]]nyid kyis ni bsang gtor bya/_/de nas las rnams thams cad ni/_/rgyu 'dis cho ga brtsam par bya/_/las rnams dag ni thams cad la/_/snga ma'i rab sbyor nyid kyis bya/_/sngar gyi skra can ma bcings nas/_/phyag rgya chen mor grags ldan ma/_/bsrung ba byas par 
[\[296b.7\]]gyur de nas/_/zlos pos rig pa gcig gis ni/_/las rnams thams cad brtsam par bya/_/dngos grub rgyu la mkhas pa yis/_/gal te dge mtshan mthong gyur pa/_/rtag tu dge ba'i sgra grags na/_/de la sngags kyi 'bras bu ni/_/ji ltar 'dod bzhin mchog 
[\[297a\]]
[\[297a.1\]]stsol 'gyur/_/dang po las la rab sbyor dang /_/sngags kyi rgyu la rab 'jug pas/_/'bras med 'bras bu bcas pa nyid/_/dngos grub de la brjod par bya/_/rgyal ba'i sgra 'am pa Ta ha/_/rnga bo che yi sgra grags na/_/brtson ldan kun 'gro'i dngos grub ste/_/
[\[297a.2\]]sbyin sreg las la yang dag brten/_/gzhan yang dge mtshan dpal dang ni/_/'dab chags sgra ni bzang po dang /_/rnam pa sna tshogs sgra dbyangs sam/_/rgyal bas bsngags shing rab bsngags pa/_/bkra shis bzang po yid 'ong dang /_/rnam pa sna tshogs sgra dang ni/_/gdugs 
[\[297a.3\]]dang rgyal mtshan ba dan dang /_/bud med rgyan gyis brgyan pa dang /_/de bzhin bum pa gang ba dang /_/mchod yon mthong na dngos grub rgyu/_/kha dog rnam pa du ma dang /_/rab sngags 'jig rten gyis mchod pa'i/_/dge slong rnams dang dge slong ma/_/mthong nas de rnams blta ba la/_/
[\[297a.4\]]gsang sngags spyod tshul sna tshogs 'grub/_/byang chub sems dpa'i sde snod phal po che theg pa chen po shin tu rgyas pa'i mdo sde/_bcom ldan 'das ma 'phags ma sgrol ma ral pa gyen brdzes kyi rtsa ba'i rtog pa las/_bgrang phreng srad bu'i cho ga'i le'u rab 'byam bcu gcig pa 
[\[297a.5\]]yongs su rdzogs so//_//de nas yang bcom ldan 'das shAkya thub pas slar yang 'khor gyi dkyil 'khor chen po la gzigs nas/_byang chub sems dpa' sems dpa' chen po 'phags pa spyan ras gzigs dbang phyug la bka' stsal pa/_sems dpa' chen po khyod 
[\[297a.6\]]kyi rig pa'i gsang chen yod do/_/sngags thams cad kyi sgrub thabs kyi cho ga'i dam tshig shes pa/_de bzhin gshegs pa thams cad kyi chos kyi mdzod las byung ba/_chos kyi sprin la mthun par rab tu zhugs pa/_nam mkha'i rang bzhin/_'jig rten dang 'jig rten las 'das 
[\[297a.7\]]pa'i sngags kyi mnga' bdag ches gtso bor gyur pa sems dpa' chen po dper na de bzhin gshegs pa ni sems can thams cad kyi gtso bo/_/ches gtso bor gyur pa lha dang mi rnams kyi nang nas skyes bu'i khyu mchog sangs rgyas bcom ldan 'das yin no/_/byang chub sems dpa' 
[\[297b\]]
[\[297b.1\]]de bzhin du rig pa'i rgyal po 'di ni sngags thams cad kyi mchog tu bstan cing /_gtso bo dam pa yin te/_de bzhin gshegs pa gang gA'i klung gi bye ma snyed kyi sangs rgyas bcom ldan 'das brjod du med pa rnams kyis sngar gsungs pa de bzhin gshegs pa rin chen tog gi mchog 
[\[297b.2\]]gi snying po mchog tu gsang ba kun nas bkra shis par 'dod pa sangs rgyas thams cad kyis yang dag par bstod cing rab tu bsngags la/_sems can thams cad la dbugs 'byin pa/_sdig pa thams cad rab tu zhi bar byed pa/_'dod pa thams cad sbyin pa/_re ba thams cad 
[\[297b.3\]]yongs su rdzogs par byed pa de gang zhe na/_/bar skabs 'dir bcom ldan 'das shAkya thub pa'i smin mtshams kyi mdzod spu nas sangs rgyas thams cad yang dag par skul bar byed pa zhes bya ba'i 'od zer byung bar gyur to/_/gang 'di/_phyogs bcu steng 'og thams cad dang 
[\[297b.4\]]ldan pa'i sangs rgyas kyi zhing rnams kun du snang zhing sems can thams cad kyi yid kyang tshim par byas nas slar yang bcom ldan 'das shAkya thub pa'i gtsug tor du nub par gyur to/_/bcom ldan 'das kyi gtsug tor nas kun nas 'bar ba'i 'phro ba'i lus can blta 
[\[297b.5\]]bar mi nus pa'i sems can kun gang gis kyang mi thub pa/_'od chen po yang dag par byung ba/_'od kyi dkyil 'khor gyis lus brgyan pa/_rnam pa sna tshogs pa'i gzugs can/_'khor los sgyur ba chen po'i gzugs dang ldan pa/_rig pa'i rgyal po yi ge gcig pa 
[\[297b.6\]]zhes bya bar gyur to/_/byung nas nam mkha'i dkyil kun du snang bar byas te/_rig pa'i rgyal po thams cad kyis yongs su bskor ba/_rig pa 'dzin pa bye ba khrag khrig brgya stong phrag du mas mdun du bdar nas mchod bzhin pa/_'jig rten thams cad kyi bla ma/_rig 
[\[297b.7\]]pa'i 'khor los sgyur ba'i rgyal pos mngon par bsngags bzhin pa/_sangs rgyas thams cad la mnga' sgyur bzhin pa/_sangs rgyas dang byang chub sems dpa' sa bcu la bzhugs pa rnams kyi rim gro byed bzhin pa'i blo gros chen po/_nam mkha'i dkyil 
[\[298a\]]
[\[298a.1\]]thams cad kyi lha'i rin po ches nye bar mdzes pa dang /_nor bu rin po che'i don du byas pas thams cad bkang ste/_mdzes pa'i gzugs can mchog tu 'od gsal ba/_sprul pa po rnam pa sna tshogs pa'i gzugs bye ba khrag khrig brgya stong phrag 'byin bzhin pa/_yi 
[\[298a.2\]]ge gcig pa'i sgra 'don bzhin pa/_'od zer chen po 'bar ba rab tu 'phro bzhin pa bar snang gi phyogs su gnas par gyur nas bcom ldan 'das shAkya thub pa la nye bar phyogs nas lta bar byed bzhin pa/_de thams cad dang ldan pa'i gnas gtsang ma'i 'khor gyi dkyil 'khor chen po la kun 
[\[298a.3\]]tu lta zhing snang bar byed bzhin pa'o/_/de nas bcom ldan 'das shAkya thub pas yi ge gcig pa'i rtog pa'i rgyal po chen po 'di bka' stsal to/_/na maHsarba bud+d+hA nAM/_b+h+ru~M bka' stsal pa tsam nyid la 'jig rten gyi khams sangs rgyas kyi zhing rnams thams cad du rnam par 'gyur ba 
[\[298a.4\]]drug tu g.yos par gyur to/_/sems can gang la la bkres pa dang skom pa la sogs pa'i sdug bsngal skyes pa med par gyur to/_/de nas yang bcom ldan 'das shAkya thub pas/_de bzhin gshegs pa thams cad kyi ting nge 'dzin gyi rdzu 'phrul yang dag par bstan pa'i phyir dang sdig pa 
[\[298a.5\]]thams cad rab tu 'joms par byed pa'i phyir dang /_sdug bsngal thams cad rnam par sbyong bar byed pa'i phyir dang /_rtog pa'i rgyal po 'di sems can thams cad yang dag par srung ba'i phyir dang /_dmyal ba'i sdug bsngal thams cad nye bar zhi bar byed pa'i phyir dang /_bsam gyis mi 
[\[298a.6\]]khyab pa'i rdzu 'phrul mngon par 'du bya ba kun du bstan pa'i phyir dang /_sangs rgyas thams cad dang byang chub sems dpa' thams cad kyis bsam gyis mi khyab pa rdzu 'phrul gyi mthu kun tu bstan pa'i phyir rig pa'i rgyal po chen po'i rtog pa 'di bka' stsal to/_/sems dpa' 
[\[298a.7\]]chen po gang la sngags kyi rgyal po 'di sgrub par 'dod na de'i don gyi phyir cho ga 'dir 'gyur ro/_/dang po re zhig ma brtags pa dang /_mi smra ba dang /_mi za bar brjod pa'i mthu dang /_sngags kyis 'dul ba la rab tu brtson pas 'byung po thams cad la rab tu brtse bas gzhan 
[\[298b\]]
[\[298b.1\]]sdug na bdag sdug par legs par mthong bar byed pa'i ye shes dang ldan pa dbang po rnams legs par bzung ste rnam par g.yeng ba dang bcas pa'i sems dang /_nga rgyal dang /_ser sna lag pa la 'jug pa/_rab tu dgag pa'i don du rdzas yongs su 'jal ba dang /_lha gzhan la phyag 
[\[298b.2\]]mi byed pa dang /_dkon mchog gsum la dang ba shin tu mngon du gyur pa'i dad pa'i nor gyis bcom ldan 'das ma 'phags ma sgrol ma la mngon par dang ba dang /_snying rje chen po'i bdag nyid dang /_legs par brtson pa'i bsam pas byang chub tu sems bskyed cing /_mdor na byang 
[\[298b.3\]]chub chen por smon lam btab pa/_rgyun du sgrub par 'gyur bar bya'o/_/de la dang po re zhig bris sku'i cho gar 'gyur te rgyal po thams cad kyi bdag po 'khor los sgyur ba/_ma nyams pa'i ras lhag ma min pa/_kha dog can la bcom ldan 'das kyi sku gzugs 'drir gzhug 
[\[298b.4\]]par bya ste/_gser ltar ser ba'i gzugs brnyan chos ston par byed bzhin pa seng ge'i khri la nye bar bzhugs pa/_rnam pa thams cad kyi mchog dang ldan pa lus thams cad kun nas 'bar ba'i do shal can bya'o/_/steng du ri'i rtse mor glog dang sprin dang bcas pa'o/_/'og 
[\[298b.5\]]tu pad+ma'i mtsho bya'o/_/bcom ldan 'das kyi gtsug tor 'od zer las byung bzhin pa bya'o/_/sgrub pa po yang gnas dang cha byad dang /_dbyibs kyi rnam pa ji lta ba bzhin dang /_lag na spos phor thogs pa bcom ldan 'das la lta bar byed bzhin pa/_ras ris rnam pa de lta bur 
[\[298b.6\]]bris la sgrub pa po yang dus gsum du khrus bya zhing gos gtsang ma bgos te/_skye bo dang bral ba'i dben par rgyun chen por ras ris bzhugs su gsol la rnam pa thams cad du lus dang ngag dang /_sems yongs su skyo ba med par sangs rgyas bcom ldan 'das la 
[\[298b.7\]]mchod pa rgya chen po byas nas/_zla ba nya la nyin mtshan du smyung bar gnas te sgrub pa brtsam par bya'o/_/lo ma dang /_zan dang /_'o ma dang /_slong mo'i bsod snyoms kyi bza' ba dang /_chu dang /_phye'i bza' ba'am/_'o ma dang nas zan bza' bar bya'o/_/a 
[\[299a\]]
[\[299a.1\]]ga ru'i bdug pa bsregs te 'bum phrag bcur bzlas pa bya'o/_/sngon du bsnyen pa byas pa dang /_sngon spyad pa byas par 'gyur ro/_/de nas mig sman sgrub par 'dod na dpa' bo'i rin gyis nyos pa'i/_dpa' bo bzang po las byung ba'i mig sman srang gcig blangs nas bram 
[\[299a.2\]]ze'i bu mos ba byung lnga kha byang du bltas pa 'thag tu gzhug par bya'o/_/ming med kyi sor mos ril bu bzhi byas la pad+ma'i 'dab mas bkab la skam du gzhug par bya'o/_/sangs rgyas bcom ldan 'das kyi cho ga bzhin du me sbar nas stong phrag rdzogs par sbyin sreg bya ste/_de nas ring 
[\[299a.3\]]bsrel dang bcas pa'i mchod rten la ras ris bzhugs nas mchod pa rgya chen po rgya chen por byas te/_phyogs brgyad du pa lA sha'i shing gis me sbar nas zho dang sbrang rtsi dang /_mar la btags pa'i rnam par 'dren pa'i sbyin sreg bya'o/_/de nas phyogs bzhi rnams su dkyil 'khor byas 
[\[299a.4\]]nas phyogs skyong ba rnams bzhag ste/_dkyil 'khor gnyis par rab tu sad par byed pa lag tu yungs kar thogs pa'o/_/dkyil 'khor gsum par legs par grogs bzang po'am/_grogs med kyang rung ste/_sngags kyi mchod pa chen po byas nas bsrung ba bya ste/_kha shar 
[\[299a.5\]]du phyogs pas nye bar 'dug la ku sha bting zhing bkram nas a shwat+tha'i 'dab ma gsum gyi steng nas dang /_bzhis 'og nas g.yogs te/_lag pas mnan la ji srid dro bar gyur pa dang /_du ba 'thul ba dang /_rab tu 'bar ba de srid du bzlas par bya'o/_/dang po dngos grub 
[\[299a.6\]]ni 'dis rgyal ba'i bdag nyid kyi spyan te/_gang mthong ba dang /_gang rnams mthong ba de rnams thams cad dbang du 'gyur ro/_/gnyis pa'i dngos grub ni glang po che dgu'i stobs dang /_rlung ltar mgyogs pa dang /_lo lnga brgyar 'tsho ba dang /_glang po che bcu 'phrogs pa dang /_rig pa 
[\[299a.7\]]'dzin pa thams cad kyi zil gyis gnon pa ma yin pa dang 'bar zhing 'char ba'i nyi ma dang 'dra ba/_lus rin po ches brgyan pa/_bar gyi bskal par gnas shing gzhan 'dren par byed pa/_rig pa 'dzin pa zil gyis mi non pa'i 'khor los sgyur ba/_gsar du 'gro bzhin pa/_rlung 
[\[299b\]]
[\[299b.1\]]gi lam bdun du rnam par rgyu bar byed par 'gyur ro/_/rna ba'i mig sman bsten pa dang /_ldong ros lag pa yang dngos grub rnam pa gsum mo/_/de nas rdo rje sgrub par 'dod na thog phog pa'i shing blangs nas/_sor bcu drug pa'i tshad kyi rdo rje'i rnam pa bya'o/_/zlum skor du khru gang tsam 
[\[299b.2\]]gyi tshad kyi mchod rten byas nas/_de'i spyan sngar cho ga 'di mthong bas zla ba nya la mtshan mo gsum du smyung bar gnas pas sangs rgyas bcom ldan 'das la mchod pa rgya chen po byas nas rdo rje de nyid la nges par sems pas lta bzhin pa dang ldan pas rdo rje blangs te/_dur khrod du 'gro bar bya'o/_/
[\[299b.3\]]shar du rgyun 'bab pa dang mthun pa'i rgyun bya'o/_/chu klung gi 'gram gnyis kyis blangs nas ba byung lngas zlum skor bya'o/_/zlum skor byas nas khru gang tsam gyi tshad kyi mchod rten byas nas de'i spyan sngar cho ga 'di mthong bas mchod pa bya'o/_/de nas dur khrod du/_ras ris de'i 
[\[299b.4\]]drung du rdo rje bzhag ste/_de'i steng du bzhag nas lag pas mnan la ji srid du gong bu'i 'og gi khung bur ltung ba de srid du bzlas par bya'o/_/de nas khrus byas nas de nyid du lag pas rdo rje blangs nas rab tu 'jug go/_/bslangs pa'i bsod snyoms blangs nas bcom ldan 'das la gtor 
[\[299b.5\]]mas nye bar mchod de/_khrus byas nas rdo rje de nyid la dur khrod kyi thal ba ji srid sbags par so sor gzhag go/_/cho ga 'dis dur khrod kyi sha la bzlas par bya'o/_/mthar mtshan mo gsum du cho ga bzhin du gtor ma'i mchod pa dbul bar byas nas bdag nyid dam/_grogs bzang po 
[\[299b.6\]]la bsrung ba byas te/_lag pa gnyis kyis mnan te ji srid du dngos grub rnam pa gsum du gyur pa de srid du bzlas pa bya'o/_/dngos grub dang po la gang bltas pa dang gang gis mthong ba de rnams rab tu dga' zhing dbang du 'gyur ro/_/gnyis pa ras ris kyi sa'i rdul phyis pa tsam gyis mi 
[\[299b.7\]]snang ba dang /_glang po che stong phrag dgu'i stobs dang ldan pa dang /_rlung ltar mgyogs pa dang /_skal ba drug 'phrog pa dang /_'dod pas 'gro ba dang /_char 'bebs pa dang /_rnam par snang bar byed pa dang /_mthu chen por 'gyur ro/_/gsum pa la ni nyi ma 'char ka dang 
[\[300a\]]
[\[300a.1\]]mtshungs pa dang /_lo stong phrag bcur 'tsho zhing 'khor los sgyur ba yang 'dren par 'gyur ro/_/rdo rje'i lag par rnam par rgyu ste/_de bzhin du pad+ma dang dgra sta lag pa'i cho gas yang ngo /_/de nas ril bu sgrub par 'dod na sngon du bsnyen pa byas te lor skyes pa'i 
[\[300a.2\]]sdigs mdzub kyi sor mo blangs nas sngar gyi cho gas mchod rten byas te dur khrod du mchod pa rgya chen po byas nas kha shar du phyogs pas rab tu zhugs la de srid du sor mo nges par rig bya ston pas mnan nas rdo rje las 'od zer 'phro ba de srid du bzlas pa bya'o/_/nyin mo nam mkha'i rlung la 
[\[300a.3\]]bsrung ba bya zhing /_mtshan mo gnyid mi log par tho rangs ji srid du sor mo rnams dgug par bya'o/_/bkug pa'i gnas der mtshan mo gsum du smyung bar gnas pa/_/ba dang be'u rgyud mtshungs pa/_grags pa dang ldan pa'i 'o ma blangs nas sangs rgyas bcom ldan 'das la tsan+dan gyi 
[\[300a.4\]]maN+Dal dang /_mar gyi mar me rab tu sbar nas ku sha'i khres la 'dug ste stong phrag brgyad mngon par bsngags par byas nas sa'i snod du 'o ma blug par bya zhing /_thal bas kyang dkyil 'khor bcings la tho rangs khrus byas nas sngar 'di nyid kyis nges par bsrubs pa'i mar sar blangs 
[\[300a.5\]]nas bcom ldan 'das la mchod pa byas te stong phrag brgyad du mngon par bsngags nas ma reg pa zos nas mthong ba zhes bya ste/_'dod pa thams cad sbyin par 'gyur ro/_/grol bar 'dod na gnas la phan pa'i dri thams cad la sogs pa la dpa' bo'i rin gyis nyos te mtshan mo 
[\[300a.6\]]gsum du smyung bar gnas par byas te sangs rgyas bcom ldan 'das la mchod pa rgya chen po byas te/_mar gyi mar me rab tu sbar nas rang nyid sngags zlos shing brtag par bya'o/_/de nas gzugs brnyan byas nas a shwat+tha'i 'dab ma bdun gyi steng du bzhag nas bcom ldan 'das kyi spyan 
[\[300a.7\]]sngar ji srid du rang gi rig pa de srid du bzlas par bya'o/_/de nas phye mar byas nas phye ma des kun du reg pa de dbang du 'gyur ro/_/cho ga 'di nyid kyis nA ga ge sar gyi phye ma la gzugs brnyan byas te/_bdug pa'i kham phor brgyad brgyar sbyin sreg byas na gang la rjes su sems 
[\[300b\]]
[\[300b.1\]]pa de dbang du byed do/_/cho ga 'di nyid kyis a pA marga'i yam shing gis sbyin sreg bya'o/_/nor 'dod na ba lang gi gnas su song nas sangs rgyas bcom ldan 'das kyi spyan sngar sa la ma lhung ba'i ba byung gis lag pas ma bzos pa'i mchod rten byas la cho ga bzhin du mchod nas gu 
[\[300b.2\]]gul bsregs te stong phrag brgyar bzlas pa bya'o/_/ba lang stong ngam nor rnyed par 'gyur ro/_/cho ga 'di nyid kyis mar dang /_sbrang rtsi la sogs bsreg cing stong phrag brgyar bzlas pa bya'o/_/grong bcu gnyis kyis bskor ba rnyed par 'gyur ro/_/cho ga 'di nyid kyis mchod rten byas 
[\[300b.3\]]nas tsan+dan gyis btags pa'i pad+ma'i gdan dang lha bshos stong phrag brgya dbul te yul gyi dpon po thob par 'gyur ro/_/cho ga 'di nyid kyis gu gul gyi bdug pa bsregs te tsam pa ka'i me tog stong phrag brgya dbul te/_gser stong rnyed par 'gyur ro/_/cho ga 'di nyid 
[\[300b.4\]]kyis nA ga ge sar gyi me tog stong phrag brgyar dbul bar bya ste/_ras bcos bu'i gos stong rnyed par 'gyur ro/_/de bzhin du me tog thams cad 'dod pa'i cho ga thams cad dur khrod du ro bsregs pa'i thal ba blangs nas zla ba nya la nyin mtshan du smyung bar gnas te ming med 
[\[300b.5\]]kyi sor mo'i khrag gis zlum skor byas nas gzugs brnyan bris te rkang pa g.yon pas mnan nas stong phrag brgyad bzlas pa byas na/_dang po gos bdun dang /_mdor na rigs dang bcas pa thams cad rnyed par 'gyur ro/_/mchod rten byas nas shing ad+hi ba la dza la zho dang 
[\[300b.6\]]sbrang rtsi dang /_mar la btags pa stong phrag brgyad sbyin sreg bya'o/_/gang ston pa'i bu mo des sbyin par byed do/_/mi sbyin na 'chi bar 'gyur ro/_/sA la'i rgyab nas byung ba'i gzugs brnyan byas la yungs mar gyis 'di bkang nas lcags kyi thur mas phug ste tsha ba'i til 
[\[300b.7\]]mar gyis byugs te dur khrod du stong phrag brgyad bzlas par bya'o/_/lus gcig pa'i bud med dam/_dmangs rigs dbang du 'gyur ro/_/gnyis pa la rje rigs dang /_rgyal rigs ma'o/_/gsum pa la dge slong dang /_bram ze ma'o/_/zhes te mdor na ma bsgrubs par 
[\[301a\]]
[\[301a.1\]]yang las byed par 'gyur ro/_/gi wang la lan bdun mngon par bsngags pas khyad par du byas nas gang mthong ba dang /_gang rnams mthong ba de thams cad dga' bar 'gyur ro/_/de bzhin du mig sman gyis so/_/tho rangs langs nas lan bdun mngon par bsngags 
[\[301a.2\]]pa'i chus bde bar khrus byas na gang la bltas pa de sbyin par byed cing de 'bangs su yang 'gyur ro/_/de bzhin du til mar so la ma reg par bza' bas 'dod pas khyer ba'i chu la lan bdun mngon par bsngags par byas nas 'thungs na don du ma gnyer bar yang bza' ba rnyed do/_/rgyal 
[\[301a.3\]]po'i khab tu zhugs nas chos gos kyi mtha' nas bzung ste lan nyi shu rtsa gcig tu yongs su bzlas nas lag pa g.yon pas mdud pa bya'o/_/rgyab tu mi lta bar song na smra ba thams cad kyi mchog tu 'gyur ro/_/chom rkun gyi nang du song bas kun du 'phrog par bya ba nyid la bzlas 
[\[301a.4\]]pas gtsang bar byed do/_/gcod pa dang /_'bugs pa la sogs pa rnams kyi sngags rnams so/_/sA lu'i 'bru dang /_ka ra bIr dkar po dang /_don grub dang /_/kA ba rnams kyis gzugs brnyan byas nas lag pa g.yon pas mnan te stong phrag brgyad bzlas pa byas na steng du 
[\[301a.5\]]langs par byas par 'gyur ro/_/rims gzhom par 'dod na gi ri kad+na ka ra'i me tog la stong phrag brgyad bzlas pa byas na nyi ma bdun gyis sha za'i rims nyams par byed do/_/seng ldeng gi yam shing gis sbyin sreg stong phrag brgyad byas na gdon thams cad 'joms par byed do/_/
[\[301a.6\]]thal ba la lan bdun bzlas pas pha rol gyi sngags rnams 'ching bar byed do/_/chu la lan cig bzlas pas grol lo/_/de lta bu la sogs pa'i las rnams so/_/de nas yang /_bcom ldan 'das shAkya thub pas slar yang 'khor gyi dkyil 'khor chen po de la gzigs nas byang 
[\[301a.7\]]chub sems dpa' chen po la bka' stsal pa/_sems dpa' chen po 'dod pa phun sum tshogs par byed pa zhes bya ba yod do/_/de ni rigs kyi bdag po/_sangs rgyas thams cad kyi rjes su yi rang ba rtog pa'i rgyal po 'di sgrub thabs kyi cho ga bcom ldan 'das ma 'phags ma 
[\[301b\]]
[\[301b.1\]]sgrol ma'i gsang chen du gyur pa sgrub pa pos gdon mi za ba kho nar dran par bya ba ste/_de sems dpa' chen po khyod la bshad do/_/de skad ces bka' stsal pa dang /_byang chub sems dpa' sems dpa' chen po spyan ras gzigs dbang phyug gis bcom ldan 'das ma sgrub pa'i don du rigs 
[\[301b.2\]]kyi bdag po gsung du gsol/_'dod pa phun sum tshogs byed pa/_/bcom ldan rdul mun rnam par grol/_/chags pas mngon par zhi ba dang /_/byang chub nges 'byin sdig pa las/_/kun du gzigs pa'i zla ba la/_/'phags pa spyan ras gzigs dbang phyug_/srid pa'i sa 
[\[301b.3\]]bon rnam 'joms par/_/phyag 'tshal mchod de khyod la brten/_/bshad bya gal te 'byung bar byed/_/slar yang srid par 'byung bar 'gyur/_/tad+ya thA/_shwe te shwe teM ge shwe b+hu dze shwe ta/_mA l+ye rA laM kr-i te/_dza ye bi dza ye a dzi te a pa rA dzi te swA hA/_dran pa nyid las/_
[\[301b.4\]]'di'i sngags kyi dngos grub myur du 'byung bar 'gyur ro/_/de la 'di'i sngags ni tho rangs langs nas bcom ldan 'das ma 'phags ma sgrol ma'i sgrub pa pos gtsang mar gyur pa lan bdun byas chu bor zhugs shing thal mo sbyar te yongs su bzlas nas shar du mngon par phyogs pas 
[\[301b.5\]]gtor bar bya'o/_/bgegs thams cad zhi bar 'gyur zhing las kyi dngos grub kyang 'byung ngo /_/snying khar mthe bong byin nas lan cig bzlas na lha rnams kyis byin gyis rlob par 'gyur ro/_/bdag nyid rnam par dag par yang 'gyur ro/_/de'i phyag rgya yang 'dir sbyar bar bya'o/_/
[\[301b.6\]]bgegs thams cad med par 'gyur zhing las kyi dngos grub kyang 'byung ngo /_/snying khar mthe bong byin nas lan cig bzlas na lha rnams kyis byin gyis rlob par 'gyur ro/_/bdag nyid rnam par dag par yang 'gyur ro/_/de'i phyag rgya yang 'dir sbyar bar bya'o/_/de nas 
[\[301b.7\]]'di'i sgrub thabs kyi cho gar 'gyur te/_ma nyams pa'i ras skra dang bral ba 'bras bu can nam/_ma 'dres pa'i tshon gyis ri mo mkhan gso sbyong can gyis 'phags pa spyan ras gzigs dbang phyug 'drir gzhug par bya'o/_/pad+ma'i snying po la 'dug pa/_stag gi pags 
[\[302a\]]
[\[302a.1\]]pa'i sham thabs can ral pa gyen du brdzes pa de yang rab tu 'phyang bzhin pa/_phyag na bya ma bum thogs pa'am/_pad+ma dkar po'i 'dab ma bsnams pa/_g.yon gyi gzhogs su lha mo 'phags ma dkar mo chen mo seng ge'i gdan la nye bar 'dug pa/_phyag pad+ma dang /_mchog 
[\[302a.2\]]sbyin ma dang /_sgrub pa po ni sngon bzhin no/_/de nas rig pa 'dzin pas 'o ma dang nas zan bza' zhing bris sku'i spyan sngar sngon du bsnyen pa bya'o/_/dri zhim po'i me tog lag pa rnams kyis mchod pa dang /_mar gyi mar me dang /_a ga ru dang /_tu ruSh+ka'i bdug spos dang /_gtor ma yang rig 
[\[302a.3\]]pa 'dzin pas de bzhin du dbul bar bya'o/_/na mo bud+d+hA s+ya/_na mo d+harmA s+ya/_na maH_saM g+ha s+ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_na mo Ar+yA ya/_ma hA satwA ya/_tad+ya thA/_su ru me su ru ma/_ku ru ku ru/_su ru me karma sA d+hA ya/_bud+d+ha sad+ye na/_
[\[302a.4\]]d+harma sat+ye na/_saM g+ha sat+ye na/_A gats+tsha shIg+h+rAM de ba dat+te swA hA/_spyan drang ba'i rig pa'o/_/tad+ya thA/_da me da se swA hA/_dri'i rig pa'o/_/tad+ya thA/_hu hu hu ra hu ma hA me de swa re swA hA/_/me tog gi rig pa'o/_/tad+ya thA/_me g+ha bi hra te swA hA/_bdug pa'i rig pa'o/_/tad+ya thA/_tu tu tu tu tu ru 
[\[302a.5\]]ma hA tu ru Ne swA hA/_gtor ma'i rig pa'o/_/'di rnams nyid dang mar me bdun gyi phreng ba gnas pa'i ras ris kyi spyan sngar ku sha'i khres la nye bar 'dug ste/_zho dang /_sbrang rtsi dang /_mar la btags pa'i pad+ma'i sbyin sreg bya ste 'bum phrag bdun de srid par ro/_/rang nyid 'gul ba 
[\[302a.6\]]dang 'phags pa spyan ras gzigs dbang phyug mngon sum du mthong bar 'gyur ro/_/rang 'dod pa de rnyed par 'gyur ro/_/cho ga 'di nyid kyis bil ba'i yam shing gis stong phrag brgyar sbyin sreg byas na gang 'dod pa de yang dag par rdzogs par byed do/_/gang gA'i klung gi 'gram du 
[\[302a.7\]]nye bar gnod pa med pa/_skye bo dang bral bar bye ma la mchod rten byas nas dri dang me tog dang bdug spos la sogs pa phul te stong phrag brgyad bzlas pa bya'o/_/nyi ma so so re re zhing mchod rten bya'o/_/byang chub sems dpa'i sde snod phal po che theg pa chen po'i mdo sde bcom ldan 'das ma 
[\[302b\]]
[\[302b.1\]]'phags ma sgrol ma ral pa gyen brdzes kyi rtsa ba'i rtog pa las le'u rab 'byam bcu gnyis pa rdzogs so//_//de nas byang chub sems dpa' sems dpa' chen po 'phags pa spyan ras gzigs dbang phyug gis thams cad dang ldan pa'i 'jig rten gyi khams la lha'i spyan gyis gzigs 
[\[302b.2\]]nas/_yangs pa dang ldan pa zhes bya ba'i ting nge 'dzin la snyoms par zhugs so/_/de nas ting nge 'dzin de las bzhengs te yangs pa dang ldan pa zhes bya ba'i sngags kyi rgyal po chen po 'di bka' stsal to/_/na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_
[\[302b.3\]]tad+ya thA/_bi ma le bi ma le/_bi pu la pra b+he/_bi pu la pri ye/_bi pu la ma ti/_sa ma ya ma nu sma ra/_twa me/_ba ru sAM/_sA d+ha ya sA d+ha ya/_gardza gardza/_ha na ha na/_bi pu la ma ti/_hr-i da ya/_ma nu sma ra/_bud+d+ha sat+ye na/_d+harma sat+ye na/_saM g+ha sat+ye na/_bo d+hi satwA sat+ye na/_bi pu 
[\[302b.4\]]la ma ti sat+ye na/_badzra pA Ni sat+ye na/_sat+ya bA ti sat+ye na/_le le le le/_o~M o~M o~M/_b+hu ba b+hu ba b+hu ba/_ga ga ga_/ma tha ma tha ma tha/_hU~M hU~M hU~M/_a ba lo ki te/_mu tse swA hA/_'di ni mthu chen po thob pa yangs pa dang ldan pa zhes bya ba rig pa'i rgyal po chen po bcom ldan 
[\[302b.5\]]'das ma 'phags ma sgrol ma'i ting nge 'dzin las byung ba/_bklags pas grub pa/_bdag srung ba dang /_gzhan srung ba dang /_grong srung ba dang /_ri'i 'jigs pa dang /_gdug pa'i 'jigs pa dang /_sha za'i 'jigs pa dang /_mdor bsdu na 'jigs pa thams cad 
[\[302b.6\]]bklags pa tsam gyis sel bar byed do/_/'di las gzhan yang sngags kyi cho gar 'gyur ba ni/_na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_da de shAn+te/_pra san+na tsi te swA hA/_spyan drang ba'i sngags so/_/
[\[302b.7\]]na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA kA ru Ni kA ya/_tad+ya thA/_shwe te sa ma ye t+ye thA/_bi shud+d+ha bsti swA hA/_gos bgos pa'i sngags so/_/na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_
[\[303a\]]
[\[303a.1\]]ma hA satwA ya/_ma hA kA ru Ni kA ya/_tad+ya thA/_mu ne mu ne/_shAn+te bi shud+d+he ga ga na ta le pu gan+d+he gan+d+ha/_u da ka ba liM tsa ha ra ha ra ka ra ka ra bi b+hu swA hA/_me tog dang /_dri dang /_bdug pa dang /_mar me thams cad la sngags 'dis lan bdun mngon par bsngags pas 
[\[303a.2\]]lan cig bzlas sam dbul bar bya'o/_/sa'i gong bu dkar pos rtag tu bdag nyid gtsang bar bya'o/_/bcom ldan 'das la gur gum gyi chu dang /_tsan+dan dang /_ga pur gyi dri dang /_tu ruSh+ka la sogs pa dang /_a ga ru'i bdug pa dang /_bal+li ka'am/_tsam pa ka'i 
[\[303a.3\]]me tog gi phreng ba dang /_'o ma sum cu rtsa gnyis su 'gro bar bya ste/_zan gyi gtor ma dang /_ba'i mar gyi mar me rnams so/_/de nas 'di'i ras ris 'byung ste/_'dod pa'i skra dang bral ba kha tshar ma bcad pa ji ltar rnyed par gyur pa la bcom ldan 'das spyan ras 
[\[303a.4\]]gzigs dbang phyug gur gum gyis bri bar bya'o/_/chu las skyes pa'i pad+ma'i gdan dang phyag na pad+ma dang pad+ma'i phreng bas brgyan par byas pa/_gos dkar po can mchod phyir thogs pa/_phyag mi 'jigs pa rab tu sbyin pa/_ral pa gyen du brdzes pa de lta bur bri bar bya'o/_/bcom 
[\[303a.5\]]ldan 'das sngar brjod pa'i gnas su ras ris zhal shar du mngon par phyogs par bzhugs su gsol nas 'bum phrag bcur bzlas par bya'o/_/bzlas pa yongs su rdzogs pa na me sbar nas sbrang rtsi dang mar sbyar bas dus gsum du sbyin sreg ji srid 'bum rdzogs kyi bar du byas na 
[\[303a.6\]]gang mngon par 'dod pa de rnyed par 'gyur ro/_/rgyal srid kyi longs spyod 'dod na gur gum dang /_tsan+dan dang /_me tog brgya pa dang /_'bras yos rnams gcig tu byas nas mar dang sbrang rtsis btags nas thun gsum du sbyin sreg bya'o/_/sbyin sreg mtha'i nyi ma la mthong 
[\[303a.7\]]ba stsol bar byed do/_/mtshan ma 'di rnams kyang stsol te gtsug pud gyen du brdzes par 'gyur ro/_/skyon med pa'i 'od kyi rgyal mtshan dang /_phreng ba 'bar ba'i ras ris rab tu sbyin pa'am smra bar byed do/_/rig pa 'dzin pas yid kyis bzlas pa bya/_nam mkhar lha'i ngag thos na 
[\[303b\]]
[\[303b.1\]]grub pa yin no/_/de nas rgyal srid slar rnyed na chos kyis byed du gzhug go/_/slar yang de nyid ting nge 'dzin bsgom par bya bzhin pa ni bcom ldan 'das ma 'phags ma sgrol ma'i rtog pa'i rgyal po chen po rkang pa gcig pa zhes bya ba'i rig pa'i rgyal po chen po gsungs par gyur to/_/na 
[\[303b.2\]]mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_na mo bud+d+ha a b+hiShe ka s+ya pra dz+wa li ta dI p+ta ne pra/_b+hu dzA ya pra dz+wa li taM/_dIp+ta ha pu ka maN+Da lA ya/_tad+ya thA/_hr-i da ya mA brta yi Sh+ya mi g+hu Ta/_ban d+ha d+huM d+haM d+haM d+haM d+haM/_tsa ra tsa ra ba ra ya 
[\[303b.3\]]shasma/_o~M ka raM pra ta/_bid+yA te dza ya ma hA/_bid+yA ya ya swa yaska pra baR+ta ya ha ra Ne ra Ne ra ka ru Ne/_mu ni mu ni/_bi mu ni/_shAn+ta tsin+ta swA hA/_'di ni mthu chen po thob pa rkang pa gcig pa zhes bya ba'i rig pa'i rgyal po thogs pa med pa bzlas pa tsam gyis 'thab pa dang /_'thab mo 
[\[303b.4\]]dang rtsod pa la sogs pa thams cad 'joms par byed pa dpag tu med pa'i stobs kyis pha rol gnon pa rig pa'i rgyal po ste/_rigs kyi bu byang chub tu sems bskyed pas sgrub pa brtsams te khrus gsum byas te thun gsum du stong phrag brgyad bzlas par bya'o/_/ji srid zla ba nya'i bar 
[\[303b.5\]]du bcom ldan 'das kyi spyan sngar mchod pa chen po byas nas dpag tu med par bzlas par bya'o/_/las phran tshegs rnams thams cad grub par 'gyur ro/_/'di rnams ni 'di'i 'khor du gyur pa'i sngags te/_na mo rat+na tra yA ya/_na ma Ar+yA ba lo ki te shwa rA ya/_bo d+hi satwA 
[\[303b.6\]]ya/_ma hA satwA ya/_ma hA kA ru Ni kA ya/_tad+ya thA/_bi b+hu ri bi b+hu ri/_b+hu mi/_A kA ma b+hu mi A kA ma b+hu mi A kA ma tiSh+Tha tiSh+Tha bi dza ya/_brta/_sha sha sha sha sha sha/_tha tha tha tha tha tha tha tha/_a kan+tha/_ak+n+d+ha/_pad+ma ha stA ya swA hA/_ras ris rab tu gnas par byed pa'i sngags 
[\[303b.7\]]so/_/dang por ri mo mkhan gyi las dang 'og tu ras ris kyi cho gar 'gyur te/_ma 'dres pa'i kha dog gis spyan ras gzigs dbang phyug zhabs gcig gnas pa 'drir gzhug par bya'o/_/me tog sna ma'i phreng ba'i mchod phyir thogs pa can me tog gi phreng ba'i 'od kyis brgyan pa dbyug 
[\[304a\]]
[\[304a.1\]]pa dang /_ril pa spyi blugs phyag na bsnams pa phrag par g.yang gzhi nag po kun du 'phyang bar bya'o/_/g.yas pas dbugs 'byin par byed pa lta bu'i ras ris 'drir bcug nas de'i spyan sngar dge slong gi tshogs la ston mo bya'o/_/yon yang ci 'byor pa dbul 
[\[304a.2\]]lo/_/na mo rat+na tra yAM ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_dza la d+ha ra/_bi muk+ta ya thA ya swA hA/_nye bar byugs pa'i sngags so/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA 
[\[304a.3\]]satwA ya/_ma hA kA ru Ni kA ya/_tad+ya thA/_sugan+d+ha/_bi muk+ta bi dza ya swA hA/_dri'i sngags so/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_su ma na shri ye/_sa saM dar+sha na so so ma na/_so so ma na swA hA/_me tog gi 
[\[304a.4\]]sngags so/_/na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_tad+ya thA/_d+hu mra brtsa si ra ra ra ra/_la lA ya/_mu ne swA hA/_bdug pa'i sngags so/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_na maHpri 
[\[304a.5\]]yaM ka ra/_pri ti bi dza ye/_o~M dza ye bi dza ye saM kalpa swAhA/_gtor ma'i sngags so/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_na maHshu tsi ni/_ma ti bi ma li/_bi shud+d+ha ga ti swA hA/_nye reg gi sngags so/_/na mo rat+na tra yA ya/_na ma 
[\[304a.6\]]Ar+ya a ba lo ki te shwa rA ya/_bo d+hi satwA ya/_ma hA satwA ya/_na maHtad+ya thA/_shwe te paN+Da bA si ni rak+Sha rak+Sha mAM swA hA/_'dis thams cad du bdag nyid bsrung bar bya'o/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_d+ha ra d+ha ri sh+tsit+te/_dza ba ri shu pa ci 
[\[304a.7\]]ba ti swA hA/_'dis sa blang bar bya'o/_/na mo rat+na tra yA ya/_na mo Ar+ya a ba lo ki te shwa rA ya/_bo d+hi satwA ya/_ma hA satwA ya/_na ma/_dza li dza li/_tsa lA ra le/_ba ba re/_ra ra re swA hA/_sngags 'dis khrus bya'o/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi 
[\[304b\]]
[\[304b.1\]]satwA ya/_ma hA satwA ya/_tad+ya thA/_na maHshu lam+bi/_bas+t+raM ta d+hA rA ri pha ba ne swA hA/_gos kyi sngags te 'di gos la yongs su bzlas te bgo bar bya zhing /_de bzhin du bcom ldan 'das la'ang dbul bar bya'o/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma 
[\[304b.2\]]hA satwA ya/_tad+ya thA/_na ma u ts+tshuSh+ma pa ra ma/_da sha/_sho d+ha na/_sho d+ha ya swA hA/_gci ba dang /_bshang ba dang /_mchil ma dang /_mi gtsang ba thams cad 'dis yongs su phyis na gtsang mar 'gyur ro/_/gtsang sbra'i sngags so/_/rgya spos zho'am srang gnyis/_tsan+dan 
[\[304b.3\]]gnyis/_'dab ma can gyi rum ru gnyis/_gur gum gnyis/_dri 'di rnams bcom ldan 'das la dbul bar bya'o/_/ga pur dang /_tsan+dan gyi bdug pa'o/_/'di lta bu'i cho gas ji skad gsungs pa'i gnas su ras ris zhal shar du phyogs par bzhugs su gsol nas/_khrus 
[\[304b.4\]]gsum bya zhing gos lan gsum brjes nas rtag tu gso sbyong la gnas pas 'bum phrag drug bzlas par bya'o/_/mthar pad+ma dkar po re bcom ldan 'das kyi zhabs kyi drung du yongs su dor zhing dbul bar bya ste nyi ma gsum la stong phrag brgyad du'o/_/de nas mtshan mo gsum du 
[\[304b.5\]]smyung bar gnas te mtshan thog thag mi smra bar pad+ma mar la btags pa rnams kyis sbyin sreg bya'o/_/dngos grub kyi mtshan nyid du 'gyur ba ni rig pa 'dzin pa rab tu grol ba rnam pa gsum du rgyu bar byed do/_/de nas bcom ldan 'das grub par 'gyur ro/_/rig pa 
[\[304b.6\]]'dzin par 'dod na rig pa 'dzin par 'gyur ro/_/lha ma yin 'dod na lha ma yin du 'gyur ro/_/rgyal srid 'dod na thams cad pa'i rgyal srid chen por 'gyur ro/_/gang 'dod pa de thams cad thob par 'gyur ro/_/bcom ldan 'das ma sgrol ma'i rtsa ba'i rtog pa 
[\[304b.7\]]yangs pa dang ldan pa'i ting nge 'dzin nges par skye'o/_/rkang pa gcig pa zhes bya ba'i rig pa'i rgyal po yongs su rdzogs so//_//de nas yang byang chub sems dpa' sems dpa' chen po spyan ras gzigs dbang phyug ting nge 'dzin gyi rgyal po de nyid sgom 
[\[305a\]]
[\[305a.1\]]bzhin du/_bcom ldan 'das ma rig pa'i rgyal mo'i rtog par 'jug pa zhes bya ba'i rig pa'i rgyal po chen po gsung bar gyur to/_/de la 'di rnams sngags kyi tshig chen por 'gyur te/_na mo rat+na tra yA ya/_na ma Ar+yA ba dzi ya shrI gar+b+ha s+ya/_
[\[305a.2\]]samyak+saM bud+d+he s+ya/_na mo ma he shwa re swa/_bo d+hi satwa s+ya/_na maH_I sha pra b+ha s+ya/_bo d+hi satwa s+ya/_na maHA kA sha gar+b+ha s+ya/_bo d+hi satwa s+ya/_na mo badzra ma te s+ya/_bo d+hi satwa s+ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_
[\[305a.3\]]tad+ya thA/_b+ha ga ba te hr-i da ya/_mA bA ha yi Sh+yA mi/_o~M ta ra ta ra/_o~M o~M o~M o~M b+hu ba a b+ha ya a b+ha ya ba ra de u tsuSh+ma ti u tsuSh+ma ti/_su khA ba ti/_su khA ba ti/_ra ra ra ra la la la la tsu luSh+ka kha ga_/kha ga_/A gats+tsha A gats+tsha b+ha ga ba te ma ma ba raM/_
[\[305a.4\]]dA s+ya si/_a b+ha swa ra/_ma prA p+ta bi pu la ma ti sa mA d+hi bi dza te swA hA/_'jug pa zhes bya ba rig pa'i rgyal po chen po bklags pa tsam gyis grub par 'gyur ba ste 'jigs pa thams cad srung ba dang /_zhing thams cad du las rnams byed do/_/de nas 'di'i ras ris 
[\[305a.5\]]kyi cho gar 'gyur te bcom ldan 'das 'phags pa spyan ras gzigs dbang phyug kun nas dkar ba sngar gsungs pa'i ras ris kyi mtshan nyid kyi rin po che'i pad+ma la gnas pa phyag na pad+ma dkar po bsnams pa/_gtsug pud grol ba/_phyag na ril ba spyi blugs bsnams 
[\[305a.6\]]pa'o/_/g.yas dang g.yon pa dag tu ji ltar rigs pa bzhin te g.yon gyi gzhogs su gzhon nu dkar po phyag na pad+ma bsnams pa/_bcom ldan 'das la phyag 'tshal bar byed bzhin pa/_'drir gzhug par bya'o/_/g.yas kyi gzhogs su bcom ldan 
[\[305a.7\]]'das ma dpal chen mo phyag na pad+ma bsnams pa/_pad+ma la nye bar 'dug pa 'drir gzhug par bya'o/_/g.yon gyi gzhogs su sa'i lha mo rin po che sna bzhi'i gzhong pa phyag na bsnams pa'o/_/nam mkha' la 'od gsal gyi byang chub sems dpa' dkar po 
[\[305b\]]
[\[305b.1\]]me tog gi phreng ba yongs su thogs pa 'drir gzhug par bya'o/_/g.yas kyi gzhogs su sgrub pa po lag na spos phor thogs pa sngar bzhin no/_/rnam pa de lta bu'i ras ris byas nas sngar gsungs pa'i gnas su bzhugs nas mchod pa rgya chen po bya ste/_'o ma dang 
[\[305b.2\]]nas zan bza' zhing rtsa ba'i sngags kyis spyan drang ngo /_/na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_na maH_sarba bud+d+ha bo d+hi satwe b+h+yaH/_tad+ya thA/_paN+Da paN+Da la g+hu shu tsi bi ma le swA hA/_dkyil 'khor gyi sngags so/_/na mo rat+na tra yA 
[\[305b.3\]]ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_na maH_sarba bud+d+ha bo d+hi satwe b+h+yaH/_tad+ya thA/_ag+ni dzu lu dzu lu hu/_ra ma me swA hA/_dri'i sngags so/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_
[\[305b.4\]]na maH_sarba bud+d+ha bo d+hi satwe b+h+yaH/_tad+ya thA/_d+hu ba sid+d+hi brah+ma te dzo swA hA/_me tog gi sngags so/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_na maH_sarba bud+d+ha bo d+hi satwe b+h+yaH/_tad+ya thA/_bi pu la te dza prah+ma shwa ra swA hA/_bdug 
[\[305b.5\]]pa'i sngags so/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_na maHsarba bud+d+ha bo d+hi satwe b+h+yaH/_ni d+hi bi pu ni a b+ha ya pra da swA hA/_gtor ma'i sngags so/_/'di nyid mar me'i sngags so/_/bu shel tse dang /_bA la ka dang /_
[\[305b.6\]]ga pur cha mnyam pa'i dri'i phreng ba dang /_ka ra bI ra dmar po'i me tog dang /_sna ma'i me tog lag pa dang /_dpal btags pa dang /_sra rtsi pog dang /_sha l+ya kI dang /_bu ram sbyar ba'i bdug pa dang /_dkar gsum gyi gtor ma dang /_ba'i mar gyi mar me ste de lta bur byas nas 
[\[305b.7\]]'bum phrag drug bzlas par bya'o/_/mthar zla ba nya la mtshan mo gsum du smyung bar gnas te ka ra bI ra'i me tog zho dang sbrang rtsi dang mar la btags pa rnams kyis stong phrag brgyad dus gsum du sbyin sreg bya ste/_de lta bu'i nyi ma gsum du bya'o/_/de nas nyi ma 
[\[306a\]]
[\[306a.1\]]gsum pa la mchod pa rgya chen po byas nas ji skad brjod pa'i cho gas bcu gnyis yongs su 'gyur ba'i kham phor zho dang /_sbrang rtsi dang /_'o thug kham phor bcu ku sha'i khres la 'dug ste/_srod nas brtsams nas ji srid dngos grub kyi mtshan ma ma byung gi 
[\[306a.2\]]bar de srid du bzlas pa bya'o/_/lha'i me tog gi char 'bab pa dang /_'brug dang rnga bo che rnams kyang sgra sgrogs pa dang /_ras ris 'gul ba dang /_mar me'i rtse mo 'phel lo/_/de nas grub pa yin te sa thams cad la dbang ba'i rgyal por 'gyur ro/_/gang mngon par 'dod kyang 
[\[306a.3\]]rung ste thams cad thob par byed do/_/bcom ldan 'das ma 'phags ma sgrol ma'i yangs pa dang ldan pa'i ting nge 'dzin gyi rgyal po'i rtsa ba'i rtog par 'jug pa zhes bya ba'i rig pa'i rgyal po chen po yongs su rdzogs so//_//de nas byang chub sems dpa' sems dpa' chen 
[\[306a.4\]]po spyan ras gzigs dbang phyug sems can rjes su gzung ba'i ched du slar yang ting nge 'dzin gyi rgyal po de nyid sgom bzhin du bcom ldan 'das ma 'phags ma sgrol ma'i rtog pa'i rgyal po chen por skye bo dbul po rjes su gzung ba'i ched du dkar mo chen mo'i rig pa bka' stsal to/_/
[\[306a.5\]]de la 'di rnams ni don thams cad sgrub par byed pa'i rig pa'i sngags kyi tshig rnams su 'gyur ro/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_kr-iSh+Na dzi naM ba ra d+ha ra/_ka ma lA ya/_tIk+ShaM pad+ma a sa na s+thaM a b+ha ya prad/_
[\[306a.6\]]ma gra ha taM/_b+hA Sha swadz+dza Ta ma ku Ta d+ha ri/_Nau pad+ma baR+Na Ar+ya a ba lo ki te shwa ri ma haM sa ra NaM pra pad+ya/_tad+ya thA/_shwe te bi dza ye shwe ta bas+t+ra/_shwe ta b+hu dze/_shwe ta pad+ma a laM kIrta dza ye bi dza ye/_a b+ha ye shwe taM aM shu ma b+ha ya pra te shwe taM tsa ga ga na shud+d+haM shwe taM bid+yA/_sa ma pra 
[\[306a.7\]]sa ma pra b+he shwe te b+h+yaH/_b+ha ba s+ya/_shaklAM shu raM b+ha bAn+ta re paN+Da ra/_pa Ta pa TA ya ra ra ra ra ra ya bi dza ye swA hA/_pa ri klI ba le ba re ba rA ya swA hA/_'di ni mthu chen po thob pa'i dkar mo chen mo zhes bya ba'i rig pa'i rgyal mo ste las thams cad byed ma/_dbul ba dang /_nad rab tu 
[\[306b\]]
[\[306b.1\]]zhi bar byed ma/_don thams cad sgrub par byed ma/_don thams cad yongs su rdzogs par byed ma ste/_gang 'di rigs kyi bu'am rigs kyi bu mo gang la la byang chub tu sems bskyed pas rtag tu dran par byed pa dang /_mchod pa byed par 'gyur ro/_/skye bo yongs su skyob par byed par 
[\[306b.2\]]'gyur zhing skye bo thams cad dga' bar yang 'gyur ro/_/de nas 'di yi cho ga ni sngar brjod pa'i cho gas khru bcu pa'i ras byed du bcug nas kha tshar bcad pa la tsan+dan gyi khu bas mnan par bya'o/_/kha dog ma 'dres pas dri'i khu bas gnur bas bcom ldan 'das bri bar bya'o/_/ston 
[\[306b.3\]]ka'i sprin ltar dkar ba phyag na ril ba spyi blugs thogs pa/_phyag g.yas kyis pad+ma bsnams pa/_ral pa gyen du brdzes pa pad+ma'i gdan gos dkar po phreng ba dkar po'i rgyan gyis brgyan pa/_pad+ma'i phreng ba bcu drug rnams kyis brgyan pa/_thams cad dkar po rnams kyis thams 
[\[306b.4\]]cad dkar po'o/_/byang chub sems dpa' bcu drug 'og tu bri bar bya'o/_/'jig rten skyong ba bzhi po rnams phyogs 'khor rnams su'o/_/sa'i lha mo 'di bri bar bya ste/_phyag g.yas kyis tsaM gau Ta ka thogs pa'o/_/'phags pa spyan ras gzigs dbang phyug gi spyi gtsug gi 
[\[306b.5\]]cha la de bzhin gshegs pa pad+ma'i phal po che g.yon du de bzhin gshegs pa mi bskyod pa mi 'jigs pa rab tu sbyin pa g.yon pas chos gos bsnams pa/_gser mdog phyag nas 'od zer 'phro bar byed bzhin pa'o/_/byang chub sems dpa' thams cad kyang 'od zer gyi phreng ba 
[\[306b.6\]]can rnam par bkra ba'i rgyan thams cad kyis lus brgyan pa'o/_/sgrub pa po yang g.yas phyogs su cha byad dang rnam pa ji lta ba bzhin du 'drir gzhug par bya'o/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA 
[\[306b.7\]]ya/_tad+ya thA/_swe te swe te swe te swe ta b+hu dze pa rA kra me bi dza ya bi tse d+hu te swA hA/_dri dkar po'i chus dkyil 'khor nye bar byug par bya'o/_/na mo rat+na tra yA ya/_na ma Ar+ya ab lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_na mo ma hA swa hA ya/_
[\[307a\]]
[\[307a.1\]]swe ta gan+d+ha bi shud+d+ha ya/_su gan+d+hA ya swA hA/_dri'i sngags so/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_na mo ma hA swe tA ya/_dz+yo ti sma/_tI dz+ye ti pa ra swA hA/_me tog gi rig pa'o/_/na mo 
[\[307a.2\]]rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_na mo ma hA swe tA ya/_swe ta pa rA ya/_d+hu pa pa rA ya swA hA/_dkar po bsres pa dang lhan cig pa'i bdug pa dbul bar bya'o/_/na mo rat+na tra yA ya/_na ma Ar+ya a ba lo ki te shwa 
[\[307a.3\]]rA ya/_bo d+hi satwA ya/_ma hA satwA ya/_ma hA kA ru Ni kA ya/_na mo ma hA swe tA ya/_ba la bIR+Ya pra ba ra ba ra shuk+l+laM shuk+l+lod na ba ra pri yA ya/_ba ra ba ra ba ra ba ra shukle shuklA shukle swA hA/_gtor ma'i sngags te lhag ma rtsa ba'i rig pa nyid kyis dbul bar bya'o/_/me tog dang /_bdug pa 
[\[307a.4\]]dang /_dri dang /_phreng ba nyid dkar po'i rnam pa zho dang sbrang rtsi dang mar la btags pa rnams kyis sbyin sreg bya'o/_/dkar po'i phyogs kyi tshes gcig nas brtsams te ji srid zla ba nya'i bar du til mar la stong phrag brgyad kyi sbyin sreg dang rig pa 'dzin pa gos dkar po bgos te tsA 
[\[307a.5\]]ru'i ston mo bza' zhing mchod phyir thogs dkar po 'chang ba ku sha'i khres la nye bar 'dug pas sbyin sreg la sogs pa bya'o/_/mchod pa chen po byas nas nyin mtshan du gtor ma'i mchod pa la sogs pa bya'o/_/srod nas brtsams nas ji srid dngos grub kyi mtshan ma byung ba'i bar 
[\[307a.6\]]du bzlas pa bya'o/_/lha'i rnga bo che'i sgra dbyangs thogs pa dang /_sa rab tu g.yo ba dang /_nam mkha' la me tog gi char dang /_ras ris las kyang 'od zer 'byung bar 'gyur ro/_/bar skabs 'dir bcom ldan 'das byang chub sems dpa' 'byon te dmyal ba dang [{]yi dgas [,]yi dwags [}]dang /_
[\[307a.7\]]dud 'gro rnams skad cig de la zhi bar 'gyur ro/_/byon pa la mchod yon dbul bar bya'o/_/de nas bcom ldan 'das gsung bar 'gyur te ci 'dod pa de rnams sbyin par byed do/_/rig pa 'dzin pa de nyid dam/_rig pa 'dzin pa'i rgyal po nyid dam/_rgyal srid chen por 
[\[307b\]]
[\[307b.1\]]lus yongs su rje ba nyid dam/_sa 'og tu 'jug pa nyid dam/_mig sman dang /_ldong ros dang /_gi wang ngam/_thos pa 'dzin pa nyid dam/_mngon par shes pa lnga yang rung ste gang don du gnyer ba de rnyed do/_/bcom ldan 'das ma 'phags ma sgrol ma ral pa gyen brdzes kyi rtsa 
[\[307b.2\]]ba'i rtog pa yangs pa dang ldan pa'i ting nge 'dzin gyi rgyal po/_dkar mo chen mo'i rtog pa yongs su rdzogs so//_//de nas byang chub sems dpa' sems dpa' chen po spyan ras gzigs dbang phyug yangs pa dang ldan pa'i ting nge 'dzin gyi rgyal po sems can thams 
[\[307b.3\]]cad la kun du gzigs par byas nas bcom ldan 'das rig pa'i rgyal po thams cad kyi rjes su son pa po zhes bya ba'i rig pa'i rgyal po bka' stsal to/_/de la 'di rnams ni grub pa'i sngags kyi cho ga rnams so/_/na mo rat+na tra yA ya/_na ma Ar+ya a ba lo ki te shwa rA 
[\[307b.4\]]ya/_bo d+hi satwA ya/_ma hA satwA ya/_ma hA kA ru Ni kA ya/_bi muk+ti tse ta pA ya/_bi dza ya/_pa rA kra ma ya/_a pra ti ha ta/_glI yA ya/_a pa ri mi ta/_d+har+m+ma de sha ha nA ya/_duHkha bi sho d+ha nA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA 
[\[307b.5\]]ya/_ar+t+ta pa ri dra na hr-i da ya mA d+ha yi Sh+ya mi mi ti/_tad+ya thA/_la be A laM be lam+ba pra muk+ta lam+ba s+thi re/_lam+ba bi d+yA ya te/_na maHkA ru ni/_kA ru Ne/_kA ru Na ya ti/_bo mu ne ku ru NAn+d+ha hr-i da ye kA ru Nan+h+ra na ma stu te/_shAn+ta muk+te tsa/_shA ne ka ya bi bo/_/sta ta shAn+ta pra b+hA 
[\[307b.6\]]te/_ni t+yaM ba ga ba t+ya/_na ma stu te/_su ru su ru/_A gats+tsha A gats+tsha b+ha ga bA na ma ma ba raM dI s+ya si/_duHkhi tA nA ma sa ra dri Ni ka raM swA hA/_'di ni mthu chen po thob pa sems can thams cad mi 'gro bar byed pa rig pa'i rgyal po chen po dran pa tsam gyis phyi 
[\[307b.7\]]bzhin rjes su 'brang bar gyur pa/_nyam thag pa rnams yongs su skyob par byed pa/_ngan 'gro rnam par zlog par byed pa bklags pas grub pa/_mdor na 'jigs pa thams cad la dran pa tsam gyis 'di'i grogs brgyad srung ba la sbyor ba/_rig pa'i rgyal po 
[\[308a\]]
[\[308a.1\]]'di rjod par byed pa dang /_sgrub par byed pa dang /_yongs su 'jug par byed pa de nam yang ngan 'gro log par ltung bar mi 'gyur ro/_/dbul por gyur pa'i rigs kyi bu gang la la byang chub tu sems bskyed de klog par byed bzlas par byed/_sgrub par byed 
[\[308a.2\]]sems la rjes su chags par byed pa yang de shi 'phos nas bde ba can du skye bar 'gyur ro/_/de nas 'di'i sgrub thabs kyi cho ga ni bcom ldan 'das spyan ras gzigs dbang phyug byon pa bri bar bya ste mi 'jigs pa sbyin pa/_ral pa gyen du brdzes pa/_sku la skyes bu chen po'i mtshan 
[\[308a.3\]]gyis brgyan pa/_spyan gsum pa/_zla ba'i 'od zer rab tu 'bar ba'i sku/_'jigs pa brgyad po thams cad skyob pa/_bcom ldan 'das 'od dpag med dbu la bzhugs pa/_mchod phyir thogs dkar po can bri bar bya'o/_/sgrub pa po sngar bzhin du'o/_/rnam pa 'di lta 
[\[308a.4\]]bu'i ras ris bris nas mchod pa chen po bya ste/_'di nyid kyis dri dang me tog dang /_bdug pa dang /_gtor ma cho gas dbul lo/_/gang byed pa la gcig tu dpa' bas rig pa'i rgyal po chen po 'di dus ma yin par gzhol long la gnas pas ku sha'i khres la nye bar 'dug ste 
[\[308a.5\]]byams pa'i bdag nyid can nyid kyis sems can thams cad kyi rjes su son pas stong phrag brgyad bzlas pa bya'o/_/de nas grub par 'gyur te gang 'dod pa de thams cad dang /_las phran tshegs la sogs pa byed do/_/chus dug 'joms par byed do/_/ku shas byabs pas 
[\[308a.6\]]rims nyin gcig pa'am/_nyin gnyis pa'am nyin bzhi pa la sogs pa 'joms par byed do/_/sngags bzlas pa nyid me tog la yongs su bzlas te gang la byin pa de dbang du 'gyur ro/_/mdor na bya bas pas nad thams cad 'joms par byed do/_/'di'i sgrub 
[\[308a.7\]]thabs su gyur pa ni ras ris sngar brjod pa'i gnas su bzhugs su gsol nas 'bum bzlas so/_/mthar mtshan mo gcig smyung bar gnas par gnas pas phyogs skyong rnams la gtor ma dbul te/_gtor ma ni dkar gsum du 'gyur ro/_/mchod pa'i 
[\[308b\]]
[\[308b.1\]]cho ga byas nas ku sha'i khres la nye bar 'dug ste srod nas brtsams nas/_ji srid dngos grub kyi mtshan mar gyur gyi bar de srid du bzlas par bya'o/_/ras ris rab tu 'gul ba dang /_mar me'i rtse mo 'phel na thams cad la dbang ba'i rgyal por 'gyur ro/_/
[\[308b.2\]]ma grub na yul rnyed do/_/mi 'jigs pa thams cad rab tu sbyin no/_/bzlas pas sems can thams cad dbang du byed do/_/nad thams cad rab tu zhi bar byed do/_/'ching ba thams cad gcod par byed do/_/yang na dran pas 'gro bar byed do/_/bcom 
[\[308b.3\]]ldan 'das ma 'phags ma sgrol ma'i rtsa ba'i rtog pa yangs pa dang ldan pa'i ting nge 'dzin gyi rgyal por sems can thams cad rjes su son par byed pa po zhes bya ba'i rig pa'i rgyal po chen po rdzogs so//_//de nas yang byang chub sems dpa' sems dpa' chen 
[\[308b.4\]]po spyan ras gzigs dbang phyug yangs pa dang ldan pa'i ting nge 'dzin gyi rgyal po sgom bzhin du gser 'od ces bya ba'i rig pa chen po'i rtog pa'i rgyal po chen por bcom ldan 'das ma'i yang rtog pa'i rgyal po chen por bka' stsal to/_/na mo rat+na tra yA ya/_na ma 
[\[308b.5\]]Ar+ya a ba lo ki te shwa rA ya/_bo d+hi satwA ya/_ma hA kA ru Ni kA ya/_pra dz+wa li ta ha sta ka maN+Da lu pri yA ya/_tad+ya thA/_su ra s+ya a mr-i ta a pra ti ha tai/_be be tsa tsa re tsar+tha re be be ru ru be ru ru d+h+we the the/_sa ra d+h+we/_sa ra sa ra d+h+wi/_gu gu me g+ha 
[\[308b.6\]]ne g+ha na g+ha ne/_a pra ti ha ste bud+d+ha sa t+yaM d+ha r+m+ma sa t+yaM saM g+ha sa t+yaM u pa ri sat+ye na b+ha ga bA na sa ma ya ma nu sma ra/_pad+ma gar+b+ha swA hA/_pad+ma su baR+Na ti swA hA/_pad+ma dza swA hA/_pad+ma pri yA ya swA hA/_pad+ma su tri tiSh+Tha ta tsa ra NA ya swA hA/_sarba b+ha ya da da swA hA/_Ar+ya a 
[\[308b.7\]]mi tA b+ha sa mA dz+nyA pa ya ti swA hA/_'di ni mthu chen po thob pa gser 'od ces bya ba'i rig pa'i rgyal po chen po sangs rgyas du mas rjes su gnang ba gser bzhin du sems can thams cad nye bar 'tsho bar byed pa bklags pas grub pa gnod sbyin thams cad las 
[\[309a\]]
[\[309a.1\]]grol bar byed cing 'pho bar byed pa/_bzlas pa tsam gyis nad sel bar byed pa'o/_/de nas 'di'i ras ris kyi cho gar 'gyur te/_bcom ldan 'das 'phags pa spyan ras gzigs dbang phyug gser gyi mdog ltar snang ba ral pa gyen du brdzes 
[\[309a.2\]]ba/_phyag g.yas pas mi 'jigs pa sbyin pa/_pad+ma'i phreng bas so sor brgyan pa ril ba spyi blugs phyag na bsnams pa/_gos dkar po can/_bzhin rab tu 'dzum pa/_zhabs gnyis pad+ma la gnas pa'o/_/sgrub pa po yang spos phor lag na thogs pa ste 
[\[309a.3\]]sngar bzhin no/_/de lta bu'i ras ris kyi cho ga byas nas sngar brjod pa'i gnas su bzhugs nas 'bum phrag lngar bzlas par bya'o/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_bo d+hi satwA ya/_ma hA saswA ya/_dza le dza le da/_shu tsi durba tse a pra de 
[\[309a.4\]]shu tsi ni pra b+hu te swA hA/_/nye bar byug pa'i sngags so/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_pad+ma gar+b+he/_su gan+d+ha ya/_mu ru su ru swA hA/_dri'i sngags so/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi 
[\[309a.5\]]satwA ya/_ma hA satwA ya/_ma hA kA ru Ni kA ya/_b+hu baHb+hur+b+hu ba/_bid+yA tsan+d+ra tsa le tsa le swA hA/_me tog gi sngags so/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_pad+ma shri ye bar ba ri le swA hA/_bdug pa'i sngags 
[\[309a.6\]]so/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_a mr-i te a mr-i te ga hwa re su mu khe swA hA/_gtor ma'i sngags so/_/de ltar snga ma bzhin du byas te/_a ga ru'i sbyin sreg gis gang 'dod pa de rnyed do/_/tsan+dan gyi sbyin sreg 
[\[309a.7\]]gis 'gugs so/_/sna ma'i me tog gi sbyin sreg gis skye bo thams cad dga' bar 'gyur ro/_/cho 'phrul gyi phyogs kyi tshes gcig nas brtsams te ras ris kyi spyan sngar mchod pa'i cho gas thun gsum du stong phrag brgyad bzlas par byas te ji srid zla ba nya ba'i bar 
[\[309b\]]
[\[309b.1\]]du'o/_/mtshan mo gsum smyung bar gnas par rgya mtshor 'gro ba'i chu klung gi 'gram mam/_chu gling du ras ris bzhugs nas mchod pa'i cho ga bya ste/_srod nas brtsams nas ji srid dngos grub kyi mtshan mar 'gyur ba de srid du bzlas par bya'o/_/ras ris rab tu 'gul 
[\[309b.2\]]ba'am/_mar me'i rtse mo mngon par 'phel lam/_nam mkha' la me tog gi char 'bab bam/_'brug gi sgra thos pa'ang rung ste ras ris 'gul bas ni rgyal po chen por 'gyur ro/_/mar me 'phel na grong gi rje bor 'gyur ro/_/me tog babs na yul gyi bdag por 
[\[309b.3\]]'gyur ro/_/'brug gi sgras grong bcu drug so sor rnyed do/_/ma grub na las dang yo byad thams cad yang dag par 'byor par 'gyur ro/_/nad thams cad spangs par 'gyur ro/_/bcom ldan 'das ma 'phags ma sgrol ma ral pa gyen brdzes kyi rtsa ba'i rtog pa yangs 
[\[309b.4\]]pa dang ldan pa'i ting nge 'dzin gyi rgyal po gser 'od ces bya ba'i rig pa'i rgyal po chen po yongs su rdzogs so//_//de nas byang chub sems dpa' sems dpa' chen po spyan ras gzigs dbang phyug slar yang yangs pa dang ldan pa'i ting nge 'dzin gyi rgyal po sgom bzhin du/_
[\[309b.5\]]bcom ldan 'das ma rig pa'i rgyal po chen po rtog pa'i rgyal po chen po'i mthu yang dag par bstan pa'i ched du sangs rgyas bcu gnyis kyis mngon par dbang bskur ba zhes bya ba'i rig pa'i rgyal po yid la byas nas bka' stsal pa/_na mo rat+na tra yA ya/_na ma 
[\[309b.6\]]Ar+ya a ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_sa TA sa Ta sa ra sa rA Ni shud+d+ha bi tri mu khe bi dza ye swA hA/_'di ni mthu chen po thob pa rig pa'i dbang bskur ba zhes bya ba rig pa'i rgyal po chen po ste/_gang la klog par byed 
[\[309b.7\]]zlos par byed pa des sangs rgyas bye ba phrag bcu gnyis la phyag byas par 'gyur ro/_/'di rtag tu bzlas pas ngan 'gro log par ltung ba thams cad du mi 'gyur ro/_/skye ba brgya phrag bcu gnyis su skye ba dran par 'gyur ro/_/dus thams cad mngon par shes pa lnga dang thun 
[\[310a\]]
[\[310a.1\]]mtshams gsum dran par 'gyur ro/_/de'i nad thams cad dang sha za la sogs pa rnams dang /_srin po lus la 'pho bar mi 'gyur te bskal pa bye ba brgya phrag tu yang de ltar 'gyur ro/_/'di'i ras ris kyi cho ga ni ma nyams pa'i ras sngar brjod pa'i mtshan nyid 
[\[310a.2\]]dang ldan pa la 'phags pa spyan ras gzigs dbang phyug kun nas bri bar bya'o/_/ral pa gyen du brdzes pa dkar po phyag na pad+ma ste g.yas pas mchog sbyin pa g.yon pa'i phyag gis pad+ma bsnams pa de'i steng du yang dag par rdzogs pa'i sangs rgyas bcu gnyis bri bar bya'o/_/gser 
[\[310a.3\]]mdog mi 'jigs pa rab tu sbyin pa'o/_/'di lta ste pad+ma'i bla ma dang /_yon tan bla ma dang /_ye shes dbang phyug dang /_rtag par sgra dbyangs dang /_rnam par gzigs dang /_gtsug tor can dang /_thams cad skyob dang /_log par dad sel dang /_gser thub dang /_'od srung dang /_
[\[310a.4\]]shAkya thub pa dang /_'od dpag med dang /_mi 'khrugs pa ste/_yang dag par rdzogs pa'i sangs rgyas 'di rnams kun nas bri bar bya'o/_/de lta bu'i ras ris 'drir bcug nas sngar gsungs pa'i gnas su bzhugs nas 'bum phrag gsum bzlas pa bya'o/_/'di nyid kyis dri dang me 
[\[310a.5\]]tog dang /_bdug pa la sogs pa dbul bar bya'o/_/gang byed pa la gcig tu dpa' bas 'bum phrag bzlas par bya'o/_/de nas mtshan mo gsum du smyung bar gnas te ras ris la mchod pa chen po byas nas mig sman nam/_ldong ros sam/_gi wang yang rung ste stong du bzlas pa'i ras 
[\[310a.6\]]ris kyi spyan sngar a shwat+tha'i 'dab ma'i nang du btums te ji skad gsungs pa'i cho gas ku sha'i khres la nye bar 'dug ste srod nas brtsams te ji srid dro bar gyur pa dang /_du ba 'thul ba dang /_'bar bar gyur pa de srid du bzlas par bya'o/_/dro bar byed bzhin pas ni thig le byas na thams 
[\[310a.7\]]cad dbang du byed do/_/du ba 'thul bzhin pas ni mi snang bar 'gyur ro/_/'bar bas ni nam mkha' la 'gro'o/_/ras ris rab tu 'gul na rgyal srid du 'gyur ro/_/bcom ldan 'das ma 'phags ma sgrol ma ral pa gyen brdzes kyi rtsa ba'i rtog pa yangs pa dang ldan pa'i ting nge 
[\[310b\]]
[\[310b.1\]]'dzin las nges par skyes pa sangs rgyas bcu gnyis kyis mngon par dbang bskur ba zhes bya ba'i rig pa'i rgyal po chen po rdzogs so//_//de nas byang chub sems dpa' sems dpa' chen po spyan ras gzigs dbang phyug slar yang yangs pa dang ldan pa'i ting nge 'dzin bsgom bzhin pas 
[\[310b.2\]]thams cad dang ldan pa'i 'jig rten gyi khams yang dag par dgongs nas bcom ldan 'das ma 'phags ma sgrol ma'i rtog pa'i rgyal po chen po lhag par mos pa'i phreng ba zhes bya ba sangs rgyas kyis gsungs pa 'di bka' stsal to/_/na mo rat+na tra yA ya/_na mo a mi tA b+hA ya/_na 
[\[310b.3\]]mo na maHsarba bo d+hi satwA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_maN+Da bi shA la kIrti sarba bid+yA swA hA/_'di ni mthu chen po thob pa/_lhag par mos pa'i phreng ba zhes bya ba'i rig pa'i rgyal mo chen mo ste/_
[\[310b.4\]]sangs rgyas du mas rjes su gnang ba/_byang chub sems dpa' du ma'i ting nge 'dzin yang dag par skyed par byed pa 'di bsgrub par bya'o/_/dbul po gang la la bsgrub par bya ba ras ris zla ba'i nang du de'i 'byor pa rgyas par 'gyur ro/_/dbul po thob pa gang la la rig pa 
[\[310b.5\]]'di don chen po sbyin pas mchod pa bya bar 'gyur ro/_/'jig rten gyi rnam par 'byor pa sgrub par byed pa'i las so/_/de nas sgrub thabs su 'gyur ba ni bcom ldan 'das spyan ras gzigs dbang phyug sngar brjod pa'i ras ris bri bar bya'o/_/dgu pa nas brtsams te dkar po'i 
[\[310b.6\]]zla ba nya la yongs su rdzogs par byed du gzhug par bya'o/_/pad+ma dkar po'i gdan la bzhugs pa ral pa gyen du brdzes pa'o/_/'phags pa 'od dpag tu med pa gnyis pa steng du'o/_/rang gzhogs su shAkya thub pa yang ngo /_/'phags pa spyan ras gzigs dbang phyug gi g.yas su 
[\[310b.7\]]dpal chen mo bri bar bya'o/_/g.yon gyi gzhogs su rdo rje sde bri bar bya'o/_/sku mdog dkar po ston ka'i sprin ltar dkar ba phyag na ril ba spyi blugs dang /_chu snod bsnams pa'o/_/'phags pa spyan ras gzigs dbang phyug gi spyi bor a ti muk+ta ka'i me tog go/_/'phags 
[\[311a\]]
[\[311a.1\]]pa 'od dpag med la bar+Sha'i me tog gi phreng ba'o/_/shAkya thub pa la sna ma'i me tog gi phreng ba'o/_/dpal chen mo la nA ga ge sar gyi me tog gi phreng ba'o/_/rdo rje sde la me tog dkar po'i phreng ba dang /_bdug pa dri zhim 
[\[311a.2\]]po rnams ji ltar 'byor pa dbul bar bya'o/_/sngar brjod pa'i gnas su ras ris bzhugs su gsol nas 'bum phrag gsum bzlas par bya'o/_/de nas zla ba nya la ras ris la me tog gi phreng ba la sogs pa'i mchod pa chen po byas nas ku sha'i 
[\[311a.3\]]khres la nye bar 'dug ste 'di nyid kyis gang byed pa de thams cad la gcig tu dpa' bas bya'o/_/rig pa'i rgyal mo chen mo gang ji srid phreng ba thams cad rab tu g.yo ba'i mtshan ma 'byung gi bar du bzlas par bya'o/_/dngos grub kyi mtshan 
[\[311a.4\]]nyid gang gi tshe/_mngon par 'dod pa de thams cad thob par 'gyur ro/_/gang thams cad du ras ris kyi spyan sngar til gyis mngon par btags pa'i sbyin sreg 'bum phrag drug byas na rgyal srid rnyed do/_/yul gyi longs spyod 'dod na 
[\[311a.5\]]ras ris kyi spyan sngar yungs kar dang til dang tse ka ta'i sbyin sreg 'bum phrag gsum byas na yul rnyed do/_/ras ris kyi spyan sngar mar dang sbrang rtsi btags pa'i gur gum dang /_sra rtsi pog dang /_na le sham dang /_ru rta rnams 
[\[311a.6\]]'bum phrag bdun sbyin sreg byas na rgyal srid chen po rnyed do/_/ma grub na yul rnyed de nor gyi bdag po chen por 'gyur ro/_/bcom ldan 'das ma 'phags ma sgrol ma ral pa gyen brdzes kyi rtsa ba'i rtog pa yangs pa dang ldan pa'i ting nge 'dzin gyi 
[\[311a.7\]]rgyal po lhag par mos pa'i phreng ba zhes bya ba'i rig pa'i rgyal po yongs su rdzogs so//_//
