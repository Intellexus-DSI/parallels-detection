[\[1a\]]
[\[1a.1\]]@#/_/khri ba nga bzhugs so/_/
[\[1b\]]
[\[1b.1\]]@##/_/'phags pa shes rab kyi pha rol tu phyin pa khri pa/_bam po dgu pa/_sha ra dwa ti'i bu gzhan yang byang chub sems dpa' sems dpa' chen po'i theg pa chen po ni 
[\[1b.2\]]'das pa'i dus la shes pa mi 'jug_/ma 'ongs pa dang /_da ltar byung ba'i dus la shes pa mi 'jug la/_dus gsum po dag mi shes pa yang ma yin pa ste/_de yang mi dmigs 
[\[1b.3\]]pa'i tshul gyis so/_/sha ra dwa ti'i bu gzhan yang byang chub sems dpa' sems dpa' chen po'i theg pa chen po ni/_'dod pa'i khams su shes pa mi 'jug_/gzugs kyi khams dang /_
[\[1b.4\]]gzugs med pa'i khams su shes pa mi 'jug la/_khams gsum la mi shes pa yang mi 'jug pa gang yin pa ste/_de yang mi dmigs pa'i tshul gyis so/_/sha ra dwa ti'i bu gzhan yang 
[\[1b.5\]]byang chub sems dpa' sems dpa' chen po'i theg pa chen po ni 'jig rten pa'i chos rnams la shes pa mi 'jug_/'jig rten las 'das pa rnams dang /_'dus byas rnams dang /_
[\[2a\]]
[\[2a.1\]]'dus ma byas rnams dang /_zag pa dang bcas pa rnams dang /_zag pa med pa'i chos rnams la mi shes pa mi 'jug la/_'jig rten pa'i chos rnams la mi shes pa yang mi 'jug_/'jig rten las 'das pa'i chos rnams dang /_
[\[2a.2\]]'dus byas rnams dang /_'dus ma byas rnams dang /_zag pa dang bcas pa rnams dang /_zag pa med pa'i chos rnams la mi shes pa yang mi 'jug cing de yang mi dmigs pa'i tshul gyis mi 'jug pa ste/_sha ra dwa ti'i bu de ni byang chub sems 
[\[2a.3\]]dpa' sems dpa' chen po gang la gnas na/_byang chub sems dpa'i skyon med pa la 'jug pa'i theg pa yin te/_nyi tshe ba'i theg pa 'di lta ste/_nyan thos kyi theg pa'am/_rang sangs rgyas kyi theg pas nges par 'byung ba ma yin pa yin no/_/de ci'i phyir zhe na/_theg 
[\[2a.4\]]pa chen po yang gzhan la/_go cha chen po yang gzhan ma yin te/_go cha chen po nyid theg pa chen po yin la/_theg pa chen po nyid kyang go cha chen po yin pa'i phyir te/_theg pa chen po gang yin pa dang /_go cha chen po gang yin pa de ni byang chub sems dpa'i 
[\[2a.5\]]skyon med pa yin no/_/de nas bcom ldan 'das la tshe dang ldan pa sha ra dwa ti'i bus 'di skad ces gsol to/_/btsun pa bcom ldan 'das ji tsam gyis na byang chub sems dpa' sems dpa' chen po theg pa chen po la yang dag par gnas pa zhes brjod par bgyi 
[\[2a.6\]]lags/_de skad ces gsol pa dang /_bcom ldan 'das kyis tshe dang ldan pa sha ra dwa ti'i bu la 'di skad ces bka' stsal to/_/sha ra dwa ti'i bu 'di la byang chub sems dpa' sems dpa' chen po sbyin pa'i pha rol tu phyin pa la spyod pa na/_shes rab kyi 
[\[2b\]]
[\[2b.1\]]pha rol tu phyin pa la yang dag par gnas nas mi dmigs pa'i tshul gyis sbyin pa yang mi dmigs/_sbyin pa'i pha rol tu phyin pa dang /_len pa yang mi dmigs pa dang /_de bzhin du tshul khrims kyi pha rol tu phyin pa la spyod pa dang /_bzod pa'i pha rol tu phyin pa dang /_brtson 'grus 
[\[2b.2\]]kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la spyod pa na/_shes rab kyi pha rol tu phyin pa la yang dag par gnas nas mi dmigs pa'i tshul gyis dge ba'i chos mi dmigs/_mi dge ba'i chos dang /_lung du bstan pa dang /_
[\[2b.3\]]lung du ma bstan pa dang /_'jig rten pa dang /_'jig rten las 'das pa dang /_'dus byas dang /_'dus ma byas dang /_zag pa dang bcas pa dang /_zag pa med pa'i chos rnams mi dmigs shing /_shes rab kyi pha rol tu phyin pa dang /_shes rab kyi pha rol tu phyin 
[\[2b.4\]]pa bsgom pa dang /_shes rab kyi pha rol tu phyin pa sgom pa po mi dmigs pa ste/_sha ra dwa ti'i bu de tsam gyis na byang chub sems dpa' sems dpa' chen po theg pa chen po la yang dag par gnas pa zhes bya'o/_/sha ra dwa ti'i bu gzhan yang byang chub sems dpa' sems 
[\[2b.5\]]dpa' chen po rnam pa thams cad mkhyen pa nyid kyi sems ma 'dres pas bsgom pa rnam par gzhig pa'i ched du dran pa nye bar gzhag pa bzhi bsgom ste/_de yang mi dmigs pa'i tshul gyis bsgom mo/_/de bzhin du bsgom pa rnam par gzhig pa'i ched du yang dag par spong ba bzhi dang /_
[\[2b.6\]]rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_rnam par thar pa'i sgo gsum dang /_de bzhin gshegs pa'i stobs bcu nas/_sangs rgyas kyi chos ma 'dres pa 
[\[2b.7\]{]bcwa [,]bco [}]brgyad kyi bar du bsgom ste/_de yang mi dmigs pa'i tshul gyis bsgom mo/_/sha ra dwa ti'i bu byang chub sems dpa' sems dpa' chen po de ltar bsgom pa ni theg pa chen po la yang dag par gnas pa zhes bya'o/_/sha ra dwa ti'i bu gzhan yang byang chub sems dpa' sems dpa' 
[\[3a\]]
[\[3a.1\]]chen po 'di snyam du sems pa dmigs su med pa nyid kyi phyir/_'di lta ste/_byang chub sems dpa' zhes bya ba 'di ni ming dang tha snyad tsam du zad do zhes bya bar shes so/_/de bzhin du 'di lta ste/_gzugs zhes bya ba 'di ni ming tsam du zad do/_/tshor ba dang /_'du 
[\[3a.2\]]shes dang /_'du byed rnams kyang dmigs su med pa nyid kyi phyir de bzhin no/_/rnam par shes pa dmigs su med pa nyid kyi phyir 'di lta ste/_rnam par shes pa 'di ni ming dang tha snyad tsam du zad do/_/mig dmigs su med pa nyid kyi phyir/_'di lta ste/_mig 'di ni ming dang tha snyad tsam 
[\[3a.3\]]du zad do/_/de bzhin du yid kyi bar du dmigs su med pa nyid kyi phyir/_rna ba dang /_sna dang /_lce dang lus dang /_yid ces bya ba 'di ni ming dang tha snyad tsam du zad do/_/de bzhin du gzugs rnams dmigs su med pa nyid kyi phyir 'di lta ste/_gzugs rnams zhes bya ba 'di 
[\[3a.4\]]dag ni ming dang tha snyad tsam du zad do/_/de bzhin du sgra dang /_dri dang /_ro dang /_reg bya dang /_chos rnams dmigs su med pa nyid kyi phyir 'di lta ste/_sgra dang /_dri dang /_ro dang /_reg bya dang /_chos rnams zhes bya ba 'di dag ni ming dang tha snyad tsam du zad do/_/dran pa 
[\[3a.5\]]nye bar gzhag pa rnams dmigs su med pa nyid kyi phyir 'di lta ste/_dran pa nye bar gzhag pa bzhi zhes bya ba 'di dag ni ming dang tha snyad tsam du zad do/_/de bzhin du sbyar te/_lam gyi bar du dmigs su med pa nyid kyi phyir/_yang dag par spong ba rnams dang /_rdzu 'phrul gyi rkang pa 
[\[3a.6\]]rnams dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa yang de bzhin no/_/'di lta ste/_nang stong pa nyid nas/_dngos po med pa'i ngo bo nyid stong pa nyid kyi bar de ni dmigs su med pa nyid kyi phyir/_ming 
[\[3a.7\]]dang tha snyad tsam du zad do/_/'di lta ste/_de bzhin gshegs pa'i stobs bcu de dag ni ming dang tha snyad tsam du zad pa nas/_sangs rgyas kyi chos rnams kyi bar du dmigs su med pa nyid kyi phyir 'di lta ste/_sangs rgyas kyi chos rnams zhes bya ba'i bar de dag ni ming dang tha snyad tsam 
[\[3b\]]
[\[3b.1\]]du zad do/_/yang dag pa'i mtha'i bar du dmigs su med pa nyid kyi phyir 'di lta ste/_de bzhin nyid dang /_chos kyi dbyings dang /_chos skyon med pa nyid dang /_yang dag pa'i mtha' zhes bya ba de ni ming dang tha snyad tsam du zad do/_/byang chub dmigs su med pa nyid kyi phyir 'di 
[\[3b.2\]]lta ste/_byang chub ces bya ba 'di ni ming dang tha snyad tsam du zad do/_/'di lta ste/_yang dag par rdzogs pa'i sangs rgyas zhes bya ba 'di ni dmigs su med pa nyid kyi phyir/_ming dang tha snyad tsam du zad do snyam pa ste/_sha ra dwa ti'i bu de tsam gyis na byang chub sems dpa' sems 
[\[3b.3\]]dpa' chen po theg pa chen po la yang dag par gnas pa zhes bya'o/_/sha ra dwa ti'i bu gzhan yang byang chub sems dpa' sems dpa' chen po sems dang po bskyed pa nas bzung ste/_nyams pa med pa'i mngon par shes pa lnga yongs su rdzogs par byed/_sems can rnams yongs su 
[\[3b.4\]]smin par byed/_sangs rgyas kyi zhing yang yongs su dag par byed/_sangs rgyas kyi zhing nas sangs rgyas kyi zhing du 'gro zhing /_sangs rgyas bcom ldan 'das rnams la bkur sti byed/_bla mar byed/_ri mor byed/_mchod pa byed cing sangs rgyas bcom ldan 'das de dag las 
[\[3b.5\]]yang dang yang du 'di lta ste/_byang chub sems dpa'i theg pa rab mchog gi theg pa 'di nyid kyi chos kyang nyan to/_/theg pa 'di la zhon te/_sems can la phan gdags pa'i phyir dang /_sangs rgyas la blta ba'i phyir sangs rgyas kyi zhing du 'gro yang de phyir zhing sangs rgyas kyi zhing gi 
[\[3b.6\]]'du shes kyang mi 'byung /_sems can gyi 'du shes dang /_sangs rgyas kyi 'du shes kyang mi 'byung ngo /_/yang de gnyis su med pa'i sa la gnas nas/_lus ji snyed kyis sems can rnams kyi don bya ba'i skal ba dang ldan pa de snyed kyi lus yongs su 'dzin to/_/bla na med pa yang 
[\[3b.7\]]dag par rdzogs pa'i byang chub mngon par rdzogs par sangs ma rgyas kyi bar du nam yang theg pa de dang bral bar mi 'gyur ro/_/de rnam pa thams cad mkhyen pa nyid rjes su thob nas dge sbyong ngam/_bram ze'am/_lha'am/_bdud dam/_tshangs pa'am/_gzhan sus kyang ma bskor 
[\[4a\]]
[\[4a.1\]]ba'i chos kyi 'khor lo bskor bar 'gyur ro/_/shar phyogs kyi 'jig rten gyi khams gang gA'i klung gi bye ma snyed dag na/_sangs rgyas bcom ldan 'das gang dag 'tsho zhing bzhugs pa dang /_de bzhin du phyogs mtshams kyi bar gyi 'jig rten gyi khams gang gA'i 
[\[4a.2\]]klung gi bye ma snyed dag na 'tsho zhing bzhugs pa de dag kyang 'jig rten gyi khams che ge mo zhig na/_byang chub sems dpa' sems dpa' chen po che ge mo zhig theg pa chen po la yang dag par zhon nas/_rnam pa thams cad mkhyen pa nyid rjes su thob ste/_rnam pa thams cad mkhyen pa nyid 
[\[4a.3\]]rjes su thob nas/_de lta na gzhan dge sbyong ngam/_bram ze nas gzhan sus kyang ma bskor ba'i chos kyi 'khor lo 'jig rten du bskor ro zhes de'i bsngags pa rjod cing snyan pa sgrogs la dbyangs brjod par mdzad de/_sha ra dwa ti'i bu de tsam gyis na byang chub sems dpa' sems 
[\[4a.4\]]dpa' chen po theg pa chen po la yang dag par gnas pa zhes bya'o/_/sha ra dwa ti'i bu gzhan yang byang chub sems dpa' sems dpa' chen po'i theg pa chen po ni pha rol tu phyin pa drug go/_/drug gang zhe na/_'di lta ste/_sbyin pa'i pha rol tu phyin pa dang /_tshul khrims 
[\[4a.5\]]kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa ste/_drug po de dag go/_/de la sbyin pa'i pha rol tu phyin pa gang zhe na/_sha ra dwa ti'i bu 'di la byang chub sems dpa' 
[\[4a.6\]]sems dpa' chen po rnam pa thams cad mkhyen pa nyid dang ldan pa'i sems bskyed pas 'di lta ste/_nang ngam phyi'i dngos po dag gi sbyin pa de 'dod pa rnams la sbyin par byed cing byin nas kyang sbyin pa de sems can thams cad dang thun mong du byas nas/_bla na med pa yang dag par rdzogs pa'i byang chub 
[\[4a.7\]]tu yongs su sngo ba de ni/_sha ra dwa ti'i bu byang chub sems dpa' sems dpa' chen po'i sbyin pa'i pha rol tu phyin pa'o/_/de la tshul khrims kyi pha rol tu phyin pa gang zhe na/_sha ra dwa ti'i bu 'di la byang chub sems dpa' sems dpa' chen po rnam pa thams cad mkhyen pa nyid dang ldan pa'i sems 
[\[4b\]]
[\[4b.1\]]bskyed pas bdag kyang dge ba bcu'i las kyi lam yang dag par blangs nas legs par spyod la/_gzhan dag kyang dge ba bcu'i las kyi lam yang dag par 'dzin du 'jug cing 'dzud de/_rab tu 'god la de yang mi dmigs pa'i tshul gyis byed pa 'di ni/_sha ra dwa ti'i bu byang chub 
[\[4b.2\]]sems dpa' sems dpa' chen po'i tshul khrims kyi pha rol tu phyin pa nag nog med pa'o/_/de la bzod pa'i pha rol tu phyin pa gang zhe na/_sha ra dwa ti'i bu 'di la byang chub sems dpa' sems dpa' chen po bdag kyang bzod pa phun sum tshogs pa yin la/_gzhan dag kyang bzod pa yang 
[\[4b.3\]]dag par 'dzin du 'jug cing 'dzud de rab tu 'god la/_de yang mi dmigs pa'i tshul gyis byed pa de ni/_sha ra dwa ti'i bu byang chub sems dpa' sems dpa' chen po'i bzod pa'i pha rol tu phyin pa'o/_/de la brtson 'grus kyi pha rol tu phyin pa gang zhe na/_sha ra dwa ti'i bu 'di la byang chub 
[\[4b.4\]]sems dpa' sems dpa' chen po rnam pa thams cad mkhyen pa nyid dang ldan pa'i sems bskyed pas/_pha rol phyin pa drug la brtson pa mi gtong ba yin/_sems can rnams kyang pha rol tu phyin pa drug po dag yang dag par 'dzin du 'jug cing 'dzud de rab tu 'god la/_de yang 
[\[4b.5\]]mi dmigs pa'i tshul gyis byed pa de ni/_sha ra dwa ti'i bu byang chub sems dpa' sems dpa' chen po'i brtson 'grus kyi pha rol tu phyin pa'o/_/de la bsam gtan gyi pha rol tu phyin pa gang zhe na/_sha ra dwa ti'i bu 'di la byang chub sems dpa' sems dpa' chen po rnam pa thams cad mkhyen 
[\[4b.6\]]pa nyid dang ldan pa'i sems bskyed pas/_bdag kyang thabs la mkhas pas bsam gtan dang /_tshad med pa dang /_gzugs med pa'i snyoms par 'jug pa dag la snyoms par 'jug cing /_de dag gi dbang gis kyang mi skye la/_gzhan dag kyang bsam gtan dang /_tshad 
[\[4b.7\]]med pa dang /_gzugs med pa'i snyoms par 'jug pa de dag yang dag par 'dzin du 'jug cing 'dzud de rab tu 'god la/_de yang mi dmigs pa'i tshul gyis byed pa de ni/_sha ra dwa ti'i bu byang chub sems dpa' sems dpa' chen po'i bsam gtan gyi pha rol tu phyin pa'o/_/de la 
[\[5a\]]
[\[5a.1\]]shes rab kyi pha rol tu phyin pa gang zhe na/_sha ra dwa ti'i bu 'di la byang chub sems dpa' sems dpa' chen po de rnam pa thams cad mkhyen pa nyid dang ldan pa'i sems bskyed pas/_chos thams cad kyi rang bzhin la yang dag pa ji lta ba bzhin du so sor rtog cing /_
[\[5a.2\]]chos thams cad la yang mngon par zhen pa med la/_de yang mi dmigs pa'i tshul gyis byed de/_chos thams cad la mngon par zhen pa med nas kyang gzhan dag kyang chos thams cad kyi rang bzhin la yang dag pa ji lta ba bzhin du so sor rtog pa yang dag par 'dzin du 'jug cing 'dzud de rab tu 'god 
[\[5a.3\]]la/_de yang mi dmigs pa'i tshul gyis byed pa de ni/_sha ra dwa ti'i bu byang chub sems dpa' sems dpa' chen po'i shes rab kyi pha rol tu phyin pa ste/_sha ra dwa ti'i bu de ni byang chub sems dpa' sems dpa' chen po'i theg pa chen po yin no/_/de nas bcom ldan 'das la tshe dang ldan pa sha ra 
[\[5a.4\]]dwa ti'i bus 'di skad ces gsol to/_/btsun pa bcom ldan 'das kyi sbyin pa'i pha rol tu phyin pa 'jig rten pa lags sam/_'on te 'jig rten las 'das pa lags/_shes rab kyi pha rol tu phyin pa'i bar du yang de lta lags sam/_btsun pa bcom ldan 'das gal te sbyin pa'i pha rol 
[\[5a.5\]]tu phyin pa 'jig rten pa lags shing /_shes rab kyi pha rol tu phyin pa'i bar du yang de lta lags na ni/_btsun pa bcom ldan 'das ji ltar na 'jig rten pa'i sbyin pa'i pha rol tu phyin pa dang /_de bzhin du shes rab kyi pha rol tu phyin pa'i bar gyi pha rol tu phyin pa yongs su rdzogs par 'gyur 
[\[5a.6\]]lags/_de ci'i slad du zhe na/_'jig rten pa ni 'dus byas lags la/_'dus byas gang lags pa de ni mi rtag pa lags na/_mi rtag pa gang lags pa de ji ltar pha rol tu phyin pa yongs su rdzogs par 'gyur lags/_ji ste sbyin pa'i pha rol tu phyin pa 'jig rten las 'das pa 
[\[5a.7\]]lags shing /_shes rab kyi pha rol tu phyin pa'i bar du yang de lta lags na ni/_/de ni byed pa ma mchis pa lags la/_byed pa ma mchis pa gang lags pa de ji ltar yongs su rdzogs par 'gyur lags/_de skad ces gsol pa dang /_bcom ldan 'das kyis tshe dang ldan pa sha ra dwa ti'i bu la 
[\[5b\]]
[\[5b.1\]]'di skad ces bka' stsal to/_/sha ra dwa ti'i bu sbyin pa'i pha rol tu phyin pa ni 'jig rten pa yang yod/_'jig rten las 'das pa yang yod/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha 
[\[5b.2\]]rol tu phyin pa dang /_de bzhin du shes rab kyi pha rol tu phyin pa yang 'jig rten pa yang yod/_'jig rten las 'das pa yang yod do/_/sha ra dwa ti'i bus gsol pa/_sbyin pa'i pha rol tu phyin pa 'jig rten pa ni gang lags/_sbyin pa'i pha rol tu phyin pa 'jig rten las 'das pa 
[\[5b.3\]]ni gang lags/_bka' stsal pa/_sha ra dwa ti'i bu 'di la byang chub sems dpa' sems dpa' chen po sbyin phod pa sbyin bdag tu gyur pa de dge sbyong dang /_bram ze dang /_bkren pa dang /_'dron pa dang /_sdug 'phongs pa dang /_slong ba rnams la zas 'dod pa dag la zas sbyin par 
[\[5b.4\]]byed/_skom 'dod pa dag la skom sbyin par byed pa nas/_de bzhin du sbyar te/_gos dang /_spos dang /_phreng ba dang /_byug pa dang /_mal cha dang /_stan dang /_khyim 'dod pa'i bar dag la sbyin par byed pa dang /_gnas 'dod pa dag la gnas sbyin par byed cing /_sman 'dod 
[\[5b.5\]]pa rnams la sman/_yo byad 'dod pa rnams la yo byad sbyin par byed pa dang /_de bzhin du slong ba rnams la mi'i yo byad gang yang rung ba dag sbyin par byed pa dang /_de bzhin du bu pho sbyin par byed pa dang /_bu mo sbyin par byed pa dang /_chung ma dang /_slas kyi 'khor dag sbyin par byed pa 
[\[5b.6\]]dang /_de bzhin du mgo dang /_mig dag dang /_rna ba dang /_sna dang /_rkang pa dang /_lag pa dang /_yan lag dang /_nying lag dag sbyin par byed cing /_de dag kyang dngos po'i bdag nyid du gnas nas yongs su gtong bar byed la/_de 'di snyam du yang sems te/_bdag ni 
[\[5b.7\]]sbyin par byed pa'o/_/'di dag ni len par byed pa dag go/_/kye bdag ni ser sna med pa'o/_/bdag ni sbyin bdag yin no/_/bdag ni slongs mo ster ba'o/_/kye bdag ni thams cad yongs su gtong ba'o/_/bdag ni sangs rgyas bcom ldan 'das rnams la bkur sti byed pa'o/_/
[\[6a\]]
[\[6a.1\]]bdag ni sbyin pa'i pha rol tu phyin pa la spyod do/_/sbyin pa de byin nas kyang mi dmigs pa'i tshul gyis sems can thams cad dang thun mong du byas nas/_bla na med pa yang dag par rdzogs pa'i byang chub tu yongs su sngo bar byed cing /_bdag gi sbyin pa 'dis sems can thams 
[\[6a.2\]]cad tshe 'di nyid la bde bar gyur cig_/phung po'i lhag ma med pa'i mya ngan las 'das pa'i dbyings su yongs su mya ngan las 'das par gyur cig snyam mo/_/de ni chags pa gsum la chags shing sbyin pa de sbyin par byed de/_gsum po gang zhe na/_'di lta ste/_bdag tu 'du shes pa dang /_
[\[6a.3\]]gzhan du 'du shes pa dang /_sbyin par 'du shes pa ste/_chags pa gsum po de dag la chags nas/_sbyin pa de sbyin par byed pa de ni/_sha ra dwa ti'i bu 'jig rten pa'i sbyin pa'i pha rol tu phyin pa zhes bya'o/_/ci'i phyir 'jig rten pa'i sbyin pa'i pha rol tu phyin pa zhes bya zhe na/_'di ltar 
[\[6a.4\]]'jig rten dang lhan cig tu spyod cing 'jig rten las mi g.yo la yang dag par mi 'da' ste/_rgyu des na 'jig rten pa zhes bya'o/_/de la 'jig rten las 'das pa'i sbyin pa'i pha rol tu phyin pa gang zhe na/_'di lta ste/_'khor gsum yongs su dag pa ste/_de la kye byang chub sems 
[\[6a.5\]]dpa' sems dpa' chen po'i snying rje chen po sngon du 'gro ba'i sems kyis sbyin pa sbyin pa yang mi dmigs/_sbyin pa po yang mi dmigs/_len pa po yang mi dmigs/_sbyin pa yang ma yin la/_sbyin pa de'i rnam par smin pa la yang mngon par dga' ba med pa de ni/_sha ra dwa ti'i 
[\[6a.6\]]bu 'khor gsum yongs su dag pa zhes bya'o/_/sha ra dwa ti'i bu gzhan yang byang chub sems dpa' sems dpa' chen po sems can thams cad la sbyin pa sbyin zhing byin nas kyang sems can de dag nyid la gtong yang sems can de dag kyang mi dmigs/_len pa po yang yang dag par rjes su 
[\[6a.7\]]mi mthong /_sbyin pa de'i rnam par smin pa la yang mngon par dga' ba med la/_bla na med pa yang dag par rdzogs pa'i byang chub tu yang yongs su sngo mod kyi/_mtshan ma phra rab tsam yang yang dag par rjes su mi mthong ba de ni/_sha ra dwa ti'i bu 'jig rten las 'das pa'i sbyin pa'i pha rol tu phyin pa zhes 
[\[6b\]]
[\[6b.1\]]bya'o/_/de ci'i phyir 'jig rten las 'das pa zhes bya zhe na/_'di ltar 'jig rten las rgal zhing 'jig rten las 'phags la/_'jig rten las yang dag par 'das te/_de ni 'jig rten las 'das pa'i sbyin pa'i pha rol tu phyin pa zhes bya'o/_/de bzhin du sbyar te/_gnas pa'i 
[\[6b.2\]]tshul khrims kyi pha rol tu phyin pa ni 'jig rten pa yin la/_mi gnas pa ni 'jig rten las 'das pa ste/_sbyin pa'i pha rol tu phyin par ji skad bstan pa de kho na bzhin du rgya cher sbyar bar bya'o/_/bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan 
[\[6b.3\]]gyi pha rol tu phyin pa la yang de bzhin du sbyar ro/_/gnas pa'i shes rab kyi pha rol tu phyin pa ni 'jig rten pa yang yin la/_mi gnas pa ni 'jig rten las 'das pa'o/_/sha ra dwa ti'i bu de ltar na byang chub sems dpa' sems dpa' chen po 'jig rten pa dang /_'jig rten las 'das pa'i 
[\[6b.4\]]sbyin pa'i pha rol tu phyin pa yongs su rdzogs par byed do/_/de bzhin du shes rab kyi pha rol tu phyin pa'i bar du yongs su rdzogs par byed de/_de yang sha ra dwa ti'i bu byang chub sems dpa' sems dpa' chen po'i theg pa chen po dang /_go cha chen po dang /_byang chub sems dpa'i skyon 
[\[6b.5\]]med pa yin no/_/shes rab kyi pha rol tu phyin pa khri pa las pha rol tu phyin pa bstan pa'i le'u zhes bya ste dgu pa'o//_//de nas bcom ldan 'das la/_tshe dang ldan pa rab 'byor gyis 'di skad ces gsol to/_/bcom ldan 'das ci tsam gyis na go cha chen po 
[\[6b.6\]]bgos pa go cha chen po bgos pa zhes bgyi ba lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor byang chub sems dpa' sems dpa' chen po gang sbyin pa'i pha rol tu phyin pa'i go cha bgos/_de bzhin du 
[\[6b.7\]]shes rab kyi pha rol tu phyin pa'i bar gyi go cha bgos/_dran pa nye bar gzhag pa'i go cha bgos/_'phags pa'i lam yan lag brgyad pa'i bar gyi go cha bgos/_nang stong pa nyid kyi go cha bgos/_dngos po med pa'i ngo bo nyid stong pa nyid kyi bar gyi go cha bgos/_de bzhin gshegs pa'i stobs 
[\[7a\]]
[\[7a.1\]]bcu'i go cha bgos/_sangs rgyas kyi chos ma 'dres pa [{]bcwa [,]bco [}]brgyad kyi bar gyi go cha bgos/_rnam pa thams cad mkhyen pa nyid kyi bar gyi go cha bgos/_sangs rgyas kyi sku'i go cha bgos nas/_stong gsum gyi stong chen po'i 'jig rten gyi khams snang bas khyab par byed do/_/
[\[7a.2\]]de bzhin du shar phyogs kyi 'jig rten gyi khams gang gA'i klung gi bye ma snyed dag snang bas khyab par byed do/_/de bzhin du phyogs mtshams kyi bar gyi 'jig rten gyi khams gang gA'i klung gi bye ma snyed dag snang bas khyab par byed do/_/khyab par byas nas kyang stong gsum gyi stong chen po'i 'jig 
[\[7a.3\]]rten gyi khams rnam pa drug tu g.yo bar byed/_rab tu g.yo bar byed/_kun tu rab tu g.yo bar byed do/_/de bzhin du shar phyogs nas phyogs mtshams kyi bar gyi 'jig rten gyi khams gang gA'i klung gi bye ma snyed dag rnam pa drug tu g.yo bar byed/_rab tu g.yo bar byed/_kun tu rab tu 
[\[7a.4\]]g.yo bar byed do/_/byang chub sems dpa' sems dpa' chen po de snang ba des kyang sbyin pa'i pha rol tu phyin pa'i go cha bgos pa nas/_sangs rgyas kyi sku'i bar gyi go cha bgos pa yin no/_/stong gsum gyi stong chen po'i 'jig rten gyi khams bai dUr+ya'i rang bzhin du mngon par sprul par byed do/_/
[\[7a.5\]]mngon par sprul nas kyang 'khor los sgyur ba'i rgyal po'i bkod pa mngon par sprul par byed cing /_des 'khor los sgyur ba'i rgyal po'i bkod pa mngon par sprul nas kyang zas 'dod pa rnams la zas sbyin par byed/_de bzhin du btung ba nas/_gos dang /_phreng ba dang /_spos dang /_
[\[7a.6\]]byug pa dang /_khang pa dang /_gnas dang /_mar me dang /_sman du sbyar ba dang /_sman gyi bar du sbyin par byed pa dang /_de bzhin du sbyar te/_mi'i yo byad gang yang rung ba'i bar dag sems can dag la sbyin par byed cing /_des sbyin pa de lta bu byin nas/_sems can de dag nyid 
[\[7a.7\]]la 'di lta ste/_pha rol tu phyin pa drug dang ldan pa'i chos 'di dag nyid kyi chos ston to/_/sems can de dag kyang chos de thos nas/_nam yang log par ltung bar mi ltung la/_bla na med pa yang dag par rdzogs pa'i byang chub mngon par rdzogs par sangs ma rgyas kyi bar du nam yang pha rol tu 
[\[7b\]]
[\[7b.1\]]phyin pa drug dang 'bral bar mi 'gyur te/_rab 'byor de tsam gyis na byang chub sems dpa' sems dpa' chen po go cha chen po bgos pa zhes bya'o/_/rab 'byor dper na sgyu ma mkhan nam/_sgyu ma mkhan gyi slob ma mkhas pa zhig gis lam po che'i bzhi mdor 'dug ste/_skye bo phal po 
[\[7b.2\]]che'i mdun du zas 'dod pa dag la zas sbyin pa nas mi'i yo byad gang yang rung ba'i bar du byin na/_rab 'byor 'di ji snyam du sems/_ci sgyu ma'i skyes bu 'am/_sgyu ma mkhan gyi slob mas sems can gang la yang sbyin pa byin pa yod snyam 'am gsol pa/_btsun pa bcom ldan 'das 
[\[7b.3\]]ma mchis lags so/_/bcom ldan 'das kyis bka' stsal pa/_rab 'byor de bzhin du byang chub sems dpa' sems dpa' chen pos 'khor los sgyur ba'i rgyal po'i bkod pa mngon par sprul nas/_zas 'dod pa dag la zas sbyin par byed pa nas/_de bzhin du sbyar te/_mi'i 
[\[7b.4\]]yo byad gang yang rung ba'i bar dag sbyin par byed kyang sems can gang la yang sbyin pa ci yang byin pa med do/_/de ci'i phyir zhe na/_sgyu ma'i chos nyid nye bar bzung na/_chos rnams kyi chos nyid de yin pa'i phyir ro/_/rab 'byor gzhan yang byang chub sems dpa' sems dpa' chen po tshul 
[\[7b.5\]]khrims kyi pha rol tu phyin pa la gnas te/_bsams bzhin du skye ba yongs su bzung bas 'khor los sgyur ba'i rgyal po'i rigs su skye ste/_'khor los sgyur ba'i rigs kyi dbang phyug de la gnas nas/_sems can bye ba khrag khrig 'bum phrag du ma dag dge ba bcu'i las kyi lam la 
[\[7b.6\]]'god par byed/_de bzhin du bsam gtan bzhi dang /_tshad med pa bzhi dang /_gzugs med pa'i snyoms par 'jug pa dag la 'god par byed/_de bzhin du dran pa nye bar gzhag pa bzhi dang /_de bzhin du sbyar te/_'phags pa'i lam yan lag brgyad pa dang /_rnam par 
[\[7b.7\]]thar pa'i sgo gsum dang /_de bzhin du de bzhin gshegs pa'i stobs bcu nas/_sangs rgyas kyi chos ma 'dres pa [{]bcwa [,]bco [}]brgyad kyi bar dag la 'god par byed de/_sems can de dag kyang bla na med pa yang dag par rdzogs pa'i byang chub mngon par rdzogs par sangs ma rgyas kyi bar du nam yang chos bstan 
[\[8a\]]
[\[8a.1\]]pa de dag dang bral bar mi 'gyur ro/_/rab 'byor dper na sgyu ma mkhan nam/_sgyu ma mkhan gyi slob ma mkhas pa zhig gis skye bo'i tshogs chen po zhig mngon par sprul nas/_dge ba bcu'i las kyi lam la bkod/_de bzhin du sbyar te/_sangs rgyas kyi chos ma 'dres 
[\[8a.2\]]pa [{]bcwa [,]bco [}]brgyad kyi bar dag la bkod na/_rab 'byor 'di ji snyam du sems/_ci sgyu ma'i skyes bu'am/_sgyu ma mkhan gyi slob ma des de la sems can 'ga' yang dge ba bcu'i las kyi lam la bkod pa yod snyam 'am/_de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi 
[\[8a.3\]]bar dag la bkod pa yod snyam 'am/_gsol pa/_btsun pa bcom ldan 'das ma mchis lags so/_/bcom ldan 'das kyis bka' stsal pa/_rab 'byor de bzhin du byang chub sems dpa' sems dpa' chen po des sems can bye ba khrag khrig 'bum phrag du ma dag dge ba bcu'i 
[\[8a.4\]]las kyi lam la bkod pa de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar dag la bkod kyang sems can 'ga' yang bkod pa med do/_/de ci'i phyir zhe na/_rab 'byor sgyu ma'i chos nyid nye bar bzung na/_chos rnams kyi chos nyid de yin pa'i phyir te/_rab 
[\[8a.5\]]'byor de ltar na byang chub sems dpa' sems dpa' chen po go cha chen po bgos pa zhes bya'o/_/rab 'byor gzhan yang byang chub sems dpa' sems dpa' chen po bzod pa'i pha rol tu phyin pa la gnas te/_sems can bye ba khrag khrig phrag 'bum dag bzod pa la 'god par byed do/_/
[\[8a.6\]]rab 'byor ji ltar na byang chub sems dpa' sems dpa' chen po bzod pa'i pha rol tu phyin pa la gnas te/_sems can bye ba khrag khrig phrag 'bum dag bzod pa la 'god par byed ce na/_rab 'byor 'di la byang chub sems dpa' sems dpa' chen po sems dang po bskyed pa nas bzung 
[\[8a.7\]]ste/_go cha 'di ltar gyon par byed de/_gal te sems can thams cad 'ongs nas/_bdag la dbyug pa dang /_mtshon cha dang /_bong ba dag gis bsnun kyang de la bdag gis sems can gang la yang 'khrug pa dang ldan pa'i sems bskyed pa 'ga' yang bskyed par mi bya'i bdag gis 
[\[8b\]]
[\[8b.1\]]sems can thams cad kyang bzod pa de lta bu la dgod par bya'o snyam mo/_/des go cha de lta bu bgos nas dgra bo dang phyir rgol ba dag gis bong ba dang /_dbyug pa dang /_mtshon gyis gdab pa dag gis nyon mongs na yang nam yang sems can gang la yang 'khrug pa dang ldan pa'i sems mi skyed kyi/_
[\[8b.2\]]sems can bye ba khrag khrig phrag 'bum dag bzod pa de lta bu la 'god par byed do/_/rab 'byor dper na sgyu ma mkhan nam/_sgyu ma mkhan gyi slob ma mkhas pa zhig gis skye bo'i tshogs chen po zhig mngon par sprul nas sems can bye ba khrag khrig phrag 'bum dag bzod pa'i pha rol tu phyin pa la bkod 
[\[8b.3\]]na/_rab 'byor 'di ji snyam du sems/_ci sgyu ma'i skyes bu'am/_sgyu ma mkhan gyi slob ma des de la sems can 'ga' yang bzod pa la bkod pa yod snyam mam/_gsol pa/_btsun pa bcom ldan 'das ma mchis lags so/_/bcom ldan 'das kyis bka' stsal pa/_rab 'byor 
[\[8b.4\]]de bzhin du byang chub sems dpa' sems dpa' chen po des sems can bye ba khrag khrig 'bum phrag du ma dag bzod pa la bkod kyang sems can 'ga' yang bkod pa med do/_/de ci'i phyir zhe na/_rab 'byor sgyu ma'i chos nyid nye bar bzung na/_chos rnams kyi chos nyid de yin pa'i phyir te/_
[\[8b.5\]]rab 'byor de ltar na byang chub sems dpa' sems dpa' chen po go cha chen po bgos pa zhes bya'o/_/rab 'byor gzhan yang byang chub sems dpa' sems dpa' chen po brtson 'grus kyi pha rol tu phyin pa la gnas te/_sems can bye ba khrag khrig phrag 'bum dag brtson 'grus kyi pha 
[\[8b.6\]]rol tu phyin pa la yang dag par 'dzin du 'jug cing 'dzud de rab tu 'god par byed/_thams cad mkhyen pa nyid dang ldan pa'i sems kyis mi dge ba'i chos spang ba'i phyir dang /_dge ba'i chos phun sum tshogs par bya ba'i phyir sems can de dag lus dang sems kyi brtson 'grus yang dag par 
[\[8b.7\]]'dzin du 'jug cing 'dzud de rab tu 'god par byed do/_/rab 'byor dper na sgyu ma mkhan nam/_sgyu ma mkhan gyi slob ma mkhas pa zhig gis skye bo'i tshogs chen po zhig mngon par sprul nas/_sems can bye ba khrag khrig phrag 'bum dag brtson 'grus kyi pha rol tu phyin pa yang dag par 'dzin 
[\[9a\]]
[\[9a.1\]]du 'jug cing 'dzud de rab tu 'god par byed na/_rab 'byor 'di ji snyam du sems/_ci sgyu ma'i skyes bu 'am/_sgyu ma mkhan gyi slob ma des de la sems can 'ga' yang brtson 'grus la bkod pa yod dam/_gsol pa/_btsun pa bcom ldan 'das ma mchis 
[\[9a.2\]]lags so/_/bcom ldan 'das kyis bka' stsal pa/_rab 'byor de bzhin du byang chub sems dpa' sems dpa' chen po des sems can bye ba khrag khrig 'bum phrag du ma dag brtson 'grus kyi pha rol tu phyin pa la bkod kyang sems can 'ga' yang bkod pa med do/_/de ci'i phyir zhe na/_
[\[9a.3\]]rab 'byor sgyu ma'i chos nyid nye bar bzung na/_chos rnams kyi chos nyid de yin pa'i phyir te/_rab 'byor de ltar na byang chub sems dpa' sems dpa' chen po go cha chen po bgos pa zhes bya'o/_/rab 'byor gzhan yang byang chub sems dpa' sems dpa' chen po bsam gtan gyi pha rol tu 
[\[9a.4\]]phyin pa la gnas te/_sems can bye ba khrag khrig phrag 'bum dag bsam gtan gyi pha rol tu phyin pa yang dag par 'dzin du 'jug cing 'dzud de rab tu 'god par byed do/_/rab 'byor ji ltar na byang chub sems dpa' sems dpa' chen po bsam gtan gyi pha rol tu phyin pa la gnas te/_sems 
[\[9a.5\]]can bye ba khrag khrig phrag 'bum dag bsam gtan gyi pha rol tu phyin pa yang dag par 'dzin du 'jug cing 'dzud de rab tu 'god par byed ce na/_rab 'byor 'di la byang chub sems dpa' sems dpa' chen po chos thams cad mnyam pa nyid kyi ting nge 'dzin la gnas nas/_chos gang yang mnyam 
[\[9a.6\]]par gzhag pa'am/_rnam par g.yeng bar yang dag par rjes su mi mthong ste/_de de kho na bzhin du sems can de dag bsam gtan de yang dag par 'dzin du 'jug cing 'dzud de rab tu 'god par byed la/_ci nas kyang bla na med pa yang dag par rdzogs pa'i byang chub mngon par rdzogs par sangs 
[\[9a.7\]]ma rgyas kyi bar du nam yang bsam gtan gyi pha rol tu phyin pa dang bral bar mi 'gyur ba de ltar yang dag par 'dzin du 'jug cing 'dzud de rab tu 'god par byed do/_/rab 'byor dper na sgyu ma mkhan nam/_sgyu ma mkhan gyi slob ma mkhas pa zhig gis skye bo'i tshogs chen po zhig mngon par sprul 
[\[9b\]]
[\[9b.1\]]nas/_sems can bye ba khrag khrig phrag 'bum dag bsam gtan gyi pha rol tu phyin pa yang dag par 'dzin du 'jug cing rab tu bkod na/_rab 'byor 'di ji snyam du sems/_ci sgyu ma'i skyes bu'am/_sgyu ma mkhan gyi slob ma des de la sems can 'ga' yang bsam gtan gyi pha rol tu 
[\[9b.2\]]phyin pa la bkod pa yod snyam 'am/_gsol pa/_btsun pa bcom ldan 'das ma mchis lags so/_/bcom ldan 'das kyis bka' stsal pa/_rab 'byor de bzhin du byang chub sems dpa' sems dpa' chen po des sems can bye ba khrag khrig 'bum phrag du ma dag bsam gtan 
[\[9b.3\]]gyi pha rol tu phyin pa la bkod kyang sems can 'ga' yang bkod pa med do/_/de ci'i phyir zhe na/_rab 'byor sgyu ma'i chos nyid nye bar bzung na/_chos rnams kyi chos nyid de yin pa'i phyir te/_rab 'byor de ltar na byang chub sems dpa' sems dpa' chen po go cha chen po bgos pa 
[\[9b.4\]]zhes bya'o/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la gnas te/_sems can bye ba khrag khrig phrag 'bum dag shes rab kyi pha rol tu phyin pa yang dag par 'dzin du 'jug cing 'dzud de rab tu 'god par byed do/_/rab 'byor 
[\[9b.5\]]ji ltar na byang chub sems dpa' sems dpa' chen po shes rab kyi pha rol tu phyin pa la gnas te/_sems can bye ba khrag khrig phrag 'bum dag shes rab kyi pha rol tu phyin pa yang dag par 'dzin du 'jug cing 'dzud de rab tu 'god par byed ce na/_rab 'byor 'di la byang chub sems dpa' 
[\[9b.6\]]sems dpa' chen po shes rab kyi pha rol tu phyin pa brjod du med pa la gnas te/_chos gang yang skye ba'am/_'gag pa'am/_kun nas nyon mongs pa'am/_rnam par byang ba'am/_pha rol mi dmigs na/_rab 'byor de tsam gyis na byang chub sems dpa' sems dpa' chen po 
[\[9b.7\]]shes rab kyi pha rol tu phyin pa la gnas pa yin zhing /_de de kho na bzhin du sems can bye ba khrag khrig phrag 'bum dag shes rab kyi pha rol tu phyin pa de yang dag par 'dzin du 'jug cing 'dzud de rab tu 'god par byed do/_/rab 'byor dper na sgyu ma mkhan nam/_sgyu ma mkhan gyi slob ma 
[\[10a\]]
[\[10a.1\]]mkhas pa zhig gis skye bo'i tshogs chen po zhig mngon par sprul nas/_sems can bye ba khrag khrig phrag 'bum dag shes rab kyi pha rol tu phyin pa yang dag par 'dzin du 'jug cing 'dzud de rab tu 'god par byed na/_rab 'byor 'di ji snyam du sems/_ci sgyu ma'i skyes 
[\[10a.2\]]bu'am/_sgyu ma mkhan gyi slob ma des de la sems can 'ga' yang shes rab kyi pha rol tu phyin pa la bkod pa yod snyam 'am/_gsol pa/_btsun pa bcom ldan 'das ma mchis lags so/_/bcom ldan 'das kyis bka' stsal pa/_rab 'byor de bzhin du byang chub sems 
[\[10a.3\]]dpa' sems dpa' chen po des sems can bye ba khrag khrig 'bum phrag du ma dag shes rab kyi pha rol tu phyin pa la bkod kyang sems can 'ga' yang bkod pa med do/_/de ci'i phyir zhe na/_rab 'byor sgyu ma'i chos nyid nye bar bzung na/_chos rnams kyi chos nyid de yin pa'i phyir te/_
[\[10a.4\]]rab 'byor de ltar na byang chub sems dpa' sems dpa' chen po go cha chen po bgos pa zhes bya'o/_/rab 'byor gzhan yang byang chub sems dpa' sems dpa' chen po go cha chen po bgos nas/_shar phyogs kyi sangs rgyas kyi zhing gang gA'i klung gi bye ma snyed dag na sems can gang dag sdig pa'i 
[\[10a.5\]]las kun tu spyod cing log pa'i chos la gzhol ba de dag ji ltar 'tsham pa'i lus dag la gnas/_sbyin pa'i pha rol tu phyin pa la gnas pa nas/_shes rab kyi pha rol tu phyin pa'i bar la gnas te/_sbyin pa'i pha rol tu phyin pa yang dag par 'dzin du 'jug cing 'dzud de rab tu 'god 
[\[10a.6\]]par byed do/_/de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa yang dag par 'dzin du 'jug cing 'dzud de rab tu 'god par byed 
[\[10a.7\]]cing /_sems can de dag la rtag tu 'di lta ste/_pha rol tu phyin pa drug po 'di dag nyid kyi chos ston to/_/sems can de dag kyang chos de thos nas/_bla na med pa yang dag par rdzogs pa'i byang chub mngon par rdzogs par sangs ma rgyas kyi bar du nam yang pha rol tu phyin pa 
[\[10b\]]
[\[10b.1\]]drug dang bral bar mi 'gyur ro/_/shar phyogs su ji skad bstan pa bzhin du phyogs bcu kun tu sangs rgyas kyi zhing gang gA'i klung gi bye ma snyed dag tu yang de bzhin du sbyar bar bya'o/_/rab 'byor dper na sgyu ma mkhan nam/_sgyu ma mkhan gyi slob ma mkhas pa zhes bya ba nas de bzhin du ji ltar 
[\[10b.2\]]le'u dang por dpe dang bcas par bstan pa de kho na bzhin du 'dir yang snga ma bzhin du sbyar bar bya ste/_rab 'byor de ltar na byang chub sems dpa' sems dpa' chen po go cha chen po bgos pa zhes bya'o/_/rab 'byor gzhan yang byang chub sems dpa' sems dpa' chen po go cha chen po 'di 
[\[10b.3\]]bgos nas/_rnam pa thams cad mkhyen pa nyid dang ldan pa'i sems kyis gnas pa na/_sems bskyed pa gzhan nyan thos dang /_rang sangs rgyas kyi sems bskyed pa dag gi skabs mi 'byed la de 'di snyam du bdag gis sems can 'di snyed cig ni sbyin pa'i pha rol tu phyin pa la dgod 
[\[10b.4\]]par bya'o/_/sems can 'di snyed cig ni dgod par mi bya'o zhes bya ba nas/_de bzhin du bdag gis sems can 'di snyed cig ni shes rab kyi pha rol tu phyin pa'i bar la dgod par bya'o/_/'di snyed cig ni dgod par mi bya'o zhes bya ba snga ma kho na bzhin no/_/de bzhin du bdag 
[\[10b.5\]]gis sems can 'di snyed cig dran pa nye bar gzhag pa rnams dang /_yang dag pa'i spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_rnam par 
[\[10b.6\]]thar pa'i sgo gsum po dag la dgod par bya'o/_/sems can 'di snyed cig ni rnam par thar pa'i sgo gsum gyi bar dag la dgod par mi bya'o/_/de bzhin du bdag gis sems can 'di snyed cig ni de bzhin gshegs pa'i stobs bcu nas/_sangs rgyas kyi chos ma 'dres pa [{]bcwa [,]bco [}]brgyad kyi bar 
[\[10b.7\]]dag la dgod par bya'o/_/'di snyed cig ni sangs rgyas kyi chos ma 'dres pa [{]bcwa [,]bco [}]brgyad kyi bar dag la dgod par mi bya'o/_/de bzhin du bdag gis sems can 'di snyed cig ni rgyun du zhugs pa'i 'bras bu la dgod par bya'o/_/lan cig phyir 'ong ba'i 'bras bu dang /_phyir mi 'ong ba'i 
[\[11a\]]
[\[11a.1\]]'bras bu dang /_dgra bcom pa nyid dang /_rang byang chub la dgod par bya'o/_/de bzhin du bdag gis sems can 'di snyed cig ni rang byang chub kyi bar la dgod par mi bya'o/_/de bzhin du bdag gis sems can 'di snyed cig ni rnam pa thams cad mkhyen pa nyid la 
[\[11a.2\]]dgod par bya'o/_/'di snyed cig ni dgod par mi bya'o snyam du mi sems kyi/_rab 'byor de 'di snyam du sems te/_bdag gis sems can dpag tu med cing grangs med pa dag sbyin pa'i pha rol tu phyin pa la dgod par bya'o/_/de bzhin du shes rab kyi pha rol tu phyin pa'i bar dang /_dran 
[\[11a.3\]]pa nye bar gzhag pa rnams dang /_de bzhin du sbyar te/_bdag gis sems can dpag tu med grangs med pa'i bar dag rnam pa thams cad mkhyen pa nyid la dgod par bya'o snyam mo/_/rab 'byor dper na sgyu ma mkhan nam/_sgyu ma mkhan gyi slob ma mkhas pa zhes bya ba nas/_de 
[\[11a.4\]]bzhin du sbyar te/_ji ltar sngar dpes bstan pa de kho na bzhin du sbyar bar bya ste/_rab 'byor de ltar na byang chub sems dpa' sems dpa' chen po go cha chen po bgos pa zhes bya'o/_/de nas bcom ldan 'das la/_tshe dang ldan pa rab 'byor gyis 'di skad ces gsol to/_/
[\[11a.5\]]btsun pa bcom ldan 'das kyis gsungs pa'i don bdag gis 'tshal ba ltar na/_rang gi mtshan nyid stong pa nyid kyi slad du/_kye ma byang chub sems dpa' sems dpa' chen po de ni go cha ma mchis pa'i go cha 'tshal bar rig par bgyi lags so/_/de ci'i slad du zhe na/_'di ltar 
[\[11a.6\]]gzugs ni gzugs kyis stong /_de bzhin du tshor ba dang /_'du shes dang /_'du byed rnams dang /_rnam par shes pa ni rnam par shes pas stong /_de bzhin du mig ni mig gis stong /_yid kyi bar ni yid kyis stong /_de bzhin du mig gi rnam par shes pa ni mig gi rnam par 
[\[11a.7\]]shes pas stong /_yid kyi rnam par shes pa'i bar ni yid kyi rnam par shes pas stong /_mig gi 'dus te reg pa ni mig gi 'dus te reg pas stong /_yid kyi 'dus te reg pa'i bar ni/_yid kyi 'dus te reg pas stong /_de bzhin du mig gi 'dus te reg pa'i rkyen gyis tshor ba ni/_
[\[11b\]]
[\[11b.1\]]mig gi 'dus te reg pa'i rkyen gyis tshor bas stong /_yid kyi 'dus te reg pa'i rkyen gyis tshor ba'i bar ni/_yid kyi 'dus te reg pa'i rkyen gyis tshor bas stong /_btsun pa bcom ldan 'das de bzhin du sbyin pa'i pha rol tu phyin pa ni/_sbyin pa'i pha rol tu phyin pas stong /_shes 
[\[11b.2\]]rab kyi pha rol tu phyin pa'i bar ni/_shes rab kyi pha rol tu phyin pas stong /_dran pa nye bar gzhag pa rnams ni/_dran pa nye bar gzhag pa rnams kyis stong /_'phags pa'i lam yan lag brgyad pa'i bar ni/_'phags pa'i lam yan lag brgyad pas stong /_nang stong pa 
[\[11b.3\]]nyid ni nang stong pa nyid kyis stong /_dngos po med pa'i ngo bo nyid stong pa nyid kyi bar ni/_dngos po med pa'i ngo bo nyid stong pa nyid kyis stong /_de bzhin gshegs pa'i stobs bcu ni de bzhin gshegs pa'i stobs bcus stong /_sangs rgyas kyi chos ma 'dres pa [{]bcwa [,]bco [}]brgyad 
[\[11b.4\]]kyi bar ni sangs rgyas kyi chos ma 'dres pa [{]bcwa [,]bco [}]brgyad kyis stong /_btsun pa bcom ldan 'das byang chub sems dpa' yang byang chub sems dpas stong /_go cha chen po yang go cha chen pos stong pa'i slad du ste/_btsun pa bcom ldan 'das rnam grangs des na/_kye ma byang chub sems 
[\[11b.5\]]dpa' sems dpa' chen po de ni go cha ma mchis pa'i go cha 'tshal bar rig par bgyi lags so/_/de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor de de bzhin no/_/ji skad smras pa bzhin te/_rab 'byor 
[\[11b.6\]]rnam pa thams cad mkhyen pa nyid ni ma byas mngon par 'dus ma byas pa'o/_/byang chub sems dpa' sems dpa' chen pos gang dag gi ched du go cha chen po bgos pa'i sems can de dag kyang ma byas/_mngon par 'dus ma byas pa dag yin no/_/de skad ces bka' stsal pa dang /_
[\[11b.7\]]bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das ci'i slad du rnam pa thams cad mkhyen pa nyid ma bgyis shing mngon par 'dus ma bgyis la/_byang chub sems dpa' sems dpa' chen pos gang dag gi ched du go cha chen po 
[\[12a\]]
[\[12a.1\]]'tshal ba'i sems can de dag kyang ma bgyis shing mngon par 'dus ma bgyis pa lags/_bcom ldan 'das kyis bka' stsal pa/_rab 'byor byed pa po dmigs su med pa'i phyir/_rnam pa thams cad mkhyen pa nyid de ma byas mngon par 'dus ma byas pa'o/_/
[\[12a.2\]]sems can de dag kyang ma byas mngon par 'dus ma byas pa'o/_/de ci'i phyir zhe na/_rab 'byor gzugs ni mi byed mi 'jig mngon par 'du mi byed do/_/de bzhin du tshor ba dang /_'du shes dang /_'du byed rnams dang /_rnam par shes pa ni mi byed mi 'jig mngon par 'du mi byed 
[\[12a.3\]]de/_rab 'byor de bzhin du bdag ni mi byed mi 'jig mngon par 'du mi byed do/_/rab 'byor de bzhin du shes pa po dang /_mthong ba po'i bar du ni mi byed mi 'jig mngon par 'du mi byed do/_/de ci'i phyir zhe na/_rab 'byor bdag la sogs pa gtan dmigs su med pa'i phyir ro/_/rab 
[\[12a.4\]]'byor rmi lam yang mi byed mi 'jig mngon par 'du mi byed do/_/de ci'i phyir zhe na/_rab 'byor rmi lam ni gtan dmigs su med pa'i phyir/_de bzhin du brag ca dang /_mig yor dang /_sgyu ma dang /_smig rgyu dang /_sprul pa ni mi byed mi 'jig mngon par 'du mi byed do/_/de ci'i phyir zhe na/_
[\[12a.5\]]rab 'byor 'di ltar sprul pa de gtan dmigs su med pa'i phyir ro/_/rab 'byor nang stong pa nyid ni mi byed mi 'jig mngon par 'du mi byed do/_/de ci'i phyir zhe na/_'di ltar nang stong pa nyid de gtan dmigs su med pa'i phyir ro/_/de bzhin du sbyar te/_rab 'byor dngos po med pa'i 
[\[12a.6\]]ngo bo nyid stong pa nyid kyi bar ni mi byed mi 'jig mngon par 'du mi byed do/_/de ci'i phyir zhe na/_'di ltar dngos po med pa'i ngo bo nyid stong pa nyid gtan dmigs su med pa'i phyir ro/_/de bzhin du sangs rgyas kyi chos ma 'dres pa [{]bcwa [,]bco [}]brgyad kyi bar dag ni mi byed mi 'jig mngon par 'du mi byed do/_/
[\[12a.7\]]de ci'i phyir zhe na/_rab 'byor 'di ltar sangs rgyas kyi chos ma 'dres pa [{]bcwa [,]bco [}]brgyad kyi bar du gtan dmigs su med pa'i phyir ro/_/rab 'byor de bzhin nyid ni mi byed mi 'jig mngon par 'du mi byed do/_/rab 'byor de bzhin du ma nor ba de bzhin nyid dang /_gzhan ma yin pa de bzhin nyid dang /_chos 
[\[12b\]]
[\[12b.1\]]nyid dang /_chos kyi dbyings dang /_chos gnas pa nyid dang /_chos skyon med pa nyid dang /_yang dag pa'i mtha' ni mi byed mi 'jig mngon par 'du mi byed do/_/de ci'i phyir zhe na/_'di ltar yang dag pa'i mtha'i bar de gtan dmigs su med pa'i phyir ro/_/rab 'byor byang chub sems 
[\[12b.2\]]dpa' ni mi byed mi 'jig mngon par 'du mi byed do/_/de bzhin du thams cad shes pa nyid dang /_rnam pa thams cad mkhyen pa nyid ni mi byed mi 'jig mngon par 'du mi byed do/_/de ci'i phyir zhe na/_'di ltar rnam pa thams cad mkhyen pa nyid kyi bar de gtan dmigs su med pa'i phyir te/_rab 
[\[12b.3\]]'byor rnam grangs des na rnam pa thams cad mkhyen pa nyid ni ma byas mngon par 'dus ma byas pa yin/_byang chub sems dpa' sems dpa' chen pos gang dag gi ched du go cha chen po bgos pa'i sems can de dag kyang ma byas mngon par 'dus ma byas pa yin te/_rab 'byor rnam grangs des 
[\[12b.4\]]kyang /_byang chub sems dpa' sems dpa' chen pos go cha chen po bgos par rig par bya'o//_//shes rab kyi pha rol tu phyin pa khri pa/_bam po bcu pa/_de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom 
[\[12b.5\]]ldan 'das bdag gis bcom ldan 'das kyis gsungs pa'i don 'tshal ba ltar na/_btsun pa bcom ldan 'das gzugs ni ma bcings ma grol ba lags so/_/de bzhin du tshor ba dang /_'du shes dang /_'du byed rnams dang /_rnam par shes pa ni ma bcings ma grol ba lags so/_/
[\[12b.6\]]de nas tshe dang ldan pa byams ma'i bu gang pos tshe dang ldan pa rab 'byor la 'di skad ces smras so/_/tshe dang ldan pa rab 'byor gzugs ma bcings ma grol ba yin nam/_de bzhin du tshor ba dang /_'du shes dang /_'du byed rnams dang /_rnam par shes pa ma bcings ma grol ba yin nam/_
[\[12b.7\]]smras pa/_tshe dang ldan pa gang po de bzhin te/_gzugs ni ma bcings ma grol ba'o/_/de bzhin du tshor ba dang /_'du shes dang /_'du byed rnams dang /_rnam par shes pa ni ma bcings ma grol ba'o/_/de nas tshe dang ldan pa gang pos tshe dang ldan pa rab 'byor la 'di skad ces smras so/_/
[\[13a\]]
[\[13a.1\]]tshe dang ldan pa rab 'byor gzugs ma bcings ma grol ba gang yin/_de bzhin du tshor ba dang /_'du shes dang /_'du byed rnams dang /_rnam par shes pa ma bcings ma grol ba gang yin/_smras pa/_tshe dang ldan pa gang po rmi lam lta bu'i gzugs ni ma bcings ma 
[\[13a.2\]]grol ba'o/_/de bzhin du rmi lam lta bu'i tshor ba dang /_rmi lam lta bu'i 'du shes dang /_rmi lam lta bu'i 'du byed rnams dang /_rmi lam lta bu'i rnam par shes pa ni ma bcings ma grol ba'o/_/de bzhin du sbyar te/_brag ca lta bu'i gzugs dang /_rnam par shes pa'i bar ni ma bcings ma 
[\[13a.3\]]grol ba'o/_/tshe dang ldan pa gang po de bzhin du mig yor lta bu dang /_sgyu ma lta bu dang /_smig rgyu lta bu dang /_sprul pa lta bu'i gzugs ni ma bcings ma grol ba'o/_/de bzhin du sprul pa lta bu'i tshor ba dang /_'du shes dang /_'du byed rnams dang /_rnam par shes pa ni ma bcings 
[\[13a.4\]]ma grol ba'o/_/tshe dang ldan pa gang po 'das pa'i gzugs ni ma bcings ma grol ba'o/_/de bzhin du 'das pa'i tshor ba dang /_'du shes dang /_'du byed rnams dang /_rnam par shes pa ni ma bcings ma grol ba'o/_/tshe dang ldan pa gang po de bzhin du ma 'ongs pa'i gzugs ni ma 
[\[13a.5\]]bcings ma grol ba'o/_/de bzhin du ma 'ongs pa'i tshor ba dang /_'du shes dang /_'du byed rnams dang /_rnam par shes pa ni ma bcings ma grol ba'o/_/tshe dang ldan pa gang po de bzhin du da ltar byung ba'i gzugs ni ma bcings ma grol ba'o/_/de bzhin du da ltar byung ba'i tshor 
[\[13a.6\]]ba dang /_'du shes dang /_'du byed rnams dang /_rnam par shes pa ni ma bcings ma grol ba'o/_/de ci'i phyir zhe na/_med pa'i phyir gzugs ni ma bcings ma grol ba'o/_/de bzhin du tshor ba dang /_'du shes dang /_'du byed rnams dang /_rnam par shes pa med pa'i phyir/_rnam 
[\[13a.7\]]par shes pa thams cad ni ma bcings ma grol ba'o/_/de bzhin du gzugs dben pa'i phyir/_gzugs thams cad ni ma bcings ma grol ba'o/_/de bzhin du tshor ba dang /_'du shes dang /_'du byed rnams dben pa'i phyir dang /_rnam par shes pa dben pa'i phyir/_rnam par shes pa 
[\[13b\]]
[\[13b.1\]]thams cad ni ma bcings ma grol ba'o/_/de bzhin du gzugs skye ba med pa'i phyir/_gzugs thams cad ni ma bcings ma grol ba'o/_/de bzhin du tshor ba dang /_'du shes dang /_'du byed rnams skye ba med pa'i phyir dang /_rnam par shes pa skye ba med pa'i phyir/_rnam par 
[\[13b.2\]]shes pa thams cad ni ma bcings ma grol ba'o/_/de bzhin du gzugs 'gag pa med pa'i phyir/_gzugs thams cad ni ma bcings ma grol ba'o/_/de bzhin du tshor ba dang /_'du shes dang /_'du byed rnams 'gag pa med pa'i phyir dang /_rnam par shes pa 'gag pa med 
[\[13b.3\]]pa'i phyir/_rnam par shes pa thams cad ni ma bcings ma grol ba'o/_/tshe dang ldan pa gang po de bzhin du gzugs dge ba ni ma bcings ma grol ba'o/_/de bzhin du tshor ba dge ba dang /_'du shes dge ba dang /_'du byed dge ba rnams dang /_rnam par shes pa dge ba ni ma bcings 
[\[13b.4\]]ma grol ba'o/_/de bzhin du gzugs mi dge ba ni ma bcings ma grol ba'o/_/de bzhin du tshor ba dang /_'du shes dang /_'du byed mi dge ba rnams dang /_rnam par shes pa mi dge ba ni ma bcings ma grol ba'o/_/de bzhin du gzugs lung du ma bstan pa ni ma bcings ma 
[\[13b.5\]]grol ba'o/_/de bzhin du tshor ba dang /_'du shes dang /_'du byed lung du ma bstan pa rnams dang /_rnam par shes pa lung du ma bstan pa ni ma bcings ma grol ba'o/_/de bzhin du sbyar te/_'jig rten pa'i gzugs ni ma bcings ma grol ba'o/_/de bzhin du 'jig rten pa'i 
[\[13b.6\]]tshor ba dang /_'du shes dang /_'du byed rnams dang /_'jig rten pa'i rnam par shes pa ni ma bcings ma grol ba'o/_/'jig rten las 'das pa'i gzugs ni ma bcings ma grol ba'o/_/de bzhin du 'jig rten las 'das pa'i tshor ba dang /_'du shes dang /_'du byed rnams dang /_
[\[13b.7\]]'jig rten las 'das pa'i rnam par shes pa ni ma bcings ma grol ba'o/_/gzugs zag pa dang bcas pa ni ma bcings ma grol ba'o/_/de bzhin du tshor ba dang /_'du shes dang /_'du byed zag pa dang bcas pa rnams dang /_rnam par shes pa zag pa dang bcas pa ni ma bcings ma 
[\[14a\]]
[\[14a.1\]]grol ba'o/_/gzugs zag pa med pa ni ma bcings ma grol ba'o/_/de bzhin du tshor ba dang /_'du shes dang /_'du byed zag pa med pa rnams dang /_rnam par shes pa zag pa med pa ni ma bcings ma grol ba'o/_/de ci'i phyir zhe na/_gzugs med pa'i phyir 
[\[14a.2\]]dang /_tshor ba dang /_'du shes dang /_'du byed rnams med pa'i phyir dang /_rnam par shes pa med pa'i phyir gzugs ma bcings ma grol ba'o/_/de bzhin du tshor ba dang /_'du shes dang /_'du byed rnams dang /_rnam par shes pa ni ma bcings ma grol ba'o/_/de bzhin du 
[\[14a.3\]]gzugs dang rnam par shes pa'i bar du dben pa'i phyir dang /_gzugs dang rnam par shes pa'i bar du skye ba med pa'i phyir dang /_gzugs dang rnam par shes pa'i bar du 'gag pa med pa'i phyir dang /_gzugs dang rnam par shes pa'i bar du ma bcings ma grol ba'i phyir dang /_
[\[14a.4\]]gzugs dang de bzhin du rnam par shes pa'i bar du ma bcings ma grol ba'o/_/tshe dang ldan pa gang po chos thams cad kyang ma bcings ma grol ba'o/_/de ci'i phyir zhe na/_chos thams cad med pa'i phyir chos thams cad ni ma bcings ma grol ba'o/_/de bzhin du chos thams cad 
[\[14a.5\]]dben pa'i phyir dang skye ba med pa'i phyir dang /_'gag pa med pa'i phyir dang /_ma bcings pa'i phyir dang /_ma grol ba'i phyir chos thams cad ni ma bcings ma grol ba'o/_/tshe dang ldan pa gang po sbyin pa'i pha rol tu phyin pa yang ma bcings ma grol ba'o/_/tshe dang ldan pa gang po 
[\[14a.6\]]de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa yang ma bcings ma grol ba'o/_/de ci'i phyir zhe na/_sbyin pa'i pha rol tu phyin pa 
[\[14a.7\]]med pa'i phyir ma bcings ma grol ba'o/_/de bzhin du shes rab kyi pha rol tu phyin pa'i bar du med pa nyid kyi phyir ma bcings ma grol ba'o/_/tshe dang ldan pa gang po nang stong pa nyid kyang ma bcings ma grol ba'o/_/de bzhin du dngos po med pa'i ngo bo nyid stong pa nyid kyi bar du yang ma bcings 
[\[14b\]]
[\[14b.1\]]ma grol ba'o/_/de bzhin du dran pa nye bar gzhag pa rnams dang /_yang dag pa'i spong ba rnams dang /_rdzu 'phrul gyi rkang pa rnams dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_rnam par thar pa'i sgo gsum 
[\[14b.2\]]dang /_de bzhin gshegs pa'i stobs bcu dang /_de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar dag kyang ma bcings ma grol ba'o/_/de ci'i phyir zhe na/_med pa nyid kyi phyir dang /_dben pa nyid kyi phyir dang /_ma bcings pa nyid kyi phyir dang /_ma grol ba nyid kyi 
[\[14b.3\]]phyir sangs rgyas kyi chos ma 'dres pa [{]bcwa [,]bco [}]brgyad kyi bar du ma bcings ma grol ba'o/_/tshe dang ldan pa gang po byang chub kyang ma bcings ma grol ba'o/_/tshe dang ldan pa gang po de bzhin du thams cad shes pa nyid dang /_lam gyi rnam pa shes pa nyid dang /_rnam pa thams cad mkhyen pa nyid dang /_
[\[14b.4\]]byang chub sems dpa' yang ma bcings ma grol ba'o/_/de ci'i phyir zhe na/_med pa nyid kyi phyir dang /_dben pa nyid kyi phyir dang /_skye ba med pa nyid kyi phyir dang /_'gag pa med pa nyid kyi phyir/_de bzhin du sbyar te/_sangs rgyas kyi bar du yang ma bcings ma grol ba'o/_/tshe dang ldan pa gang po 
[\[14b.5\]]de bzhin nyid kyang ma bcings ma grol ba'o/_/tshe dang ldan pa gang po de bzhin du ma nor ba de bzhin nyid dang /_gzhan ma yin pa de bzhin nyid dang /_chos nyid dang /_chos kyi dbyings dang /_chos gnas pa nyid dang /_chos skyon med pa nyid dang /_yang dag pa'i mtha' dang /_'dus ma 
[\[14b.6\]]byas kyang ma bcings ma grol ba'o/_/de ci'i phyir zhe na/_'dus ma byas kyi bar du med pa nyid kyi phyir dang /_dben pa nyid kyi phyir dang /_skye ba med pa nyid kyi phyir dang /_'gag pa med pa nyid kyi phyir dang /_ma bcings pa nyid kyi phyir dang /_ma grol ba nyid kyi phyir 'dus ma byas kyi bar du ma 
[\[14b.7\]]bcings ma grol ba'o/_/tshe dang ldan pa gang po de ni byang chub sems dpa' sems dpa' chen po'i sbyin pa'i pha rol tu phyin pa ma bcings ma grol ba dang /_shes rab kyi pha rol tu phyin pa'i bar dang /_rnam pa thams cad mkhyen pa nyid kyi bar du ma bcings ma grol ba ste/_le'u gong mar 
[\[15a\]]
[\[15a.1\]]ji skad bstan pa de kho na bzhin du sbyar bar bya'o/_/de ma bcings ma grol ba'i sbyin pa'i pha rol tu phyin pa la gnas shing /_ma bcings ma grol ba'i shes rab kyi pha rol tu phyin pa'i bar la gnas/_de bzhin du sbyar te/_ma bcings ma grol ba'i rnam pa thams cad 
[\[15a.2\]]mkhyen pa nyid kyi bar la gnas te/_ma bcings ma grol ba'i sems can rnams yongs su smin par byed do/_/ma bcings ma grol ba kho na'i sangs rgyas kyi zhing yongs su dag par byed do/_/de ma bcings ma grol ba kho na'i sangs rgyas bcom ldan 'das rnams la bsnyen bkur byed do/_/
[\[15a.3\]]de sangs rgyas bcom ldan 'das de dag las ma bcings ma grol ba kho na'i chos kyang nyan to/_/ma bcings ma grol ba'i sangs rgyas bcom ldan 'das de dag dang nam yang 'bral bar mi 'gyur ro/_/ma bcings ma grol ba'i mngon par shes pa rnams dang nam yang bral bar mi 'gyur ro/_/
[\[15a.4\]]ma bcings ma grol ba'i mig lnga dang nam yang bral bar mi 'gyur ro/_/ma bcings ma grol ba'i gzungs rnams dang nam yang bral bar mi 'gyur ro/_/ma bcings ma grol ba'i ting nge 'dzin rnams dang nam yang bral bar mi 'gyur ro/_/ma bcings ma grol ba'i thams cad mkhyen pa 
[\[15a.5\]]nyid kyang mngon par sgrub bo/_/ma bcings ma grol ba'i lam gyi rnam pa shes pa nyid kyang skyed par byed do/_/ma bcings ma grol ba'i rnam pa thams cad mkhyen pa nyid kyang mngon par rdzogs par 'tshang rgya'o/_/ma bcings ma grol ba'i chos kyi 'khor lo yang skor bar 'gyur ro/_/
[\[15a.6\]]de ma bcings ma grol ba'i sems can rnams theg pa gsum po dag la sbyor bar byed do/_/tshe dang ldan pa gang po de ltar na byang chub sems dpa' sems dpa' chen po ma bcings ma grol ba'i pha rol tu phyin pa drug po dag gis ma bcings ma grol ba'i chos thams cad mngon 
[\[15a.7\]]par rdzogs par 'tshang rgya ste/_chos thams cad med pa nyid kyi phyir dang /_zhi ba nyid kyi phyir dang /_dben pa nyid kyi phyir dang /_skye ba med pa nyid kyi phyir dang /_'gag pa med pa nyid kyi phyir ro/_/tshe dang ldan pa gang po de lta bu ni byang chub sems dpa' sems dpa' chen po'i ma bcings 
[\[15b\]]
[\[15b.1\]]ma grol ba'i go cha chen po yin par rig par bya'o/_/rab 'byor gzhan yang byang chub sems dpa' sems dpa' chen po'i go cha chen po ni 'di lta ste/_mngon par shes pa drug po dag yongs su dag par byed pa nyid yin no/_/drug gang zhe na/_'di lta ste/_rdzu 'phrul gyi bya ba mngon 
[\[15b.2\]]sum du bya ba shes pa'i mngon par shes pa dang /_lha'i mig mngon sum du bya ba shes pa'i mngon par shes pa dang /_lha'i rna ba mngon sum du bya ba shes pa'i mngon par shes pa dang /_pha rol gyi sems kyi rnam pa shes pa mngon sum du bya ba shes pa'i mngon par shes pa dang /_sngon gyi 
[\[15b.3\]]gnas rjes su dran pa mngon sum du bya ba shes pa'i mngon par shes pa dang /_zag pa zad pa mngon sum du bya ba shes pa'i mngon par shes pa yongs su dag par byed pa nyid de/_rab 'byor de dag ni byang chub sems dpa' sems dpa' chen po'i mngon par shes pa drug po dag yin 
[\[15b.4\]]no/_/rab 'byor de la byang chub sems dpa' sems dpa' chen po'i rdzu 'phrul gyi bya ba mngon sum du bya ba shes pa'i mngon par shes pa yongs su dag par byed pa nyid gang zhe na/_rab 'byor 'di la byang chub sems dpa' sems dpa' chen po shes rab kyi pha rol tu phyin pa la gnas nas/_
[\[15b.5\]]rdzu 'phrul gyi bya ba rnam pa du ma myong bar byed de/_des 'di yang g.yo bar byed do/_/de bzhin du gcig tu gyur nas mang por 'gyur ba dang /_mang por gyur nas kyang gcig tu 'gyur ba dang /_de bzhin du snang bar 'gyur zhing /_mi snang bar 'gyur ba yang myong bar byed do/_/rtsig pa la yang thad 
[\[15b.6\]]kar 'gro'o/_/ra ba la yang thad kar 'gro'o/_/ri la yang mi thogs par thad kar 'gro ste/_dper na nam mkha' la bya ba bzhin no/_/nam mkha' la yang skyil mo krung bcas nas 'gro ste/_dper na 'dab chags bya bzhin no/_/sa la yang steng du 'byung ba dang /_byi'u zul byed de/_dper 
[\[15b.7\]]na chu la bya ba bzhin no/_/chu la yang mi nub par 'gro ste/_dper na sa la bya ba bzhin no/_/du ba 'thul bar yang byed/_'bar bar yang byed de/_dper na me'i phung po chen po bzhin no/_/nyi ma dang zla ba 'di gnyis 'di ltar rdzu 'phrul che ba/_'di ltar mthu che ba/_'di ltar dbang che bar 
[\[16a\]]
[\[16a.1\]]grags pa 'di dag la yang lag pas nyug par byed do/_/tshangs pa'i 'jig rten gyi bar du yang lus kyis dbang sgyur ro/_/gang gis rlom sems su byed pa dang /_gang la rlom sems su byed pa dang /_gang zhig rlom sems su byed pa ngo bo nyid kyis stong pa 
[\[16a.2\]]nyid kyi phyir dang /_ngo bo nyid kyis dben pa nyid dang /_ngo bo nyid kyis dmigs su med pa nyid kyi phyir rdzu 'phrul des kyang rlom sems su mi byed/_rdzu 'phrul de la yang rlom sems su mi byed/_dmigs par yang mi byed cing /_de rnam pa thams cad mkhyen pa nyid yid la byed pa ma 
[\[16a.3\]]gtogs par rdzu 'phrul mngon par sgrub pa'i sems pa yang mi skyed do/_/rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pa rdzu 'phrul gyi bya ba mngon sum du bya ba shes pa'i mngon par shes pa yongs su dag par byed pa nyid yin no/_/
[\[16a.4\]]rab 'byor de la byang chub sems dpa' sems dpa' chen po lha'i mig mngon sum du bya ba shes pa'i mngon par shes pa yongs su dag par byed pa nyid gang zhe na/_rab 'byor 'di la byang chub sems dpa' sems dpa' chen po shes rab kyi pha rol tu phyin pa la gnas te/_lha'i mig 
[\[16a.5\]]rnam par dag pa mi'i las 'das pas sems can 'chi 'pho ba rnams dang /_skye ba rnams dang /_kha dog bzang po rnams dang /_kha dog ngan pa rnams dang /_bde 'gro dang /_ngan 'gro dang /_ngan pa dang /_bar ma dang /_gya nom pa'i sems can rnams las ji ltar bsags 
[\[16a.6\]]pa bzhin du rab tu shes te/_kye ma sems can 'di dag ni lus kyi nyes par spyod pa dang ldan pa/_ngag gi nyes par spyod pa dang ldan pa/_yid kyi nyes par spyod pa dang ldan pa/_'phags pa rnams la skur pa 'debs pa/_log par lta ba dang ldan pa dag ste/_kye ma de dag ni log par lta 
[\[16a.7\]]ba yang dag par blangs pa'i rgyu dang rkyen des lus zhig ste shi nas/_ngan song ngan 'gro log par ltung ba sems can dmyal ba rnams kyi nang du skyes so/_/kye ma sems can 'di dag ni lus kyi legs par spyod pa dang ldan pa/_ngag gi legs par spyod pa dang ldan pa/_yid kyi legs par spyod pa dang 
[\[16b\]]
[\[16b.1\]]ldan pa dag yin te/_rgyu de dang rkyen des lus zhig nas bde 'gro mtho ris kyi 'jig rten du lha dang mi rnams kyi nang du skyes pa'i bar dang /_de bzhin du sbyar te/_phyogs bcu kun gyi 'jig rten gyi khams dag na sems can las ji ltar bsags pa rnams mthong ba'i bar dang /_bde 
[\[16b.2\]]'gro mtho ris kyi 'jig rten du lha dang mi rnams kyi nang du skyes so zhes bya ba'i bar du ste/_rab 'byor de ni byang chub sems dpa' sems dpa' chen po'i lha'i mig mngon sum du bya ba shes pa'i mngon par shes pa yongs su dag par byed pa nyid yin no/_/rab 'byor de la byang chub sems dpa' 
[\[16b.3\]]sems dpa' chen po'i lha'i rna ba mngon sum du bya ba shes pa'i mngon par shes pa yongs su dag par byed pa nyid gang zhe na/_rab 'byor 'di la byang chub sems dpa' sems dpa' chen po shes rab kyi pha rol tu phyin pa la gnas te/_lha'i rna ba mi'i las 'das pas de 'di lta ste/_lha dang mi'i sgra nyan kyang ngo 
[\[16b.4\]]bo nyid kyis stong pa nyid kyi phyir dang /_ngo bo nyid kyis dben pa nyid dang /_ngo bo nyid kyis dmigs su med pa nyid kyi phyir bdag ni sgra nyan to zhes lha'i rna ba des kyang rlom sems su mi byed cing /_rna bas shes par bya ba'i sgra de yang mi dmigs la/_de rnam pa thams cad mkhyen pa nyid yid la byed pa ma 
[\[16b.5\]]gtogs par lha'i rna ba mngon par bsgrub pa'i phyir sems kyang skyed par mi byed de/_rab 'byor de ltar na byang chub sems dpa' sems dpa' chen po shes rab kyi pha rol tu phyin pa la gnas te/_lha'i rna ba mngon sum du bya ba shes pa'i mngon par shes pa yongs su dag par byed pa nyid yin 
[\[16b.6\]]no/_/rab 'byor de la byang chub sems dpa' sems dpa' chen po'i pha rol gyi sems kyi rnam pa shes pa mngon sum du bya ba shes pa'i mngon par shes pa yongs su dag par byed pa nyid gang zhe na/_rab 'byor 'di la byang chub sems dpa' sems dpa' chen po shes rab kyi pha rol tu phyin pa 
[\[16b.7\]]la gnas te/_de sems can gzhan dag dang /_gang zag gzhan rnams kyi sems sems kyis yang dag pa ji lta ba bzhin du rab tu shes te/_'di lta ste/_'dod chags dang bcas pa'i sems la/_'dod chags dang bcas pa'i sems su yang dag pa ji lta ba bzhin du rab tu shes 
[\[17a\]]
[\[17a.1\]]so/_/'dod chags dang bral ba'i sems la/_'dod chags dang bral ba'i sems su yang dag pa ji lta ba bzhin du rab tu shes so/_/zhe sdang dang bcas pa'i sems la/_zhe sdang dang bcas pa'i sems su yang dag pa ji lta ba bzhin du rab tu shes so/_/zhe 
[\[17a.2\]]sdang dang bral ba'i sems la/_zhe sdang dang bral ba'i sems su yang dag pa ji lta ba bzhin du rab tu shes so/_/gti mug dang bcas pa'i sems la/_gti mug dang bcas pa'i sems su yang dag pa ji lta ba bzhin du rab tu shes so/_/gti mug dang bral ba'i sems la/_gti 
[\[17a.3\]]mug dang bral ba'i sems su yang dag pa ji lta ba bzhin du rab tu shes so/_/de bzhin du sred pa dang bcas pa'i sems la/_sred pa dang bcas pa'i sems su yang dag pa ji lta ba bzhin du rab tu shes so/_/sred pa dang bral ba'i sems la/_sred pa dang bral ba'i sems su yang dag 
[\[17a.4\]]pa ji lta ba bzhin du rab tu shes so/_/de bzhin du nye bar len pa dang bcas pa'i sems la/_nye bar len pa med pa'i sems dang /_sems bsdus pa dang /_sems rnam par g.yengs pa dang /_sems chung ngu dang /_sems rgya chen por gyur pa dang /_mnyam par bzhag pa'i 
[\[17a.5\]]sems dang /_mnyam par ma bzhag pa'i sems dang /_sems rnam par grol ba dang /_sems rnam par ma grol ba dang /_bla na yod pa'i sems la/_bla na yod pa'i sems su yang dag pa ji lta ba bzhin du rab tu shes so/_/bla na med pa'i sems la/_bla na med pa'i 
[\[17a.6\]]sems su yang dag pa ji lta ba bzhin du rab tu shes la/_de dag gis rlom sems su yang mi byed do/_/de ci'i phyir zhe na/_'di ltar ngo bo nyid kyis stong pa nyid kyi phyir sems de dag ni sems ma yin pa'i phyir ro/_/de bzhin du sbyar te/_ji ltar gong du bstan pa de kho na bzhin du rgya cher 
[\[17a.7\]]sbyar bar bya ste/_rab 'byor de ni byang chub sems dpa' sems dpa' chen po'i pha rol gyi sems kyi rnam pa shes pa mngon sum du bya ba shes pa'i mngon par shes pa yongs su dag par byed pa nyid yin no/_/rab 'byor de la byang chub sems dpa' sems dpa' chen po'i sngon gyi gnas 
[\[17b\]]
[\[17b.1\]]rjes su dran pa mngon sum du bya ba shes pa'i mngon par shes pa yongs su dag par byed pa nyid gang zhe na/_rab 'byor 'di la byang chub sems dpa' sems dpa' chen po shes rab kyi pha rol tu phyin pa la gnas te/_sngon gyi gnas rjes su dran pa mngon 
[\[17b.2\]]sum du bya ba shes pa'i mngon par shes pa mngon par sgrub cing /_des sems gcig rjes su dran pa nas/_sems brgya'i bar dang /_sems stong gi bar du yang rjes su dran no/_/nyi ma gcig kyang rjes su dran pa nas nyi ma brgya'i bar dang /_nyi ma stong gi bar dang /_nyi ma 'bum gyi bar du yang rjes su dran no/_/
[\[17b.3\]]zla ba gcig kyang rjes su dran pa nas/_zla ba brgya'i bar dang /_zla ba stong gi bar dang /_zla ba 'bum gyi bar du yang rjes su dran no/_/lo gcig kyang rjes su dran pa nas/_lo 'bum gyi bar du yang rjes su dran no/_/bskal pa gcig kyang rjes su dran pa nas/_bskal pa brgya phrag du 
[\[17b.4\]]ma'i bar dang /_bskal pa stong phrag du ma dang /_bskal pa 'bum phrag du ma dang /_bskal pa bye ba khrag khrig 'bum phrag du ma dag kyang rjes su dran no/_/de na bdag gi ming ni 'di zhes bya bar gyur/_rus ni 'di zhes bya/_rigs ni 'di zhes bya/_zas ni 'di lta bu zhig 
[\[17b.5\]]za za/_yun ni 'di srid cig gnas gnas/_tshe ni 'di tsam zhig thub/_tshe ring khyad ni 'di tsam zhig lon/_bde ba dang sdug bsngal ni 'di lta bu zhig myong /_de de nas shi 'phos nas che ge mo zhig tu skyes so/_/de nas shi 'phos nas 'dir skyes so zhes de ltar rnam pa dang bcas/_
[\[17b.6\]]yul phyogs dang bcas par bdag dang sems can gzhan dag dang /_gang zag gzhan rnams kyi sngon gyi gnas rnam pa du ma dag rjes su dran la/_mngon par shes pa des kyang rlom sems su mi byed pa'i bar du ste/_rab 'byor de ni byang chub sems dpa' sems dpa' chen po'i sngon 
[\[17b.7\]]gyi gnas rjes su dran pa mngon sum du bya ba shes pa'i mngon par shes pa yongs su dag par byed pa nyid ces bya'o/_/rab 'byor de la byang chub sems dpa' sems dpa' chen po'i zag pa zad pa mngon sum du bya ba shes pa'i mngon par shes pa yongs su dag par byed pa nyid gang zhe na/_rab 
[\[18a\]]
[\[18a.1\]]'byor 'di la byang chub sems dpa' sems dpa' chen po shes rab kyi pha rol tu phyin pa la gnas te/_zag pa zad pa shes pa mngon sum du bya ba shes pa'i mngon par shes pa mngon par bsgrub kyang nyan thos kyi sa 'am/_rang sangs rgyas kyi sa yang rjes su thob par mi byed la/_gang 
[\[18a.2\]]gis bla na med pa yang dag par rdzogs pa'i byang chub mngon par rdzogs par 'tshang rgya ba'i chos gang la yang 'dod par mi byed cing /_de mngon par shes pa des rdo rje lta bu'i ting nge 'dzin la brten nas/_bag chags dang mtshams sbyor ba thams cad spong bar byed mod kyi/_ngo bo nyid 
[\[18a.3\]]kyis stong pa nyid kyi phyir dang /_ngo bo nyid kyis dben pa nyid kyi phyir dang /_ngo bo nyid kyis dmigs su med pa nyid kyi phyir zag pa zad pa shes pa mngon sum du bya ba shes pa'i mngon par shes pa des kyang rlom sems su mi byed la thams cad mkhyen pa nyid yid la byed pa ma gtogs par 
[\[18a.4\]]sems kyang skyed par mi byed de/_rab 'byor de ni byang chub sems dpa' sems dpa' chen po'i zag pa zad pa mngon sum du bya ba shes pa'i mngon par shes pa yongs su dag par byed pa nyid yin no/_/rab 'byor de ni byang chub sems dpa' sems dpa' chen po'i shes rab kyi pha rol tu 
[\[18a.5\]]phyin pa la gnas pa'i mngon par shes pa drug po dag yongs su dag par byed pa nyid ces bya ste/_de yang go cha chen po yin par rig par bya'o/_/shes rab kyi pha rol tu phyin pa khri pa las mngon par shes pa'i le'u zhes bya ste bcu pa'o//_//rab 'byor gzhan 
[\[18a.6\]]yang byang chub sems dpa' sems dpa' chen po'i go cha chen po ni 'di lta ste/_yongs su dag pa'i mig lnga ste/_lnga po dag gang zhe na/_'di lta ste/_sha'i mig dang /_lha'i mig dang /_shes rab kyi mig dang /_chos kyi mig dang /_sangs rgyas kyi mig go/_/de skad ces bka' 
[\[18a.7\]]stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das byang chub sems dpa' sems dpa' chen po'i sha'i mig yongs su dag pa gang lags/_bcom ldan 'das kyis bka' stsal pa/_rab 'byor byang chub sems dpa' sems 
[\[18b\]]
[\[18b.1\]]dpa' chen po gang sha'i mig gis dpag tshad brgyar mthong ba yang yod do/_/byang chub sems dpa' sems dpa' chen po gang sha'i mig gis dpag tshad nyis brgyar mthong ba yang yod do/_/byang chub sems dpa' sems dpa' chen po gang sha'i mig gis dpag tshad 
[\[18b.2\]]sum brgyar mthong ba yang yod do/_/byang chub sems dpa' sems dpa' chen po gang sha'i mig gis dpag tshad bzhi brgya dang /_lnga brgya dang /_drug brgyar mthong ba yang yod do/_/yang rab 'byor byang chub sems dpa' sems dpa' chen po gang sha'i mig gis 'dzam 
[\[18b.3\]]bu gling gcig mthong ba yang yod do/_/yang rab 'byor byang chub sems dpa' sems dpa' chen po gang sha'i mig gis 'dzam bu gling gnyis mthong ba nas/_de bzhin du sbyar te/_sha'i mig gis gling bzhi pa'i 'jig rten gyi khams kyi bar du mthong ba yang yod do/_/yang rab 
[\[18b.4\]]'byor byang chub sems dpa' sems dpa' chen po gang sha'i mig gis stong gi 'jig rten gyi khams mthong ba yang yod do/_/yang rab 'byor byang chub sems dpa' sems dpa' chen po gang sha'i mig gis stong gnyis pa bar ma'i 'jig rten gyi khams mthong ba yang yod do/_/
[\[18b.5\]]yang rab 'byor byang chub sems dpa' sems dpa' chen po gang sha'i mig gis stong gsum gyi stong chen po'i 'jig rten gyi khams mthong ba yang yod do/_/rab 'byor de ni byang chub sems dpa' sems dpa' chen po'i sha'i mig yongs su dag pa yin no/_/gsol pa/_
[\[18b.6\]]bcom ldan 'das yang byang chub sems dpa' sems dpa' chen po'i lha'i mig yongs su dag pa gang lags/_bcom ldan 'das kyis bka' stsal pa/_rab 'byor rgyal chen bzhi'i ris kyi lha rnams kyi lha'i mig gang yin pa de thams cad ni byang chub sems dpa' sems dpa' chen 
[\[18b.7\]]pos rab tu shes so/_/de bzhin du sum cu rtsa gsum rnams dang /_'thab bral rnams dang /_dga' ldan rnams dang /_'phrul dga' rnams dang /_gzhan 'phrul dbang byed kyi lha rnams nas/_'og min gyi bar gyi lha rnams kyi lha'i mig gang yin pa de ni byang chub sems dpa' sems 
[\[19a\]]
[\[19a.1\]]dpa' chen pos rab tu shes la/_rab 'byor byang chub sems dpa' sems dpa' chen po'i lha'i mig gang yin pa de ni/_rgyal chen bzhi'i ris kyi lha rnams kyis rab tu mi shes pa nas/_'og min gyi bar gyi lha rnams kyis rab tu mi shes so/_/yang rab 'byor 
[\[19a.2\]]byang chub sems dpa' sems dpa' chen po'i lha'i mig des/_shar phyogs kyi 'jig rten gyi khams gang gA'i klung gi bye ma snyed dag na sems can las ji ltar bsags pa rnams 'chi 'pho ba dang /_skye ba dag kyang mthong /_kha dog bzang po rnams dang /_kha dog ngan pa rnams dang bde 'gro dang /_ngan 
[\[19a.3\]]'gro dang /_ngan pa dang /_bar ma dang /_gya nom pa dag kyang rab tu shes te/_kye ma sems can 'di dag ni lus kyi nyes par spyod pa dang ldan pa/_ngag gi nyes par spyod pa dang ldan pa/_yid kyi nyes par spyod pa dang ldan pa/_'phags pa rnams la skur pa 'debs pa/_log par lta ba dang ldan pa dag 
[\[19a.4\]]yin te/_kye ma de dag ni log par lta ba yang dag par blangs pa'i rgyu dang rkyen des lus zhig ste/_shi ba'i 'og tu ngan song ngan 'gro log par ltung ba sems can dmyal ba rnams kyi nang du skyes so/_/kye ma sems can 'di dag ni lus kyi legs par spyod pa dang ldan pa/_ngag gi legs 
[\[19a.5\]]par spyod pa dang ldan pa/_yid kyi legs par spyod pa dang ldan pa dag ste zhes bya ba nas/_rgyu de dang rkyen de'i bar du ste/_lus zhig nas bde 'gro mtho ris kyi 'jig rten du lha dang mi rnams kyi nang du skyes pa dang /_de bzhin du phyogs bcu kun gyi 'jig rten gyi khams gang gA'i klung gi bye 
[\[19a.6\]]ma snyed kyi bar dag na sems can dag las ji ltar bsags pa bzhin zhes bya ba nas/_bde 'gro mtho ris kyi 'jig rten du lha dang mi rnams kyi nang du skyes so zhes bya ba'i bar du mthong ste/_rab 'byor de ni byang chub sems dpa' sems dpa' chen po'i lha'i mig yongs su dag pa yin no/_/
[\[19a.7\]]gsol pa/_btsun pa bcom ldan 'das byang chub sems dpa' sems dpa' chen po'i shes rab kyi mig yongs su dag pa de gang lags/_bcom ldan 'das kyis bka' stsal pa/_rab 'byor byang chub sems dpa' sems dpa' chen po'i shes rab kyi mig gang gis 'di snyam 
[\[19b\]]
[\[19b.1\]]du gang 'dus byas sam/_'dus ma byas sam/_'jig rten pa'am/_'jig rten las 'das pa'am/_zag pa dang bcas pa'am/_zag pa med pa'i chos gang yang yod do snyam du mi sems pa dang /_byang chub sems dpa' sems dpa' chen po'i shes rab kyi mig gang 
[\[19b.2\]]gis gang ma mthong ba'am/_ma thos pa'am/_ma dran pa'am/_rnam par ma shes pa'i chos gang yang med do/_/rab 'byor de ni byang chub sems dpa' sems dpa' chen po'i shes rab kyi mig yongs su dag pa yin no/_/gsol pa/_btsun pa bcom ldan 'das byang chub sems 
[\[19b.3\]]dpa' sems dpa' chen po'i chos kyi mig yongs su dag pa gang lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po'i chos kyi mig gis 'di ltar shes te/_gang zag 'di ni dad pas rjes su 'brang ba'o/_/
[\[19b.4\]]'di ni chos kyi rjes su 'brang ba'o/_/'di ni stong pa nyid la gnas pa'o/_/'di ni mtshan ma med pa la gnas pa'o/_/'di ni smon pa med pa la gnas pa'o/_/gang zag 'di ni stong pa nyid kyi rnam par thar pa'i sgos dbang po lnga po dag skyed par 'gyur ro/_/de'i 'og tu dbang po 
[\[19b.5\]]lnga po dag gis bar chad med pa'i ting nge 'dzin la reg par 'gyur ro/_/bar chad med pa'i ting nge 'dzin las rnam par grol ba'i shes pa skye bar 'gyur ro/_/de nas rnam par grol ba'i shes pas kun du sbyor ba gsum po dag spong bar 'gyur te/_gsum gang zhe na/_'di lta 
[\[19b.6\]]ste/_'jig tshogs la lta ba dang /_the tshom dang /_tshul khrims dang /_brtul zhugs mchog tu 'dzin pa ste/_kun tu sbyor ba gsum po de dag spangs pas rgyun du zhugs pa zhes bya'o/_/des bsgom pa'i lam thob nas 'dod pa la 'dod chags dang /_gnod sems 
[\[19b.7\]]gnyis srab mor byed par 'gyur te/_de ni lan cig phyir 'ong ba yin no/_/des bsgom pa'i lam cher bsgoms pa de nyid kyis 'dod pa la 'dod chags dang /_gnod sems gnyis ma lus par spong bar 'gyur ro/_/des de gnyis spangs pas phyir mi 'ong ba yin no/_/des 
[\[20a\]]
[\[20a.1\]]bsgom pa'i lam cher bsgoms pa de nyid kyis gong ma'i cha dang 'thun pa'i kun tu sbyor ba lnga spong bar 'gyur te/_lnga gang zhe na/_'di lta ste/_gzugs kyi 'dod chags dang /_gzugs med pa'i 'dod chags dang /_ma rig pa dang /_nga rgyal dang /_rgod pa ste/_
[\[20a.2\]]des de dag spangs pas dgra bcom par 'gyur ro zhes bya ba dang /_gang zag 'di ni mtshan ma med pa'i rnam par thar pa'i sgos dbang po lnga po dag skyed par 'gyur ro/_/de nas dbang po lnga po dag gis bar chad med pa'i ting nge 'dzin la reg par 'gyur ro/_/bar chad med pa'i ting nge 'dzin 
[\[20a.3\]]las rnam par grol ba'i shes pa skye bar 'gyur ro/_/de nas rnam par grol ba'i shes pas kun tu sbyor ba gsum po dag spong bar 'gyur te/_gsum gang zhe na/_'di lta ste/_'jig tshogs la lta ba dang /_the tshom dang /_tshul khrims dang /_brtul zhugs mchog tu 'dzin pa 
[\[20a.4\]]ste/_kun tu sbyor ba gsum po de dag spangs pas rgyun du zhugs pa zhes bya'o/_/des bsgom pa'i lam thob nas 'dod pa la 'dod chags dang /_gnod sems gnyis srab mor byed par 'gyur te/_de ni lan cig phyir 'ong ba yin no/_/des bsgom pa'i lam cher bsgoms pa de nyid kyis 
[\[20a.5\]]'dod pa la 'dod chags dang /_gnod sems gnyis ma lus par spong bar 'gyur ro/_/de gnyis spangs pas phyir mi 'ong ba yin no/_/des bsgom pa'i lam cher bsgoms pa de nyid kyis gong ma'i cha dang 'thun pa'i kun tu sbyor ba lnga po dag spong bar 'gyur te/_lnga gang zhe na/_'di lta 
[\[20a.6\]]ste/_gzugs kyi 'dod chags dang /_gzugs med pa'i 'dod chags dang /_ma rig pa dang /_nga rgyal dang /_rgod pa ste/_des de dag spangs pas dgra bcom par 'gyur ro zhes bya ba dang /_gang zag 'di ni smon pa med pa'i rnam par thar pa'i sgos dbang po lnga po dag skyed par 
[\[20a.7\]]'gyur ro/_/de nas dbang po lnga po dag gis bar chad med pa'i ting nge 'dzin la reg par 'gyur ro/_/bar chad med pa'i ting nge 'dzin las rnam par grol ba'i shes pa skye bar 'gyur ro/_/de nas rnam par grol ba'i shes pas kun tu sbyor ba gsum po dag spong bar 'gyur te/_
[\[20b\]]
[\[20b.1\]]gsum gang zhe na/_'di lta ste/_'jig tshogs la lta ba dang /_the tshom dang /_tshul khrims dang /_brtul zhugs mchog tu 'dzin pa ste/_kun tu sbyor ba gsum po de dag spangs pas rgyun du zhugs pa zhes bya'o/_/des bsgom pa'i lam thob nas 'dod pa la 'dod chags dang /_
[\[20b.2\]]gnod sems gnyis srab mor byed par 'gyur te/_de ni lan cig phyir 'ong ba yin no/_/des bsgom pa'i lam cher bsgoms pa de nyid kyis 'dod pa la 'dod chags dang /_gnod sems de gnyis ma lus par spong bar 'gyur ro/_/de gnyi ga spangs pas phyir mi 'ong ba yin no/_/des 
[\[20b.3\]]bsgom pa'i lam cher bsgoms pa de nyid kyis gong ma'i cha dang 'thun pa'i kun tu sbyor ba lnga po dag spong bar 'gyur te/_lnga gang zhe na/_'di lta ste/_gzugs kyi 'dod chags dang /_gzugs med pa'i 'dod chags dang /_ma rig pa dang /_nga rgyal dang /_rgod pa ste/_des de dag 
[\[20b.4\]]spangs pas dgra bcom par 'gyur ro zhes bya ba ste/_rab 'byor de ni byang chub sems dpa' sems dpa' chen po'i chos kyi mig yongs su dag pa yin no/_/rab 'byor gzhan yang byang chub sems dpa' sems dpa' chen po gang gi tshe 'di ltar shes te/_kun 'byung ba'i chos gang 
[\[20b.5\]]ci yang rung de thams cad ni 'gog pa'i chos can yin par rig nas/_dad pa la sogs pa dbang po lnga 'thob ste/_rab 'byor de ni byang chub sems dpa' sems dpa' chen po'i chos kyi mig yongs su dag pa yin no/_/rab 'byor gzhan yang byang chub sems dpa' sems 
[\[20b.6\]]dpa' chen po gang gi tshe 'di ltar shes te/_'di ni sems dang po bskyed pa'i byang chub sems dpa' sems dpa' chen po yin te/_sbyin pa'i pha rol tu phyin pa la spyod pa'o zhes bya ba nas/_de bzhin du shes rab kyi pha rol tu phyin pa'i bar la spyod pa'o zhes bya ba dang /_de nas dad pa'i 
[\[20b.7\]]dbang po dang brtson 'grus kyi dbang po thabs la mkhas pa dang ldan pas rtag tu lus bzang po yongs su 'dzin par 'gyur ro/_/byang chub sems dpa' 'di ni dge ba'i rtsa ba'i nye bar rton pas brtan pa ste/_rgyal rigs shing sA la chen po lta bu dag gi nang du skye bar 'gyur ba 'am/_bram ze'i 
[\[21a\]]
[\[21a.1\]]rigs shing sA la chen po lta bu dag gam/_khyim bdag gi rigs shing sA la chen po lta bu dag gi nang du skye bar 'gyur/_rgyal chen bzhi'i ris kyi lha rnams kyi nang du skye bar 'gyur ba nas/_de bzhin du sbyar te/_gzhan 'phrul dbang byed kyi lha rnams kyi nang du skye bar 'gyur ro 
[\[21a.2\]]zhes bya bar shes so/_/der gnas nas kyang sems can rnams yongs su smin par byed cing bde ba nye bar sgrub pa thams cad kyis sems can rnams la bsnyen bkur byed/_sangs rgyas kyi zhing yang yongs su dag par byed/_de bzhin gshegs pa dgra bcom pa yang 
[\[21a.3\]]dag par rdzogs pa'i sangs rgyas rnams kyang mnyes par byed/_bkur stir byed/_bla mar byed/_ri mor byed/_mchod pa byed de/_nyan thos kyi sa'am/_rang sangs rgyas kyi sar ltung bar mi 'gyur ro/_/byang chub sems dpa' 'di ni bla na med pa yang dag par rdzogs pa'i 
[\[21a.4\]]byang chub mngon par rdzogs par sangs ma rgyas kyi bar du phyir ldog par mi 'gyur zhes bya bar shes te/_rab 'byor de ni byang chub sems dpa' sems dpa' chen po'i chos kyi mig yongs su dag pa yin no/_/rab 'byor gzhan yang byang chub sems dpa' sems dpa' chen pos 'di ltar 
[\[21a.5\]]shes te/_byang chub sems dpa' 'di ni de bzhin gshegs pas bla na med pa yang dag par rdzogs pa'i byang chub tu lung bstan to/_/'di ni lung ma bstan to/_/byang chub sems dpa' 'di dag ni rang gi don byed par 'gyur ro/_/'di dag ni byed par mi 'gyur ro/_/byang 
[\[21a.6\]]chub sems dpa' 'di dag ni phyir ldog pa'o/_/'di dag ni phyir mi ldog pa'o/_/byang chub sems dpa' 'di'i mngon par shes pa ni yongs su rdzogs so/_/'di'i ni yongs su ma rdzogs so/_/byang chub sems dpa' 'di ni mngon par shes pa yongs su rdzogs pa dag gis 
[\[21a.7\]]shar phyogs kyi 'jig rten gyi khams gang gA'i klung gi bye ma snyed dag tu de bzhin gshegs pa dgra bcom pa yang dag par rdzogs pa'i sangs rgyas rnams la bsnyen bkur bya ba'i phyir dang /_bkur stir bya ba'i phyir dang /_bla mar bya ba'i phyir dang /_ri mor bya ba'i phyir dang /_mchod 
[\[21b\]]
[\[21b.1\]]par bya ba'i phyir 'gro'o/_/byang chub sems dpa' 'di ni mngon par shes pa thob po/_/'di ni 'thob par mi 'gyur ro/_/byang chub sems dpa' 'di byang chub thob pa'i sangs rgyas kyi zhing ni yongs su dag par 'gyur ro/_/'di'i sangs rgyas kyi zhing ni yongs su dag par mi 'gyur 
[\[21b.2\]]ro/_/byang chub sems dpa' 'dis ni sems can rnams yongs su smin par byas so/_/'dis ni yongs su smin par ma byas so/_/byang chub sems dpa' 'di la ni phyogs bcu'i 'jig rten gyi khams gang gA'i klung gi bye ma snyed dag na sangs rgyas bcom ldan 'das rnams bsngags 
[\[21b.3\]]pa rjod pa mdzad do/_/'di la ni rjod pa mi mdzad do/_/byang chub sems dpa' 'di dag ni sangs rgyas bcom ldan 'das rnams dang nye bar gnas so/_/gnas par 'gyur ro/_/'di dag ni nye bar mi gnas so/_/nye bar gnas par mi 'gyur ro/_/byang chub sems dpa' 'di 
[\[21b.4\]]byang chub thob pa'i tshe ni dpag tu yod par 'gyur ro/_/byang chub sems dpa' 'di byang chub thob pa'i tshe ni dpag tu med par 'gyur ro/_/byang chub sems dpa' 'di byang chub thob pa'i dge slong gi dge 'dun ni dpag tu yod par 'gyur ro/_/'di'i ni dpag tu med par 'gyur ro/_/byang 
[\[21b.5\]]chub sems dpa' 'di byang chub thob pa'i byang chub sems dpa'i dge 'dun ni dpag tu yod par 'gyur ro/_/'di'i ni dpag tu med par 'gyur ro/_/byang chub sems dpa' 'di ni dka' ba spyad pa spyod par 'gyur ro/_/'di ni spyod par mi 'gyur ro/_/byang chub sems dpa' 'di ni 
[\[21b.6\]]srid pa tha ma pa yin no/_/'di ni srid pa tha ma pa ma yin no/_/byang chub sems dpa' 'di ni byang chub kyi snying po la 'dug par 'gyur ro/_/'di ni 'dug par mi 'gyur ro/_/byang chub sems dpa' 'di la ni bdud 'byung bar 'gyur ro/_/'di la ni bdud 'byung bar mi 'gyur bar shes 
[\[21b.7\]]pa ste/_rab 'byor de ltar na byang chub sems dpa' sems dpa' chen po'i chos kyi mig yongs su dag pa yin no/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das byang chub sems 
[\[22a\]]
[\[22a.1\]]dpa' sems dpa' chen po'i sangs rgyas kyi mig yongs su dag pa gang lags/_bcom ldan 'das kyis bka' stsal pa/_rab 'byor byang chub sems dpa' sems dpa' chen po gang gis byang chub kyi sems kyi mjug thogs su rdo rje lta bu'i ting nge 'dzin 
[\[22a.2\]]la snyoms par zhugs nas rnam pa thams cad mkhyen pa nyid rjes su thob la/_de yang de bzhin gshegs pa'i stobs bcu dang ldan/_mi 'jigs pa bzhi dang ldan/_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi 
[\[22a.3\]]chos ma 'dres pa [{]bcwa [,]bco [}]brgyad dang ldan zhing /_byang chub sems dpa' sems dpa' chen po'i sangs rgyas kyi mig gang gis kyang rnam pa thams cad du chos thams cad la ma mthong ba'am/_ma thos pa'am/_mi dran pa'am/_mngon par mi shes pa gang yang med pa ste/_rab 
[\[22a.4\]]'byor byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par sangs rgyas pa'i mig yongs su dag pa ni de lta bu ste/_rab 'byor de dag ni byang chub sems dpa' sems dpa' chen po rnams kyi shin tu yongs su dag 
[\[22a.5\]]pa'i mig lnga po dag yin no/_/rab 'byor byang chub sems dpa' sems dpa' chen po mig lnga po de dag yongs su dag par byed pa ni go cha chen po bgos par rig par bya'o/_/de nas bcom ldan 'das la/_tshe dang ldan pa rab 'byor gyis 'di skad ces gsol to/_/btsun 
[\[22a.6\]]bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pas chos gang dag la gnas par bgyi lags/_bcom ldan 'das kyis bka' stsal pa/_rab 'byor byang chub sems dpa' sems dpa' chen po shes rab kyi pha rol tu phyin 
[\[22a.7\]]pa la spyod pas chos gang la yang gnas par mi bya'o/_/de ci'i phyir zhe na/_gnas dang /_gnas pa po dang /_gnas par bya ba dmigs su med pa'i phyir ro/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/
[\[22b\]]
[\[22b.1\]]btsun pa bcom ldan 'das bdag gis bcom ldan 'das kyis gsungs pa'i don 'tshal ba ltar na/_btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pas/_gzugs la gnas par mi bgyi lags so/_/de bzhin 
[\[22b.2\]]du tshor ba dang /_'du shes dang /_'du byed rnams dang /_rnam par shes pa dag la gnas par mi bgyi lags so/_/mig la gnas par mi bgyi lags so/_/de bzhin du rna ba dang /_sna dang /_lce dang /_lus dang /_yid la gnas par mi bgyi lags so/_/
[\[22b.3\]]de bzhin du gzugs rnams la gnas par mi bgyi lags so/_/de bzhin du sgra dang /_dri dang /_ro dang /_reg pa dang /_chos rnams la gnas par mi bgyi lags so/_/mig gi rnam par shes pa la gnas par mi bgyi ba nas/_yid kyi rnam par shes pa'i bar la gnas 
[\[22b.4\]]par mi bgyi lags so/_/de bzhin du sbyar te/_chos kyi khams kyi bar la gnas par mi bgyi lags so/_/mig gi 'dus te reg pa la gnas par mi bgyi lags so/_/mig gi 'dus te reg pa'i rkyen gyis tshor ba la gnas par mi bgyi ba nas/_yid kyi 'dus te reg 
[\[22b.5\]]pa'i rkyen gyis tshor ba'i bar la gnas par mi bgyi zhing /_sa'i khams la gnas par mi bgyi/_chu'i khams dang /_me'i khams dang /_rlung gi khams la gnas par mi bgyi/_nam mkha'i khams la gnas par mi bgyi/_rnam par shes pa'i khams la gnas par 
[\[22b.6\]]mi bgyi/_ma rig pa la gnas par mi bgyi ba nas/_rga shi'i bar la gnas par mi bgyi lags so/_/de ci'i slad du zhe na/_'di ltar btsun pa bcom ldan 'das gzugs ni gzugs kyis stong /_de bzhin du tshor ba dang /_'du shes dang /_'du byed rnams dang /_rnam 
[\[22b.7\]]par shes pa ni rnam par shes pas stong ste/_btsun pa bcom ldan 'das gzugs kyi stong pa nyid gang lags pa de gzugs ma lags la/_gzugs kyi stong pa nyid las gud na yang gzugs ma mchis te/_gzugs nyid kyang stong pa nyid lags la/_stong pa nyid kyang gzugs 
[\[23a\]]
[\[23a.1\]]lags pa'i slad du ste/_btsun pa bcom ldan 'das rnam grangs des na/_byang chub sems dpa' sems dpa' chen po shes rab kyi pha rol tu phyin pa la spyod pas gzugs la gnas par mi bgyi lags so/_/de bzhin du tshor ba'i stong pa nyid gang lags pa 
[\[23a.2\]]dang /_'du shes kyi stong pa nyid gang lags pa dang /_'du byed kyi stong pa nyid gang lags pa dang /_rnam par shes pa'i stong pa nyid gang lags pa de rnam par shes pa ma lags la/_rnam par shes pa'i stong pa nyid las gud na yang rnam par shes pa ma mchis te/_rnam par 
[\[23a.3\]]shes pa nyid kyang stong pa nyid lags la/_stong pa nyid kyang rnam par shes pa lags so/_/btsun pa bcom ldan 'das rnam grangs des na/_byang chub sems dpa' sems dpa' chen po shes rab kyi pha rol tu phyin pa la spyod pas/_tshor ba la gnas par mi bgyi ba nas/_
[\[23a.4\]]rnam par shes pa'i bar la gnas par mi bgyi lags so/_/de bzhin du sbyar te/_ma rig pa la gnas par mi bgyi ba nas/_rga shi'i bar la gnas par mi bgyi lags so/_/de ci'i slad du zhe na/_'di ltar rga shi'i bar gyi stong pa nyid gang lags pa de rga shi ma lags la/_
[\[23a.5\]]rga shi'i stong pa nyid las gud na yang rga shi ma mchis te/_rga shi nyid kyang stong pa nyid lags la/_stong pa nyid kyang rga shi lags pa'i slad du ste/_btsun pa bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pas rga 
[\[23a.6\]]shi'i bar la gnas par mi bgyi lags so/_/btsun pa bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/_dran pa nye bar gzhag pa bzhi la gnas par mi bgyi lags so/_/de ci'i slad du zhe na/_'di ltar dran pa nye 
[\[23a.7\]]bar gzhag pa rnams ni dran pa nye bar gzhag pa rnams kyis stong ste/_dran pa nye bar gzhag pa rnams las gud na yang stong pa nyid ma mchis la/_stong pa nyid las gud na yang dran pa nye bar gzhag pa rnams ma mchis te/_dran pa nye bar gzhag pa rnams nyid kyang stong pa nyid lags la/_
[\[23b\]]
[\[23b.1\]]stong pa nyid kyang dran pa nye bar gzhag pa rnams lags pa'i slad du'o/_/de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar la gnas par mi bgyi lags so/_/de ci'i slad du zhe na/_'di ltar sangs rgyas kyi chos ma 'dres pa [{]bcwa [,]bco [}]brgyad ni sangs rgyas kyi chos ma 
[\[23b.2\]]'dres pa [{]bcwa [,]bco [}]brgyad kyis stong ste/_sangs rgyas kyi chos ma 'dres pa [{]bcwa [,]bco [}]brgyad las gud na yang stong pa nyid ma mchis la/_stong pa nyid las gud na yang sangs rgyas kyi chos ma 'dres pa [{]bcwa [,]bco [}]brgyad ma mchis te/_sangs rgyas kyi chos ma 'dres pa [{]bcwa [,]bco [}]brgyad nyid kyang stong pa nyid lags 
[\[23b.3\]]la/_stong pa nyid kyang sangs rgyas kyi chos ma 'dres pa [{]bcwa [,]bco [}]brgyad lags pa'i slad du'o/_/btsun pa bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pas/_sangs rgyas kyi chos ma 'dres pa [{]bcwa [,]bco [}]brgyad la gnas 
[\[23b.4\]]par mi bgyi lags so//_//shes rab kyi pha rol tu phyin pa khri pa/_bam po bcu gcig pa/_btsun pa bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/_sbyin pa'i pha rol tu phyin pa la gnas 
[\[23b.5\]]par mi bgyi lags/_de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la gnas par mi bgyi lags so/_/de ci'i slad 
[\[23b.6\]]du zhe na/_'di ltar shes rab kyi pha rol tu phyin pa'i bar ni/_shes rab kyi pha rol tu phyin pas stong ste/_shes rab kyi pha rol tu phyin pa las gud na stong pa nyid ma mchis la/_stong pa nyid las gud na yang shes rab kyi pha rol tu phyin pa ma mchis te/_shes rab kyi pha rol tu phyin 
[\[23b.7\]]pa nyid kyang stong pa nyid lags la/_stong pa nyid kyang shes rab kyi pha rol tu phyin pa lags pa'i slad du ste/_btsun pa bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pas/_sbyin pa'i pha rol tu phyin pa la 
[\[24a\]]
[\[24a.1\]]gnas par mi bgyi ba nas/_shes rab kyi pha rol tu phyin pa'i bar la gnas par mi bgyi lags so/_/btsun pa bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/_yig 'bru rnams la gnas 
[\[24a.2\]]par mi bgyi/_yi ge bsgrub pa rnams la gnas par mi bgyi/_gcig brjod pa dang /_gnyis brjod pa dang /_mang po brjod pa'i bar dag la gnas par mi bgyi lags so/_/de ci'i slad du zhe na/_'di ltar yig 'bru rnams ni yig 'bru rnams kyis stong pa'i slad du'o/_/
[\[24a.3\]]de bzhin du sbyar te/_le'u gong mar ji skad bstan pa de kho na bzhin du sbyar bar bgyi'o/_/btsun pa bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pas mngon par shes pa rnams la gnas par mi bgyi lags so/_/de 
[\[24a.4\]]ci'i slad du zhe na/_'di ltar mngon par shes pa rnams ni mngon par shes pa rnams kyis stong ste/_mngon par shes pa gang lags pa de ni stong pa nyid ma lags/_stong pa nyid gang lags pa de yang mngon par shes pa rnams ma lags shing /_mngon par shes pa rnams las gud 
[\[24a.5\]]na yang stong pa nyid ma mchis la/_stong pa nyid las gud na yang mngon par shes pa rnams ma mchis te/_mngon par shes pa rnams nyid kyang stong pa nyid lags la/_stong pa nyid kyang mngon par shes pa rnams lags pa'i slad du ste/_btsun pa bcom ldan 'das rnam grangs 
[\[24a.6\]]des na byang chub sems dpa' sems dpa' chen po shes rab kyi pha rol tu phyin pa la spyod pas/_mngon par shes pa rnams la gnas par mi bgyi lags so/_/btsun pa bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod 
[\[24a.7\]]pas/_gzugs mi rtag ces bgyi bar gnas par mi bgyi lags so/_/de bzhin du tshor ba dang /_'du shes dang /_'du byed rnams dang /_rnam par shes pa mi rtag ces bgyi bar gnas par mi bgyi lags so/_/de ci'i slad du zhe na/_'di ltar gzugs mi rtag pa nyid gzugs mi 
[\[24b\]]
[\[24b.1\]]rtag pa nyid kyis stong ste/_gzugs mi rtag pa nyid gang lags pa de stong pa nyid ma lags/_stong pa nyid gang lags pa de yang gzugs mi rtag pa nyid ma lags/_gzugs mi rtag pa nyid las gud na yang stong pa nyid ma mchis la/_stong pa nyid las gud na yang gzugs mi rtag pa 
[\[24b.2\]]nyid ma mchis te/_gzugs mi rtag pa nyid kyang stong pa nyid lags la/_stong pa nyid kyang gzugs mi rtag pa nyid lags pa'i slad du'o/_/de bzhin du tshor ba dang /_'du shes dang /_'du byed rnams dang /_rnam par shes pa dag la yang rgya cher sbyar bar bgyi ste/_
[\[24b.3\]]btsun pa bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pas/_gzugs mi rtag pa nyid nas rnam par shes pa mi rtag pa nyid kyi bar la gnas par mi bgyi lags so/_/de bzhin du sbyar te/_gzugs 
[\[24b.4\]]nas rnam par shes pa'i bar la bde zhes bgyi bar gnas par mi bgyi lags so/_/gzugs nas rnam par shes pa'i bar la sdug bsngal zhes bgyi bar gnas par mi bgyi lags so/_/gzugs nas rnam par shes pa'i bar la stong zhes bgyi bar gnas par mi bgyi lags 
[\[24b.5\]]so/_/gzugs nas rnam par shes pa'i bar la mtshan ma ma mchis zhes bgyi bar gnas par mi bgyi lags so/_/gzugs nas rnam par shes pa'i bar la smon pa ma mchis zhes bgyi bar gnas par mi bgyi lags so/_/gzugs nas rnam par shes pa'i bar la zhi zhes bgyi bar 
[\[24b.6\]]gnas par mi bgyi lags so/_/gzugs nas rnam par shes pa'i bar la dben zhes bgyi bar gnas par mi bgyi lags so/_/gzugs nas rnam par shes pa'i bar la kun nas nyon mongs zhes bgyi bar gnas par mi bgyi lags so/_/gzugs nas rnam par shes 
[\[24b.7\]]pa'i bar la skye ba ma mchis zhes bgyi bar gnas par mi bgyi lags so/_/gzugs nas rnam par shes pa'i bar la 'gag pa ma mchis zhes bgyi bar gnas par mi bgyi lags so/_/gzugs nas rnam par shes pa'i bar la dngos po ma mchis zhes bgyi bar gnas par mi 
[\[25a\]]
[\[25a.1\]]bgyi lags so/_/de ci'i slad du zhe na/_gzugs kyi phung por ji skad bstan pa de bzhin du sbyar bar bgyi ba'i slad du'o/_/btsun pa bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/_
[\[25a.2\]]chos kyi de bzhin nyid la gnas par mi bgyi lags so/_/de ci'i slad du zhe na/_'di ltar chos kyi de bzhin nyid ni chos kyi de bzhin nyid kyis stong ste/_chos kyi de bzhin nyid las gud na yang stong pa nyid ma mchis la/_stong pa nyid las gud na yang chos kyi de bzhin nyid ma mchis 
[\[25a.3\]]te/_chos kyi de bzhin nyid kyang stong pa nyid lags/_stong pa nyid kyang chos kyi de bzhin nyid lags pa'i slad du'o/_/btsun pa bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pas/_chos kyi de bzhin 
[\[25a.4\]]nyid la gnas par mi bgyi ba nas/_de bzhin du sbyar te/_chos nyid dang /_chos kyi dbyings dang /_chos skyon med pa nyid dang /_yang dag pa'i mtha' la gnas par mi bgyi lags so/_/de ci'i slad du zhe na/_snga ma ji lta ba de bzhin du sbyar bar bgyi ba'i slad du'o/_/btsun 
[\[25a.5\]]pa bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pas gzungs kyi sgo thams cad dang /_ting nge 'dzin gyi sgo thams cad la gnas par mi bgyi lags so/_/de ci'i slad du zhe na/_'di ltar gzungs kyi sgo rnams dang /_
[\[25a.6\]]ting nge 'dzin gyi sgo rnams ni gzungs kyi sgo rnams dang /_ting nge 'dzin gyi sgo rnams kyis stong ste/_snga ma bzhin du rgya cher sbyar bar bgyi'o/_/btsun pa bcom ldan 'das 'di lta ste/_byang chub sems dpa' thabs la mi mkhas pas shes rab kyi pha rol tu phyin pa la spyod pa ni 
[\[25a.7\]]bdag tu 'dzin pa dang /_bdag gir 'dzin par gyur pa'i yid kyis gzugs la spyod cing /_de bzhin du tshor ba dang /_'du shes dang /_'du byed rnams dang /_rnam par shes pa la spyod na/_de lta na gzugs mngon par 'du bgyid pa la spyod pa lags shing /_de bzhin du tshor 
[\[25b\]]
[\[25b.1\]]ba mngon par 'du bgyid pa dang /_'du shes mngon par 'du bgyid pa dang /_'du byed mngon par 'du bgyid pa dang /_rnam par shes pa mngon par 'du bgyid pa la spyod pa lags te/_mngon par 'du bgyid pa la spyod pa ni shes rab kyi pha rol tu phyin pa yongs su mi 'dzin cing /_
[\[25b.2\]]shes rab kyi pha rol tu phyin pa la rnal 'byor du bgyid pa ma lags te/_shes rab kyi pha rol tu phyin pa yongs su ma rdzogs par ni rnam pa thams cad mkhyen pa nyid du nges par 'byung bar mi 'gyur lags so/_/btsun pa bcom ldan 'das 'di lta ste/_byang chub sems dpa' shes 
[\[25b.3\]]rab kyi pha rol tu phyin pa la spyod pa na/_thabs la mi mkhas pas bdag tu 'dzin pa dang /_bdag gir 'dzin par gyur pa'i yid kyis de gzugs la spyod cing /_de bzhin du tshor ba dang /_'du shes dang /_'du byed rnams dang /_rnam par shes pa la spyod na/_de lta na 
[\[25b.4\]]gzugs mngon par 'du bgyid pa la spyod pa lags shing /_de bzhin du tshor ba mngon par 'du bgyid pa dang /_'du shes mngon par 'du bgyid pa dang /_'du byed mngon par 'du bgyid pa dang /_rnam par shes pa mngon par 'du bgyid pa la spyod pa lags la/_mngon par 
[\[25b.5\]]'du bgyid pa la spyod pa ni shes rab kyi pha rol tu phyin pa yongs su 'dzin pa ma lags/_shes rab kyi pha rol tu phyin pa la rnal 'byor du bgyid pa ma lags te/_shes rab kyi pha rol tu phyin pa yongs su ma rdzogs par ni rnam pa thams cad mkhyen pa nyid du nges par 'byung bar mi 
[\[25b.6\]]'gyur lags so/_/btsun pa bcom ldan 'das 'di lta ste/_byang chub sems dpa' shes rab kyi pha rol tu phyin pa la spyod pa thabs la mi mkhas pas bdag tu 'dzin pa dang /_bdag gir 'dzin pa'i yid kyis de bzhin du sbyar te/_gzungs kyi sgo rnams dang /_ting nge 
[\[25b.7\]]'dzin gyi sgo rnams kyi bar la spyod na gzungs kyi sgo dang /_ting nge 'dzin gyi sgo mngon par 'du bgyid pa la spyod pa lags te/_mngon par 'du bgyid pa la spyod pa ni shes rab kyi pha rol tu phyin pa yongs su 'dzin pa ma lags/_shes rab kyi pha rol tu phyin pa la rnal 'byor du bgyid pa ma 
[\[26a\]]
[\[26a.1\]]lags te/_shes rab kyi pha rol tu phyin pa yongs su ma rdzogs par ni/_rnam pa thams cad mkhyen pa nyid du nges par 'byung bar mi 'gyur lags so/_/de ci'i slad du zhe na/_'di ltar gzugs ni yongs su gzung ba ma mchis/_de bzhin du tshor ba 
[\[26a.2\]]dang /_'du shes dang /_'du byed rnams dang /_rnam par shes pa ni yongs su gzung ba ma mchis pa'i slad du'o/_/gzugs kyi gzung ba ma mchis pa/_de ni rang bzhin gyis stong pa nyid kyi slad du gzugs ma lags so/_/de bzhin du tshor ba gang lags pa dang /_
[\[26a.3\]]'du shes gang lags pa dang /_'du byed rnams gang lags pa dang /_rnam par shes pa'i yongs su gzung ba ma mchis pa gang lags pa de ni rang bzhin gyis stong pa nyid kyi slad du rnam par shes pa ma lags so/_/de bzhin du sbyar te/_gzungs kyi sgo rnams dang /_ting nge 
[\[26a.4\]]'dzin gyi sgo rnams ni yongs su gzung ba ma mchis pa lags so/_/gzungs kyi sgo rnams dang /_ting nge 'dzin gyi sgo rnams kyi yongs su gzung ba ma mchis pa gang lags pa de ni rang bzhin gyis stong pa nyid kyi slad du/_gzungs kyi sgo rnams dang /_ting nge 'dzin gyi sgo rnams ma 
[\[26a.5\]]lags so/_/shes rab kyi pha rol tu phyin pa de yang rang bzhin gyis stong pa nyid kyi slad du yongs su gzung ba ma mchis pa lags so/_/byang chub sems dpa' sems dpa' chen po shes rab kyi pha rol tu phyin pa la de ltar spyod pas/_chos thams cad rang bzhin gyis stong par 
[\[26a.6\]]nye bar brtag par bgyi ste/_ci nas kyang chos gang la yang yid rnam par rgyu bar mi 'gyur ba de ltar nye bar brtag par bgyi ste/_de ni byang chub sems dpa' sems dpa' chen po'i yongs su gzung ba ma mchis pa'i ting nge 'dzin gyi dkyil 'khor gyi yo byad yangs pa/_tshad ma mchis pa 
[\[26a.7\]]tshad ma nges pa nyan thos dang /_rang sangs rgyas thams cad dang thun mong ma lags pa'o/_/rnam pa thams cad mkhyen pa nyid de yang nang stong pa nyid kyi slad du dang /_phyi stong pa nyid kyi slad du dang /_de bzhin du phyi nang stong pa nyid kyi slad du dang /_stong pa nyid stong pa nyid kyi slad du dang /_
[\[26b\]]
[\[26b.1\]]chen po stong pa nyid dang /_don dam pa stong pa nyid dang /_'dus byas stong pa nyid dang /_'dus ma byas stong pa nyid dang /_mtha' las 'das pa stong pa nyid dang /_thog ma dang tha ma med pa stong pa nyid dang /_dor ba med pa stong pa nyid dang /_rang bzhin gyis stong pa nyid dang /_
[\[26b.2\]]rang gi mtshan nyid stong pa nyid dang /_chos thams cad stong pa nyid dang /_mi dmigs pa stong pa nyid dang /_dngos po med pa stong pa nyid dang /_ngo bo nyid stong pa nyid dang /_dngos po med pa'i ngo bo nyid stong pa nyid kyi slad du yongs su gzung ba ma mchis pa lags so/_/de ci'i slad 
[\[26b.3\]]du zhe na/_de ni mtshan mas bsgrub par bgyi ba ma lags pa'i slad du'o/_/de ci'i slad du zhe na/_mtshan ma ni nyon mongs pa lags pa'i slad du'o/_/mtshan ma yang gang lags she na/_'di lta ste gzugs ni mtshan ma lags so/_/sgra dang /_dri dang /_ro dang reg 
[\[26b.4\]]bya dang /_chos ni mtshan ma lags so/_/de bzhin du sbyar te/_gzungs kyi sgo rnams ni mtshan ma lags so/_/ting nge 'dzin gyi sgo rnams kyi bar du ni mtshan ma lags te/_de ni mtshan ma zhes bgyi'o/_/nyon mongs pa yang de lags te de ni gzung bar mi bgyi/_goms 
[\[26b.5\]]par mi bgyi lags so/_/de lta ma lags na ni kun tu rgyu bzo sbyangs kyang thams cad mkhyen pa'i ye shes 'di la dad par mi 'gyur lags so/_/dad pa de yang gang zhe na/_shes rab kyi pha rol tu phyin pa 'di la yid ches pa dang /_rtog pa dang mos pa dang rten pa dang sems pa dang 
[\[26b.6\]]'jal ba dang dpyod pa ste/_de yang mtshan ma'i tshul du ma lags te/_de ltar na mtshan ma de gzung bar mi bgyi lags so/_/kun tu rgyu bzo sbyangs kyang mos nas dad pas rjes su 'brang zhing rang bzhin gyis stong pa nyid du shes pas zhugs nas/_gzugs yongs su ma bzung /_
[\[26b.7\]]tshor ba dang /_'du shes dang /_'du byed rnams dang /_rnam par shes pa mtshan mar yongs su ma bzung ba lags so/_/de ci'i slad du zhe na/_'di ltar de la rang gi mtshan nyid kyis stong pa'i chos rnams la yongs su gzung ba mi skye ba'i slad du'o/_/de ci'i slad du zhe na/_'di 
[\[27a\]]
[\[27a.1\]]ltar des shes pa de nang gi mngon par rtogs pa thob pas yang dag par rjes su ma mthong /_phyi'i mngon par rtogs pa thob pa dang /_phyi nang gi mngon par rtogs pa thob pas shes pa de yang dag par rjes su ma mthong la/_nang stong pa nyid kyi slad du shes pa 
[\[27a.2\]]de shes pa dang /_mngon par rtogs pa las gzhan du yang dag par rjes su ma mthong ba'i slad du'o/_/de ci'i slad du zhe na/_'di ltar des gang gis shes par bgyid pa dang /_gang shes par bgyid pa dang /_gang las shes par bgyi ba'i chos de yang dag par rjes su ma mthong ste/_shes pa de gzugs 
[\[27a.3\]]nas tshor ba dang /_'du shes dang /_'du byed rnams dang /_rnam par shes pa'i bar gyi nang du yang dag par rjes su ma mthong /_shes pa de gzugs nas rnam par shes pa'i bar gyi phyi rol du yang dag par rjes su ma mthong /_shes pa de gzugs nas rnam par shes pa'i bar gyi nang 
[\[27a.4\]]dang /_phyi rol du yang dag par rjes su ma mthong /_gzugs las gzhan du shes pa de yang dag par rjes su ma mthong /_tshor ba dang /_'du shes dang /_'du byed rnams las gzhan du yang dag par rjes su ma mthong /_shes pa de rnam par shes pa las gzhan du yang dag par 
[\[27a.5\]]rjes su ma mthong ba'i slad du'o/_/rnam grangs 'di la kun tu rgyu bzo sbyangs mos par gyur te/_de chos 'di la mos nas thams cad mkhyen pa nyid la dad pas rjes su 'brang bar gyur to/_/de lta bas na chos thams cad mi dmigs pa'i slad du chos nyid tshad mar bgyis nas/_mtshan ma 
[\[27a.6\]]yid la mi bgyid pas ci nas kyang des chos gang yang yongs su gzung ba ma mchis pa de ltar mos lags so/_/chos thams cad yongs su gzung ba ma mchis pa'i slad du des gang gzung bar bgyi ba'am/_gtang bar bgyi ba'i chos gang yang ma dmigs te/_chos thams cad rlom 
[\[27a.7\]]sems ma mchis pa'i slad du/_de mya ngan las 'das pas kyang rlom sems su mi bgyid lags so/_/btsun pa bcom ldan 'das chos thams cad yongs su gzung ba ma mchis pa'i slad du/_gang gzugs yongs su mi 'dzin cing /_de bzhin du tshor ba dang /_'du shes dang /_
[\[27b\]]
[\[27b.1\]]'du byed rnams dang /_rnam par shes pa yongs su mi 'dzin pa dang /_de bzhin du sbyar te/_chos thams cad yongs su gzung ba ma mchis pa'i slad du gzungs kyi sgo thams cad dang /_ting nge 'dzin gyi sgo thams cad kyi bar du yongs su mi 'dzin pa ni/_pha rol nas pha rol 
[\[27b.2\]]du 'chi ba ma mchis pa'i slad du shes rab kyi pha rol tu phyin pa 'dis kyang rlom sems su mi bgyid lags so/_/de ni dran pa nye bar gzhag pa bzhi nas/_'phags pa'i lam yan lag brgyad pa'i bar dang /_de bzhin du de bzhin gshegs pa'i stobs bcu nas/_sangs rgyas 
[\[27b.3\]]kyi chos sam 'dres pa [{]bcwa [,]bco [}]brgyad kyi bar dag yongs su ma rdzogs par bar ma dor yongs su mya ngan las mi 'da' lags so/_/de ci'i slad du zhe na/_'di ltar dran pa nye bar gzhag pa de dag dran pa nye bar gzhag pa ma lags par yang dag par rjes su mthong ba nas/_de bzhin du 
[\[27b.4\]]sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar dag sangs rgyas kyi chos rnams ma lags par yang dag par rjes su mthong ba'i slad du ste/_'di ni byang chub sems dpa' sems dpa' chen po'i gang gzugs yongs su mi 'dzin pa dang /_de bzhin du tshor ba dang /_
[\[27b.5\]]'du shes dang /_'du byed rnams dang /_rnam par shes pa yongs su mi 'dzin pa nas de bzhin du sbyar te/_gzungs kyi sgo thams cad dang /_ting nge 'dzin gyi sgo thams cad kyi bar du yongs su mi 'dzin pa dang /_dran pa nye bar gzhag pa rnams nas/_'phags pa'i lam 
[\[27b.6\]]yan lag brgyad pa'i bar dang /_de bzhin gshegs pa'i stobs bcu dang de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar dag yongs su mi 'dzin pa'i shes rab kyi pha rol tu phyin pa lags so/_/btsun pa bcom ldan 'das gzhan yang byang chub sems dpa' 
[\[27b.7\]]sems dpa' chen po shes rab kyi pha rol tu phyin pa la spyod pas 'di ltar nye bar brtag par bgyi ste/_kye shes rab kyi pha rol tu phyin pa 'di ni gang /_gang gis na 'di shes rab kyi pha rol tu phyin pa yin/_'di gang gi shes rab kyi pha rol tu phyin pa yin/_de ci'i phyir shes rab kyi pha 
[\[28a\]]
[\[28a.1\]]rol tu phyin pa zhes brtag par bgyi ste/_byang chub sems dpa' sems dpa' chen po shes rab kyi pha rol tu phyin pa la spyod pa na yang 'di snyam du chos gang yang med cing mi dmigs pa de ni/_shes rab kyi pha rol tu phyin pa'o snyam du nges par sems par bgyid do/_/
[\[28a.2\]]de nas tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor chos med cing mi dmigs pa gang yin/_smras pa/_nang stong pa nyid kyi phyir dang /_phyi stong pa nyid kyi phyir dang /_phyi nang stong pa nyid kyi phyir dang /_stong 
[\[28a.3\]]pa nyid stong pa nyid kyi phyir dang /_chen po stong pa nyid kyi phyir dang /_don dam pa stong pa nyid kyi phyir dang /_'dus byas stong pa nyid kyi phyir dang /_'dus ma byas stong pa nyid kyi phyir dang /_mtha' las 'das pa stong pa nyid kyi phyir dang /_thog ma dang tha ma med pa stong pa nyid kyi phyir dang /_
[\[28a.4\]]dor ba med pa stong pa nyid kyi phyir dang /_rang bzhin gyis stong pa nyid kyi phyir dang /_rang gi mtshan nyid stong pa nyid kyi phyir dang /_chos thams cad stong pa nyid kyi phyir dang /_mi dmigs pa stong pa nyid kyi phyir dang /_dngos po med pa stong pa nyid kyi phyir dang /_ngo bo nyid stong pa nyid kyi 
[\[28a.5\]]phyir dang /_dngos po med pa'i ngo bo nyid stong pa nyid kyi phyir/_tshe dang ldan pa sha ra dwa ti'i bu shes rab kyi pha rol tu phyin pa'i chos ni med cing mi dmigs so/_/de bzhin du sbyar te/_bsam gtan gyi pha rol tu phyin pa'i chos dang /_brtson 'grus kyi pha rol tu phyin pa'i chos dang /_tshe 
[\[28a.6\]]dang ldan pa sha ra dwa ti'i bu de bzhin du bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa'i chos ni med cing mi dmigs so/_/tshe dang ldan pa sha ra dwa ti'i bu gzhan yang nang stong pa nyid kyi phyir dang /_de bzhin du sbyar te/_dngos po med 
[\[28a.7\]]pa'i ngo bo nyid stong pa nyid kyi bar gyi phyir gzugs med cing mi dmigs so/_/tshe dang ldan pa sha ra dwa ti'i bu de bzhin du tshor ba dang /_'du shes dang /_'du byed rnams dang /_rnam par shes pa med cing mi dmigs so/_/tshe dang ldan pa sha ra dwa ti'i bu nang stong pa nyid kyang med cing mi dmigs 
[\[28b\]]
[\[28b.1\]]so/_/tshe dang ldan pa sha ra dwa ti'i bu de bzhin du sbyar te/_dngos po med pa'i ngo bo nyid stong pa nyid kyi bar du med cing mi dmigs so/_/tshe dang ldan pa sha ra dwa ti'i bu dran pa nye bar gzhag pa rnams med cing mi dmigs so/_/de bzhin du sbyar te/_'phags pa'i lam yan lag 
[\[28b.2\]]brgyad pa'i bar dang /_de bzhin gshegs pa'i stobs bcu nas sangs rgyas kyi chos ma 'dres pa [{]bcwa [,]bco [}]brgyad kyi bar du med cing mi dmigs so/_/tshe dang ldan pa sha ra dwa ti'i bu mngon par shes pa drug med cing mi dmigs so/_/de bzhin nyid med cing mi dmigs so/_/tshe dang ldan 
[\[28b.3\]]pa sha ra dwa ti'i bu chos rnams kyi chos nyid dang /_chos gnas pa nyid dang /_chos skyon med pa nyid dang /_yang dag pa'i mtha'i bar du med cing mi dmigs so/_/rgyun du zhugs pa med cing mi dmigs pa nas/_dgra bcom pa'i bar du med cing mi dmigs so/_/rang sangs 
[\[28b.4\]]rgyas med cing mi dmigs so/_/byang chub sems dpa' med cing mi dmigs so/_/tshe dang ldan pa sha ra dwa ti'i bu sangs rgyas zhes bya ba med cing mi dmigs so/_/tshe dang ldan pa sha ra dwa ti'i bu rnam pa thams cad mkhyen pa nyid kyang med cing mi dmigs so/_/sha ra dwa ti'i bu 
[\[28b.5\]]byang chub sems dpa' sems dpa' chen po shes rab kyi pha rol tu phyin pa la spyod pa na/_de ltar nye bar rtog par byed cing nges par sems par byed la/_de ltar nye bar rtog par byed cing /_de ltar nges par sems pa na/_gal te sems mi zhum mi 'gong la mi skrag mi dngang zhing dngang 
[\[28b.6\]]bar mi 'gyur na/_byang chub sems dpa' sems dpa' chen po de ni shes rab kyi pha rol tu phyin pa dang ma bral bar rig par bya'o/_/de nas tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor ci'i phyir na byang chub sems 
[\[28b.7\]]dpa' sems dpa' chen po shes rab kyi pha rol tu phyin pa dang ma bral bar rig par bya'o/_/de skad ces smras pa dang /_tshe dang ldan pa rab 'byor gyis tshe dang ldan pa sha ra dwa ti'i bu la 'di skad ces smras so/_/tshe dang ldan pa sha ra dwa ti'i bu gzugs ni gzugs kyi rang bzhin dang bral ba ste/_
[\[29a\]]
[\[29a.1\]]de ni byang chub sems dpa' sems dpa' chen po shes rab kyi pha rol tu phyin pa la spyod pa na/_yang dag pa ji lta ba bzhin du rab tu shes so/_/tshe dang ldan pa sha ra dwa ti'i bu de bzhin du tshor ba dang /_'du shes dang /_'du byed rnams dang /_rnam par shes pa 
[\[29a.2\]]ni rnam par shes pa'i rang bzhin dang bral ba ste/_de ni byang chub sems dpa' sems dpa' chen po shes rab kyi pha rol tu phyin pa la spyod pa na/_yang dag pa ji lta ba bzhin du rab tu shes so/_/tshe dang ldan pa sha ra dwa ti'i bu de bzhin du sbyin pa'i pha rol tu phyin pa dang /_tshul khrims 
[\[29a.3\]]kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa ni shes rab kyi pha rol tu phyin pa'i rang bzhin dang bral ba ste/_de ni byang chub sems dpa' sems dpa' chen 
[\[29a.4\]]pos yang dag pa ji lta ba bzhin du rab tu shes so/_/de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar dang /_yang dag pa'i mtha'i bar ni yang dag pa'i mtha'i rang bzhin dang bral ba ste/_de ni byang chub sems dpa' sems dpa' chen po shes rab kyi pha rol tu phyin pa 
[\[29a.5\]]la spyod pa na yang dag pa ji lta ba bzhin du rab tu shes so/_/tshe dang ldan pa sha ra dwa ti'i bu rgyu des na/_byang chub sems dpa' sems dpa' chen po shes rab kyi pha rol tu phyin pa dang ma bral bar rig par bya'o/_/de skad ces smras pa dang /_tshe dang ldan pa sha ra dwa ti'i bus tshe dang ldan pa rab 
[\[29a.6\]]'byor la 'di skad ces smras so/_/tshe dang ldan pa rab 'byor gzugs kyi rang bzhin gang yin/_tshor ba dang /_'du shes dang /_'du byed rnams kyi rang bzhin gang yin/_rnam par shes pa'i rang bzhin gang yin/_tshe dang ldan pa rab 'byor de bzhin du sbyar te/_yang dag 
[\[29a.7\]]pa'i mtha'i bar gyi rang bzhin gang yin/_de skad ces smras pa dang /_tshe dang ldan pa rab 'byor gyis/_tshe dang ldan pa sha ra dwa ti'i bu la 'di skad ces smras so/_/tshe dang ldan pa sha ra dwa ti'i bu gzugs kyi rang bzhin ni dngos po med pa'o/_/de bzhin du tshor ba dang /_'du shes 
[\[29b\]]
[\[29b.1\]]dang /_'du byed rnams dang /_rnam par shes pa'i rang bzhin ni dngos po med pa'o/_/de bzhin du sbyar te/_yang dag pa'i mtha'i bar gyi rang bzhin ni dngos po med pa'o/_/tshe dang ldan pa sha ra dwa ti'i bu rnam grangs des na 'di ltar rig par bya ste/_ji ltar gzugs gzugs kyi rang 
[\[29b.2\]]bzhin dang bral ba de bzhin du tshor ba dang /_'du shes dang /_'du byed rnams dang /_rnam par shes pa ni rnam par shes pa'i rang bzhin dang bral ba nas/_de bzhin du sbyar te/_yang dag pa'i mtha'i bar ni yang dag pa'i mtha'i mtshan nyid dang bral ba/_mtshan nyid kyang rang bzhin dang 
[\[29b.3\]]bral ba yin la/_rang bzhin yang mtshan nyid dang bral bar rig par bya'o/_/de skad ces smras pa dang /_tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor byang chub sems dpa' sems dpa' chen po gang bslab pa 'di 
[\[29b.4\]]la slob pa de rnam pa thams cad mkhyen pa nyid du nges par 'byung bar 'gyur ram/_smras pa/_tshe dang ldan pa sha ra dwa ti'i bu de de bzhin no/_/ji skad smras pa de bzhin te/_byang chub sems dpa' sems dpa' chen po gang bslab pa 'di la slob pa de ni rnam pa thams cad mkhyen pa nyid du 
[\[29b.5\]]nges par 'byung bar 'gyur ro/_/de ci'i phyir zhe na/_tshe dang ldan pa sha ra dwa ti'i bu chos thams cad ni ma skyes shing nges par 'byung ba med pa'i phyir ro/_/smras pa/_tshe dang ldan pa rab 'byor ci'i phyir chos thams cad ma skyes shing nges par 'byung ba med pa yin/_smras pa/_tshe dang 
[\[29b.6\]]ldan pa sha ra dwa ti'i bu gzugs ni gzugs kyis stong ste/_de la ni skyes pa yang med cing 'byung ba yang dmigs su med do/_/de bzhin du tshor ba dang /_'du shes dang /_'du byed rnams dang /_rnam par shes pa ni rnam par shes pa'i rang bzhin gyis stong ste/_de la ni skyes pa 
[\[29b.7\]]yang med cing 'byung ba yang dmigs su med do/_/de bzhin du sbyar te/_yang dag pa'i mtha'i bar ni yang dag pa'i mtha'i rang bzhin gyis stong ste/_de la ni skyes pa yang med cing 'byung ba yang dmigs su med do/_/shes rab kyi pha rol tu phyin pa khri pa las mi gnas pa'i le'u zhes bya ste/_
[\[30a\]]
[\[30a.1\]]bcu gcig pa'o//_//de nas bcom ldan 'das la/_tshe dang ldan pa rab 'byor gyis 'di skad ces gsol to/_/btsun pa bcom ldan 'das gal te byang chub sems dpa' sems dpa' chen po shes rab kyi pha rol tu phyin pa la spyod pa na/_thabs la 
[\[30a.2\]]mi mkhas pas gzugs la spyod na/_de ni mtshan ma la spyod pa lags so/_/de bzhin du tshor ba dang /_'du shes dang /_'du byed rnams dang /_rnam par shes pa la spyod na/_de ni mtshan ma la spyod pa lags so/_/yang gal te gzugs la rtag ces bgyi ba'am/_mi rtag ces 
[\[30a.3\]]bgyi bar spyod na/_de ni mtshan ma la spyod pa lags so/_/de bzhin du gal te tshor ba dang /_'du shes dang /_'du byed rnams dang /_rnam par shes pa la rtag ces bgyi ba'am/_mi rtag ces bgyi bar spyod na/_de ni mtshan ma la spyod pa lags so/_/de bzhin du gal te 
[\[30a.4\]]gzugs la bde zhes bgyi ba'am/_sdug bsngal zhes bgyi bar spyod na/_de ni mtshan ma la spyod pa lags so/_/de bzhin du gal te tshor ba dang /_'du shes dang /_'du byed rnams dang /_rnam par shes pa la bde zhes bgyi ba'am/_sdug bsngal zhes bgyi bar spyod na/_de ni 
[\[30a.5\]]mtshan ma la spyod pa lags so/_/gal te gzugs la bdag mchis zhes bgyi ba'am/_bdag ma mchis zhes bgyi bar spyod na/_de ni mtshan ma la spyod pa lags so/_/de bzhin du gal te tshor ba dang /_'du shes dang /_'du byed rnams dang /_rnam par shes pa la bdag 
[\[30a.6\]]mchis zhes bgyi ba'am/_bdag ma mchis zhes bgyi bar spyod na/_de ni mtshan ma la spyod pa lags so/_/gal te gzugs la stong zhes bgyi ba'am/_mi stong zhes bgyi bar spyod na/_de ni mtshan ma la spyod pa lags so/_/de bzhin du gal te tshor ba dang /_'du shes dang /_
[\[30a.7\]]'du byed rnams dang /_rnam par shes pa la stong zhes bgyi ba'am/_mi stong zhes bgyi bar spyod na/_de ni mtshan ma la spyod pa lags so/_/gal te gzugs la mtshan ma mchis zhes bgyi ba'am/_mtshan ma ma mchis zhes bgyi bar spyod na de ni mtshan ma la spyod pa lags so/_/de bzhin 
[\[30b\]]
[\[30b.1\]]du gal te tshor ba dang /_'du shes dang /_'du byed rnams dang /_rnam par shes pa la mtshan ma mchis zhes bgyi ba'am/_mtshan ma ma mchis zhes bgyi bar spyod na/_de ni mtshan ma la spyod pa lags so/_/gal te gzugs la smon pa mchis zhes bgyi ba'am/_smon pa ma mchis 
[\[30b.2\]]zhes bgyi bar spyod na/_de ni mtshan ma la spyod pa lags so/_/de bzhin du gal te tshor ba dang /_'du shes dang /_'du byed rnams dang /_rnam par shes pa la smon pa mchis zhes bgyi ba'am/_smon pa ma mchis zhes bgyi bar spyod na/_de ni mtshan ma la spyod pa lags so/_/
[\[30b.3\]]gal te gzugs la zhi zhes bgyi ba'am/_ma zhi zhes bgyi bar spyod na/_de ni mtshan ma la spyod pa lags so/_/de bzhin du gal te tshor ba dang /_'du shes dang /_'du byed rnams dang /_rnam par shes pa la zhi zhes bgyi ba'am/_ma zhi zhes bgyi bar spyod na/_
[\[30b.4\]]de ni mtshan ma la spyod pa lags so/_/gal te gzugs la dben zhes bgyi ba'am/_mi dben zhes bgyi bar spyod na/_de ni mtshan ma la spyod pa lags so/_/de bzhin du gal te tshor ba dang /_'du shes dang /_'du byed rnams dang /_rnam par shes pa la dben zhes 
[\[30b.5\]]bgyi ba'am/_mi dben zhes bgyi bar spyod na/_de ni mtshan ma la spyod pa lags so/_/gal te gzugs la kun nas nyon mongs zhes bgyi ba'am/_rnam par byang zhes bgyi bar spyod na/_de ni mtshan ma la spyod pa lags so/_/de bzhin du gal te tshor ba dang /_'du 
[\[30b.6\]]shes dang /_'du byed rnams dang /_rnam par shes pa la kun nas nyon mongs zhes bgyi ba'am/_rnam par byang zhes bgyi bar spyod na/_de ni mtshan ma la spyod pa lags so/_/gal te gzugs la skye zhes bgyi ba'am/_mi skye zhes bgyi bar spyod na/_de ni mtshan ma la 
[\[30b.7\]]spyod pa lags so/_/de bzhin du gal te tshor ba dang /_'du shes dang /_'du byed rnams dang /_rnam par shes pa la skye zhes bgyi ba'am/_mi skye zhes bgyi bar spyod na/_de ni mtshan ma la spyod pa lags so/_/gal te gzugs la 'gag ces bgyi ba'am/_mi 'gag 
[\[31a\]]
[\[31a.1\]]ces bgyi bar spyod na/_de ni mtshan ma la spyod pa lags so/_/de bzhin du gal te tshor ba dang /_'du shes dang /_'du byed rnams dang /_rnam par shes pa la 'gag ces bgyi ba'am/_mi 'gag ces bgyi bar spyod na/_de ni mtshan ma la spyod 
[\[31a.2\]]pa lags so/_/gal te gzugs la dngos po mchis zhes bgyi ba'am/_dngos po ma mchis zhes bgyi bar spyod na/_de ni mtshan ma la spyod pa lags so/_/de bzhin du gal te tshor ba dang /_'du shes dang /_'du byed rnams dang /_rnam par shes pa la dngos po 
[\[31a.3\]]mchis zhes bgyi ba'am/_dngos po ma mchis zhes bgyi bar spyod na/_de ni mtshan ma la spyod pa lags so/_/btsun pa bcom ldan 'das gal te byang chub sems dpa' sems dpa' chen po shes rab kyi pha rol tu phyin pa la spyod pa na/_thabs la mi mkhas pas dran pa nye 
[\[31a.4\]]bar gzhag pa rnams la spyod na/_de ni mtshan ma la spyod pa lags so/_/de bzhin du sbyar te/_'phags pa'i lam yan lag brgyad pa'i bar la spyod na/_de ni mtshan ma la spyod pa lags so/_/gal te de bzhin gshegs pa'i stobs bcu la spyod na/_de ni mtshan ma la spyod pa 
[\[31a.5\]]lags so/_/de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar la spyod na/_de ni mtshan ma la spyod pa lags so/_/btsun pa bcom ldan 'das gal te byang chub sems dpa' sems dpa' chen po shes rab kyi pha rol tu phyin pa la spyod pa 'di snyam du sems 
[\[31a.6\]]te/_bdag ni shes rab kyi pha rol tu phyin pa la spyod pa ste/_de bsgom par bya'o snyam na/_de ni mtshan ma la spyod pa lags so/_/gal te 'di snyam du sems te/_bdag ni byang chub sems dpa'o/_/'di ni byang chub sems dpa'o snyam na/_de ni mtshan ma la spyod pa lags 
[\[31a.7\]]so/_/gal te byang chub sems dpa' de 'di snyam du sems te/_gang de ltar spyod pa de ni shes rab kyi pha rol tu phyin pa sgom pa'o snyam na/_de ni mtshan ma la spyod pa lags te/_de ni byang chub sems dpa' sems dpa' chen po'i thabs la mi mkhas pa lags par rig par 
[\[31b\]]
[\[31b.1\]]bgyi lags so/_/de nas tshe dang ldan pa rab 'byor gyis/_tshe dang ldan pa sha ra dwa ti'i bu la 'di skad ces smras so/_/tshe dang ldan pa sha ra dwa ti'i bu byang chub sems dpa' shes rab kyi pha rol tu phyin pa la spyod pa na/_gal te gzugs la gnas shing kun tu shes te mos/_de 
[\[31b.2\]]bzhin du tshor ba dang /_'du shes dang /_'du byed rnams dang /_rnam par shes pa la gnas shing kun tu shes te mos la/_de gzugs la gnas shing kun tu shes te mos pa dang /_de bzhin du tshor ba dang /_'du shes dang /_'du byed rnams dang /_rnam par shes 
[\[31b.3\]]pa la gnas shing kun tu shes te mos par byed pa na/_gzugs kyi mngon par 'du byed pa la spyod pa yin/_de bzhin du tshor ba dang /_'du shes dang /_'du byed rnams dang /_rnam par shes pa'i mngon par 'du byed pa la spyod pa yin no/_/gzugs kyi mngon par 
[\[31b.4\]]'du byed pa la spyod pa nas rnam par shes pa'i mngon par 'du byed pa'i bar la spyod na de ni tshe rabs phyi ma la skye ba las yongs su mi thar zhing /_de ni rga ba nas 'khrug pa dang /_sdug bsngal gyi bar las yongs su mi thar bar kho bo smra'o/_/sha ra dwa ti'i bu gzhan yang byang chub 
[\[31b.5\]]sems dpa' shes rab kyi pha rol tu phyin pa la spyod pa na thabs la mi mkhas pas mig la gnas shing kun tu shes te mos par byed pa nas/_de bzhin du sbyar te/_yid kyi bar la gnas shing kun tu shes te mngon par zhen la mos par byed na/_de ni tshe rabs phyi ma la sdug bsngal gyi 
[\[31b.6\]]bar las yongs su mi thar bar kho bo smra'o/_/de bzhin du gal te gzugs la gnas shing kun tu shes te mos par byed pa nas/_de bzhin du sbyar te/_gal te chos kyi bar la gnas shing kun tu shes te mos par byed na/_de ni tshe rabs phyi ma la sdug bsngal gyi bar las yongs 
[\[31b.7\]]su mi thar bar kho bo smra'o/_/gal te mig gi 'dus te reg pa'i rkyen gyis tshor ba'i bar dang /_yid kyi 'dus te reg pa'i rkyen gyis tshor ba'i bar la gnas shing kun tu shes te mos par byed na/_de ni tshe rabs phyi ma la sdug bsngal gyi bar las yongs su mi thar bar kho bo smra'o/_/gal 
[\[32a\]]
[\[32a.1\]]te dran pa nye bar gzhag pa rnams la gnas shing kun tu shes te mos par byed pa nas/_de bzhin du 'phags pa'i lam yan lag brgyad pa'i bar dang /_de bzhin gshegs pa'i stobs bcu nas sangs rgyas kyi chos ma 'dres pa [{]bcwa [,]bco [}]brgyad kyi bar la gnas shing 
[\[32a.2\]]kun tu shes te mos par byed na/_de ni tshe rabs phyi ma la sdug bsngal gyi bar las yongs su mi thar bar kho bo smra'o/_/de ni nyan thos kyi sa'am/_rang sangs rgyas kyi sa yang mngon sum du bya ba'i skal ba yang med na/_bla na med pa yang dag par rdzogs pa'i byang chub mngon par 
[\[32a.3\]]rdzogs par 'tshang rgya bar lta smos kyang ci dgos te de ni gnas med do/_/tshe dang ldan pa sha ra dwa ti'i bu byang chub sems dpa' shes rab kyi pha rol tu phyin pa la de ltar spyod na/_thabs la mi mkhas pa dang ldan zhing /_thabs la mi mkhas par rig par bya'o/_/de skad ces 
[\[32a.4\]]smras pa dang /_tshe dang ldan pa sha ra dwa ti'i bus tshe dang ldan pa rab 'byor la 'di skad ces smras so/_/tshe dang ldan pa rab 'byor ji ltar na byang chub sems dpa' sems dpa' chen po shes rab kyi pha rol tu phyin pa la spyod pa na/_thabs la mkhas par rig par bya de skad ces smras 
[\[32a.5\]]pa dang /_tshe dang ldan pa rab 'byor gyis tshe dang ldan pa sha ra dwa ti'i bu la 'di skad ces smras so/_/tshe dang ldan pa sha ra dwa ti'i bu gang gi tshe byang chub sems dpa' sems dpa' chen po shes rab kyi pha rol tu phyin pa la spyod pa na/_gzugs la mi spyod/_tshor ba dang /_'du 
[\[32a.6\]]shes dang /_'du byed rnams dang /_rnam par shes pa la mi spyod/_gzugs kyi mtshan ma la mi spyod/_tshor ba dang /_'du shes dang /_'du byed rnams dang /_rnam par shes pa'i mtshan ma la mi spyod/_gzugs rtag ces bya ba'am/_mi rtag ces bya bar mi spyod/_de bzhin 
[\[32a.7\]]du tshor ba dang /_'du shes dang /_'du byed rnams dang /_rnam par shes pa rtag ces bya ba'am/_mi rtag ces bya bar mi spyod/_gzugs bde zhes bya ba'am/_sdug bsngal zhes bya bar mi spyod/_de bzhin du tshor ba dang /_'du shes dang /_'du byed rnams dang /_rnam 
[\[32b\]]
[\[32b.1\]]par shes pa bde zhes bya ba'am/_sdug bsngal zhes bya bar mi spyod/_gzugs bdag yod ces bya ba'am/_bdag med ces bya bar mi spyod/_de bzhin du tshor ba dang /_'du shes dang /_'du byed rnams dang /_rnam par shes pa bdag yod ces bya ba'am/_bdag med 
[\[32b.2\]]ces bya bar mi spyod/_gzugs stong zhes bya ba'am/_mi stong zhes bya bar mi spyod/_de bzhin du tshor ba dang /_'du shes dang /_'du byed rnams dang /_rnam par shes pa stong zhes bya ba'am/_mi stong zhes bya bar mi spyod/_gzugs mtshan ma yod ces bya ba'am/_mtshan 
[\[32b.3\]]ma med ces bya bar mi spyod/_de bzhin du tshor ba dang /_'du shes dang /_'du byed rnams dang /_rnam par shes pa mtshan ma yod ces bya ba'am/_mtshan ma med ces bya bar mi spyod/_gzugs smon pa yod ces bya ba'am/_smon pa med ces bya bar mi spyod/_de bzhin 
[\[32b.4\]]du tshor ba dang /_'du shes dang /_'du byed rnams dang /_rnam par shes pa smon pa yod ces bya ba'am/_smon pa med ces bya bar mi spyod/_gzugs zhi zhes bya ba'am/_ma zhi zhes bya bar mi spyod/_de bzhin du tshor ba dang /_'du shes dang /_'du byed rnams dang /_rnam par 
[\[32b.5\]]shes pa zhi zhes bya ba'am/_ma zhi zhes bya bar mi spyod/_gzugs dben zhes bya ba'am/_mi dben zhes bya bar mi spyod/_de bzhin du tshor ba dang /_'du shes dang /_'du byed rnams dang /_rnam par shes pa dben zhes bya ba'am/_mi dben zhes bya bar mi spyod/_gzugs 
[\[32b.6\]]kun nas nyon mongs zhes bya ba'am/_rnam par byang zhes bya bar mi spyod/_de bzhin du tshor ba dang /_'du shes dang /_'du byed rnams dang /_rnam par shes pa kun nas nyon mongs zhes bya ba'am/_rnam par byang zhes bya bar mi spyod/_gzugs skye zhes bya ba'am/_mi skye 
[\[32b.7\]]zhes bya bar mi spyod/_de bzhin du tshor ba dang /_'du shes dang /_'du byed rnams dang /_rnam par shes pa skye zhes bya ba'am/_mi skye zhes bya bar mi spyod/_gzugs 'gag ces bya ba'am/_mi 'gag ces bya bar mi spyod/_de bzhin du tshor ba dang /_'du shes dang /_'du 
[\[33a\]]
[\[33a.1\]]byed rnams dang /_rnam par shes pa 'gag ces bya ba'am/_mi 'gag ces bya bar mi spyod/_gzugs dngos po yod ces bya ba'am/_dngos po med ces bya bar mi spyod/_de bzhin du tshor ba dang /_'du shes dang /_'du byed rnams dang /_rnam par 
[\[33a.2\]]shes pa dngos po yod ces bya ba'am/_dngos po med ces bya bar mi spyod pa ste/_tshe dang ldan pa sha ra dwa ti'i bu byang chub sems dpa' sems dpa' chen po shes rab kyi pha rol tu phyin pa la de ltar spyod na/_thabs la mkhas par rig par bya'o/_/de ci'i phyir zhe na/_tshe dang 
[\[33a.3\]]ldan pa sha ra dwa ti'i bu 'di ltar gzugs kyi stong pa nyid gang yin pa de gzugs ma yin/_gzugs las gud na yang stong pa nyid med/_stong pa nyid las gud na yang gzugs med de/_gzugs nyid kyang stong pa nyid yin la/_stong pa nyid kyang gzugs yin pa dang /_de 
[\[33a.4\]]bzhin du tshor ba dang /_'du shes dang /_'du byed rnams dang /_rnam par shes pa'i stong pa nyid gang yin pa de yang rnam par shes pa ma yin/_rnam par shes pa las gud na yang stong pa nyid med/_stong pa nyid las gud na yang rnam par shes pa med de/_stong pa nyid kyang rnam par 
[\[33a.5\]]shes pa yin la/_rnam par shes pa nyid kyang stong pa nyid yin pa'i phyir ro/_de bzhin du sbyar te/_dran pa nye bar gzhag pa rnams kyi bar gyi stong pa nyid gang yin pa de dag ni dran pa nye bar gzhag pa rnams ma yin/_dran pa nye bar gzhag pa rnams las gud na yang stong pa nyid med/_
[\[33a.6\]]stong pa nyid las gud na yang dran pa nye bar gzhag pa rnams med de/_dran pa nye bar gzhag pa rnams nyid kyang stong pa nyid yin la/_stong pa nyid kyang dran pa nye bar gzhag pa rnams yin no/_/de bzhin du sbyar te/_'phags pa'i lam yan lag brgyad pa'i bar gyi stong pa nyid 
[\[33a.7\]]gang yin pa de/_'phags pa'i lam yan lag brgyad pa ma yin/_'phags pa'i lam yan lag brgyad pa las gud na yang stong pa nyid med/_stong pa nyid las gud na yang 'phags pa'i lam yan lag brgyad pa med de/_'phags pa'i lam yan lag brgyad pa nyid kyang stong 
[\[33b\]]
[\[33b.1\]]pa nyid yin la/_stong pa nyid kyang 'phags pa'i lam yan lag brgyad pa yin no/_/de bzhin du de bzhin gshegs pa'i stobs bcu'i bar yang gzhan ma yin/_stong pa nyid kyang gzhan ma yin/_de bzhin gshegs pa'i stobs bcu las gud na yang stong pa nyid med stong pa nyid 
[\[33b.2\]]las gud na yang de bzhin gshegs pa'i stobs bcu med de/_de bzhin gshegs pa'i stobs bcu nyid stong pa nyid yin la/_stong pa nyid kyang de bzhin gshegs pa'i stobs bcu yin no/_/de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar gyi stong pa nyid 
[\[33b.3\]]gang yin pa de dag ni sangs rgyas kyi chos ma 'dres pa [{]bcwa [,]bco [}]brgyad ma yin/_sangs rgyas kyi chos ma 'dres pa [{]bcwa [,]bco [}]brgyad las gud na yang stong pa nyid med/_stong pa nyid las gud na yang sangs rgyas kyi chos ma 'dres pa [{]bcwa [,]bco [}]brgyad med de/_sangs rgyas kyi chos ma 'dres pa [{]bcwa [,]bco [}]
[\[33b.4\]]brgyad nyid kyang stong pa nyid yin la/_stong pa nyid kyang sangs rgyas kyi chos ma 'dres pa [{]bcwa [,]bco [}]brgyad yin no/_/tshe dang ldan pa sha ra dwa ti'i bu gal te byang chub sems dpa' sems dpa' chen po shes rab kyi pha rol tu phyin pa la spyod pa na spyod do zhes bya bar khas mi len/_mi spyod do/_/
[\[33b.5\]]zhes bya bar khas mi len/_spyod kyang spyod la/_mi spyod kyang mi spyod ces bya bar khas mi len/_spyod pa yang ma yin mi spyod pa yang ma yin zhes bya bar khas mi len na/_byang chub sems dpa' sems dpa' chen po de ltar shes rab kyi pha rol tu phyin pa la spyod pa ni bla na med pa yang 
[\[33b.6\]]dag par rdzogs pa'i byang chub mngon par rdzogs par 'tshang rgya ba'i skal ba dang ldan pa yin no/_/de skad ces smras pa dang /_tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor ci'i phyir byang chub sems dpa' sems dpa' 
[\[33b.7\]]chen po shes rab kyi pha rol tu phyin pa la spyod pa na thams cad du khas mi len/_smras pa/_tshe dang ldan pa sha ra dwa ti'i bu 'di ltar shes rab kyi pha rol tu phyin pa de'i ngo bo nyid dmigs su med do/_/de ci'i phyir zhe na/_'di ltar shes rab kyi pha rol tu phyin pa ni dngos po med pa'i ngo bo 
[\[34a\]]
[\[34a.1\]]nyid yin pa'i phyir te/_sha ra dwa ti'i bu rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pa na khas mi len to/_/de bzhin du sbyar te/_spyod pa yang ma yin/_mi spyod pa yang ma yin zhes bya ba de lta bur yang 
[\[34a.2\]]khas mi len to/_/de ci'i phyir zhe na/_'di ltar chos thams cad dngos po med pa'i ngo bo nyid kyi rjes su zhugs pa dang /_gzung ba med pa'i phyir te/_'di ni byang chub sems dpa' sems dpa' chen po rnams kyi ting nge 'dzin/_chos thams cad nye bar len pa med pa rgya che ba'i yo 
[\[34a.3\]]byad tshad med par gtogs pa nyan thos dang /_rang sangs rgyas thams cad dang thun mong ma yin pa ste/_ting nge 'dzin 'di nyid dang ma bral ba'i byang chub sems dpa' sems dpa' chen po ni myur du bla na med pa yang dag par rdzogs pa'i byang chub mngon par rdzogs par 'tshang 
[\[34a.4\]]rgya'o//_//shes rab kyi pha rol tu phyin pa khri pa/_bam po bcu gnyis pa/_de nas tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor byang chub sems dpa' sems dpa' chen po ting nge 'dzin 'di 
[\[34a.5\]]kho na dang ma bral zhing ldan pa/_myur du bla na med pa yang dag par rdzogs pa'i byang chub mngon par rdzogs par 'tshang rgya'am/_'on te ting nge 'dzin gzhan dag gis kyang 'tshang rgya/_tshe dang ldan pa rab 'byor gyis de la smras pa/_tshe dang ldan pa sha ra dwa ti'i bu ting nge 'dzin gzhan dag 
[\[34a.6\]]la gnas pa'i byang chub sems dpa' sems dpa' chen po yang myur du bla na med pa yang dag par rdzogs pa'i byang chub mngon par rdzogs par 'tshang rgya'o/_/smras pa/_tshe dang ldan pa rab 'byor ting nge 'dzin gang dag la gnas na/_byang chub sems dpa' sems dpa' chen po 
[\[34a.7\]]myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur/_smras pa/_tshe dang ldan pa sha ra dwa ti'i bu byang chub sems dpa' sems dpa' chen po rnams kyi ting nge 'dzin dpa' bar 'gro ba zhes bya ba yod de/_de la gnas na byang chub sems dpa' 
[\[34b\]]
[\[34b.1\]]sems dpa' chen po myur du bla na med pa yang dag par rdzogs pa'i byang chub mngon par rdzogs par 'tshang rgya'o/_/de bzhin du sbyar te/_rin chen phyag rgya zhes bya ba'i ting nge 'dzin yod do/_/seng ge rnam par rtse ba zhes bya ba'i ting nge 'dzin yod do/_/zla ba bzang po zhes bya ba'i ting nge 'dzin 
[\[34b.2\]]yod do/_/zla ba'i rgyal mtshan tog ces bya ba'i ting nge 'dzin yod do/_/chos thams cad las shin tu 'phags pa zhes bya ba'i ting nge 'dzin dang /_spyi gtsug bltar mi mthong ba zhes bya ba'i ting nge 'dzin dang /_chos kyi dbyings su nges pa zhes bya ba'i ting nge 'dzin dang /_nges pa'i rgyal 
[\[34b.3\]]mtshan tog ces bya ba'i ting nge 'dzin dang /_nges pa'i tog ces bya ba'i ting nge 'dzin dang /_rdo rje lta bu zhes bya ba'i ting nge 'dzin dang /_chos la 'jug pa'i phyag rgya zhes bya ba'i ting nge 'dzin dang /_ting nge 'dzin gyi rgyal po ltar rab tu gnas pa zhes bya ba'i ting nge 'dzin dang /_rgyal 
[\[34b.4\]]po'i phyag rgya zhes bya ba'i ting nge 'dzin dang /_brtson 'grus kyi stobs zhes bya ba'i ting nge 'dzin dang /_yang dag par 'phags pa zhes bya ba'i ting nge 'dzin dang /_nges pa'i tshig la gdon mi za bar 'jug pa zhes bya ba'i ting nge 'dzin dang /_tshig [{]bla dgas [,]bla dwags [}]la 'jug cing phyogs la 
[\[34b.5\]]rnam par lta ba zhes bya ba'i ting nge 'dzin dang /_gzungs kyi phyag rgya zhes bya ba'i ting nge 'dzin dang /_brjed pa med pa zhes bya ba'i ting nge 'dzin dang /_chos thams cad yang dag par 'du ba rgya mtsho'i phyag rgya zhes bya ba'i ting nge 'dzin dang /_nam mkha' khyab par byed pa zhes bya ba'i ting 
[\[34b.6\]]nge 'dzin dang /_rdo rje'i dkyil 'khor zhes bya ba'i ting nge 'dzin dang /_rgyal mtshan gyi rtse mo'i tog ces bya ba'i ting nge 'dzin dang /_dbang po'i tog ces bya ba'i ting nge 'dzin dang /_rgyun gyi rjes su song ba zhes bya ba'i ting nge 'dzin dang /_seng ge rnam par bsgyings pa zhes bya ba'i ting nge 'dzin 
[\[34b.7\]]dang /_bkod pa bsgrub pa zhes bya ba'i ting nge 'dzin dang /_rin chen 'byung gnas zhes bya ba'i ting nge 'dzin dang /_rnam par snang ba zhes bya ba'i ting nge 'dzin dang /_tshol ba med pa zhes bya ba'i ting nge 'dzin dang /_gnas la rten pa med pa zhes bya ba'i ting nge 'dzin dang /_sems 
[\[35a\]]
[\[35a.1\]]med pa zhes bya ba'i ting nge 'dzin dang /_dri ma med pa'i sgron ma zhes bya ba'i ting nge 'dzin dang /_snang ba mtha' yas pa zhes bya ba'i ting nge 'dzin dang /_snang ba byed pa zhes bya ba'i ting nge 'dzin dang /_dag pa dam pa zhes bya ba'i ting nge 'dzin dang /_'od dri ma 
[\[35a.2\]]med pa zhes bya ba'i ting nge 'dzin dang /_dga' ba byed pa zhes bya ba'i ting nge 'dzin dang /_glog gi sgron ma zhes bya ba'i ting nge 'dzin dang /_zad mi shes pa zhes bya ba'i ting nge 'dzin dang /_gzi brjid yod pa zhes bya ba'i ting nge 'dzin dang /_zad pa dang bral ba zhes bya ba'i ting nge 
[\[35a.3\]]'dzin dang /_nges par rgyal ba zhes bya ba'i ting nge 'dzin dang /_rnam par 'joms pa zhes bya ba'i ting nge 'dzin dang /_nyi ma'i sgron ma zhes bya ba'i ting nge 'dzin dang /_zla ba'i sgron ma zhes bya ba'i ting nge 'dzin dang /_snang ba dag pa zhes bya ba'i ting nge 'dzin dang /_snang ba byed pa zhes 
[\[35a.4\]]bya ba'i ting nge 'dzin dang /_mchog gi 'byung gnas zhes bya ba'i ting nge 'dzin dang /_ye shes tog ces bya ba'i ting nge 'dzin dang /_sems gnas pa zhes bya ba'i ting nge 'dzin dang /_kun tu snang ba zhes bya ba'i ting nge 'dzin dang /_rab tu gnas pa zhes bya ba'i ting nge 'dzin dang /_
[\[35a.5\]]rin chen mtha' yas zhes bya ba'i ting nge 'dzin dang /_chos dam pa'i phyag rgya zhes bya ba'i ting nge 'dzin dang /_chos thams cad mnyam pa nyid ces bya ba'i ting nge 'dzin dang /_dga' ba spong ba zhes bya ba'i ting nge 'dzin dang /_chos kyis gnas pa'i spyi gtsug ces bya ba'i ting nge 
[\[35a.6\]]'dzin dang /_rnam par 'thor ba zhes bya ba'i ting nge 'dzin dang /_tshig thams cad rab tu 'byed pa zhes bya ba'i ting nge 'dzin dang /_yi ge mnyam par 'god pa zhes bya ba'i ting nge 'dzin dang /_yi ge dang bral ba zhes bya ba'i ting nge 'dzin dang /_dmigs pa gcod pa zhes bya ba'i 
[\[35a.7\]]ting nge 'dzin dang /_rnam pa med pa zhes bya ba'i ting nge 'dzin dang /_ming nges par 'jug pa zhes bya ba'i ting nge 'dzin dang /_gnas med par spyod pa zhes bya ba'i ting nge 'dzin dang /_rab rib med pa zhes bya ba'i ting nge 'dzin dang /_spyod pa dang ldan pa zhes bya ba'i ting nge 'dzin dang /_
[\[35b\]]
[\[35b.1\]]g.yo ba med pa zhes bya ba'i ting nge 'dzin dang /_yul las rgal ba zhes bya ba'i ting nge 'dzin dang /_yon tan thams cad kyi tshogs su gyur pa zhes bya ba'i ting nge 'dzin dang /_sems med par gnas pa zhes bya ba'i ting nge 'dzin dang /_dge ba'i me tog rgyas shing dag pa zhes bya 
[\[35b.2\]]ba'i ting nge 'dzin dang /_byang chub kyi yan lag yod pa zhes bya ba'i ting nge 'dzin dang /_spobs pa mtha' yas pa zhes bya ba'i ting nge 'dzin dang /_mi mnyam pa dang mnyam pa zhes bya ba'i ting nge 'dzin dang /_thams cad las 'da' ba zhes bya ba'i ting nge 'dzin dang /_
[\[35b.3\]]shin tu brtags pa med pa zhes bya ba'i ting nge 'dzin dang /_nem nur rnam par sel ba zhes bya ba'i ting nge 'dzin dang /_gnas su bya ba med pa zhes bya ba'i ting nge 'dzin dang /_bkod pa gcig pa zhes bya ba'i ting nge 'dzin dang /_rnam pa mngon par bsgrub pa zhes bya ba'i ting 
[\[35b.4\]]nge 'dzin dang /_rnam pa gcig tu gyur pa zhes bya ba'i ting nge 'dzin dang /_rnam pa dor ba med pa zhes bya ba'i ting nge 'dzin dang /_srid pa'i 'dam bu thams cad phung po med par rnam par 'thor ba zhes bya ba'i ting nge 'dzin dang /_brda dang sgra la 'jug pa zhes bya ba'i ting nge 
[\[35b.5\]]'dzin dang /_sgra dbyangs kyi yi ge dang bral ba zhes bya ba'i ting nge 'dzin dang /_sgron ma 'bar ba zhes bya ba'i ting nge 'dzin dang /_mtshan nyid yongs su dag pa zhes bya ba'i ting nge 'dzin dang /_mngon par mi dmigs pa zhes bya ba'i ting nge 'dzin dang /_rnam pa thams cad kyi 
[\[35b.6\]]mchog dang ldan pa zhes bya ba'i ting nge 'dzin dang /_bde ba dang sdug bsngal thams cad la mngon par dga' ba med pa zhes bya ba'i ting nge 'dzin dang /_rnam pa zad mi shes pa zhes bya ba'i ting nge 'dzin dang /_gzungs kyi blo gros zhes bya ba'i ting nge 'dzin dang /_yang dag pa 
[\[35b.7\]]dang log pa thams cad yang dag par sel ba zhes bya ba'i ting nge 'dzin dang /_sgra bsgrags pa la 'jug pa zhes bya ba'i ting nge 'dzin dang /_'gal ba dang 'gog pa med pa zhes bya ba'i ting nge 'dzin dang /_'od dri ma med pa zhes bya ba'i ting nge 'dzin dang /_snying po dang ldan pa zhes bya 
[\[36a\]]
[\[36a.1\]]ba'i ting nge 'dzin dang /_zla ba nya ba'i 'od dri ma med pa zhes bya ba'i ting nge 'dzin dang /_bkod pa chen po zhes bya ba'i ting nge 'dzin dang /_'jig rten thams cad la 'od byed pa zhes bya ba'i ting nge 'dzin dang /_ting nge 'dzin mnyam pa nyid ces bya ba'i 
[\[36a.2\]]ting nge 'dzin dang /_rdul med cing rdul dang bral ba dang ldan pa zhes bya ba'i ting nge 'dzin dang /_nyon mongs pa med pa dang /_nyon mongs pa dang bcas pa thams cad yang dag par 'du ba zhes bya ba'i ting nge 'dzin dang /_g.yo ba med cing gnas pa med la dga' ba zhes bya 
[\[36a.3\]]ba'i ting nge 'dzin dang /_de bzhin nyid la gnas shing sems med pa zhes bya ba'i ting nge 'dzin dang /_lus kyi skyon yang dag par sel ba zhes bya ba'i ting nge 'dzin dang /_ngag gi skyon rnam par 'jig pas nam mkha' ltar gyur pa zhes bya ba'i ting nge 'dzin dang /_nam mkha' ltar 
[\[36a.4\]]chags pa med la rnam par grol ba las rnam par grol zhing gos pa med pa zhes bya ba'i ting nge 'dzin yod de/_tshe dang ldan pa sha ra dwa ti'i bu byang chub sems dpa' sems dpa' chen po rnams kyi ting nge 'dzin gang dag la gnas na myur du bla na med pa yang dag par rdzogs pa'i byang chub 
[\[36a.5\]]mngon par rdzogs par 'tshang rgya bar 'gyur ba'i byang chub sems dpa' sems dpa' chen po rnams kyi ting nge 'dzin ni de dag yin no/_/de nas tshe dang ldan pa rab 'byor gyis/_tshe dang ldan pa sha ra dwa ti'i bu la 'di skad ces smras so/_/a la la de ltar na byang chub 
[\[36a.6\]]sems dpa' sems dpa' chen po gang ting nge 'dzin 'di dag la gnas pa de ni/_sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis bla na med pa yang dag par rdzogs pa'i byang chub tu lung bstan pa yin la/_da ltar phyogs bcu'i 
[\[36a.7\]]'jig rten gyi khams gang gA'i klung gi bye ma snyed dag na de bzhin gshegs pa dgra bcom pa yang dag par rdzogs pa'i sangs rgyas gang dag 'tsho zhing bzhugs pa'i de bzhin gshegs pa de dag kyang /_byang chub sems dpa' sems dpa' chen po de la lung ston par rig par 
[\[36b\]]
[\[36b.1\]]bya ste/_ting nge 'dzin gang yang yang dag par rjes su mi mthong zhing /_byang chub sems dpa' 'di dag ni snyoms par ma zhugs pa dag go/_/bdag ni snyoms par zhugs pa'o/_/snyoms par 'jug go/_/snyoms par 'jug par 'gyur ro snyam du ting nge 'dzin de dag gis rlom 
[\[36b.2\]]sems su yang mi byed la/_rnam par rtog pa de dag thams cad de la med cing mi 'byung ngo /_/de skad ces smras pa dang /_tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor ci ting nge 'dzin 'di la gnas pa'i 
[\[36b.3\]]byang chub sems dpa' sems dpa' chen po de ni sngon gyi de bzhin gshegs pa rnams dang /_da ltar na phyogs bcu'i 'jig rten gyi khams gang gA'i klung gi bye ma snyed dag na/_de bzhin gshegs pa gang dag 'tsho zhing bzhugs pa dag gis lung bstan par rig par bya'am/_
[\[36b.4\]]smras pa/_tshe dang ldan pa sha ra dwa ti'i bu ma yin no/_/de ci'i phyir zhe na/_tshe dang ldan pa sha ra dwa ti'i bu shes rab kyi pha rol tu phyin pa yang gzhan zhing /_ting nge 'dzin rnams kyang gzhan la/_byang chub sems dpa' sems dpa' chen po yang gzhan ma yin gyi/_byang 
[\[36b.5\]]chub sems dpa' nyid kyang ting nge 'dzin yin la/_ting nge 'dzin nyid kyang byang chub sems dpa' yin te/_byang chub sems dpa' dang /_ting nge 'dzin dang /_shes rab kyi pha rol tu phyin pa 'di ni gnyis su med cing gnyis su dbyer med pa'i phyir ro/_/smras pa/_tshe dang 
[\[36b.6\]]ldan pa rab 'byor gal te ting nge 'dzin kyang gzhan la/_byang chub sems dpa' yang gzhan ma yin te/_ting nge 'dzin nyid kyang byang chub sems dpa' yin/_byang chub sems dpa' nyid kyang ting nge 'dzin yin la/_ting nge 'dzin dang /_byang chub sems dpa' gang 
[\[36b.7\]]yin pa de gnyis shes rab kyi pha rol tu phyin pa yin na ni/_de lta na ting nge 'dzin gyis chos thams cad mnyam pa nyid du mi shes shing /_kun tu shes pa med par yang 'gyur ro/_/tshe dang ldan pa sha ra dwa ti'i bu rnam grangs 'di nyid kyis na byang chub sems dpa' sems 
[\[37a\]]
[\[37a.1\]]dpa' chen pos ting nge 'dzin des chos thams cad mnyam pa nyid de mi shes shing /_kun tu shes pa yang med do/_/de ci'i phyir zhe na/_smras pa/_byang chub sems dpa' de dang /_ting nge 'dzin de dang /_shes rab kyi pha rol tu phyin pa de med pa nyid 
[\[37a.2\]]kyi phyir mi shes shing kun tu shes pa yang med do/_/de nas bcom ldan 'das kyis tshe dang ldan pa rab 'byor la legs so zhes bya ba byin te/_rab 'byor legs so legs so/_/khyod kyis tshig 'di ni legs par smras so/_/'di ltar khyod ngas nyan thos nyon mongs pa med par 
[\[37a.3\]]gnas pa rnams kyi mchog tu bstan pa de la lung phog pa 'di ni khyod kyi tshul dang 'thun pa yin te/_byang chub sems dpa' sems dpa' chen pos kyang de ltar shes rab kyi pha rol tu phyin pa la bslab par bya/_bsam gtan gyi pha rol tu phyin pa dang /_brtson 'grus kyi 
[\[37a.4\]]pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa la de ltar bslab par bya'o/_/de bzhin du dran pa nye bar gzhag pa rnams la de ltar bslab par bya ba nas/_'phags pa'i lam yan lag 
[\[37a.5\]]brgyad pa'i bar dang /_de bzhin gshegs pa'i stobs bcu dang /_de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar dag la de ltar bslab par bya'o/_/de nas bcom ldan 'das la/_tshe dang ldan pa sha ra dwa ti'i bus 'di skad ces gsol to/_/
[\[37a.6\]]btsun pa bcom ldan 'das byang chub sems dpa' sems dpa' chen po de ltar slob na shes rab kyi pha rol tu phyin pa la slob pa lags sam/_bcom ldan 'das kyis bka' stsal pa/_sha ra dwa ti'i bu byang chub sems dpa' sems dpa' chen po de ltar slob na shes rab kyi pha 
[\[37a.7\]]rol tu phyin pa la slob pa yin te/_de yang mi dmigs pa'i tshul gyis slob bo/_/de bzhin du sbyin pa'i pha rol tu phyin pa'i bar la slob pa yin zhing /_de bzhin du sbyar te/_de ltar slob na dran pa nye bar gzhag pa rnams kyi bar la slob pa yin pa nas/_de ltar slob na sangs 
[\[37b\]]
[\[37b.1\]]rgyas kyi chos ma 'dres pa [{]bcwa [,]bco [}]brgyad kyi bar dag la slob pa yin te/_de yang mi dmigs pa'i tshul gyis slob bo/_/de nas bcom ldan 'das la tshe dang ldan pa sha ra dwa ti'i bus 'di skad ces gsol to/_/btsun pa bcom ldan 'das byang chub sems dpa' sems dpa' chen po de ltar 
[\[37b.2\]]slob na shes rab kyi pha rol tu phyin pa la slob pa lags shing /_de yang mi dmigs pa'i tshul gyis slob pa lags sam/_bcom ldan 'das kyis bka' stsal pa/_sha ra dwa ti'i bu byang chub sems dpa' sems dpa' chen po de ltar slob na shes rab kyi pha rol tu phyin pa la 
[\[37b.3\]]mi dmigs pa'i tshul gyis slob pa yin no/_/gsol pa/_btsun pa bcom ldan 'das ci zhig mi dmigs lags/_bcom ldan 'das kyis bka' stsal pa/_shin tu rnam par dag pa'i phyir bdag mi dmigs sems can mi dmigs pa nas/_shes pa po dang /_
[\[37b.4\]]mthong ba po'i bar du mi dmigs so/_/de bzhin du shin tu rnam par dag pa'i phyir phung po rnams mi dmigs/_khams rnams mi dmigs/_skye mched rnams mi dmigs so/_/shin tu rnam par dag pa'i phyir ma rig pa mi dmigs pa nas/_rga shi'i bar du mi dmigs 
[\[37b.5\]]so/_/de bzhin du shin tu rnam par dag pa'i phyir sdug bsngal mi dmigs/_kun 'byung ba dang /_'gog pa dang /_lam mi dmigs so/_/de bzhin du shin tu rnam par dag pa'i phyir 'dod pa'i khams mi dmigs/_gzugs kyi khams mi dmigs/_gzugs med 
[\[37b.6\]]pa'i khams mi dmigs so/_/de bzhin du shin tu rnam par dag pa'i phyir dran pa nye bar gzhag pa rnams mi dmigs pa nas/_'phags pa'i lam yan lag brgyad pa'i bar du mi dmigs so/_/de bzhin du shin tu rnam par dag pa'i phyir de bzhin gshegs pa'i stobs 
[\[37b.7\]]bcu mi dmigs pa nas/_sangs rgyas kyi chos ma 'dres pa [{]bcwa [,]bco [}]brgyad kyi bar du mi dmigs so/_/shin tu rnam par dag pa'i phyir pha rol tu phyin pa drug mi dmigs so/_/shin tu rnam par dag pa'i phyir/_rgyun du zhugs pa mi dmigs so/_/de bzhin du shin tu rnam par 
[\[38a\]]
[\[38a.1\]]dag pa'i phyir/_lan cig phyir 'ong ba dang /_phyir mi 'ong ba dang /_dgra bcom pa mi dmigs so/_/shin tu rnam par dag pa'i phyir rang sangs rgyas mi dmigs so/_/shin tu rnam par dag pa'i phyir/_byang chub sems dpa' mi dmigs so/_/
[\[38a.2\]]shin tu rnam par dag pa'i phyir de bzhin gshegs pa mi dmigs so/_/de nas bcom ldan 'das la/_tshe dang ldan pa sha ra dwa ti'i bus 'di skad ces gsol to/_/btsun pa bcom ldan 'das rnam par dag pa de gang lags/_bcom ldan 'das kyis bka' stsal pa/_
[\[38a.3\]]chos thams cad skye ba med pa dang /_de bzhin du 'gag pa med pa dang /_kun nas nyon mongs pa med pa dang /_rnam par byang ba med pa dang /_'byung ba med pa dang /_dmigs su med pa dang /_chos thams cad mngon par 'du byed pa med pa de ni rnam par dag pa yin no/_/
[\[38a.4\]]gsol pa/_btsun pa bcom ldan 'das byang chub sems dpa' sems dpa' chen po de ltar slob pa na chos gang dag la bslabs pa lags/_bcom ldan 'das kyis bka' stsal pa/_sha ra dwa ti'i bu byang chub sems dpa' sems dpa' chen po de ltar slob pa na chos 
[\[38a.5\]]gang dag la yang bslabs pa med do/_/de ci'i phyir zhe na/_sha ra dwa ti'i bu ji ltar byis pa so so'i skye bo 'di dag mngon par zhen pa de ltar chos 'di dag med pa'i phyir ro/_/gsol pa/_btsun pa bcom ldan 'das ji ltar na chos 'di dag ji ltar byis pa so so'i skye bo 'di 
[\[38a.6\]]dag mngon par zhen pa de ltar ma mchis pa lags/_bcom ldan 'das kyis bka' stsal pa/_ji ltar med pa de ltar yod la/_de ltar med pas ma rig pa zhes bya'o/_/gsol pa/_btsun pa bcom ldan 'das ci'i slad du de dag mchis pa ma lags pa la ma rig pa zhes bgyi lags/_
[\[38a.7\]]bcom ldan 'das kyis bka' stsal pa/_sha ra dwa ti'i bu nang stong pa nyid kyi phyir dang /_dngos po med pa'i ngo bo nyid stong pa nyid kyi bar gyi phyir gzugs med do/_/de bzhin du nang stong pa nyid kyi phyir dang /_dngos po med pa'i ngo bo nyid stong pa nyid kyi bar gyi phyir tshor ba dang /_
[\[38b\]]
[\[38b.1\]]'du shes dang /_'du byed rnams dang /_rnam par shes pa med do/_/de bzhin du nang stong pa nyid kyi phyir dang /_dngos po med pa'i ngo bo nyid stong pa nyid kyi bar gyi phyir dran pa nye bar gzhag pa rnams med cing mi dmigs so/_/de bzhin du sbyar te/_nang stong pa nyid kyi phyir dang /_dngos 
[\[38b.2\]]po med pa'i ngo bo nyid stong pa nyid kyi bar gyi phyir sangs rgyas kyi chos ma 'dres pa [{]bcwa [,]bco [}]brgyad kyi bar du med na/_de la byis pa so so'i skye bo ma rig pa dang sred pa'i dbang gis mngon par zhen pa de dag gis mngon par zhen nas yod pa ma yin pa la yod par brtags so/_/de dag ni 'di lta ste/_
[\[38b.3\]]rtag pa dang chad pa'i mtha' gnyis la chags pas/_de dag ni mi shes mi mthong ba ste/_chos gang dag med pa de dag la kun tu rtog par byed do/_/brtags nas kyang ming dang gzugs la mngon par zhen pa nas/_de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad 
[\[38b.4\]]kyi bar la mngon par zhen to/_/de dag mngon par zhen pa nyid yin pas na yod pa ma yin pa'i chos rnams la yongs su rtog par byed pa'i phyir de dag ni mi shes mi mthong ba dag yin no/_/de dag ci zhig mi shes mi mthong zhe na/_gzugs mi shes mi mthong ngo /_/de bzhin du tshor ba 
[\[38b.5\]]dang /_'du shes dang /_'du byed rnams dang /_rnam par shes pa mi shes mi mthong ngo /_/de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar du mi shes mi mthong ngo /_/gang gi phyir mi shes shing mi mthong ba de'i phyir byis pa so so'i skye bo rnams zhes bya 
[\[38b.6\]]ba'i grangs su 'gro'o/_/de dag ni nges par 'byung ba ma yin te/_gang nas nges par 'byung ba ma yin zhe na/_'dod pa'i khams nas nges par 'byung ba ma yin no/_/de bzhin du gzugs kyi khams dang /_gzugs med pa'i khams nas nges par 'byung ba ma yin no/_/nyan 
[\[38b.7\]]thos dang /_rang sangs rgyas kyi chos rnams su nges par 'byung ba ma yin no/_/byang chub sems dpa'i chos rnams su nges par 'byung ba ma yin no/_/yang dag par rdzogs pa'i sangs rgyas kyi chos rnams su nges par 'byung ba ma yin no/_/de dag ni yid mi ches pa dag yin te/_
[\[39a\]]
[\[39a.1\]]gzugs stong pa nyid du yid mi ches so/_/de bzhin du tshor ba stong pa nyid dang /_'du shes stong pa nyid dang /_'du byed rnams stong pa nyid dang /_rnam par shes pa stong pa nyid du yid mi ches pa nas/_sangs rgyas kyi chos rnams kyi bar la yang yid mi ches 
[\[39a.2\]]so/_/yang de dag ni mi gnas pa dag yin te/_gang la mi gnas zhe na/_sbyin pa'i pha rol tu phyin pa la mi gnas pa nas/_shes rab kyi pha rol tu phyin pa'i bar la mi gnas so/_/phyir mi ldog pa'i sa la mi gnas shing /_sangs rgyas kyi chos ma 'dres pa [{]bcwa [,]bco [}]brgyad kyi bar la 
[\[39a.3\]]mi gnas te/_rgyu des na byis pa so so'i skye bo zhes bya/_mngon par zhen pa zhes bya'o/_/ci zhig la mngon par zhen pa yin zhing de dag gang la mngon par zhen pa yin zhe na/_gzugs la mngon par zhen pa nas rnam par shes pa'i bar la mngon par zhen to/_/de bzhin du mig la 
[\[39a.4\]]mngon par zhen pa nas/_de bzhin du yid kyi bar la mngon par zhen to/_/gzugs dang /_sgra dang /_dri dang /_ro dang reg bya dang /_chos rnams la mngon par zhen to/_/de bzhin du khams rnams la mngon par zhen to/_/'dod chags dang /_zhe sdang dang /_gti mug 
[\[39a.5\]]rnams la mngon par zhen to/_/lta bar gyur pa rnams la mngon par zhen to/_/dran pa nye bar gzhag pa rnams la mngon par zhen pa nas/_de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar la mngon par zhen to/_/de skad ces bka' stsal pa dang /_bcom 
[\[39a.6\]]ldan 'das la tshe dang ldan pa sha ra dwa ti'i bus 'di skad ces gsol to/_/btsun pa bcom ldan 'das byang chub sems dpa' de ltar slob na shes rab kyi pha rol tu phyin pa la slob pa ma lags shing /_thams cad mkhyen pa nyid du nges par mi 'byung ba lags mod/_bcom ldan 'das 
[\[39a.7\]]kyis bka' stsal pa/_sha ra dwa ti'i bu byang chub sems dpa' de ltar slob pa ni shes rab kyi pha rol tu phyin pa la slob pa ma yin zhing /_thams cad mkhyen pa nyid du nges par 'byung ba ma yin no/_/gsol pa/_btsun pa bcom ldan 'das 'o na ji lta bu zhig lags/_bcom ldan 
[\[39b\]]
[\[39b.1\]]'das kyis bka' stsal pa/_sha ra dwa ti'i bu 'di la byang chub sems dpa' sems dpa' chen po thabs la mi mkhas pas shes rab kyi pha rol tu phyin pa la rtog par byed cing mngon par zhen to/_/de bzhin du bsam gtan gyi pha rol tu phyin pa dang /_brtson 'grus kyi pha rol tu phyin pa 
[\[39b.2\]]dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa la rtog par byed cing mngon par zhen to/_/de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar dag tu rtog par byed cing mngon par zhen to/_/mngon 
[\[39b.3\]]par zhen nas kyang thams cad shes pa nyid dang /_rnam pa thams cad mkhyen pa nyid du rtog par byed do/_/yongs su brtags nas kyang thams cad mkhyen pa nyid la mngon par zhen par byed de/_sha ra dwa ti'i bu rnam grangs des na byang chub sems dpa' shes rab kyi pha rol tu phyin pa 
[\[39b.4\]]la slob pa ma yin zhing /_rnam pa thams cad mkhyen pa nyid du nges par 'byung ba ma yin no/_/de nas bcom ldan 'das la tshe dang ldan pa sha ra dwa ti'i bus 'di skad ces gsol to/_/btsun pa bcom ldan 'das byang chub sems dpa' de ltar slob na shes rab kyi pha rol tu phyin pa 
[\[39b.5\]]la slob pa ma lags shing /_rnam pa thams cad mkhyen pa nyid du nges par 'byung ba ma lags mod/_bcom ldan 'das kyis bka' stsal pa/_sha ra dwa ti'i bu de ltar slob pa'i byang chub sems dpa' shes rab kyi pha rol tu phyin pa la slob pa ma yin zhing /_rnam pa thams cad 
[\[39b.6\]]mkhyen pa nyid du nges par 'byung ba ma yin no/_/gsol pa/_btsun pa bcom ldan 'das byang chub sems dpa' sems dpa' chen pos ji ltar shes rab kyi pha rol tu phyin pa la bslab par bgyi zhing /_byang chub sems dpa' sems dpa' chen po ji ltar slob na rnam pa thams cad 
[\[39b.7\]]mkhyen pa nyid du nges par 'byung ba lags/_bcom ldan 'das kyis bka' stsal pa/_sha ra dwa ti'i bu gang gi tshe byang chub sems dpa' sems dpa' chen po shes rab kyi pha rol tu phyin pa la spyod pa/_shes rab kyi pha rol tu phyin pa nyid yang dag par rjes su mi mthong na/_sha ra 
[\[40a\]]
[\[40a.1\]]dwa ti'i bu de ltar na byang chub sems dpa' sems dpa' chen po shes rab kyi pha rol tu phyin pa la spyod pa na/_mi dmigs pa'i tshul gyis shes rab kyi pha rol tu phyin pa la slob cing /_rnam pa thams cad mkhyen pa nyid du nges par 'byung ba yin no/_/mi dmigs pa 
[\[40a.2\]]yang gang zhe na/_gang sbyin pa'i pha rol tu phyin pa la spyod pa na/_sbyin pa'i pha rol tu phyin pa de nyid mi dmigs pa nas/_de bzhin du sbyar te/_shes rab kyi pha rol tu phyin pa'i bar la spyod pa na/_shes rab kyi pha rol tu phyin pa'i bar de nyid mi dmigs pa dang /_byang chub kyi bar du mi 
[\[40a.3\]]dmigs pa dang /_rnam pa thams cad mkhyen pa nyid kyi bar du mi dmigs pa ste/_sha ra dwa ti'i bu de ltar na byang chub sems dpa' sems dpa' chen po shes rab kyi pha rol tu phyin pa la spyod pa na/_mi dmigs pa'i tshul gyis shes rab kyi pha rol tu phyin pa la slob pa yin zhing /_rnam 
[\[40a.4\]]pa thams cad mkhyen pa nyid du nges par 'byung ba yin no/_/gsol pa/_btsun pa bcom ldan 'das ci zhig mi dmigs pa'i tshul gyis nges par 'byung ba lags/_bcom ldan 'das kyis bka' stsal pa/_nang stong pa nyid mi dmigs pa'i tshul dang /_de bzhin du sbyar te/_chos 
[\[40a.5\]]thams cad stong pa nyid kyi bar du mi dmigs pa'i tshul gyis nges par 'byung ngo /_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das theg pa des gang nas nges par 'byung bar 'gyur zhing theg pa de gang du gnas par 'gyur 
[\[40a.6\]]lags/_bcom ldan 'das kyis bka' stsal pa/_rab 'byor theg pa des ni khams gsum nas nges par 'byung bar 'gyur zhing rnam pa thams cad mkhyen pa nyid ga la ba der nges par 'byung bar 'gyur te/_de nyid du gnas par 'gyur la/_de yang gnyis su med pa'i tshul gyis so/_/
[\[40a.7\]]de ci'i phyir zhe na/_'di ltar theg pa chen po gang yin pa dang /_rnam pa thams cad mkhyen pa nyid gang yin pa'i chos de gnyi ga ldan pa yang ma yin/_mi ldan pa yang ma yin zhing /_gzugs med pa bstan du med pa/_thogs pa med pa ste/_'di ltar mtshan nyid med par mtshan nyid 
[\[40b\]]
[\[40b.1\]]gcig pa'i phyir ro/_/de ci'i phyir zhe na/_rab 'byor mtshan nyid med pa'i chos rnams ni nges par mi 'byung nges par 'byung bar mi 'gyur/_nges par ma byung ba'i phyir ro/_/de ci'i phyir zhe na/_gang mtshan nyid med pa'i chos rnams la nges par 'byung bar 'dod pa de ni chos kyi dbyings la 
[\[40b.2\]]nges par 'byung bar 'dod du zad do/_/de bzhin du gang mtshan nyid med pa'i chos rnams la nges par 'byung bar 'dod pa de ni de bzhin nyid la nges par 'byung bar 'dod du zad cing /_de ni yang dag pa'i mtha' la nges par 'byung bar 'dod du zad do/_/de bzhin du gang mtshan nyid med 
[\[40b.3\]]pa'i chos rnams la nges par 'byung bar 'dod pa de ni bsam gyis mi khyab pa'i dbyings la nges par 'byung bar 'dod du zad do/_/gang mtshan nyid med pa'i chos rnams la nges par 'byung bar 'dod pa de ni/_grub pa dang bde ba la nges par 'byung bar 'dod du zad do/_/gang 
[\[40b.4\]]mtshan nyid med pa'i chos rnams la nges par 'byung bar 'dod pa de ni spong ba'i khams la nges par 'byung bar 'dod du zad do/_/de bzhin du sbyar te/_gang mtshan nyid med pa'i chos rnams la nges par 'byung bar 'dod pa de ni 'dod chags dang bral ba'i dbyings dang /_'gog pa'i 
[\[40b.5\]]dbyings dang /_gzugs kyi stong pa nyid la nges par 'byung bar 'dod du zad pa dang /_de bzhin du de ni tshor ba dang /_'du shes dang /_'du byed rnams dang /_rnam par shes pa'i stong pa nyid la nges par 'byung bar 'dod du zad do/_/de ci'i phyir zhe na/_rab 'byor 'di ltar gzugs 
[\[40b.6\]]kyi stong pa nyid ni khams gsum nas nges par 'byung ba ma yin zhing /_rnam pa thams cad mkhyen pa nyid la gnas pa ma yin pa'i phyir ro/_/de bzhin du tshor ba dang /_'du shes dang /_'du byed rnams dang /_rnam par shes pa'i stong pa nyid ni khams gsum nas nges par 'byung ba ma 
[\[40b.7\]]yin zhing /_rnam pa thams cad mkhyen pa nyid la gnas par mi 'gyur ro/_/de ci'i phyir zhe na/_'di ltar rab 'byor gzugs ni gzugs kyis stong /_de bzhin du tshor ba dang /_'du shes dang /_'du byed rnams dang /_rnam par shes pa ni rnam par shes pas stong pa'i phyir ro/_/
[\[41a\]]
[\[41a.1\]]rab 'byor gang mtshan nyid med pa'i chos rnams la nges par 'byung bar 'dod pa de ni/_mig gi stong pa nyid la nges par 'byung bar 'dod du zad do/_/de bzhin du sbyar te/_gang mtshan nyid med pa'i chos rnams la nges par 'byung bar 'dod pa de ni mig gi 'dus te reg 
[\[41a.2\]]pa'i rkyen gyis tshor ba nas/_de bzhin du yid kyi 'dus te reg pa'i rkyen gyis tshor ba'i bar gyi stong pa nyid la nges par 'byung bar 'dod du zad do/_/de ci'i phyir zhe na/_rab 'byor 'di ltar mig gi stong pa nyid ni khams gsum nas nges par 'byung bar mi 'gyur zhing /_rnam pa thams cad 
[\[41a.3\]]mkhyen pa nyid la gnas pa ma yin pa'i phyir ro/_/de bzhin du yid kyi 'dus te reg pa'i rkyen gyis tshor ba'i bar gyi stong pa nyid ni khams gsum nas nges par 'byung bar mi 'gyur zhing /_rnam pa thams cad mkhyen pa nyid la yang gnas pa ma yin pa'i phyir ro/_/de ci'i phyir zhe na/_
[\[41a.4\]]rab 'byor 'di ltar mig ni mig gis stong pa nas de bzhin du sbyar te/_mig gi 'dus te reg pa'i rkyen gyis tshor ba'i bar du stong pa dang /_de bzhin du yid kyi 'dus te reg pa'i rkyen gyis tshor ba'i bar ni yid kyi 'dus te reg pa'i rkyen gyis tshor bas stong pa'i phyir ro/_/rab 'byor de 
[\[41a.5\]]bzhin du mtshan nyid med pa'i chos rnams la nges par 'byung bar 'dod pa gang yin pa de ni rmi lam la nges par 'byung bar 'dod du zad do/_/de bzhin du mtshan nyid med pa'i chos rnams la nges par 'byung bar 'dod pa gang yin pa de ni sgyu ma dang /_smig rgyu dang /_brag ca dang /_mig yor 
[\[41a.6\]]dang /_de bzhin gshegs pa'i sprul pa la nges par 'byung bar 'dod du zad do/_/de ci'i phyir zhe na/_rab 'byor 'di ltar rmi lam gyi ngo bo nyid ni khams gsum nas nges par 'byung ba ma yin zhing /_rnam pa thams cad mkhyen pa nyid la yang gnas pa ma yin pa'i phyir ro/_/de 
[\[41a.7\]]bzhin du sgyu ma'i ngo bo nyid dang /_smig rgyu dang /_brag ca dang /_mig yor dang /_de bzhin gshegs pa'i sprul pa'i ngo bo nyid ni khams gsum nas nges par 'byung ba ma yin zhing /_rnam pa thams cad mkhyen pa nyid la yang gnas pa ma yin pa'i phyir ro/_/de ci'i phyir zhe na/_rab 
[\[41b\]]
[\[41b.1\]]'byor 'di ltar rmi lam gyi ngo bo nyid ni rmi lam gyi ngo bo nyid kyis stong zhing /_de bzhin du sbyar te/_sgyu ma'i ngo bo nyid dang /_smig rgyu dang /_brag ca dang /_mig yor dang /_de bzhin gshegs pa'i sprul pa'i ngo bo nyid kyi bar ni/_de bzhin gshegs pa'i sprul pa'i ngo bo nyid kyi bar gyis stong pa'i 
[\[41b.2\]]phyir ro/_/rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni sbyin pa'i pha rol tu phyin pa la nges par 'byung bar 'dod du zad do/_/rab 'byor de bzhin du gang mtshan nyid med pa'i chos rnams la nges par 'byung bar 'dod pa gang yin 
[\[41b.3\]]pa de ni tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la nges par 'byung bar 'dod du zad do/_/de ci'i phyir zhe na/_rab 'byor 
[\[41b.4\]]'di ltar sbyin pa'i pha rol tu phyin pa'i ngo bo nyid ni khams gsum nas nges par 'byung ba ma yin zhing /_rnam pa thams cad mkhyen pa nyid la yang gnas pa ma yin pa'i phyir ro/_/rab 'byor de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_
[\[41b.5\]]brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa'i ngo bo nyid ni khams gsum nas nges par 'byung ba ma yin zhing /_rnam pa thams cad mkhyen pa nyid la yang gnas pa ma yin pa'i phyir ro/_/de ci'i phyir zhe na/_
[\[41b.6\]]rab 'byor 'di la sbyin pa'i pha rol tu phyin pa'i ngo bo nyid ni/_sbyin pa'i pha rol tu phyin pa'i ngo bo nyid kyis stong zhing /_rab 'byor de bzhin du tshul khrims kyi pha rol tu phyin pa'i ngo bo nyid dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan 
[\[41b.7\]]gyi pha rol tu phyin pa dang /_shes rab kyi pha rol tu phyin pa'i ngo bo nyid ni/_shes rab kyi pha rol tu phyin pa'i ngo bo nyid kyis stong pa'i phyir ro/_/rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni nang stong pa nyid la nges par 'byung bar 
[\[42a\]]
[\[42a.1\]]'dod du zad do/_/de bzhin du sbyar te/_mtshan nyid med pa'i chos rnams la nges par 'byung bar 'dod pa gang yin pa de ni/_dngos po med pa'i ngo bo nyid stong pa nyid kyi bar dag la nges par 'byung bar 'dod du zad do/_/de ci'i phyir zhe na/_rab 'byor 'di ltar 
[\[42a.2\]]nang stong pa nyid kyi ngo bo nyid ni khams gsum nas nges par 'byung ba ma yin zhing /_rnam pa thams cad mkhyen pa nyid la yang gnas pa ma yin/_de bzhin du sbyar te/_dngos po med pa'i ngo bo nyid stong pa nyid kyi bar ni khams gsum nas nges par 'byung ba ma yin zhing /_rnam 
[\[42a.3\]]pa thams cad mkhyen pa nyid la yang gnas pa ma yin pa'i phyir ro/_/de ci'i phyir zhe na/_rab 'byor 'di ltar nang stong pa nyid ni/_nang stong pa nyid kyi ngo bo nyid kyis stong zhing /_de ltar de bzhin du sbyar te/_dngos po med pa'i ngo bo nyid stong pa nyid kyi bar ni/_dngos po med pa'i 
[\[42a.4\]]ngo bo nyid stong pa nyid kyis stong pa'i phyir ro/_/de bzhin du mtshan nyid med pa'i chos rnams la nges par 'byung bar 'dod pa gang yin pa de ni dran pa nye bar gzhag pa rnams la nges par 'byung bar 'dod du zad do/_/de ci'i phyir zhe na/_rab 'byor 'di ltar dran pa nye bar gzhag pa 
[\[42a.5\]]rnams kyi ngo bo nyid ni khams gsum nas nges par 'byung ba ma yin zhing /_rnam pa thams cad mkhyen pa nyid la yang gnas pa ma yin pa'i phyir ro/_/de ci'i phyir zhe na/_rab 'byor 'di ltar dran pa nye bar gzhag pa rnams kyi ngo bo nyid ni dran pa nye bar gzhag pa'i ngo bo nyid kyis stong pa'i phyir 
[\[42a.6\]]ro/_/de bzhin du mtshan nyid med pa'i chos rnams la nges par 'byung bar 'dod pa gang yin pa de ni yang dag pa'i spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam 
[\[42a.7\]]yan lag brgyad pa la nges par 'byung bar 'dod du zad do/_/de ci'i phyir zhe na/_'di ltar de bzhin du sbyar te/_'phags pa'i lam yan lag brgyad pa'i bar gyi ngo bo nyid gang yin pa de ni khams gsum nas nges par 'byung ba ma yin zhing /_rnam pa thams cad mkhyen pa nyid la 
[\[42b\]]
[\[42b.1\]]yang gnas pa ma yin pa'i phyir ro/_/de ci'i phyir zhe na/_'di ltar de bzhin du sbyar te/_'phags pa'i lam yan lag brgyad pa'i bar gyi ngo bo nyid ni/_'phags pa'i lam yan lag brgyad pa'i ngo bo nyid kyis stong pa'i phyir ro/_/de bzhin du sbyar te/_de bzhin gshegs 
[\[42b.2\]]pa'i stobs bcu dang /_mi 'jigs pa bzhi dang /_so so yang dag par rig pa bzhi'i bar dang /_sangs rgyas kyi chos ma 'dres pa [{]bcwa [,]bco [}]brgyad kyi bar du 'phags pa'i lam yan lag brgyad par bstan pa kho na bzhin du rgya cher sbyar bar bya'o/_/rab 'byor de bzhin du mtshan 
[\[42b.3\]]nyid med pa'i chos rnams la nges par 'byung bar 'dod pa gang yin pa de ni/_dgra bcom pa zag pa zad pa skye bar 'dod du zad do/_/de bzhin du sbyar te/_rab 'byor mtshan nyid med pa'i chos rnams la nges par 'byung bar 'dod pa gang yin pa de ni rang sangs rgyas dang /_de bzhin 
[\[42b.4\]]gshegs pa dgra bcom pa yang dag par rdzogs pa'i sangs rgyas skye bar 'dod du zad do/_/de ci'i phyir zhe na/_rab 'byor 'di ltar de bzhin du sbyar te/_de bzhin gshegs pa'i ngo bo nyid ni khams gsum nas nges par 'byung ba ma yin zhing /_rnam pa thams cad mkhyen pa nyid 
[\[42b.5\]]la yang gnas pa ma yin pa'i phyir ro/_/de ci'i phyir zhe na/_rab 'byor 'di ltar dgra bcom pa zag pa zad pa'i ngo bo nyid ni dgra bcom pa'i ngo bo nyid kyis stong /_de bzhin du rang sangs rgyas kyi ngo bo nyid ni rang sangs rgyas kyi ngo bo nyid kyis stong /_de bzhin gshegs pa'i ngo bo nyid ni 
[\[42b.6\]]de bzhin gshegs pa'i ngo bo nyid kyis stong pa'i phyir ro/_/rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni rgyun du zhugs pa'i 'bras bu la nges par 'byung bar 'dod du zad do/_/rab 'byor de bzhin du mtshan nyid med pa'i chos 
[\[42b.7\]]rnams la nges par 'byung bar 'dod pa gang yin pa de ni/_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_rnam pa thams cad mkhyen pa nyid du nges par 'byung bar 'dod du zad do/_/de ci'i phyir zhe na/_
[\[43a\]]
[\[43a.1\]]de bzhin du sbyar te/_'phags pa'i lam yan lag brgyad par ji skad du bstan pa de kho na bzhin du rgya cher sbyar bar bya'o/_/rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni ming la nges par 'byung bar 'dod 
[\[43a.2\]]du zad do/_/de bzhin du mtshan nyid med pa'i chos rnams la nges par 'byung bar 'dod pa gang yin pa de ni brda dang tha snyad dang /_btags pa la nges par 'byung bar 'dod du zad do/_/de ci'i phyir zhe na/_rab 'byor 'di ltar ming gi stong pa nyid gang yin pa de ni khams gsum nas 
[\[43a.3\]]nges par 'byung ba ma yin zhing /_rnam pa thams cad mkhyen pa nyid la gnas pa ma yin pa'i phyir ro/_/de ci'i phyir zhe na/_rab 'byor 'di ltar ming gi stong pa nyid ni ming gi stong pa nyid kyis stong pa nas/_de bzhin du sbyar te/_btags pa'i chos kyi stong pa nyid kyi bar ni btags 
[\[43a.4\]]pa'i chos kyi stong pa nyid kyis stong pa'i phyir ro/_/rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni skye ba med pa la nges par 'byung bar 'dod du zad do/_/de ltar de bzhin du sbyar te/_rab 'byor mtshan nyid med pa'i chos rnams 
[\[43a.5\]]la nges par 'byung bar 'dod pa gang yin pa de ni 'gag pa med pa dang /_mtshan ma med pa dang /_kun nas nyon mongs pa med pa dang /_rnam par byang ba med pa dang /_mngon par 'du bya ba med pa la nges par 'byung bar 'dod du zad do/_/de bzhin du sbyar te/_ming gi skabs su 
[\[43a.6\]]ji skad du bstan pa de kho na bzhin du rgya cher sbyar bar bya ste/_rab 'byor rnam grangs des na theg pa chen po ni khams gsum nas/_rnam pa thams cad mkhyen pa nyid ga la ba der nges par 'byung bar 'gyur zhing der yang mi g.yo ba'i tshul gyis gnas so/_/shes rab kyi pha rol tu 
[\[43a.7\]]phyin pa khri pa las ting nge 'dzin gyi le'u zhes bya ste bcu gnyis pa'o//_//de nas bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor khyod 'di skad du theg pa de gang du gnas par 'gyur zhes zer ba ni/_rab 'byor 
[\[43b\]]
[\[43b.1\]]theg pa de ni gang du yang gnas par 'gyur ba med do/_/de ci'i phyir zhe na/_rab 'byor 'di ltar gnas pa dmigs su med pa'i phyir chos thams cad ni mi gnas pa ste/_'on kyang theg pa de ni mi gnas pa'i tshul gyis gnas par 'gyur ro/_/rab 'byor dper na chos kyi dbyings 
[\[43b.2\]]ni gnas pa yang ma yin/_mi gnas pa yang ma yin no/_/rab 'byor de bzhin du theg pa de yang gnas pa yang ma yin/_mi gnas pa yang ma yin te/_le'u gong mar ji skad bstan pa de kho na bzhin du 'dir yang rgya cher sbyar bar bya'o/_/rab 'byor dper na skye ba med pa ni 
[\[43b.3\]]gnas pa yang ma yin/_mi gnas pa yang ma yin no/_/de bzhin du theg pa de ni gnas pa yang ma yin/_mi gnas pa yang ma yin no/_/de bzhin du sbyar te/_'gag pa med pa dang mtshan ma med pa dang /_kun nas nyon mongs pa med pa dang /_rnam par byang ba med pa 
[\[43b.4\]]dang /_mngon par 'du byed pa med pa ni gnas pa yang ma yin/_mi gnas pa yang ma yin no/_/rab 'byor de bzhin du theg pa de yang gnas pa yang ma yin/_mi gnas pa yang ma yin no/_/de ci'i phyir zhe na/_rab 'byor chos kyi dbyings kyi ngo bo nyid ni gnas pa yang ma 
[\[43b.5\]]yin mi gnas pa yang ma yin pa'i phyir ro/_/de ci'i phyir zhe na/_rab 'byor 'di ltar chos kyi dbyings kyi ngo bo nyid ni chos kyi dbyings kyi ngo bo nyid kyis stong pa nas/_de bzhin du sbyar te/_mngon par 'du byed pa med pa'i bar gyi ngo bo nyid ni/_mngon par 'du byed pa med pa'i ngo bo nyid kyis 
[\[43b.6\]]stong ste/_rab 'byor rnam grangs des na theg pa de ni gang du yang gnas par 'gyur ba med de/_de yang mi gnas par gnas pa med pa'i tshul gyis so/_/yang rab 'byor gang 'di skad du theg pa des su zhig nges par 'byung bar 'gyur zhes zer ba ni/_rab 'byor theg pa des su yang 
[\[43b.7\]]nges par 'byung bar 'gyur ba med do/_/de ci'i phyir zhe na/_rab 'byor 'di ltar theg pa gang yin pa de dang /_gang nges par 'byung bar 'gyur ba dang /_gang du nges par 'byung bar 'gyur ba'i chos de dag thams cad med cing mi dmigs pa'i phyir ro/_/de ltar chos thams cad med cing 
[\[44a\]]
[\[44a.1\]]mi dmigs na/_chos gang zhig gis su zhig nges par 'byung bar 'gyur/_gang du nges par 'byung bar 'gyur/_de ci'i phyir zhe na/_rab 'byor 'di ltar bdag dang de bzhin du sbyar te/_shes pa po dang /_mthong ba po'i bar du dmigs su med pa'i phyir bdag 
[\[44a.2\]]gtan mi dmigs so/_/de bzhin du sems can dang /_skye ba po nas de bzhin du sbyar te/_shes pa po dang mthong ba po'i bar du gtan mi dmigs pa'i phyir ro/_/de bzhin du shin tu rnam par dag pa'i phyir chos kyi dbyings mi dmigs so/_/de bzhin du shin tu rnam par dag pa'i 
[\[44a.3\]]phyir de bzhin nyid mi dmigs so/_/yang dag pa'i mtha' mi dmigs so/_/shin tu rnam par dag pa'i phyir bsam gyis mi khyab pa'i dbyings mi dmigs so/_/shin tu rnam par dag pa'i phyir/_phung po dang khams mi dmigs so/_/shin tu rnam par dag pa'i phyir khams dang 
[\[44a.4\]]skye mched rnams mi dmigs so/_/de bzhin du shin tu rnam par dag pa'i phyir sbyin pa'i pha rol tu phyin pa mi dmigs so/_/de bzhin du shin tu rnam par dag pa'i phyir tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa 
[\[44a.5\]]dang /_bsam gtan gyi pha rol tu phyin pa dang /_shes rab kyi pha rol tu phyin pa mi dmigs so/_/de bzhin du shin tu rnam par dag pa'i phyir/_nang stong pa nyid mi dmigs so/_/de bzhin du sbyar te/_shin tu rnam par dag pa'i phyir dngos po med pa'i ngo bo nyid stong pa nyid kyi bar du mi dmigs 
[\[44a.6\]]so/_/de bzhin du shin tu rnam par dag pa'i phyir dran pa nye bar gzhag pa rnams mi dmigs so/_/de bzhin du sbyar te/_shin tu rnam par dag pa'i phyir 'phags pa'i lam yan lag brgyad pa'i bar mi dmigs so/_/shin tu rnam par dag pa'i phyir rgyun tu zhugs pa mi dmigs 
[\[44a.7\]]so/_/de bzhin du shin tu rnam par dag pa'i phyir lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas dang /_de bzhin gshegs pa dgra bcom pa yang dag par rdzogs pa'i sangs rgyas mi dmigs so/_/de bzhin du shin tu rnam 
[\[44b\]]
[\[44b.1\]]par dag pa'i phyir/_rgyun du zhugs pa'i 'bras bu mi dmigs so/_/de bzhin du shin tu rnam par dag pa'i phyir/_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_bla na med pa yang dag par rdzogs pa'i byang 
[\[44b.2\]]chub mi dmigs so/_/shin tu rnam par dag pa'i phyir rnam pa thams cad mkhyen pa nyid mi dmigs so/_/de bzhin du shin tu rnam par dag pa'i phyir skye ba med pa dang /_'gag pa med pa dang /_kun nas nyon mongs pa med pa dang /_rnam par byang ba med pa dang /_mngon par 
[\[44b.3\]]'du byed pa med pa mi dmigs so/_/shin tu rnam par dag pa'i phyir sngon gyi mtha' mi dmigs so/_/de bzhin du shin tu rnam par dag pa'i phyir phyi ma'i mtha' dang /_da ltar mi dmigs so/_/de bzhin du shin tu rnam par dag pa'i phyir 'gro ba dang /_mi 'gro ba dang /_gnas pa 
[\[44b.4\]]dang /_skye ba mi dmigs so/_/de bzhin du shin tu rnam par dag pa'i phyir/_'grib pa dang /_'phel ba mi dmigs pa'i phyir ro/_/ci zhig dmigs su med pas mi dmigs zhe na/_chos kyi dbyings dmigs su med pas mi dmigs so/_/de ci'i phyir zhe na/_rab 'byor shin tu rnam 
[\[44b.5\]]par dag pa'i phyir/_chos kyi dbyings ni sus kyang ma dmigs mi dmigs gang gis kyang dmigs par mi 'gyur ba'i phyir ro/_/de bzhin du sbyar te/_chos kyi dbyings dmigs su med pa'i phyir dang /_de bzhin nyid dmigs su med pa'i phyir dang /_yang dag pa'i mtha' dmigs 
[\[44b.6\]]su med pa'i phyir dang /_stong pa nyid dmigs su med pa'i phyir dang /_shes rab kyi pha rol tu phyin pa dmigs su med pa'i phyir mi dmigs so/_/nang stong pa nyid dmigs su med pa'i phyir mi dmigs so/_/dngos po med pa'i ngo bo nyid stong pa nyid kyi bar du dmigs su med pas mi dmigs 
[\[44b.7\]]so/_/de bzhin du dran pa nye bar gzhag pa rnams dmigs su med pas mi dmigs so/_/sangs rgyas kyi chos ma 'dres pa [{]bcwa [,]bco [}]brgyad kyi bar du dmigs su med pas mi dmigs so/_/de bzhin du rgyun du zhugs pa dmigs su med pas mi dmigs so/_/de bzhin du sbyar te/_yang 
[\[45a\]]
[\[45a.1\]]dag par rdzogs pa'i sangs rgyas kyi bar du dmigs su med pas mi dmigs so/_/de bzhin du rgyun du zhugs pa'i 'bras bu dmigs su med pas mi dmigs so/_/de bzhin du sbyar te/_bla na med pa yang dag par rdzogs pa'i byang chub kyi bar du dmigs su med pas 
[\[45a.2\]]mi dmigs so/_/de bzhin du skye ba med pa dmigs su med pas mi dmigs so/_/shin du rnam par dag pa'i phyir mngon par 'du byed pa med pa'i bar du dmigs su med pas mi dmigs so/_/de ci'i phyir zhe na/_rab 'byor 'di ltar shin tu rnam par dag pa'i phyir mngon par 'du byed pa med pa 
[\[45a.3\]]dmigs su med pas mi dmigs so/_/de bzhin du sa dang po dmigs su med pas mi dmigs so/_/shin tu rnam par dag pa'i phyir sa bcu pa'i bar du dmigs su med pas mi dmigs so/_/de la sa bcu po dag gang zhe na/_'di lta ste/_dkar po rnam par mthong ba'i sa dang /_rigs kyi sa dang 
[\[45a.4\]]brgyad pa'i sa dang /_mthong ba'i sa dang /_bsrabs pa'i sa dang /_'dod chags dang bral ba'i sa dang /_bya ba byas pa'i sa dang /_rang sangs rgyas kyi sa dang /_byang chub sems dpa'i sa dang /_yang dag par rdzogs pa'i sangs rgyas kyi sa nyid ni bcu pa'o/_/de la nang stong pa nyid la 
[\[45a.5\]]sa dang po dmigs su med do/_/de bzhin du gnyis pa dang /_gsum pa dang /_bzhi pa dang /_lnga pa dang /_drug pa dang /_bdun pa dang /_brgyad pa dang /_dgu pa dang /_bcu pa dmigs su med do/_/de bzhin du sbyar te/_shin tu rnam par dag pa'i phyir dngos po med pa'i ngo bo nyid stong pa nyid kyi bar la sa 
[\[45a.6\]]dang po dmigs su med pa nas/_shin tu rnam par dag pa'i phyir sa bcu pa'i bar du dmigs su med do/_/de ci'i phyir zhe na/_rab 'byor sa dang po ni sus kyang ma dmigs mi dmigs te/_gang gis kyang dmigs par mi 'gyur ba dang /_shin tu rnam par dag pa'i phyir sa bcu pa'i bar du sus kyang ma 
[\[45a.7\]]dmigs mi dmigs la/_gang gis kyang dmigs par mi 'gyur ba'i phyir ro/_/de bzhin du shin tu rnam par dag pa'i phyir nang stong pa nyid la sems can yongs su smin par bya ba mi dmigs pa dang /_dngos po med pa'i ngo bo nyid stong pa nyid kyi bar la sems can yongs su smin par bya ba mi dmigs 
[\[45b\]]
[\[45b.1\]]so/_/de bzhin du shin tu rnam par dag pa'i phyir nang stong pa nyid la sangs rgyas kyi zhing yongs su dag par bya ba mi dmigs pa nas/_dngos po med pa'i ngo bo nyid stong pa nyid kyi bar la sangs rgyas kyi zhing yongs su dag par bya ba mi dmigs so/_/de bzhin du shin tu rnam par dag pa'i phyir nang stong 
[\[45b.2\]]pa nyid la mig lnga mi dmigs pa nas/_dngos po med pa'i ngo bo nyid stong pa nyid kyi bar la mig lnga mi dmigs so/_/rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa na/_chos thams cad mi dmigs pa'i tshul gyis theg pa chen pos rnam pa 
[\[45b.3\]]thams cad mkhyen pa nyid du nges par 'byung bar 'gyur ro/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das theg pa chen po theg pa chen po zhes bgyi ba 'di ni lha dang /_mi dang lha ma yin du bcas 
[\[45b.4\]]pa'i 'jig rten zil gyis mnan nas nges par 'byung bar 'gyur lags so/_/btsun pa bcom ldan 'das bdag gis bcom ldan 'das kyis gsungs pa'i don 'tshal ba ltar na/_theg pa chen po de ni nam mkha' dang mnyam pa ste/_dper na nam mkha' la ni 'ong ba dang 'gro ba dang /_gnas pa mi 
[\[45b.5\]]mngon lags so/_/de bzhin du theg pa chen po de la'ang 'ong ba dang 'gro ba dang /_gnas pa mi mngon lags so/_/dper na nam mkha' la ni sngon gyi mtha' mi dmigs shing /_phyi ma'i mtha' dang dbus mi dmigs lags so/_/de bzhin du theg pa de la yang sngon gyi mtha' mi dmigs/_
[\[45b.6\]]phyi ma'i mtha' dang /_dbus mi dmigs te/_dus gsum las yang dag par 'das pas de'i slad du theg pa de ni theg pa chen po zhes bgyi'o/_/de skad ces gsol pa dang /_bcom ldan 'das kyis/_tshe dang ldan pa rab 'byor la 'di skad ces bka' stsal to/_/rab 'byor de de bzhin no/_/
[\[45b.7\]]ji skad smras pa bzhin te/_theg pa de ni nam mkha' dang mnyam pa ste/_des na theg pa chen pos lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor byang chub sems dpa' rnams kyi theg pa de ni 'di lta ste/_pha rol tu phyin 
[\[46a\]]
[\[46a.1\]]pa drug go/_/drug gang zhe na 'di lta ste/_sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin 
[\[46a.2\]]pa ste/_rab 'byor de ni byang chub sems dpa' sems dpa' chen po rnams kyi theg pa chen po zhes bya'o/_/rab 'byor gzhan yang byang chub sems dpa' sems dpa' chen po rnams kyi theg pa chen po ni 'di lta ste/_nang stong pa nyid dang /_dngos po med pa'i ngo bo nyid stong pa nyid kyi 
[\[46a.3\]]bar dag yin no/_/rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/_gzungs kyi sgo thams cad dang /_ting nge 'dzin gyi sgo thams cad dang /_ting nge 'dzin thams cad de 'di lta ste/_dpa' bar 'gro ba'i ting nge 'dzin dang /_de bzhin du 
[\[46a.4\]]sbyar te/_nam mkha' ltar chags pa med cing rnam par grol la gos pa med pa'i ting nge 'dzin gyi bar dag yin no/_/rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/_dran pa nye bar gzhag pa bzhi dang /_de bzhin du sbyar te/_'phags 
[\[46a.5\]]pa'i lam yan lag brgyad pa'i bar dang /_de bzhin gshegs pa'i stobs bcu dang /_de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar dag yin no//_//shes rab kyi pha rol tu phyin pa khri pa/_bam po bcu gsum pa/_yang rab 'byor 
[\[46a.6\]]'di skad du theg pa de ni lha dang mi dang lha ma yin du bcas pa'i 'jig rten zil gyis mnan nas/_nges par 'byung bar 'gyur zhes smras pa la/_lha dang mi dang lha ma yin du bcas pa'i 'jig rten de gang zhe na/_'di lta ste/_'dod pa'i khams dang /_gzugs kyi khams dang /_gzugs 
[\[46a.7\]]med pa'i khams so/_/rab 'byor gal te 'dod pa'i khams de bzhin du 'gyur te/_ma nor ba dang /_gzhan ma yin pa dang /_phyin ci ma log pa dang /_yang dag pa dang /_bden pa dang /_ji lta ba bzhin dang /_rtag pa dang /_brtan pa dang /_ther zug dang /_mi 'gyur ba'i chos can 
[\[46b\]]
[\[46b.1\]]yin la/_dngos po med pa ma yin na ni theg pa chen po rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir 'dod pa'i khams ni brtags pa/_rnam par bsgrubs pa tshig gis bstan pa ste/_
[\[46b.2\]]mi rtag mi brtan zhing ther zug ma yin la 'gyur ba'i chos can yin te/_dngos po med pa'i bar du yin pas de'i phyir theg pa chen po rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung ngo /_/rab 'byor de bzhin du gzugs kyi khams 
[\[46b.3\]]dang /_gzugs med pa'i khams nas de bzhin du gyur te/_ma nor ba dang /_gzhan ma yin pa dang /_phyin ci ma log pa dang /_yang dag pa dang /_bden pa dang /_ji lta ba bzhin dang /_rtag pa dang /_brtan pa dang /_ther zug dang /_mi 'gyur ba'i chos can yin la/_dngos po 
[\[46b.4\]]med pa ma yin na ni/_theg pa chen po rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir gzugs kyi khams dang /_gzugs med pa'i khams ni brtags pa/_rnam par bsgrubs 
[\[46b.5\]]pa/_tshig gis bstan pa ste/_de thams cad mi rtag mi brtan zhing ther zug ma yin la 'gyur ba'i chos can te/_dngos po med pas de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung ngo /_/rab 'byor 
[\[46b.6\]]gal te gzugs de bzhin du 'gyur te/_ma nor ba dang /_gzhan ma yin pa dang /_phyin ci ma log pa dang /_yang dag pa dang /_bden pa dang /_ji lta ba bzhin dang /_thams cad rtag pa dang /_brtan pa dang /_ther zug dang /_mi 'gyur ba'i chos can yin la/_dngos po med pa ma yin na ni/_
[\[46b.7\]]theg pa chen po rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir gzugs ni brtags pa/_rnam par bsgrubs pa/_tshig gis bstan pa ste/_de thams cad mi rtag mi brtan zhing ther zug ma 
[\[47a\]]
[\[47a.1\]]yin la 'gyur ba'i chos can te/_dngos po med pas de'i phyir theg pa chen po rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/_/de bzhin du tshor ba dang /_'du shes dang /_'du byed rnams dang /_rnam 
[\[47a.2\]]par shes pa la yang gzugs la ji ltar sbyar ba bzhin du bya'o/_/de bzhin du mig dang /_rna ba dang /_sna dang /_lce dang /_lus dang /_yid dang /_de bzhin du gzugs kyi skye mched dang /_sgra'i skye mched dang /_dri'i skye mched dang /_ro'i skye mched dang /_reg bya'i skye mched dang /_
[\[47a.3\]]chos kyi skye mched dang /_de bzhin du mig gi rnam par shes pa dang /_de bzhin du mig gi 'dus te reg pa nas yid kyi bar dang /_de bzhin du mig gi 'dus te reg pa las byung ba'i tshor ba nas yid kyi 'dus te reg pa las byung ba'i tshor ba'i bar du ma nor ba dang /_gzhan ma yin 
[\[47a.4\]]pa dang /_phyin ci ma log pa dang /_yang dag pa dang /_bden pa dang /_ji lta ba bzhin dang /_rtag pa dang /_brtan pa dang /_ther zug dang /_mi 'gyur ba'i chos can yin la dngos po med pa ma yin na ni/_theg pa chen po theg pa rab mchog 'di lha dang mi dang lha ma yin du bcas 
[\[47a.5\]]pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir yid kyi 'dus te reg pa'i rkyen gyis tshor ba'i bar ni brtags pa/_rnam par bsgrubs pa/_tshig gis bstan pa ste/_de thams cad mi rtag mi brtan zhing ther zug ma yin la 'gyur ba'i chos 
[\[47a.6\]]can gyi bar du yin te/_dngos po med pas de'i phyir theg pa chen po rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te chos kyi dbyings dngos po yin te/_dngos po med pa ma yin na ni/_theg pa chen po theg 
[\[47a.7\]]pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir chos kyi dbyings ni dngos po med pas de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten 
[\[47b\]]
[\[47b.1\]]zil gyis mnan nas nges par 'byung bar 'gyur ro/_/de bzhin du sbyar te/_rab 'byor de bzhin nyid dngos po zhig yin te/_dngos po med pa ma yin la de bzhin du yang dag pa'i mtha' dang /_bsam gyis mi khyab pa'i dbyings dngos po yin te/_dngos po med pa ma yin na ni/_theg 
[\[47b.2\]]pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir de bzhin nyid dang /_yang dag pa'i mtha' dang /_bsam gyis mi khyab pa'i dbyings ni dngos po med pas de'i phyir theg 
[\[47b.3\]]pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te sbyin pa'i pha rol tu phyin pa dngos po yin te/_dngos po med pa ma yin na ni theg pa chen po theg pa rab mchog 'di lha dang mi dang 
[\[47b.4\]]lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir sbyin pa'i pha rol tu phyin pa ni dngos po med pas de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan 
[\[47b.5\]]nas nges par 'byung bar mi 'gyur ba zhig na/_rab 'byor gang gi phyir sbyin pa'i pha rol tu phyin pa ni dngos po med pas de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor 
[\[47b.6\]]de bzhin du gal te tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa ni dngos po yin te/_dngos po med pa ma yin na ni/_theg pa chen po 
[\[47b.7\]]theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir sbyin pa'i pha rol du phyin pa nas/_shes rab kyi pha rol tu phyin pa'i bar du dngos po med pas de'i phyir theg pa chen po theg pa rab 
[\[48a\]]
[\[48a.1\]]mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te nang stong pa nyid nas/_dngos po med pa'i ngo bo nyid stong pa nyid kyi bar du dngos po yin te/_dngos po med pa ma yin na ni/_theg pa chen 
[\[48a.2\]]po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir nang stong pa nyid nas/_dngos po med pa ngo bo nyid stong pa nyid kyi bar du dngos po med pas de'i phyir theg pa chen po theg pa 
[\[48a.3\]]rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te dran pa nye bar gzhag pa rnams dngos po yin te/_dngos po med pa ma yin na ni/_theg pa chen po theg pa rab mchog 'di lha dang mi dang lha ma yin 
[\[48a.4\]]du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir dran pa nye bar gzhag pa rnams dngos po med pas/_de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan 
[\[48a.5\]]nas nges par 'byung bar 'gyur ro/_/rab 'byor gal te yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_de bzhin du sbyar te/_
[\[48a.6\]]de bzhin gshegs pa'i stobs bcu dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag dngos po yin te/_dngos po med pa ma yin na ni theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur 
[\[48a.7\]]ba zhig na/_rab 'byor gang gi phyir sangs rgyas kyi chos ma 'dres pa [{]bcwa [,]bco [}]brgyad kyi bar dag dngos po med pas de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te 
[\[48b\]]
[\[48b.1\]]rigs kyi chos dngos po yin te/_dngos po med pa ma yin na ni theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir rigs kyi chos dngos po med pas/_de'i 
[\[48b.2\]]phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor de bzhin du gal te brgyad pa'i chos rnams dang /_rgyun du zhugs pa'i chos rnams dang /_lan cig phyir 'ong ba'i chos rnams 
[\[48b.3\]]dang /_phyir mi 'ong ba'i chos rnams dang /_dgra bcom pa'i chos rnams dang /_rang sangs rgyas kyi chos rnams dang /_byang chub sems dpa'i chos rnams dang /_yang dag par rdzogs pa'i sangs rgyas kyi chos rnams dngos po yin te/_dngos po med pa ma yin na ni theg pa chen 
[\[48b.4\]]po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir yang dag par rdzogs pa'i sangs rgyas kyi chos kyi bar du dngos po med pas de'i phyir theg pa chen po theg pa rab mchog 
[\[48b.5\]]'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te rigs kyi sa'i gang zag rnams dngos po yin te/_dngos po med pa ma yin na ni theg pa chen po theg pa rab mchog 'di lha dang mi dang lha ma yin du 
[\[48b.6\]]bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir rigs kyi sa'i gang zag rnams dngos po med pas de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas 
[\[48b.7\]]nges par 'byung bar 'gyur ro/_/de bzhin du brgyad pa'i gang zag dang /_rgyun du zhugs pa dang /_lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas dang /_byang chub sems dpa' dang /_yang dag par rdzogs pa'i sangs rgyas kyi gang zag 
[\[49a\]]
[\[49a.1\]]dngos po yin te/_dngos po med pa ma yin na ni theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir brgyad pa'i gang zag dang /_
[\[49a.2\]]de bzhin gshegs pa dgra bcom pa yang dag par rdzogs pa'i sangs rgyas kyi gang zag gi bar du dngos po med pas/_de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor 
[\[49a.3\]]gal te lha dang mi dang lha ma yin du bcas pa'i 'jig rten dngos po yin te/_dngos po med pa ma yin na ni theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi 
[\[49a.4\]]phyir lha dang mi dang lha ma yin du bcas pa'i 'jig rten dngos po med pas de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te byang chub sems dpa' 
[\[49a.5\]]sems dpa' chen po'i sems dang po bskyed pa nas bzung ste/_byang chub kyi snying po la 'dug gi bar du bar skabs der sems gang dang gang dag bskyed pa de dag thams cad dngos po yin te/_dngos po med pa ma yin na ni/_theg pa chen po theg pa rab mchog 'di lha dang mi 
[\[49a.6\]]dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir byang chub sems dpa' sems dpa' chen po'i sems dang po bskyed pa nas bzung ste/_byang chub kyi snying po la 'dug gi bar du bar skabs der sems gang dang 
[\[49a.7\]]gang dag bskyed pa de dag thams cad dngos po med pas/_de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te byang chub sems dpa' sems dpa' chen po'i 
[\[49b\]]
[\[49b.1\]]rdo rje lta bu'i ye shes dngos po yin te/_dngos po med pa ma yin na ni theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir byang chub sems dpa'i rdo rje lta 
[\[49b.2\]]bu'i ye shes dngos po med pas de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te byang chub sems dpa' sems dpa' chen po'i rdo rje lta bu'i ye shes dngos 
[\[49b.3\]]po yin te/_dngos po med pa ma yin na ni byang chub sems dpa' sems dpa' chen pos bag chags dang mtshams sbyor ba thams cad dang /_nyon mongs pa thams cad dngos po med par rtogs nas/_rnam pa thams cad mkhyen pa nyid rjes su 'thob par mi 'gyur ba zhig na/_
[\[49b.4\]]rab 'byor gang gi phyir byang chub sems dpa' sems dpa' chen po'i rdo rje lta bu'i ye shes dngos po med pas/_de'i phyir byang chub sems dpa' sems dpa' chen pos bag chags dang mtshams sbyor ba thams cad dang /_nyon mongs pa thams cad dngos po med par rtogs 
[\[49b.5\]]nas/_rnam pa thams cad mkhyen pa nyid rjes su 'thob cing lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te de bzhin gshegs pa dgra bcom pa yang dag par rdzogs pa'i sangs rgyas rnams kyi skyes bu 
[\[49b.6\]]chen po'i mtshan sum cu rtsa gnyis dngos po yin te/_dngos po med pa ma yin na ni/_de bzhin gshegs pa dgra bcom pa yang dag par rdzogs pa'i sangs rgyas de dag gi gzi brjid dang /_dpal gyis lha dang mi dang lha ma yin du bcas pa'i 'jig rten zil gyis mnan nas 
[\[49b.7\]]spa zhing mdzes par mi 'gyur ba zhig na/_rab 'byor gang gi phyir de bzhin gshegs pa dgra bcom pa yang dag par rdzogs pa'i sangs rgyas rnams kyi skyes bu chen po'i mtshan sum cu rtsa gnyis dngos po med pas/_de'i phyir de bzhin gshegs pa dgra bcom pa yang dag par rdzogs 
[\[50a\]]
[\[50a.1\]]pa'i sangs rgyas rnams kyi gzi brjid dang dpal gyis lha dang mi dang lha ma yin du bcas pa'i 'jig rten zil gyis mnan nas lam me lhan ne lhang nge'o/_/rab 'byor gal te de bzhin gshegs pa dgra bcom pa yang dag par rdzogs pa'i sangs rgyas rnams 
[\[50a.2\]]kyi 'od dngos po yin te/_dngos po med pa ma yin na ni/_de ltar de bzhin gshegs pa dgra bcom pa yang dag par rdzogs pa'i sangs rgyas kyi 'od kyis 'jig rten gyi khams gang gA'i klung gi bye ma snyed dag tu khyab par mi 'gyur ba zhig na/_rab 'byor gang gi phyir de bzhin 
[\[50a.3\]]gshegs pa dgra bcom pa yang dag par rdzogs pa'i sangs rgyas kyi 'od dngos po med pas/_de'i phyir de bzhin gshegs pa dgra bcom pa yang dag par rdzogs pa'i sangs rgyas kyi 'od kyis 'jig rten gyi khams gang gA'i klung gi bye ma snyed dag tu khyab bo/_/rab 'byor 
[\[50a.4\]]gal te de bzhin gshegs pa dgra bcom pa yang dag par rdzogs pa'i sangs rgyas kyi gsung yan lag drug cu dang ldan pa dngos po yin te/_dngos po med pa ma yin na ni/_de ltar de bzhin gshegs pa dgra bcom pa yang dag par rdzogs pa'i sangs rgyas kyi gsung yan lag 
[\[50a.5\]]drug cu dang ldan pa'i gsung gis phyogs bcu'i 'jig rten gyi khams dpag tu med grangs med pa dag tu go bar mi 'gyur ba zhig na/_rab 'byor gang gi phyir de bzhin gshegs pa dgra bcom pa yang dag par rdzogs pa'i sangs rgyas kyi gsung yan lag drug cu dang ldan pa dngos po 
[\[50a.6\]]med pas de'i phyir de bzhin gshegs pa dgra bcom pa yang dag par rdzogs pa'i sangs rgyas kyi gsung yan lag drug cu dang ldan pa'i gsung gis phyogs bcu'i 'jig rten gyi khams dpag tu med grangs med pa dag tu go bar 'gyur ro/_/rab 'byor gal te de bzhin gshegs pa dgra 
[\[50a.7\]]bcom pa yang dag par rdzogs pa'i sangs rgyas kyi chos kyi 'khor lo dngos po yin te/_dngos po med pa ma yin na ni/_de ltar de bzhin gshegs pa dgra bcom pa yang dag par rdzogs pa'i sangs rgyas kyis sngon dge sbyong ngam/_bram ze'am/_tshangs pa dang /_sus kyang 
[\[50b\]]
[\[50b.1\]]zhes bya ba'i bar gyis 'jig rten du chos dang 'thun par ma bskor ba skor bar mi 'gyur ba zhig na/_rab 'byor gang gi phyir de bzhin gshegs pa dgra bcom pa yang dag par rdzogs pa'i sangs rgyas kyi chos kyi 'khor lo dngos po med pas de'i phyir de bzhin gshegs pa dgra bcom pa 
[\[50b.2\]]yang dag par rdzogs pa'i sangs rgyas kyis sngon dge sbyong ngam/_bram ze'am/_tshangs pa'am/_sus kyang zhes bya ba'i bar gyis ma bskor ba'i chos kyi 'khor lo bskor to/_/rab 'byor gal te de bzhin gshegs pas gang dag gi ched du chos kyi 'khor lo bskor ba'i 
[\[50b.3\]]sems can thams cad dngos po yin te/_dngos po med pa ma yin na ni/_de bzhin gshegs pas sems can de dag thams cad phung po'i lhag ma med pa'i mya ngan las 'das pa'i dbyings su yongs su mya ngan las 'das par mi 'gyur ba zhig na/_rab 'byor gang gi phyir de bzhin 
[\[50b.4\]]gshegs pas gang dag gi ched du chos kyi 'khor lo bskor ba'i sems can de dag thams cad dngos po med pas de'i phyir sems can de dag thams cad phung po'i lhag ma med pa'i mya ngan las 'das pa'i dbyings su yongs su mya ngan las 'das so/_/yongs su mya ngan las 'da'o/_/
[\[50b.5\]]yongs su mya ngan las 'da' bar 'gyur ro/_/rab 'byor gang yang 'di skad du theg pa de ni nam mkha' dang mnyam pa lags so/_/zhes smras pa ni rab 'byor de de bzhin no/_/ji skad smras pa de bzhin te/_theg pa de ni nam mkha' dang mnyam pa yin te/_rab 'byor dper 
[\[50b.6\]]na nam mkha' la ni shar phyogs mngon pa med do/_/lho phyogs dang /_nub phyogs dang /_byang phyogs mngon pa med/_steng gi phyogs dang /_'og gi phyogs dang /_phyogs mtshams bzhi yang mngon pa med do/_/rab 'byor de bzhin du theg pa chen po theg pa rab mchog 
[\[50b.7\]]de la yang shar phyogs mngon pa med do/_/lho phyogs dang /_nub phyogs dang /_byang phyogs mngon pa med/_steng gi phyogs dang /_'og gi phyogs mngon pa med do/_/phyogs mtshams mngon pa med do/_/rab 'byor dper na nam mkha' ni ring po ma yin/_thung ngu ma 
[\[51a\]]
[\[51a.1\]]yin/_lham pa ma yin/_zlum po ma yin no/_/rab 'byor de bzhin du theg pa chen po theg pa rab mchog kyang ring po ma yin/_thung ngu ma yin/_lham pa ma yin/_zlum po ma yin no/_/rab 'byor dper na nam mkha' ni sngon po ma yin/_ser po ma 
[\[51a.2\]]yin/_dmar po ma yin/_dkar po ma yin/_btsod ka ma yin/_ser skya ma yin/_gser lta bu ma yin/_sre'o ma yin no/_/rab 'byor de bzhin du theg pa de yang sngon po ma yin/_ser po ma yin/_dmar po ma yin/_dkar po ma yin/_btsod ka ma yin/_
[\[51a.3\]]ser skya ma yin/_gser lta bu ma yin/_sre'o ma yin te/_de'i phyir theg pa de ni nam mkha' dang mnyam pa zhes bya'o/_/rab 'byor dper na nam mkha' ni 'das pa ma yin/_ma 'ongs pa ma yin/_da ltar byung ba ma yin no/_/rab 'byor de bzhin du theg pa chen po 
[\[51a.4\]]theg pa rab mchog de yang 'das pa ma yin/_ma 'ongs pa ma yin/_da ltar byung ba ma yin te/_de'i phyir theg pa de ni nam mkha' dang mnyam pa zhes bya'o/_/rab 'byor dper na nam mkha' la ni 'grib pa med 'phel ba med yongs su 'bri ba dmigs su med do/_/
[\[51a.5\]]rab 'byor de bzhin du theg pa rab mchog de la yang 'grib pa med/_'phel ba med yongs su 'bri ba dmigs su med de/_de'i phyir theg pa de ni nam mkha' dang mnyam pa zhes bya'o/_/rab 'byor dper na nam mkha' la ni skye ba med/_'gag pa med/_gnas pa med/_
[\[51a.6\]]gzhan du 'gyur ba dmigs su med do/_/rab 'byor de bzhin du theg pa de la yang skye ba med/_'gag pa med/_gnas pa med/_gzhan du 'gyur ba dmigs su med de/_de'i phyir theg pa de ni nam mkha' dang mnyam pa zhes bya'o/_/rab 'byor dper na nam mkha' ni dge ba ma 
[\[51a.7\]]yin/_mi dge ba ma yin/_lung bstan du yod pa ma yin/_lung du ma bstan pa ma yin no/_/rab 'byor de bzhin du theg pa de yang dge ba ma yin/_mi dge ba ma yin/_lung bstan du yod pa ma yin/_lung du ma bstan pa ma yin te/_de'i phyir theg pa de ni nam mkha' dang 
[\[51b\]]
[\[51b.1\]]mnyam pa zhes bya'o/_/rab 'byor dper na nam mkha' ni mthong ba ma yin/_thos pa ma yin/_dran pa ma yin/_rnam par shes pa ma yin no/_/rab 'byor de bzhin du theg pa chen po de yang mthong ba ma yin/_thos pa ma yin/_dran pa ma yin/_rnam par shes pa ma 
[\[51b.2\]]yin te/_de'i phyir theg pa de ni nam mkha' dang mnyam pa zhes bya'o/_/rab 'byor dper na nam mkha' ni shes par bya ba ma yin/_mngon par shes par bya ba ma yin/_yongs su shes par bya ba ma yin/_spang bar bya ba ma yin/_mngon sum du bya ba ma yin/_bsgom par bya ba ma 
[\[51b.3\]]yin no/_/rab 'byor de bzhin du theg pa chen po de yang shes par bya ba ma yin/_mngon par shes par bya ba ma yin/_yongs su shes par bya ba ma yin/_spang bar bya ba ma yin/_mngon sum du bya ba ma yin/_bsgom par bya ba ma yin te/_de'i phyir theg pa de ni nam 
[\[51b.4\]]mkha' dang mnyam pa zhes bya'o/_/rab 'byor dper na nam mkha' ni rnam par smin pa ma yin/_rnam par smin pa'i chos can ma yin no/_/rab 'byor de bzhin du theg pa chen po de yang rnam par smin pa ma yin/_rnam par smin pa'i chos can ma yin te/_de'i phyir theg pa de ni 
[\[51b.5\]]nam mkha' dang mnyam pa zhes bya'o/_/rab 'byor 'di lta ste dper na nam mkha' ni 'dod pa'i khams su gtogs pa ma yin/_gzugs kyi khams su gtogs pa ma yin/_gzugs med pa'i khams su gtogs pa ma yin no/_/rab 'byor de bzhin du theg pa chen po de yang 'dod 
[\[51b.6\]]pa'i khams su gtogs pa ma yin/_gzugs kyi khams su gtogs pa ma yin/_gzugs med pa'i khams su gtogs pa ma yin te/_de'i phyir theg pa de ni nam mkha' dang mnyam pa zhes bya'o/_/rab 'byor 'di lta ste dper na nam mkha' ni 'dod chags kyi chos can ma 
[\[51b.7\]]yin/_'dod chags dang bral ba'i chos can ma yin/_de bzhin du sbyar te/_gti mug dang bral ba'i bar gyi chos can ma yin no/_/rab 'byor de bzhin du theg pa chen po de yang 'dod chags kyi chos can ma yin/_'dod chags dang bral ba'i chos can ma yin/_
[\[52a\]]
[\[52a.1\]]de bzhin du sbyar te/_gti mug dang bral ba'i bar gyi chos can ma yin te/_de'i phyir theg pa de ni nam mkha' dang mnyam pa zhes bya'o/_/rab 'byor dper na nam mkha' la ni sems dang po bskyed pa dmigs su med/_gnyis pa med/_gsum pa med/_
[\[52a.2\]]bzhi pa med/_lnga pa med/_drug pa med/_bdun pa med/_brgyad pa med/_dgu pa med/_sems bskyed pa bcu pa dmigs su med do/_/rab 'byor de bzhin du theg pa chen po theg pa rab mchog de yang sems bskyed pa dang po dang bcu pa'i bar du dmigs su med do/_/
[\[52a.3\]]de'i phyir theg pa de ni nam mkha' dang mnyam pa zhes bya'o/_/rab 'byor dper na nam mkha' la ni dkar po rnam par mthong ba'i sa med/_rigs kyi sa med/_brgyad pa'i sa med/_mthong ba'i sa med/_bsrabs pa'i sa med/_'dod chags dang bral ba'i sa med/_byas 
[\[52a.4\]]pa rtogs pa can gyi sa med/_rang sangs rgyas kyi sa med do/_/rab 'byor de bzhin du theg pa chen po theg pa rab mchog de la yang dkar po rnam par mthong ba'i sa med/_rang sangs rgyas kyi sa'i bar du med de/_de'i phyir theg pa de ni nam mkha' dang mnyam pa zhes bya'o/_/
[\[52a.5\]]rab 'byor dper na nam mkha' la ni rgyun du zhugs pa'i 'bras bu med pa nas/_rang byang chub kyi bar du med do/_/rab 'byor de bzhin du theg pa chen po de la yang rgyun du zhugs pa'i 'bras bu med pa nas/_rang byang chub kyi bar du med de/_de'i phyir theg pa de ni nam mkha' 
[\[52a.6\]]dang mnyam pa zhes bya'o/_/rab 'byor dper na nam mkha' la ni nyan thos kyi sa med/_rang sangs rgyas kyi sa med/_yang dag par rdzogs pa'i sangs rgyas kyi sa med do/_/rab 'byor de bzhin du theg pa chen po de la yang nyan thos kyi sa med/_rang sangs rgyas kyi sa med/_
[\[52a.7\]]yang dag par rdzogs pa'i sangs rgyas kyi sa med de/_de'i phyir theg pa de ni nam mkha' dang mnyam pa zhes bya'o/_/rab 'byor dper na nam mkha' ni gzugs can ma yin/_gzugs can ma yin pa yang ma yin/_bstan du yod pa ma yin/_bstan du med pa yang ma yin/_
[\[52b\]]
[\[52b.1\]]thogs pa dang bcas pa ma yin/_thogs pa med pa yang ma yin zhing /_chos gang dang yang lhan cig ldan pa yang ma yin/_mi ldan pa yang ma yin no/_/rab 'byor de bzhin du theg pa chen po de yang gzugs can ma yin/_gzugs can ma yin pa yang ma yin/_bstan 
[\[52b.2\]]du yod pa ma yin/_bstan du med pa yang ma yin/_thogs pa dang bcas pa ma yin/_thogs pa med pa yang ma yin zhing /_chos gang dang yang lhan cig ldan pa yang ma yin/_mi ldan pa yang ma yin te/_de'i phyir theg pa de ni nam mkha' dang mnyam pa zhes bya'o/_/
[\[52b.3\]]rab 'byor dper na nam mkha' ni rtag pa ma yin/_mi rtag pa ma yin/_bde ba ma yin/_sdug bsngal ba ma yin/_bdag yod pa ma yin/_bdag med pa yang ma yin no/_/rab 'byor de bzhin du theg pa chen po de yang rtag pa ma yin/_mi rtag pa ma yin/_
[\[52b.4\]]bde ba ma yin/_sdug bsngal ba ma yin/_bdag yod pa ma yin/_bdag med pa yang ma yin te/_de'i phyir theg pa de ni nam mkha' dang mnyam pa zhes bya'o/_/rab 'byor dper na nam mkha' ni stong pa ma yin/_mi stong pa ma yin/_mtshan ma yod pa ma 
[\[52b.5\]]yin/_mtshan ma med pa ma yin/_smon pa yod pa ma yin/_smon pa med pa yang ma yin no/_/rab 'byor de bzhin du theg pa chen po de yang stong pa ma yin/_mi stong pa ma yin/_mtshan ma yod pa ma yin/_mtshan ma med pa ma yin/_smon pa yod pa ma yin/_smon 
[\[52b.6\]]pa med pa yang ma yin te/_de'i phyir theg pa de ni nam mkha' dang mnyam pa zhes bya'o/_/rab 'byor dper na nam mkha' ni zhi ba ma yin/_ma zhi ba yang ma yin/_dben pa ma yin/_mi dben pa yang ma yin no/_/rab 'byor de bzhin du theg pa chen po de yang zhi ba ma yin/_
[\[52b.7\]]ma zhi ba yang ma yin/_dben pa ma yin/_mi dben pa yang ma yin te/_de'i phyir theg pa de ni nam mkha' dang mnyam pa zhes bya'o/_/rab 'byor dper na nam mkha' ni mun pa ma yin/_snang ba yang ma yin no/_/rab 'byor de bzhin du theg pa chen po de yang mun pa ma yin/_
[\[53a\]]
[\[53a.1\]]snang ba yang ma yin te/_de'i phyir theg pa de ni nam mkha' dang mnyam pa zhes bya'o/_/rab 'byor dper na nam mkha' ni dmigs su med do/_/rab 'byor de bzhin du theg pa chen po de yang dmigs su med cing /_dmigs su med pa yang ma yin te/_de'i 
[\[53a.2\]]phyir theg pa de ni nam mkha' dang mnyam pa zhes bya'o/_/rab 'byor dper na nam mkha' ni brjod du yod pa ma yin/_brjod du med pa yang ma yin no/_/rab 'byor de bzhin du theg pa chen po de yang brjod du yod pa ma yin/_brjod du med pa yang ma yin te/_de'i phyir theg pa 
[\[53a.3\]]de ni nam mkha' dang mnyam pa zhes bya ste/_rab 'byor rnam grangs des na 'di lta ste/_theg pa chen po zhes bya ba'i theg pa de ni nam mkha' dang mnyam pa zhes bya'o/_/rab 'byor yang 'di skad ces ji ltar nam mkha' ni sems can dpag tu ma mchis grangs ma mchis pa dag gi 
[\[53a.4\]]go 'byed lags so/_/de bzhin du theg pa chen po theg pa rab mchog de yang sems can dpag tu ma mchis grangs ma mchis pa'i go 'byed lags so zhes smras pa ni/_rab 'byor de de bzhin no/_/de de bzhin te/_yang dag par smras so/_/rab 'byor dper na nam mkha' 
[\[53a.5\]]ni sems can dpag tu med grangs med pa dag gi go 'byed do/_/rab 'byor de bzhin du theg pa chen po theg pa rab mchog de yang sems can dpag tu med grangs med pa dag gi go 'byed do/_/rab 'byor sems can med pa'i phyir nam mkha' med par rig par bya'o/_/
[\[53a.6\]]nam mkha' med pa'i phyir theg pa chen po med par rig par bya'o/_/rab 'byor rnam grangs des na theg pa chen po theg pa rab mchog de yang sems can dpag tu med grangs med pa'i go 'byed do/_/de ci'i phyir zhe na/_rab 'byor 'di ltar sems can gang dag yin pa dang /_theg 
[\[53a.7\]]pa chen po gang yin pa dang /_nam mkha' gang yin pa de dag thams cad dmigs su med pa'i phyir ro/_/rab 'byor gzhan yang sems can tshad med pa'i phyir/_nam mkha' tshad med par rig par bya'o/_/nam mkha' tshad med pa'i phyir yang theg pa chen po tshad med par rig par 
[\[53b\]]
[\[53b.1\]]bya'o/_/rab 'byor rnam grangs des na theg pa chen po theg pa rab mchog de yang sems can dpag tu med grangs med pa dag gi go 'byed do/_/de ci'i phyir zhe na/_rab 'byor sems can gang dag yin pa dang /_theg pa chen po gang yin pa dang /_nam mkha' gang yin pa de 
[\[53b.2\]]dag thams cad dmigs su med pa'i phyir ro/_/de bzhin du sbyar te/_rab 'byor dper na mya ngan las 'das pa'i dbyings kyi bar ni/_sems can dpag tu med grangs med tshad med pa dag gi go 'byed do/_/rab 'byor de bzhin du theg pa chen po theg pa rab mchog de yang 
[\[53b.3\]]sems can dpag tu med grangs med tshad med pa dag gi go 'byed do/_/rab 'byor rnam grangs des na/_theg pa chen po theg pa rab mchog de ni sems can dpag tu med grangs med tshad med pa dag gi go 'byed do/_/shes rab kyi pha rol tu phyin pa khri pa las/_nam mkha' lta bu 
[\[53b.4\]]zhes bya ba'i le'u ste bcu gsum pa'o//_//yang bcom ldan 'das kyis tshe dang ldan pa rab 'byor la bka' stsal pa/_rab 'byor gang yang 'di skad ces theg pa chen po de la ni 'ong ba yang mi gda'/_'gro ba yang mi gda'/_gnas pa yang mi gda' lags 
[\[53b.5\]]so zhes smras pa ni/_rab 'byor de de bzhin te/_yang dag par smras so/_/rab 'byor theg pa chen po theg pa rab mchog de la ni 'ong ba yang mi snang /_'gro ba dang gnas pa yang med do/_/de ci'i phyir zhe na/_rab 'byor chos thams cad ni g.yo ba med de/_de'i phyir gang 
[\[53b.6\]]nas kyang 'ong ba med/_gang du yang 'gro ba med/_gang na yang gnas pa med pa'i phyir ro/_/de ci'i phyir zhe na/_rab 'byor 'di ltar gzugs ni gang nas kyang 'ong ba med/_gang du yang 'gro ba med/_gang na yang gnas pa med cing /_de bzhin du tshor ba dang /_'du shes 
[\[53b.7\]]dang /_'du byed rnams dang /_rnam par shes pa ni gang nas kyang 'ong ba med gang du yang 'gro ba med/_gang na yang gnas pa med pa dang /_rab 'byor gzugs kyi rang bzhin ni gang nas kyang 'ong ba med/_gang du yang 'gro ba med/_gang na yang gnas pa med pa dang /_de bzhin 
[\[54a\]]
[\[54a.1\]]du gzugs kyi de bzhin nyid dang /_gzugs kyi ngo bo nyid dang /_gzugs kyi ngo bo nyid kyi mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med pa dang /_rab 'byor de bzhin du tshor ba dang /_'du shes dang /_'du byed 
[\[54a.2\]]rnams dang /_rnam par shes pa'i rang bzhin ni gang nas kyang 'ong ba med/_gang du yang 'gro ba med/_gang na yang gnas pa med pa dang /_rab 'byor tshor ba'i de bzhin nyid dang /_tshor ba'i ngo bo nyid dang /_tshor ba'i ngo bo nyid kyi mtshan nyid dang /_'du shes dang /_'du byed 
[\[54a.3\]]rnams dang /_rnam par shes pa'i de bzhin nyid dang /_rnam par shes pa'i ngo bo nyid dang /_rnam par shes pa'i ngo bo nyid kyi mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med pa dang /_rab 'byor mig dang /_mig gi rang bzhin 
[\[54a.4\]]dang /_mig gi de bzhin nyid dang /_mig gi ngo bo nyid dang /_mig gi ngo bo nyid kyi mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med pa dang /_de bzhin du rna ba dang /_sna dang /_lce dang /_lus dang /_yid dang /_yid kyi rang bzhin 
[\[54a.5\]]dang /_yid kyi de bzhin nyid dang /_yid kyi ngo bo nyid dang /_yid kyi ngo bo nyid kyi mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med pa dang /_rab 'byor sa'i khams dang /_sa'i khams kyi rang bzhin dang /_sa'i khams kyi de 
[\[54a.6\]]bzhin nyid dang /_sa'i khams kyi ngo bo nyid dang /_sa'i khams kyi ngo bo nyid kyi mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med pa dang /_de bzhin du chu'i khams dang /_me'i khams dang /_rlung gi khams dang /_nam mkha'i 
[\[54a.7\]]khams dang /_rnam par shes pa'i khams dang /_rnam par shes pa'i khams kyi rang bzhin dang /_rnam par shes pa'i khams kyi de bzhin nyid dang /_rnam par shes pa'i khams kyi ngo bo nyid dang /_rnam par shes pa'i khams kyi ngo bo nyid kyi mtshan nyid ni gang nas kyang 'ong ba 
[\[54b\]]
[\[54b.1\]]med/_gang du yang 'gro ba med/_gang na yang gnas pa med pa dang /_rab 'byor de bzhin nyid ni gang nas kyang 'ong ba med/_gang du yang 'gro ba med/_gang na yang gnas pa med pa dang /_rab 'byor de bzhin nyid kyi rang bzhin dang /_de bzhin nyid kyi de bzhin nyid dang /_de bzhin 
[\[54b.2\]]nyid kyi ngo bo nyid dang /_de bzhin nyid kyi ngo bo nyid kyi mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med pa dang /_rab 'byor yang dag pa'i mtha' dang /_yang dag pa'i mtha'i rang bzhin dang /_yang dag pa'i mtha'i de bzhin nyid dang /_
[\[54b.3\]]yang dag pa'i mtha'i ngo bo nyid dang /_yang dag pa'i mtha'i ngo bo nyid kyi mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med pa dang /_rab 'byor bsam gyis mi khyab pa'i dbyings dang /_bsam gyis mi khyab pa'i dbyings kyi rang bzhin 
[\[54b.4\]]dang /_bsam gyis mi khyab pa'i dbyings kyi de bzhin nyid dang /_bsam gyis mi khyab pa'i dbyings kyi ngo bo nyid dang /_bsam gyis mi khyab pa'i dbyings kyi ngo bo nyid kyi mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med pa dang /_rab 
[\[54b.5\]]'byor sbyin pa'i pha rol tu phyin pa dang /_sbyin pa'i pha rol tu phyin pa'i rang bzhin dang /_sbyin pa'i pha rol tu phyin pa'i de bzhin nyid dang /_sbyin pa'i pha rol tu phyin pa'i ngo bo nyid dang /_sbyin pa'i pha rol tu phyin pa'i ngo bo nyid kyi mtshan nyid ni gang nas kyang 'ong ba med/_gang du yang 
[\[54b.6\]]'gro ba med/_gang na yang gnas pa med pa dang /_de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin 
[\[54b.7\]]pa dang /_shes rab kyi pha rol tu phyin pa'i rang bzhin dang /_shes rab kyi pha rol tu phyin pa'i de bzhin nyid dang /_shes rab kyi pha rol tu phyin pa'i ngo bo nyid dang /_shes rab kyi pha rol tu phyin pa'i ngo bo nyid kyi mtshan nyid ni gang nas kyang 'ong ba med/_gang du yang 
[\[55a\]]
[\[55a.1\]]'gro ba med/_gang na yang gnas pa med pa dang /_rab 'byor de bzhin du sbyar te/_dran pa nye bar gzhag pa rnams dang /_dran pa nye bar gzhag pa'i rang bzhin dang /_dran pa nye bar gzhag pa'i de bzhin nyid dang /_dran pa nye bar gzhag pa'i ngo bo nyid dang /_
[\[55a.2\]]dran pa nye bar gzhag pa'i ngo bo nyid kyi mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med pa dang /_de bzhin du sangs rgyas kyi chos ma 'dres pa [{]bcwa [,]bco [}]brgyad kyi bar du gong ma bzhin du rgya cher sbyar bar bya'o/_/rab 'byor byang chub dang /_
[\[55a.3\]]byang chub kyi rang bzhin dang /_byang chub kyi de bzhin nyid dang /_byang chub kyi ngo bo nyid dang /_byang chub kyi ngo bo nyid kyi mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med pa dang /_rab 'byor sangs rgyas dang /_sangs rgyas kyi rang bzhin 
[\[55a.4\]]dang /_sangs rgyas kyi de bzhin nyid dang /_sangs rgyas kyi ngo bo nyid dang /_sangs rgyas kyi ngo bo nyid kyi mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med pa dang /_rab 'byor 'dus byas kyi khams dang /_'dus byas kyi khams 
[\[55a.5\]]kyi rang bzhin dang /_'dus byas kyi khams kyi de bzhin nyid dang /_'dus byas kyi khams kyi ngo bo nyid dang /_'dus byas kyi khams kyi ngo bo nyid kyi mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med pa'i phyir ro/_/rab 'byor gang 
[\[55a.6\]]yang 'di skad du theg pa de la ni sngon gyi mtha' yang mi dmigs/_phyi ma'i mtha' yang mi dmigs/_dbus kyang mi dmigs te/_theg pa de ni dus gsum mnyam pa nyid du yang dag par gnas pas de'i phyir theg pa de ni theg pa chen po zhes bgyi'o/_/zhes smras pa ni/_rab 'byor 
[\[55a.7\]]de de bzhin no/_/de de bzhin te/_ji skad smras pa bzhin no/_/theg pa chen po de la ni sngon gyi mtha' yang mi dmigs/_phyi ma'i mtha' yang mi dmigs/_dbus kyang mi dmigs te/_theg pa de ni dus gsum mnyam pa nyid du rnam par gnas pas de'i phyir theg pa de ni theg pa chen 
[\[55b\]]
[\[55b.1\]]po zhes bya'o/_/de ci'i phyir zhe na/_rab 'byor 'di ltar 'das pa'i dus ni 'das pa'i dus kyis stong /_ma 'ongs pa'i dus ni ma 'ongs pa'i dus kyis stong /_da ltar byung ba'i dus ni da ltar byung ba'i dus kyis stong /_dus gsum mnyam pa nyid ni dus gsum mnyam pa nyid kyis 
[\[55b.2\]]stong /_theg pa chen po ni theg pa chen pos stong /_byang chub sems dpa' ni byang chub sems dpas stong pa'i phyir ro/_/rab 'byor stong pa nyid ni gcig ma yin/_gnyis ma yin/_gsum ma yin/_bzhi ma yin/_lnga ma yin zhing /_tha dad pa yang med do/_/rab 'byor de ni byang 
[\[55b.3\]]chub sems dpa' rnams kyi dus gsum mnyam pa nyid kyi theg pa yin te/_de la ni mnyam pa dang mi mnyam pa mi dmigs so/_/'dod chags dang 'dod chags dang bral ba mi dmigs so/_/zhe sdang dang zhe sdang dang bral ba mi dmigs so/_/gti mug dang gti mug dang 
[\[55b.4\]]bral ba dang /_nga rgyal yang mi dmigs so/_/de bzhin du sbyar te/_dge ba'i chos rnams dang /_mi dge ba'i chos rnams dang /_lung du bstan pa rnams dang /_lung du ma bstan pa rnams kyang mi dmigs so/_/rtag pa dang mi rtag pa yang mi dmigs so/_/bde ba 
[\[55b.5\]]dang /_sdug bsngal dang /_sdug bsngal ba yang ma yin/_bde ba yang ma yin pa yang mi dmigs so/_/de la ni bdag dang bdag med pa yang mi dmigs so/_/de la ni 'dod pa'i khams mi dmigs so/_/gzugs kyi khams dang /_gzugs med pa'i khams mi 
[\[55b.6\]]dmigs so/_/'dod pa'i khams las yang dag par 'da' ba mi dmigs so/_/gzugs kyi khams las yang dag par 'da' ba dang /_gzugs med pa'i khams las yang dag par 'da' ba mi dmigs so/_/de ci'i phyir zhe na/_'di ltar dngos po med pa ni dmigs su 
[\[55b.7\]]med pa'i phyir te/_rab 'byor 'das pa'i gzugs ni 'das pa'i gzugs kyis stong /_ma 'ongs pa'i gzugs ni ma 'ongs pa'i gzugs kyis stong /_da ltar byung ba'i gzugs ni da ltar byung ba'i gzugs kyis stong ngo /_/de bzhin du 'das pa'i tshor ba dang /_'du shes dang /_
[\[56a\]]
[\[56a.1\]]'du byed rnams dang /_'das pa'i rnam par shes pa ni 'das pa'i rnam par shes pas stong /_ma 'ongs pa'i rnam par shes pa ni ma 'ongs pa'i rnam par shes pas stong /_da ltar byung ba'i rnam par shes pa ni da ltar byung ba'i rnam par shes pas stong pa'i phyir te/_
[\[56a.2\]]rab 'byor stong pa nyid la ni 'das pa'i gzugs dmigs su med de/_'das pa nyid stong pa nyid yin la/_stong pa nyid kyang stong pa nyid yin pas dmigs su med na/_stong pa nyid la 'das pa'i gzugs dmigs par lta ga la 'gyur/_stong pa nyid la ni ma 'ongs pa dang /_da ltar 
[\[56a.3\]]byung ba'i gzugs dmigs su med de/_stong pa nyid kyang stong pa nyid yin pas dmigs su med na/_stong pa nyid la ma 'ongs pa dang /_da ltar byung ba'i gzugs dmigs par lta ga la 'gyur/_stong pa nyid la ni 'das pa'i tshor ba dang /_'du shes dang /_'du byed rnams 
[\[56a.4\]]dang /_rnam par shes pa dmigs su med do/_/stong pa nyid kyang stong pa nyid yin pas dmigs su med na/_stong pa nyid la 'das pa'i tshor ba dang /_'du shes dang /_'du byed rnams dang /_rnam par shes pa dmigs par lta ga la 'gyur/_stong pa nyid la ni ma 'ongs 
[\[56a.5\]]pa dang /_da ltar byung ba'i tshor ba dang /_'du shes dang /_'du byed rnams dang /_rnam par shes pa dmigs su med de/_stong pa nyid kyang stong pa nyid yin pas dmigs su med na/_stong pa nyid la ma 'ongs pa dang /_da ltar byung ba'i tshor ba dang /_'du shes dang /_'du byed 
[\[56a.6\]]rnams dang /_rnam par shes pa dmigs par lta ga la 'gyur/_rab 'byor de bzhin du sbyin pa'i pha rol tu phyin pa ni sngon gyi mthar mi dmigs so/_/de bzhin du sbyin pa'i pha rol tu phyin pa ni phyi ma'i mtha' dang /_da ltar byung bar mi dmigs so/_/rab 'byor sbyin pa'i pha rol 
[\[56a.7\]]tu phyin pa ni dus gsum mnyam pa nyid la mi dmigs te/_rab 'byor chos mnyam pa nyid la ni 'das pa'i dus mi dmigs so/_/ma 'ongs pa dang /_da ltar byung ba'i dus mi dmigs so/_/rab 'byor re zhig mnyam pa nyid la ni mnyam pa nyid kyang dmigs su med na/_mnyam pa nyid 
[\[56b\]]
[\[56b.1\]]la 'das pa'i dus dmigs par lta ga la 'gyur/_de bzhin du ma 'ongs pa dang /_da ltar byung ba'i dus dmigs par lta ga la 'gyur/_de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam 
[\[56b.2\]]gtan gyi pha rol tu phyin pa dang /_shes rab kyi pha rol tu phyin pa la yang sbyin pa'i pha rol tu phyin par ji skad bstan pa de bzhin du rgya cher sbyar bar bya'o/_/rab 'byor gzhan yang dran pa nye bar gzhag pa rnams ni sngon gyi mthar mi dmigs so/_/de bzhin du dran pa nye bar gzhag pa 
[\[56b.3\]]rnams ni phyi ma'i mtha' dang /_da ltar byung bar mi dmigs so/_/dran pa nye bar gzhag pa rnams ni dus gsum mnyam pa nyid la mi dmigs so/_/de bzhin du sbyar te/_'phags pa'i lam yan lag brgyad pa'i bar ni sngon gyi mthar mi dmigs so/_/de bzhin du 'phags 
[\[56b.4\]]pa'i lam yan lag brgyad pa ni phyi ma'i mtha' dang /_da ltar byung bar mi dmigs so/_/'phags pa'i lam yan lag brgyad pa ni dus gsum mnyam pa nyid la mi dmigs so/_/rab 'byor de bzhin du de bzhin gshegs pa'i stobs bcu ni sngon gyi mthar mi dmigs so/_/
[\[56b.5\]]de bzhin du de bzhin gshegs pa'i stobs bcu ni phyi ma'i mtha' dang /_da ltar byung bar mi dmigs so/_/de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar du sngon gyi mthar mi dmigs so/_/de bzhin du sangs rgyas kyi chos ma 'dres pa [{]bcwa [,]bco [}]brgyad ni phyi ma'i 
[\[56b.6\]]mtha' dang /_da ltar byung bar mi dmigs so/_/sangs rgyas kyi chos ma 'dres pa [{]bcwa [,]bco [}]brgyad ni dus gsum mnyam pa nyid la mi dmigs so/_/rab 'byor gzhan yang so so'i skye bo ni sngon gyi mthar mi dmigs so/_/de bzhin du so so'i skye bo ni phyi ma'i mtha' dang /_da ltar byung 
[\[56b.7\]]bar mi dmigs so/_/so so'i skye bo ni dus gsum mnyam pa nyid la mi dmigs so/_/de ci'i phyir zhe na/_sems can dmigs su med pa nyid kyi phyir ro/_/de bzhin du sbyar te/_nyan thos ni sngon gyi mthar mi dmigs so/_/nyan thos ni phyi ma'i mthar mi dmigs so/_/nyan 
[\[57a\]]
[\[57a.1\]]thos ni da ltar byung bar mi dmigs so/_/de bzhin du nyan thos ni dus gsum mnyam pa nyid la mi dmigs so/_/de ci'i phyir zhe na/_sems can dmigs su med pa nyid kyi phyir ro/_/de bzhin du nyan thos dang /_rang sangs rgyas dang /_de bzhin du byang chub 
[\[57a.2\]]sems dpa' dang /_de bzhin gshegs pa dgra bcom pa yang dag par rdzogs pa'i sangs rgyas ni sngon gyi mthar mi dmigs so/_/de bzhin gshegs pa dgra bcom pa yang dag par rdzogs pa'i sangs rgyas kyi bar dag ni phyi ma'i mtha' dang /_da ltar byung bar mi dmigs so/_/
[\[57a.3\]]de bzhin du de bzhin gshegs pa'i bar ni dus gsum mnyam pa nyid la mi dmigs so/_/de ci'i phyir zhe na/_sems can dmigs su med pa nyid kyi phyir ro/_/rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pas/_
[\[57a.4\]]dus gsum po dag la bslabs la/_rnam pa thams cad mkhyen pa nyid yongs su rdzogs par bya ste/_rab 'byor de ni byang chub sems dpa' sems dpa' chen po'i dus gsum mnyam pa nyid ces bya ba'i theg pa chen po yin te/_de la gnas nas byang chub sems dpa' sems 
[\[57a.5\]]dpa' chen pos lha dang mi dang lha ma yin du bcas pa'i 'jig rten zil gyis mnan nas/_rnam pa thams cad mkhyen pa nyid du nges par 'byung ngo //_//'phags pa shes rab kyi pha rol tu phyin pa khri pa/_bam po bcu bzhi pa/_de nas bcom ldan 'das la tshe dang 
[\[57a.6\]]ldan pa rab 'byor gyis 'di skad ces gsol to/_/btsun pa bcom ldan 'das bcom ldan 'das kyis byang chub sems dpa' sems dpa' chen po rnams kyi theg pa chen po yang dag par bka' stsal pa ni legs so legs so/_/btsun pa bcom ldan 'das 'das pa'i byang chub sems 
[\[57a.7\]]dpa' sems dpa' chen po theg pa rab mchog 'di nyid la bslabs pa rnams kyis rnam pa thams cad mkhyen pa nyid rjes su thob lags so/_/btsun pa bcom ldan 'das ma 'ongs pa'i byang chub sems dpa' rnams kyis kyang theg pa chen po theg pa rab mchog 'di nyid la bslabs 
[\[57b\]]
[\[57b.1\]]nas rnam pa thams cad mkhyen pa nyid rjes su 'thob par 'gyur lags so/_/btsun pa bcom ldan 'das da ltar byung ba'i byang chub sems dpa' sems dpa' chen po tshad ma mchis pa gang dag da ltar phyogs bcu'i 'jig rten gyi khams dpag tu ma mchis/_grangs ma mchis tshad 
[\[57b.2\]]ma mchis pa dag na mchis pa de dag kyang theg pa chen po theg pa rab mchog 'di la bslabs nas/_rnam pa thams cad mkhyen pa nyid rjes su 'thob lags te/_btsun pa bcom ldan 'das de'i slad du de ni byang chub sems dpa' sems dpa' chen po rnams kyi theg pa chen po lags 
[\[57b.3\]]so/_/de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor de de bzhin te/_rab 'byor de de bzhin no/_/ji skad smras pa bzhin te/_rab 'byor byang chub sems dpa' sems dpa' chen po 'das pa rnams 
[\[57b.4\]]kyis theg pa chen po 'di nyid la bslabs nas rnam pa thams cad mkhyen pa nyid rjes su thob bo/_/gang dag ma 'ongs pa'i dus na 'byung bar 'gyur ba'i de bzhin gshegs pa dgra bcom pa yang dag par rdzogs pa'i sangs rgyas de dag kyang theg pa chen po 'di nyid la bslabs nas 
[\[57b.5\]]rnam pa thams cad mkhyen pa nyid rjes su 'thob par 'gyur ro/_/da ltar phyogs bcu'i 'jig rten gyi khams dpag tu med grangs med tshad med pa dag na de bzhin gshegs pa dgra bcom pa yang dag par rdzogs pa'i sangs rgyas dpag tu med pa gang dag 'tsho zhing bzhugs pa de dag 
[\[57b.6\]]kyang theg pa chen po 'di nyid la bslabs nas rnam pa thams cad mkhyen pa nyid rjes su thob bo/_/de nas tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor byang chub sems dpa' sems dpa' chen po shes rab kyi pha rol tu 
[\[57b.7\]]phyin pa la spyod pa na/_chos 'di dag la ni ji ltar nye bar rtog par byed/_tshe dang ldan pa rab 'byor byang chub sems dpa' sems dpa' chen po ni gang yin/_shes rab kyi pha rol tu phyin pa ni gang yin/_nye bar rtog pa ni gang yin/_de skad ces smras pa dang /_tshe dang ldan pa rab 
[\[58a\]]
[\[58a.1\]]'byor gyis tshe dang ldan pa sha ra dwa ti'i bu la 'di skad ces smras so/_/tshe dang ldan pa sha ra dwa ti'i bu gang yang 'di skad du byang chub sems dpa' ni gang yin zhes zer ba ni byang chub sems dpa' gang yin pa de byang chub sems dpa' zhes bya'o/_/byang chub des 
[\[58a.2\]]kyang chos thams cad kyi rnam pa shes te/_chos de dag la mngon par zhen pa yang med do/_/smras pa/_chos thams cad kyi rnam pa shes te/_chos de dag la yang mngon par zhen pa med pa de dag gang yin/_smras pa/_gzugs kyi rnam pa shes te/_de la yang mngon par zhen pa med 
[\[58a.3\]]do/_/de bzhin du tshor ba dang /_'du shes dang /_'du byed rnams dang /_rnam par shes pa'i rnam pa shes te/_de la yang mngon par zhen pa med do/_/de ltar gong ma bzhin du sbyar te/_skye mched kyi bar gyi rnam pa shes te/_de dag la yang mngon par zhen pa med do/_/de bzhin 
[\[58a.4\]]du khams rnams kyi rnam pa shes te/_de dag la yang mngon par zhen pa med do/_/de bzhin du dran pa nye bar gzhag pa rnams kyi rnam pa shes te/_de dag la yang mngon par zhen pa med do/_/de bzhin du sbyar te/_'phags pa'i lam yan lag brgyad pa'i bar dang /_de bzhin du 
[\[58a.5\]]de bzhin gshegs pa'i stobs bcu dang /_de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar dag gi rnam pa shes te/_de dag la yang mngon par zhen pa med do/_/smras pa/_tshe dang ldan pa rab 'byor byang chub sems dpa' sems dpa' chen pos chos thams 
[\[58a.6\]]cad kyi rnam pa shes te/_de dag la yang mngon par zhen pa med pa gang yin/_smras pa/_tshe dang ldan pa sha ra dwa ti'i bu rnam pa gang dag dang /_rtags gang dag dang /_mtshan ma gang dag gis chos rnams 'dzin pa ste/_'di lta ste/_gzugs rnams sam/_sgra rnams sam/_
[\[58a.7\]]dri rnams sam/_ro rnams sam/_reg rnams sam/_chos rnams sam/_phyi dang nang gi chos rnams kyi bar dag gis 'dus byas dang /_'dus ma byas kyi chos 'dzin pa ste/_rnam pa de dag yang dag pa ji lta ba bzhin du rab tu shes so/_/tshe dang ldan pa sha ra dwa ti'i bu gang yang 'di 
[\[58b\]]
[\[58b.1\]]skad du shes rab kyi pha rol tu phyin pa de ni gang yin zhes zer ba ni/_blo gros de ring du song ba yin te/_de'i phyir shes rab kyi pha rol tu phyin pa yin zhes bya'o/_/smras pa/_gang las ring du song ba yin/_smras pa/_sha ra dwa ti'i bu 'di lta ste/_phung po rnams dang /_khams rnams 
[\[58b.2\]]dang /_skye mched rnams las ring du song /_nyon mongs pa thams cad dang /_lta bar gyur pa rnams las ring du song /_'gro ba drug po dag las ring du song ste/_de'i phyir shes rab kyi pha rol tu phyin pa zhes bya'o/_/sbyin pa'i pha rol tu phyin pa dang /_tshul khrims dang /_
[\[58b.3\]]bzod pa dang /_brtson 'grus dang /_bsam gtan gyi pha rol tu phyin pa las ring du song /_shes rab kyi pha rol tu phyin pa las ring du song ste/_de'i phyir shes rab kyi pha rol tu phyin pa zhes bya'o/_/de bzhin du nang stong pa nyid las ring du song zhing dngos po med pa'i ngo bo nyid stong pa nyid 
[\[58b.4\]]kyi bar las ring du song ste/_de'i phyir shes rab kyi pha rol tu phyin pa zhes bya'o/_/dran pa nye bar gzhag pa rnams dang /_'phags pa'i lam yan lag brgyad pa'i bar dang /_de bzhin gshegs pa'i stobs bcu dang /_de bzhin du sangs rgyas kyi chos ma 'dres pa [{]bcwa [,]bco [}]brgyad kyi 
[\[58b.5\]]bar dag las ring du song ste/_de'i phyir shes rab kyi pha rol tu phyin pa zhes bya'o/_/thams cad shes pa nyid dang /_lam gyi rnam pa shes pa nyid dang /_rnam pa thams cad mkhyen pa nyid las ring du song ste/_de'i phyir shes rab kyi pha rol tu phyin pa zhes bya'o/_/tshe dang ldan pa sha ra dwa ti'i 
[\[58b.6\]]bu rnam grangs des na/_de ni ring du song ba yin te/_de'i phyir shes rab kyi pha rol tu phyin pa zhes bya'o/_/tshe dang ldan pa sha ra dwa ti'i bu gang yang 'di skad du nye bar rtog pa de ni gang yin zhes zer ba ni/_tshe dang ldan pa sha ra dwa ti'i bu 'di la byang chub sems dpa' sems dpa' chen po shes 
[\[58b.7\]]rab kyi pha rol tu phyin pa la spyod pa na/_gzugs bde zhes bya bar nye bar mi rtog go/_/gzugs sdug bsngal ba dang /_sdug bsngal ba yang ma yin/_bde ba yang ma yin pa dang /_rtag pa dang mi rtag pa zhes bya bar nye bar mi rtog go/_/de ltar gong ma bzhin du sbyar te/_gzugs bdag 
[\[59a\]]
[\[59a.1\]]dang /_bdag med pa dang /_stong pa dang /_mi stong pa dang /_mtshan ma yod pa dang /_mtshan ma med pa dang /_smon pa yod pa dang /_smon pa med pa dang /_zhi ba dang /_ma zhi ba dang /_dben pa dang /_mi dben zhes bya ba'i bar du nye bar mi rtog go/_/de bzhin du 
[\[59a.2\]]tshor ba dang /_'du shes dang /_'du byed rnams dang /_rnam par shes pa bdag tu nye bar mi rtog pa nas de bzhin du sbyar te/_dben pa dang /_mi dben zhes bya ba'i bar du nye bar mi rtog go/_/de bzhin du sbyin pa'i pha rol tu phyin pa la yang sbyar bar bya ba nas/_shes rab kyi pha rol tu 
[\[59a.3\]]phyin pa'i bar la yang sbyar bar bya'o/_/de bzhin du nang stong pa nyid nas/_dngos po med pa'i ngo bo nyid stong pa nyid kyi bar la yang sbyar bar bya'o/_/de bzhin du dran pa nye bar gzhag pa rnams dang /_'phags pa'i lam yan lag brgyad pa'i bar dang /_de bzhin gshegs pa'i 
[\[59a.4\]]stobs bcu dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag la yang sbyar bar bya'o/_/de bzhin du chos thams cad la yang sbyar bar bya ba nas de bzhin du ting nge 'dzin gyi sgo thams cad dang /_gzungs kyi sgo thams cad la yang sbyar bar bya'o/_/de bzhin du rnam 
[\[59a.5\]]pa thams cad mkhyen pa nyid rtag pa dang /_mi rtag pa dang /_de bzhin du bde ba dang /_sdug bsngal ba dang /_sdug bsngal ba yang ma yin/_bde ba yang ma yin pa dang /_bdag dang bdag med pa dang /_stong pa dang /_mi stong pa dang /_mtshan ma yod pa dang /_mtshan ma med pa dang /_
[\[59a.6\]]smon pa yod pa dang /_smon pa med pa dang /_zhi ba dang /_ma zhi ba dang /_dben pa dang /_mi dben pa zhes bya ba'i bar du mi rtog ste/_tshe dang ldan pa sha ra dwa ti'i bu byang chub sems dpa' sems dpa' chen po shes rab kyi pha rol tu phyin pa la spyod pa na/_de ltar chos thams cad la nye bar rtog 
[\[59a.7\]]par byed do/_/de skad ces smras pa dang /_tshe dang ldan pa sha ra dwa ti'i bus tshe dang ldan pa rab 'byor la 'di skad ces smras so/_/tshe dang ldan pa rab 'byor ci'i phyir 'di skad du gzugs kyi skye ba ma mchis pa gang lags pa de gzugs ma lags/_tshor ba dang /_'du shes dang /_'du byed rnams 
[\[59b\]]
[\[59b.1\]]dang /_rnam par shes pa'i skye ba ma mchis pa gang lags pa de ni rnam par shes pa ma lags so/_/de bzhin du ci'i phyir rnam pa thams cad mkhyen pa nyid kyi bar gyi skye ba ma mchis pa gang lags pa de ni/_rnam pa thams cad mkhyen pa nyid ma lags zhes smra/_de skad ces smras pa dang /_tshe 
[\[59b.2\]]dang ldan pa rab 'byor gyis/_tshe dang ldan pa sha ra dwa ti'i bu la 'di skad ces smras so/_/tshe dang ldan pa sha ra dwa ti'i bu gzugs ni gzugs kyis stong ngo /_/tshe dang ldan pa sha ra dwa ti'i bu gzugs kyi stong pa nyid gang yin pa de ni gzugs ma yin te/_gzugs ni skye ba med do/_/tshe dang ldan 
[\[59b.3\]]pa sha ra dwa ti'i bu rnam grangs des na/_gzugs kyi skye ba med pa gang yin pa de ni gzugs ma yin no/_/de bzhin du tshor ba dang /_'du shes dang /_'du byed rnams dang /_rnam par shes pa ni rnam par shes pas stong ngo /_/tshe dang ldan pa sha ra dwa ti'i bu stong pa nyid gang yin pa de ni 
[\[59b.4\]]rnam par shes pa ma yin te/_rnam par shes pa ni skye ba med do/_/tshe dang ldan pa sha ra dwa ti'i bu rnam grangs des na tshor ba dang /_'du shes dang /_'du byed rnams dang /_rnam par shes pa'i skye ba med pa gang yin pa de ni rnam par shes pa ma yin no/_/tshe dang ldan pa sha ra dwa ti'i 
[\[59b.5\]]bu sbyin pa'i pha rol tu phyin pa ni/_sbyin pa'i pha rol tu phyin pas stong ngo /_/stong pa nyid gang yin pa de ni sbyin pa'i pha rol tu phyin pa ma yin te skye ba med do/_/de ltar gong ma bzhin du sbyar te/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus 
[\[59b.6\]]kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa ni/_shes rab kyi pha rol tu phyin pas stong ngo /_/stong pa nyid gang yin pa de ni shes rab kyi pha rol tu phyin pa'i bar du ma yin te skye ba med do/_/tshe dang ldan pa sha ra dwa ti'i bu rnam grangs des 
[\[59b.7\]]na/_shes rab kyi pha rol tu phyin pa'i skye ba med pa gang yin pa de ni/_shes rab kyi pha rol tu phyin pa ma yin no/_/de ltar gong ma bzhin du sbyar te/_nang stong pa nyid la yang rgya cher sbyar bar bya'o/_/tshe dang ldan pa sha ra dwa ti'i bu rnam grangs des na gzugs kyi skye ba med pa gang yin pa de ni 
[\[60a\]]
[\[60a.1\]]gzugs ma yin te skye ba yang med do/_/de bzhin du tshor ba dang /_'du shes dang /_'du byed rnams dang /_rnam par shes pa'i skye ba med pa gang yin pa de ni rnam par shes pa ma yin te/_skye ba yang med do/_/de bzhin du rnam pa thams cad mkhyen pa nyid kyi 
[\[60a.2\]]bar gyi skye ba med pa gang yin pa de ni rnam pa thams cad mkhyen pa nyid ma yin te skye ba yang med do/_/de skad ces smras pa dang /_tshe dang ldan pa sha ra dwa ti'i bus tshe dang ldan pa rab 'byor la 'di skad ces smras so/_/tshe dang ldan pa rab 'byor ci'i phyir 'di skad du gzugs kyi 'grib pa med pa 
[\[60a.3\]]gang yin pa de ni gzugs ma yin no/_/de bzhin du tshor ba dang /_'du shes dang /_'du byed rnams dang /_rnam par shes pa'i 'grib pa med pa gang yin pa de ni/_rnam par shes pa ma yin pa nas/_de bzhin du sbyar te/_rnam pa thams cad mkhyen pa nyid kyi bar gyi 'grib pa med pa 
[\[60a.4\]]gang yin pa de ni rnam pa thams cad mkhyen pa nyid ma yin zhes smra/_de skad ces smras pa dang /_tshe dang ldan pa rab 'byor gyis tshe dang ldan pa sha ra dwa ti'i bu la 'di skad ces smras so/_/tshe dang ldan pa sha ra dwa ti'i bu de bzhin du 'grib pa med pa gang yin pa dang /_gzugs gang yin pa dang /_gnyis 
[\[60a.5\]]su dbyer med pa gang yin pa'i chos de dag thams cad ni ldan pa yang ma yin/_mi ldan pa yang ma yin zhing /_gzugs med pa/_bstan du med pa/_thogs pa med pa ste/_'di ltar mtshan nyid med par mtshan nyid gcig pa yin no/_/de bzhin du 'grib pa med pa gang yin pa dang /_
[\[60a.6\]]tshor ba gang yin pa dang /_'du shes gang yin pa dang /_'du byed rnams gang yin pa dang /_rnam par shes pa gang yin pa dang /_gnyis su dbyer med pa gang yin pa'i chos de dag thams cad ni ldan pa yang ma yin/_mi ldan pa yang ma yin zhing /_gzugs med pa bstan du med 
[\[60a.7\]]pa thogs pa med pa ste/_'di ltar mtshan nyid med par mtshan nyid gcig pa yin no/_/de bzhin du sbyar te/_phung po rnams kyi skabs su ji skad bstan pa de kho na bzhin du khams dang /_skye mched dag la yang sbyar bar bya'o/_/de bzhin du rnam pa thams cad mkhyen pa nyid kyi bar la 
[\[60b\]]
[\[60b.1\]]yang rgya cher sbyar bar bya'o/_/tshe dang ldan pa sha ra dwa ti'i bu rnam grangs des na/_gzugs kyi 'grib pa med pa gang yin pa de ni gzugs ma yin no/_/de bzhin du tshor ba dang /_'du shes dang /_'du byed rnams dang /_rnam par shes pa'i 'grib pa med pa gang yin pa de ni rnam par 
[\[60b.2\]]shes pa ma yin no/_/de bzhin du rnam pa thams cad mkhyen pa nyid kyi bar gyi 'grib pa med pa gang yin pa de ni/_rnam pa thams cad mkhyen pa nyid ma yin no/_/de skad ces smras pa dang /_tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/
[\[60b.3\]]tshe dang ldan pa rab 'byor ci'i phyir 'di skad du gzugs zhes bgyi ba gang lags pa de ni/_'grib pa ma mchis pa'i grangs su bgyis pa lags so/_/de bzhin du tshor ba zhes bgyi ba gang lags pa de dang /_'du shes dang /_'du byed rnams dang /_rnam par shes pa zhes bgyi ba 
[\[60b.4\]]gang lags pa de ni/_'grib pa ma mchis pa'i grangs su bgyi ba lags so/_/de ltar gong ma bzhin du sbyar te/_rnam pa thams cad mkhyen pa nyid ces bgyi ba'i bar gang lags pa de ni 'grib pa ma mchis pa'i grangs su bgyis pa lags so zhes smra/_de skad ces smras pa dang /_
[\[60b.5\]]tshe dang ldan pa rab 'byor gyis tshe dang ldan pa sha ra dwa ti'i bu la 'di skad ces smras so/_/gzugs kyang gzhan ma yin la/_skye ba med pa yang gzhan ma yin te/_skye ba med pa nyid kyang gzugs so/_/gzugs nyid kyang skye ba med pa'o/_/de bzhin du tshor ba yang gzhan ma yin/_
[\[60b.6\]]'du shes kyang gzhan ma yin/_'du byed rnams kyang gzhan ma yin/_rnam par shes pa yang gzhan ma yin la/_skye ba med pa yang gzhan ma yin te/_rnam par shes pa nyid kyang skye ba med pa'o/_/skye ba med pa nyid kyang rnam par shes pa'o/_/tshe dang ldan pa sha ra dwa ti'i bu rnam 
[\[60b.7\]]grangs des na/_gang gzugs zhes bya ba de ni 'grib pa med pa'i grangs su byas pa yin no/_/de bzhin du gang tshor ba dang /_'du shes dang /_'du byed rnams zhes bya ba de dang gang rnam par shes pa zhes bya ba de ni 'grib pa med pa'i grangs su byas pa yin no/_/de ltar gong ma bzhin du 
[\[61a\]]
[\[61a.1\]]sbyar te/_tshe dang ldan pa sha ra dwa ti'i bu de bzhin du rnam pa thams cad mkhyen pa nyid kyang gzhan ma yin la/_skye ba med pa yang gzhan ma yin te/_skye ba med pa nyid kyang rnam pa thams cad mkhyen pa nyid yin la/_rnam pa thams cad mkhyen pa nyid kyang skye ba med pa 
[\[61a.2\]]nyid yin no/_/tshe dang ldan pa sha ra dwa ti'i bu rnam grangs des na/_gang rnam pa thams cad mkhyen pa nyid ces bya ba de ni/_'grib pa med pa'i grangs su byas pa yin no/_/de nas bcom ldan 'das la/_tshe dang ldan pa rab 'byor gyis 'di skad ces gsol to/_/btsun pa bcom 
[\[61a.3\]]ldan 'das gzhan yang gang gi tshe/_byang chub sems dpa' sems dpa' chen po shes rab kyi pha rol tu phyin pa la spyod pa na/_chos 'di dag la nye bar rtog par bgyid pa de'i tshe/_shin tu rnam par dag pa'i slad du/_gzugs skye ba ma mchis par yang dag par rjes su mthong lags 
[\[61a.4\]]so/_/de bzhin du shin tu rnam par dag pa'i slad du/_tshor ba dang /_'du shes dang /_'du byed rnams dang /_rnam par shes pa skye ba ma mchis par yang dag par rjes su mthong lags so/_/de bzhin du shin tu rnam par dag pa'i slad du/_bdag skye ba ma mchis par yang dag par 
[\[61a.5\]]rjes su mthong lags so/_/de bzhin du sbyar te/_shin tu rnam par dag pa'i slad du/_shes pa po dang /_mthong ba po'i bar du skye ba ma mchis par yang dag par rjes su mthong lags so/_/de bzhin du shin tu rnam par dag pa'i slad du/_sbyin pa'i pha rol tu phyin pa nas shes 
[\[61a.6\]]rab kyi pha rol tu phyin pa'i bar du skye ba ma mchis par yang dag par rjes su mthong lags so/_/de bzhin du shin tu rnam par dag pa'i slad du/_dran pa nye bar gzhag pa rnams skye ba ma mchis par yang dag par rjes su mthong lags so/_/de bzhin du shin tu rnam par dag pa'i slad 
[\[61a.7\]]du 'phags pa'i lam yan lag brgyad pa'i bar du skye ba ma mchis par yang dag par rjes su mthong lags so/_/de bzhin du shin tu rnam par dag pa'i slad du/_de bzhin gshegs pa'i stobs bcu skye ba ma mchis par yang dag par rjes su mthong lags so/_/shin tu rnam par dag 
[\[61b\]]
[\[61b.1\]]pa'i slad du/_sangs rgyas kyi chos ma 'dres pa [{]bcwa [,]bco [}]brgyad skye ba ma mchis par yang dag par rjes su mthong lags so/_/de bzhin du shin tu rnam par dag pa'i slad du/_ting nge 'dzin thams cad dang /_gzungs kyi sgo thams cad skye ba ma mchis par yang dag par rjes su mthong lags 
[\[61b.2\]]so/_/shin tu rnam par dag pa'i slad du/_rnam pa thams cad mkhyen pa nyid kyi bar du skye ba ma mchis par yang dag par rjes su mthong lags so/_/de bzhin du shin tu rnam par dag pa'i slad du/_so so'i skye bo'i chos rnams skye ba ma mchis par yang dag par rjes su mthong lags 
[\[61b.3\]]so/_/shin tu rnam par dag pa'i slad du/_so so'i skye bo rnams skye ba ma mchis par yang dag par rjes su mthong lags so/_/de bzhin du shin tu rnam par dag pa'i slad du/_rgyun du zhugs pa'i chos rnams dang /_rgyun du zhugs pa rnams dang /_lan cig phyir 'ong ba'i chos 
[\[61b.4\]]rnams dang /_lan cig phyir 'ong ba rnams dang /_phyir mi 'ong ba'i chos rnams dang /_phyir mi 'ong ba rnams dang /_dgra bcom pa'i chos rnams dang /_dgra bcom pa rnams dang /_rang sangs rgyas kyi chos rnams dang /_rang sangs rgyas rnams dang /_byang chub sems dpa'i chos 
[\[61b.5\]]rnams dang /_byang chub sems dpa' rnams dang /_sangs rgyas kyi chos rnams dang /_sangs rgyas rnams skye ba ma mchis par yang dag par rjes su mthong lags so/_/shin tu rnam par dag pa'i slad du/_yang dag par rdzogs pa'i sangs rgyas skye ba ma mchis par yang dag 
[\[61b.6\]]par rjes su mthong lags so/_/de nas tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor gyis smras pa'i don bdag gis shes pa ltar na/_gzugs ni ma skyes pa yin/_de bzhin du tshor ba dang /_'du shes dang /_
[\[61b.7\]]'du byed rnams dang /_rnam par shes pa ni ma skyes pa yin/_de bzhin du sbyar te/_byang chub kyi bar du ma skyes pa yin/_sangs rgyas kyi chos rnams kyang ma skyes pa yin no/_/de ltar gyur na ni rgyun du zhugs pa rnams kyis rgyun du zhugs pa'i 'bras bu dang /_de bzhin du dgra 
[\[62a\]]
[\[62a.1\]]bcom pa'i bar dag gis kyang dgra bcom pa nyid phyis 'thob par 'gyur ro/_/de bzhin du rang sangs rgyas kyi theg pa pa rnams kyis rang byang chub thob zin pa dang /_byang chub sems dpa' sems dpa' chen po rnams kyang rnam pa thams cad mkhyen pa nyid thob 
[\[62a.2\]]zin pa kho nar 'gyur/_'gro ba lnga po yang bye brag med par 'gyur/_byang chub sems dpa' sems dpa' chen pos mthong ba med par yang byang chub rnam pa lnga thob zin pa kho nar 'gyur ro/_/tshe dang ldan pa rab 'byor gal te chos thams cad skye ba med pa yin na ni/_ci'i phyir rgyun 
[\[62a.3\]]du zhugs pa'i 'bras bu 'dod pa rnams kyis kun tu sbyor ba gsum spang ba'i phyir lam bsgom par bya/_lan cig phyir 'ong ba'i 'bras bu 'dod pa rnams kyis 'dod chags dang /_zhe sdang dang /_gti mug rnams spang ba'i phyir lam bsgom par bya/_phyir mi 'ong ba'i 'bras bu 'dod 
[\[62a.4\]]pa rnams kyis 'og ma'i cha dang 'thun pa'i kun tu sbyor ba rnams spang ba'i phyir lam bsgom par bya/_dgra bcom pa'i 'bras bu 'dod pa rnams kyis gong ma'i cha dang 'thun pa'i kun tu sbyor ba lnga spang ba'i phyir lam bsgom par bya/_'di lta ste/_'du byed thams cad ni rten cing 'brel par 
[\[62a.5\]]'byung ba'o zhes rang sangs rgyas kyi lam bsgom par bya/_yang ci'i phyir na/_byang chub sems dpa' sems dpa' chen po dka' ba spyad pa spyod cing /_sems can rnams kyi ched du sdug bsngal 'bum dag kyang nyams su myong /_ci'i phyir na/_de bzhin gshegs pas bla na med 
[\[62a.6\]]pa yang dag par rdzogs pa'i byang chub mngon par rdzogs par sangs rgyas/_ci'i phyir na/_de bzhin gshegs pas chos kyi 'khor lo bskor/_de skad ces smras pa dang /_tshe dang ldan pa rab 'byor gyis/_tshe dang ldan pa sha ra dwa ti'i bu la 'di skad ces smras so/_/tshe dang ldan pa 
[\[62a.7\]]sha ra dwa ti'i bu kho bo ni ma skyes pa'i chos la btags pa mi 'dod do/_/skye ba med pa la rgyun du zhugs pa dang /_rgyun du zhugs pa'i 'bras bu yod par mi 'dod do/_/de bzhin du skye ba med pa la dgra bcom pa dang /_dgra bcom pa'i 'bras bu yod par mi 'dod do/_/skye ba med pa la 
[\[62b\]]
[\[62b.1\]]rang sangs rgyas dang /_rang byang chub yod par mi 'dod do/_/tshe dang ldan pa sha ra dwa ti'i bu byang chub sems dpa' ni gang dka' ba'i 'du shes kyis dka' ba spyad pa spyod par mi byed do/_/de ci'i phyir zhe na/_tshe dang ldan pa sha ra dwa ti'i bu dka' ba'i 'du shes skyed na ni sems can 
[\[62b.2\]]dpag tu med grangs med pa rnams kyi don byed par mi nus pa'i phyir ro/_/tshe dang ldan pa sha ra dwa ti'i bu 'on kyang byang chub sems dpa' sems dpa' chen pos sems can rnams la mi dmigs pa'i tshul gyis pha'i 'du shes dang /_ma'i 'du shes dang /_bu'i 'du shes dang /_bdag 
[\[62b.3\]]gi 'du shes bskyed nas/_bla na med pa yang dag par rdzogs pa'i byang chub tu sems bskyed par bya'o/_/dper na bdag bdag ces bya ba ni thams cad kyi thams cad rnam pa thams cad kyi thams cad du med cing mi dmigs so/_/de bzhin du nang dang phyi'i chos rnams la yang 
[\[62b.4\]]'du shes bskyed par bya ste/_gal te de ltar 'du shes bskyed na/_dka' ba'i 'du shes bskyed par mi 'gyur ro/_/de ci'i phyir zhe na/_'di ltar de ni thams cad kyi thams cad rnam pa thams cad kyi thams cad du chos de dag nye bar mi len cing mi dmigs pa'i phyir ro/_/tshe dang 
[\[62b.5\]]ldan pa sha ra dwa ti'i bu kho bo ni skye ba med pa la de bzhin gshegs pa yod par mi 'dod do/_/bla na med pa yang dag par rdzogs pa'i sangs rgyas yod par mi 'dod do/_/de bzhin gshegs pas chos kyi 'khor lo bskor bar mi 'dod do/_/ma skyes pa'i chos kyis kyang chos gang yang 
[\[62b.6\]]'thob pa med do/_/de skad ces smras pa dang /_tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor ci khyod ma skyes pa'i chos kyis 'thob par 'dod dam/_'on te skyes pa'i chos kyis chos 'ga' zhig 'thob par 
[\[62b.7\]]'dod/_smras pa/_tshe dang ldan pa sha ra dwa ti'i bu kho bo ni ma skyes pa'i chos kyis kyang 'thob par mi 'dod la/_skyes pa'i chos kyis kyang chos gang yang 'thob par mi 'dod do/_/smras pa/_tshe dang ldan pa rab 'byor ci 'thob pa yang med/_mngon par rtogs pa yang med dam/_
[\[63a\]]
[\[63a.1\]]smras pa/_tshe dang ldan pa sha ra dwa ti'i bu 'thob pa yang yod/_mngon par rtogs pa yang yod mod kyi/_gnyis kyis ni ma yin no/_/'on kyang tshe dang ldan pa sha ra dwa ti'i bu 'thob pa dang /_mngon par rtogs pa ni 'jig rten gyi tha snyad du dmigs so/_/de bzhin du rgyun du zhugs pa yang 'jig 
[\[63a.2\]]rten gyi tha snyad kyis tha snyad du 'dogs so/_/de bzhin du dgra bcom pa'i bar dang /_rang sangs rgyas kyi bar dang /_bla na med pa yang dag par rdzogs pa'i sangs rgyas kyang 'jig rten gyi tha snyad du 'dogs pa yin gyi/_don dam par ni 'thob pa yang med/_mngon par rtogs pa yang med pa nas/_
[\[63a.3\]]yang dag par rdzogs pa'i sangs rgyas kyi bar du med do/_/smras pa/_ci tshe dang ldan pa rab 'byor ji ltar 'thob pa dang /_mngon par rtogs pa 'jig rten gyi tha snyad du 'dogs pa de kho na bzhin du 'gro ba lnga po dag kyang 'jig rten gyi tha snyad kyis tha dad kyi don dam par ni ma yin nam/_
[\[63a.4\]]smras pa/_tshe dang ldan pa sha ra dwa ti'i bu de de bzhin te/_de ltar 'thob pa dang /_mngon par rtogs pa 'jig rten gyi tha snyad du 'dogs pa de kho na bzhin du 'gro ba lnga po dag kyang 'jig rten gyi tha snyad du tha dad kyi/_don dam par ni ma yin no/_/de ci'i phyir zhe na/_tshe dang ldan pa sha ra dwa 
[\[63a.5\]]ti'i bu don dam pa la ni las med/_rnam par smin pa med/_kun nas nyon mongs pa med/_rnam par byang ba med pa'i phyir ro/_/de skad ces smras pa dang /_tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor ci chos 
[\[63a.6\]]ma skyes pa skye'am/_'on te skyes pa nyid skye/_smras pa/_tshe dang ldan pa sha ra dwa ti'i bu kho bo ni ma skyes pa'i chos la skye bar mi 'dod do/_/smras pa/_tshe dang ldan pa rab 'byor chos gang gi ma skyes pa la skye bar mi 'dod/_smras pa/_tshe dang ldan pa sha ra dwa ti'i bu gzugs ma skyes pa'i 
[\[63a.7\]]ngo bo nyid stong pa nyid la skye bar mi 'dod do/_/de bzhin du tshor ba dang /_'du shes dang /_'du byed rnams dang /_rnam par shes pa ma skyes pa'i ngo bo nyid stong pa nyid la skye bar mi 'dod do/_/tshe dang ldan pa sha ra dwa ti'i bu de bzhin du sbyar te/_kho bo ni byang chub kyi bar du ma skyes pa'i 
[\[63b\]]
[\[63b.1\]]stong pa nyid kyi ngo bo nyid la skye bar mi 'dod do/_/smras pa/_tshe dang ldan pa rab 'byor ci skye ba skye'am/_'on te skye ba med pa skye/_smras pa/_tshe dang ldan pa sha ra dwa ti'i bu skye ba yang mi skye la/_skye ba med pa yang mi skye'o/_/de ci'i phyir zhe na/_tshe dang ldan pa sha ra dwa ti'i bu 'di ltar skye 
[\[63b.2\]]ba gang yin pa dang /_skye ba med pa gang yin pa'i chos de gnyi ga ldan pa yang ma yin/_mi ldan pa yang ma yin zhing /_gzugs med pa/_bstan du med pa/_thogs pa med pa ste/_'di ltar mtshan nyid med par mtshan nyid gcig pa'i phyir ro/_/tshe dang ldan pa sha ra dwa ti'i bu rnam 
[\[63b.3\]]grangs des na/_skye ba yod pa yang mi skye la/_skye ba med pa yang mi skye'o/_/de nas tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor khyod chos ma skyes so/_/chos ma skyes so/_/zhes bya bar brjod par 
[\[63b.4\]]spobs sam/_tshe dang ldan pa rab 'byor khyod chos ma skyes so chos ma skyes so/_/zhes bya ba'i skye ba med pa brjod par spobs sam/_de skad ces smras pa dang /_tshe dang ldan pa rab 'byor gyis/_tshe dang ldan pa sha ra dwa ti'i bu la 'di skad ces smras so/_/tshe dang ldan pa sha ra dwa 
[\[63b.5\]]ti'i bu kho bo ni chos ma skyes so chos ma skyes so/_/zhes bya bar brjod par spobs so/_/tshe dang ldan pa sha ra dwa ti'i bu chos ma skyes so chos ma skyes so/_/zhes bya ba'i skye ba med pa yang brjod par spobs so/_/de ci'i phyir zhe na/_tshe dang ldan pa sha ra dwa ti'i bu skye ba med pa gang 
[\[63b.6\]]yin pa dang /_spobs pa gang yin pa dang /_brjod pa gang dag yin pa dang /_mi skye ba gang yin pa'i chos de dag thams cad ni ldan pa yang ma yin/_mi ldan pa yang ma yin zhing /_gzugs med pa/_bstan du med pa/_thogs pa med pa ste/_'di ltar mtshan nyid med par 
[\[63b.7\]]mtshan nyid gcig pa'i phyir ro/_/de skad ces smras pa dang /_tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor chos de dag kyang ma skyes/_spobs pa yang ma skyes/_brjod pa yang ma skyes pa yin la/_gang dag 
[\[64a\]]
[\[64a.1\]]las brtsams te/_khyod brjod pa de dag kyang ma skyes pa yin nam/_smras pa/_tshe dang ldan pa sha ra dwa ti'i bu de bzhin no/_/ji skad smras pa bzhin te/_chos de dag kyang ma skyes pa'o/_/spobs pa yang ma skyes pa'o/_/brjod pa yang ma skyes pa'o/_/gang dag 
[\[64a.2\]]las brtsams nas/_kho bo brjod par spobs pa'i chos de dag kyang ma skyes pa'o/_/de ci'i phyir zhe na/_tshe dang ldan pa sha ra dwa ti'i bu 'di ltar gzugs ni ma skyes pa yin/_de bzhin du tshor ba dang /_'du shes dang /_'du byed rnams dang /_rnam par shes pa ni ma skyes pa yin/_de 
[\[64a.3\]]bzhin du mig ma skyes pa nas/_yid kyi bar du ma skyes pa yin/_de bzhin du sa'i khams ma skyes pa nas/_rnam par shes pa'i khams kyi bar du ma skyes pa yin/_lus kyi 'du byed dag ni ma skyes pa yin/_de bzhin du ngag gi 'du byed dag dang /_yid kyi 'du byed dag ni ma skyes 
[\[64a.4\]]pa yin la/_de bzhin du sbyar te/_rnam pa thams cad mkhyen pa nyid kyi bar du ma skyes pa yin pa'i phyir te/_tshe dang ldan pa sha ra dwa ti'i bu rnam grangs des na/_rjod pa de dag kyang ma skyes pa'o/_/spobs pa yang ma skyes pa'o/_/gang dag las brtsams te/_kho bo brjod par 
[\[64a.5\]]spobs pa'i chos de dag kyang ma skyes pa'o/_/de nas tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor ni chos smra ba rnams kyi mchog tu bzhag par bya ba'o/_/de ci'i phyir zhe na/_'di ltar tshe dang ldan pa rab 
[\[64a.6\]]'byor ni gang dang gang kho na dris pa de dang de kho na tshul bzhin du rgyas par byed pa'i phyir ro/_/smras pa de de bzhin te/_'di lta ste/_chos thams cad ni mi rten pa'i phyir ro/_/de nas tshe dang ldan pa sha ra dwa ti'i bus/_yang tshe dang ldan pa rab 'byor la 'di skad ces smras so/_/tshe dang 
[\[64a.7\]]ldan pa rab 'byor chos thams cad mi rten pa gang yin/_tshe dang ldan pa rab 'byor gyis smras pa/_tshe dang ldan pa sha ra dwa ti'i bu gzugs rang bzhin nyid kyis stong pa ni nang la yang mi rten/_phyi rol la yang mi rten/_gnyi ga'i bar la yang mi rten to/_/tshe dang ldan pa sha ra dwa ti'i bu 
[\[64b\]]
[\[64b.1\]]de bzhin du tshor ba dang /_'du shes dang /_'du byed rnams dang /_rnam par shes pa rang bzhin nyid kyis stong pa ni/_nang la yang mi rten/_phyi rol la yang mi rten/_gnyi ga'i bar la yang mi rten to/_/gong ma bzhin du sbyar te/_de bzhin du mig dang /_rna ba dang /_sna dang /_
[\[64b.2\]]lce dang /_lus dang yid rang bzhin nyid kyis stong pa nyid ni nang la yang mi rten/_phyi rol la yang mi rten/_gnyi ga'i bar la yang mi rten to/_/de bzhin du gzugs rnams dang /_sgra rnams dang /_dri rnams dang /_ro rnams dang /_reg rnams dang /_chos rnams rang 
[\[64b.3\]]bzhin nyid kyis stong pa nyid ni nang la yang mi rten/_phyi rol la yang mi rten/_gnyi ga'i bar la yang mi rten to/_/tshe dang ldan pa sha ra dwa ti'i bu de bzhin du sbyin pa'i pha rol tu phyin pa rang bzhin nyid kyis stong pa de ni nang la yang mi rten/_phyi rol la yang mi rten/_gnyi ga'i bar la 
[\[64b.4\]]yang mi rten to/_/de bzhin du tshul khrims dang /_bzod pa dang /_brtson 'grus dang /_bsam gtan dang /_de bzhin du shes rab kyi pha rol tu phyin pa rang bzhin nyid kyis stong pa de ni nang la yang mi rten/_phyi rol la yang mi rten/_gnyi ga'i bar la yang mi rten to/_/de 
[\[64b.5\]]bzhin du nang stong pa nyid nas/_dngos po med pa'i ngo bo nyid stong pa nyid kyi bar rang bzhin nyid kyis stong pa de ni nang la yang mi rten/_phyi rol la yang mi rten/_gnyi ga'i bar la yang mi rten to/_/de bzhin du dran pa nye bar gzhag pa rnams rang bzhin nyid kyis stong pa de dag ni nang la 
[\[64b.6\]]yang mi rten/_phyi rol la yang mi rten/_gnyi ga'i bar la yang mi rten to/_/de bzhin du sangs rgyas kyi chos ma 'dres pa [{]bcwa [,]bco [}]brgyad kyi bar du rang bzhin nyid kyis stong pa de dag ni nang la yang mi rten/_phyi rol la yang mi rten/_gnyi ga'i bar la yang mi rten to/_/tshe dang ldan 
[\[64b.7\]]pa sha ra dwa ti'i bu rnam grangs des na/_chos thams cad ni mi rten pa ste/_rang bzhin gyis stong pa nyid kyi phyir ro/_/tshe dang ldan pa sha ra dwa ti'i bu byang chub sems dpa' sems dpa' chen po shes rab kyi pha rol tu phyin pa la spyod pas/_de ltar gzugs yongs su sbyang bar bya'o/_/
[\[65a\]]
[\[65a.1\]]de bzhin du tshor ba dang /_'du shes dang /_'du byed rnams dang /_rnam par shes pa yongs su sbyang bar bya'o/_/de bzhin du sbyar te/_rnam pa thams cad mkhyen pa nyid kyi bar du yongs su sbyang bar bya'o/_/shes rab kyi pha rol tu phyin pa khri pa las/_
[\[65a.2\]]'ong ba dang 'gro ba med pa'i le'u zhes bya ste bcu bzhi pa'o//_//de nas stong gsum gyi stong chen po'i 'jig rten gyi khams na lha'i dbang po brgya byin dang /_rgyal po chen po bzhi ji snyed yod pa de dag thams cad kyang lha'i bu bye ba khrag khrig 'bum phrag du ma dag 
[\[65a.3\]]dang /_lhan cig tu 'khor de nyid du 'dus par gyur to/_/stong gsum gyi stong chen po'i 'jig rten gyi khams na lha'i bu rab 'thab bral rnams dang /_lha'i bu yongs su dga' ldan rnams dang /_lha'i bu rab 'phrul dga' rnams dang /_lha'i bu dbang sgyur rnams dang /_stong 
[\[65a.4\]]gsum gyi stong chen po'i 'jig rten gyi khams na tshangs pa ji snyed yod pa de dag thams cad kyang tshangs pa bye ba khrag khrig 'bum phrag du ma dag dang lhan cig tu 'khor de nyid du 'dus par gyur to/_/stong gsum gyi stong chen po'i 'jig rten gyi khams na gnas gtsang ma'i lha ji snyed 
[\[65a.5\]]pa de dag thams cad kyang gnas gtsang ma'i ris kyi lha bye ba khrag khrig 'bum phrag du ma dag dang lhan cig tu 'khor de nyid du 'dus par gyur to/_/rgyal chen bzhi'i ris kyi lha rnams kyi las kyi rnam par smin pa las byung ba'i lus kyi 'od dang /_de bzhin du sum cu rtsa gsum pa rnams 
[\[65a.6\]]dang /_'thab bral ba rnams dang /_dga' ldan pa rnams dang /_'phrul dga' ba rnams dang /_gzhan 'phrul dbang byed kyi lha rnams dang /_de bzhin du tshangs ris nas gnas gtsang ma'i ris kyi bar gyi lha rnams kyi las kyi rnam par smin pa las byung ba'i lus kyi 'od gang 
[\[65a.7\]]yin pa de ni de bzhin gshegs pa'i rang bzhin gyi 'od kyi brgya'i char yang nye bar mi 'gro'o/_/stong gi char yang nye bar mi 'gro'o/_/'bum gyi cha dang /_bye ba phrag 'bum gyi cha dang /_grangs dang /_cha dang /_bgrang ba dang /_dpe dang /_rgyur yang nye bar mi 'gro'o/_/
[\[65b\]]
[\[65b.1\]]de bzhin gshegs pa nyid kyi sku'i 'od ni 'od de dag gi gan na mchog tu snang ngo /_/phul dang /_rab mchog dang /_gya nom pa dang /_bla na med pa dang /_gong na med par snang ste/_dper na 'dzam bu chu bo'i gser gyi gan na sdong du ma tshig pa ni lham me ma yin/_lhan ne ma yin/_
[\[65b.2\]]lhang nge ma yin no/_/de bzhin du de bzhin gshegs pa nyid kyi rang bzhin gyi sku'i 'od kyi gan na lha thams cad kyi las kyi rnam par smin pa las byung ba'i 'od ni lham me ma yin/_lhan ne ma yin/_lhang nge ma yin gyi/_de bzhin gshegs pa nyid kyi rang bzhin gyi sku'i 'od ni 'od 
[\[65b.3\]]de dag gi gan na mchog tu snang ngo /_/phul dang /_rab mchog dang /_gya nom pa dang /_bla na med pa dang /_gong na med par snang ngo /_/de nas lha'i dbang po brgya byin gyis tshe dang ldan pa rab 'byor la 'di skad ces smras so/_/btsun pa rab 'byor stong gsum gyi stong chen 
[\[65b.4\]]po'i 'jig rten gyi khams 'di na/_rgyal chen bzhi'i ris kyi lha rnams nas/_gnas gtsang ma'i bar gyi lha ji snyed 'khod pa de dag tshe dang ldan pa rab 'byor la chos mnyan pa'i phyir 'khor 'dir 'dus te/_shes rab kyi pha rol tu phyin pa bstan pa de yang nyan par 'dod na byang chub 
[\[65b.5\]]sems dpa' sems dpa' chen pos ji ltar shes rab kyi pha rol tu phyin pa la bslab par bya/_byang chub sems dpa' sems dpa' chen po'i shes rab kyi pha rol tu phyin pa ni gang yin/_byang chub sems dpa' sems dpa' chen pos ni ji ltar bslab par bya/_de skad ces 
[\[65b.6\]]smras pa dang /_tshe dang ldan pa rab 'byor gyis lha'i dbang po brgya byin la 'di skad ces smras so/_/kau shi ka de'i phyir legs par rab tu nyon la yid la zung shig dang /_sangs rgyas kyi mthu dang /_sangs rgyas kyi byin gyi rlabs kyis byang chub sems dpa' sems dpa' chen pos 
[\[65b.7\]]ji ltar shes rab kyi pha rol tu phyin pa la bslab par bya ba dang /_ji ltar bsgrub par bya ba'i byang chub sems dpa' sems dpa' chen po rnams kyi shes rab kyi pha rol tu phyin pa khyod la bshad par byas/_lha'i bu gang dag gis bla na med pa yang dag par rdzogs pa'i byang chub tu 
[\[66a\]]
[\[66a.1\]]sems ma bskyed pa de dag gis ni bla na med pa yang dag par rdzogs pa'i byang chub tu sems bskyed par gyis shig_/gang dag yang dag pa'i skyon med pa la zhugs pa de dag ni yang bla na med pa yang dag par rdzogs pa'i byang chub tu sems bskyed par mi 
[\[66a.2\]]nus so/_/de ci'i phyir zhe na/_de dag gis 'khor ba'i mtshams bcad pa'i phyir ro/_/'on kyang gal te de dag bla na med pa yang dag par rdzogs pa'i byang chub tu sems bskyed na/_kho bo ni de dag gi dge ba'i phyogs kyi bar chad mi byed pas de dag la yang rjes su yi rang 
[\[66a.3\]]ste/_'on kyang khyad par du 'phags pa'i chos rnams las ches khyad par du 'phags pa'i chos rnams la dmigs par bya'o/_/kau shi ka de la shes rab kyi pha rol tu phyin pa de gang yin zhe na/_kau shi ka 'di la byang chub sems dpa' sems dpa' chen po rnam pa thams cad 
[\[66a.4\]]mkhyen pa nyid dang ldan pa'i sems bskyed pa dag gis gzugs mi rtag par yid la byed do/_/de bzhin du sdug bsngal ba dang /_bdag med pa dang /_nad dang /_'bras dang /_zug rngu dang /_gnod pa dang /_'jig pa dang /_'gyes pa dang /_g.yo ba dang /_rab tu 'jig 
[\[66a.5\]]pa dang /_'jigs pa dang /_'go ba'i nad dang /_stong pa dang /_yid brtan du mi rung ba dang /_rnam par gnod pa byed par yid la byed de/_de yang mi dmigs pa'i tshul gyis yid la byed do/_/de bzhin du tshor ba dang /_'du shes dang /_'du byed rnams dang /_rnam par shes pa mi 
[\[66a.6\]]rtag par yid la byed pa nas rnam par gnod pa byed pa'i bar du yid la byed do/_/de bzhin du mig dang /_rna ba dang /_sna dang /_lce dang /_lus dang /_yid mi rtag par yid la byed pa nas/_lhag par gnod pa byed pa'i bar du yid la byed do/_/de bzhin du sa'i khams dang /_
[\[66a.7\]]chu'i khams dang /_me'i khams dang /_rlung gi khams dang /_nam mkha'i khams dang /_rnam par shes pa'i khams mi rtag par yid la byed pa nas/_lhag par gnod pa byed pa'i bar du yid la byed de/_de yang mi dmigs pa'i tshul gyis byed do/_/de bzhin du 
[\[66b\]]
[\[66b.1\]]gzugs zhi ba dang /_dben par yid la byed de/_de yang mi dmigs pa'i tshul gyis byed do/_/de bzhin du tshor ba dang /_'du shes dang /_'du byed rnams dang /_rnam par shes pa zhi ba dang /_dben par yid la byed de/_de yang mi dmigs pa'i tshul gyis byed 
[\[66b.2\]]do/_/de bzhin du mig dang /_rna ba dang /_sna dang /_lce dang /_lus dang /_yid dang /_de bzhin du sa'i khams dang /_chu'i khams dang /_me'i khams dang /_rlung gi khams dang /_nam mkha'i khams dang /_rnam par shes pa'i khams zhi ba dang /_dben 
[\[66b.3\]]par yid la byed de/_de yang mi dmigs pa'i tshul gyis byed do/_/de bzhin du rnam pa thams cad mkhyen pa nyid dang ldan pa'i sems bskyed pa dag gis ma rig pa'i rkyen gyis 'du byed rnams su yid la byed de/_de yang mi dmigs pa'i tshul gyis byed pa nas sdug bsngal 
[\[66b.4\]]gyi phung po chen po 'ba' zhig pa 'byung bar yid la byed de/_de yang mi dmigs pa'i tshul gyis byed pa nas/_sdug bsngal gyi phung po chen po 'ba' zhig pa 'gag par 'gyur ba'i bar du yid la byed de/_de yang mi dmigs pa'i tshul gyis byed do/_/kau shi ka gzhan yang 
[\[66b.5\]]byang chub sems dpa' sems dpa' chen po rnam pa thams cad mkhyen pa nyid dang ldan pa'i sems bskyed pa dag gis dran pa nye bar gzhag pa rnams sgom ste/_de yang mi dmigs pa'i tshul gyis sgom pa dang /_de bzhin du sbyar te/_'phags pa'i lam yan lag brgyad pa'i bar 
[\[66b.6\]]dang /_de bzhin du de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad sgom ste/_de yang mi dmigs pa'i tshul gyis sgom 
[\[66b.7\]]mo/_/kau shi ka gzhan yang byang chub sems dpa' sems dpa' chen po rnam pa thams cad mkhyen pa nyid dang ldan pa'i sems bskyed pa dag gis sbyin pa'i pha rol tu phyin pa la spyod de/_de yang mi dmigs pa'i tshul gyis spyod do/_/de bzhin du tshul khrims kyi pha rol tu phyin pa dang /_
[\[67a\]]
[\[67a.1\]]bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_de bzhin du shes rab kyi pha rol tu phyin pa la spyod de/_de yang mi dmigs pa'i tshul gyis spyod do/_/kau shi ka gzhan yang byang chub sems 
[\[67a.2\]]dpa' sems dpa' chen po shes rab kyi pha rol tu phyin pa la spyod pa'i tshe/_'di ltar chos rnams kho nas chos rnams sbyong bar byed cing /_yongs su sbyong bar byed/_yongs su rdzogs par byed/_yongs su khyab par byed/_yongs su rtog par byed de/_'di la bdag gam 
[\[67a.3\]]bdag gi zhes bya ba 'ga' yang med do zhes so sor rtog par byed do/_/byang chub sems dpa' sems dpa' chen po'i yongs su bsngo ba'i sems gang yin pa de ni byang chub kyi sems dang 'grogs pa ma yin zhing /_byang chub kyi sems gang yin pa de ni yongs su bsngo ba'i sems dang 
[\[67a.4\]]'grogs pa ma yin la/_kau shi ka yongs su bsngo ba'i sems gang yin pa de ni byang chub kyi sems la med cing mi dmigs/_byang chub kyi sems gang yin pa de ni yongs su bsngo ba'i sems la med cing mi dmigs te/_kau shi ka de ni byang chub sems dpa' sems dpa' chen po 
[\[67a.5\]]rnams kyi chos thams cad la yang yang dag pa ji lta ba bzhin du so sor rtog par byed la/_chos 'ga' yang mi dmigs pa'i shes rab kyi pha rol tu phyin pa yin no/_/de skad ces smras pa dang /_lha'i dbang po brgya byin gyis tshe dang ldan pa rab 'byor la 'di skad ces smras so/_/
[\[67a.6\]]btsun pa rab 'byor ji ltar na yongs su bsngo ba'i sems byang chub kyi sems dang 'grogs pa ma yin/_ji ltar na byang chub kyi sems yongs su bsngo ba'i sems dang 'grogs pa ma yin/_ji ltar na yongs su bsngo ba'i sems byang chub kyi sems la med cing mi dmigs pa yin/_ji ltar 
[\[67a.7\]]na byang chub kyi sems yongs su bsngo ba'i sems la med cing mi dmigs pa yin/_de skad ces smras pa dang /_tshe dang ldan pa rab 'byor gyis lha'i dbang po brgya byin la 'di skad ces smras so/_/kau shi ka yongs su bsngo ba'i sems gang yin pa de ni sems ma yin zhing /_byang chub 
[\[67b\]]
[\[67b.1\]]kyi sems gang yin pa de yang sems ma yin te/_sems ma yin pa ni sems ma yin pa la yongs su bsngo bar mi byed la/_bsam gyis mi khyab pa nyid kyang bsam gyis mi khyab pa la yongs su bsngo bar mi byed do/_/de ci'i phyir zhe na/_'di ltar sems nyid gang yin pa de sems 
[\[67b.2\]]ma yin pa nyid yin zhing /_bsam gyis mi khyab pa de nyid sems ma yin pa'i phyir te/_kau shi ka de ni byang chub sems dpa' sems dpa' chen po rnams kyi shes rab kyi pha rol tu phyin pa yin no/_/de nas bcom ldan 'das kyis tshe dang ldan pa rab 'byor la legs so zhes bya 
[\[67b.3\]]ba byin te/_rab 'byor khyod byang chub sems dpa' sems dpa' chen po rnams la shes rab kyi pha rol tu phyin pa ston pa dang /_byang chub sems dpa' sems dpa' chen po rnams la spro ba skyed pa ni legs so legs so/_/de skad ces bka' stsal pa dang /_bcom ldan 'das la tshe 
[\[67b.4\]]dang ldan pa rab 'byor gyis 'di skad ces gsol to/_/btsun pa bcom ldan 'das bdag gis ni sngon gyi de bzhin gshegs pa dgra bcom pa yang dag par rdzogs pa'i sangs rgyas de dag dang /_de dag gi nyan thos gang dag gis de bzhin gshegs pa dgra bcom pa yang dag par 
[\[67b.5\]]rdzogs pa'i sangs rgyas sngon byang chub sems dpar gyur pa pha rol tu phyin pa drug la yang dag par dga' bar bgyis/_yang dag par 'dzin du stsal/_yang dag par gzengs bstod cing btsud de/_rab tu bkod pa dag la byas pa gzo ba dang /_byas pa tshor bar bgyi lags te/_
[\[67b.6\]]de la btsun pa bcom ldan 'das bcom ldan 'das sngon byang chub sems dpar gyur pas pha rol tu phyin pa drug la bslabs nas bla na med pa yang dag par rdzogs pa'i byang chub mngon par rdzogs par sangs rgyas lags so/_/btsun pa bcom ldan 'das de bzhin du bdag cag gis kyang byang chub 
[\[67b.7\]]sems dpa' sems dpa' chen po rnams pha rol tu phyin pa drug po dag la yang dag par dga' bar bgyi/_yang dag par gzengs bstod par bgyi/_btsud nas rab tu dgod par bgyi lags so/_/bdag cag gis pha rol tu phyin pa drug la yang dag par dga' bar bgyis/_yang 
[\[68a\]]
[\[68a.1\]]dag par 'dzin du stsal/_yang dag par gzengs bstod nas btsud de/_rab tu bkod pa de dag kyang bla na med pa yang dag par rdzogs pa'i byang chub mngon par rdzogs par 'tshang rgya bar 'gyur lags so//_//shes rab kyi pha rol tu phyin 
[\[68a.2\]]pa khri pa/_bam po [{]bcwa [,]bco [}]lnga pa/_de nas tshe dang ldan pa rab 'byor gyis/_lha'i dbang po brgya byin la 'di skad ces smras so/_/kau shi ka de'i phyir legs par rab tu nyon la yid la zung shig dang /_byang chub sems dpa' sems dpa' chen pos ji ltar shes rab 
[\[68a.3\]]kyi pha rol tu phyin pa la gnas par bya ba dang /_ji ltar spyad par bya ba bshad par bya'o/_/kau shi ka gzugs ni gzugs kyis stong /_de bzhin du tshor ba dang /_'du shes dang /_'du byed rnams dang /_rnam par shes pa ni rnam par shes pas stong /_byang chub sems dpa' ni byang 
[\[68a.4\]]chub sems dpas stong ste/_kau shi ka 'di la gzugs kyi stong pa nyid dang /_byang chub sems dpa'i stong pa nyid 'di ni gnyis su med cing gnyis su dbyer med do/_/de bzhin du tshor ba'i stong pa nyid dang /_'du shes kyi stong pa nyid dang /_'du byed kyi stong pa nyid dang /_rnam 
[\[68a.5\]]par shes pa'i stong pa nyid dang /_byang chub sems dpa'i stong pa nyid 'di ni gnyis su med cing gnyis su dbyer med de/_kau shi ka byang chub sems dpa' sems dpa' chen pos de ltar shes rab kyi pha rol tu phyin pa la bslab par bya'o/_/kau shi ka gzhan yang mig ni mig gis 
[\[68a.6\]]stong /_de bzhin du sbyar te/_yid kyi bar ni yid kyis stong /_byang chub sems dpa' ni byang chub sems dpas stong ste/_de ltar na mig gi stong pa nyid dang /_yid kyi bar gyi stong pa nyid dang /_byang chub sems dpa'i stong pa nyid 'di ni gnyis su med cing gnyis su dbyer 
[\[68a.7\]]med do/_/de ltar gong ma bzhin du sbyar te/_sa'i khams ni sa'i khams kyis stong /_de bzhin du chu'i khams dang /_me'i khams dang /_rlung gi khams dang /_nam mkha'i khams dang /_rnam par shes pa'i khams ni rnam par shes pa'i khams kyis stong ste/_de ltar 
[\[68b\]]
[\[68b.1\]]na sa'i khams kyi stong pa nyid dang /_rnam par shes pa'i khams kyi bar gyi stong pa nyid dang /_byang chub sems dpa'i stong pa nyid 'di ni gnyis su med cing gnyis su dbyer med de/_kau shi ka byang chub sems dpa' sems dpa' chen pos de ltar shes rab kyi pha rol tu phyin pa la 
[\[68b.2\]]bslab par bya'o/_/kau shi ka gzhan yang ma rig pa ni ma rig pas stong /_de bzhin du rga shi'i bar ni rga shis stong /_de bzhin du ma rig pa 'gag pa ni ma rig pa 'gag pas stong pa nas rga shi'i bar du 'gag pa ni rga shi'i 'gag pas stong ste/_de ltar ma rig pa 'gag pa'i stong pa 
[\[68b.3\]]nyid dang /_rga shi'i bar du 'gag pa'i stong pa nyid dang /_byang chub sems dpa'i stong pa nyid 'di ni gnyis su med cing gnyis su dbyer med de/_kau shi ka byang chub sems dpa' sems dpa' chen pos de ltar shes rab kyi pha rol tu phyin pa la bslab par bya'o/_/gong ma bzhin du 
[\[68b.4\]]sbyar te/_de bzhin du sbyin pa'i pha rol tu phyin pa la yang sbyar bar bya ba nas shes rab kyi pha rol tu phyin pa'i bar la yang sbyar bar bya/_de bzhin du nang stong pa nyid nas dngos po med pa'i ngo bo nyid stong pa nyid kyi bar la yang sbyar bar bya/_de bzhin du dran pa nye bar gzhag pa rnams nas 
[\[68b.5\]]'phags pa'i lam yan lag brgyad pa'i bar la yang sbyar bar bya/_de bzhin du de bzhin gshegs pa'i stobs bcu nas sangs rgyas kyi chos ma 'dres pa [{]bcwa [,]bco [}]brgyad kyi bar dang /_de bzhin du ting nge 'dzin thams cad dang /_gzungs kyi sgo thams cad la yang sbyar bar bya/_de bzhin 
[\[68b.6\]]du nyan thos kyi theg pa la yang sbyar bar bya/_rang sangs rgyas kyi theg pa la yang sbyar bar bya/_de bzhin du nyan thos la yang sbyar bar bya/_de bzhin du rang sangs rgyas dang /_byang chub sems dpa' dang /_de bzhin gshegs pa dgra bcom pa yang dag par rdzogs pa'i sangs rgyas 
[\[68b.7\]]la yang sbyar bar bya'o/_/kau shi ka gzhan yang rnam pa thams cad mkhyen pa nyid ni rnam pa thams cad mkhyen pa nyid kyis stong /_byang chub sems dpa' ni byang chub sems dpas stong ste/_de ltar na rnam pa thams cad mkhyen pa nyid kyi stong pa nyid dang /_byang chub sems dpa'i stong 
[\[69a\]]
[\[69a.1\]]pa nyid 'di ni gnyis su med cing gnyis su dbyer med de/_kau shi ka byang chub sems dpa' sems dpa' chen pos de ltar shes rab kyi pha rol tu phyin pa la gnas par bya'o/_/de nas lha'i dbang po brgya byin gyis tshe dang ldan pa rab 'byor la 'di skad ces smras so/_/
[\[69a.2\]]rab 'byor byang chub sems dpa' sems dpa' chen pos ji ltar shes rab kyi pha rol tu phyin pa la gnas par bya/_de skad ces smras pa dang /_tshe dang ldan pa rab 'byor gyis lha'i dbang po brgya byin la 'di skad ces smras so/_/kau shi ka 'di la byang chub sems dpa' sems dpa' chen 
[\[69a.3\]]po shes rab kyi pha rol tu phyin pa la spyod pas gzugs la gnas par mi bya'o/_/de bzhin du tshor ba dang /_'du shes dang /_'du byed rnams dang /_rnam par shes pa la gnas par mi bya'o/_/de bzhin du mig la gnas par mi bya ba nas yid kyi bar la gnas par mi bya'o/_/mig 
[\[69a.4\]]gi 'dus te reg pa'i rkyen gyis tshor ba la gnas par mi bya ba nas yid kyi 'dus te reg pa'i rkyen gyis tshor ba'i bar la gnas par mi bya'o/_/de bzhin du sa'i khams la gnas par mi bya ba nas rnam par shes pa'i khams kyi bar la gnas par mi bya'o/_/de bzhin du dran pa nye bar gzhag 
[\[69a.5\]]pa rnams la gnas par mi bya ba nas rnam pa thams cad mkhyen pa nyid kyi bar la gnas par mi bya'o/_/de bzhin du rgyun du zhugs pa'i 'bras bu la gnas par mi bya ba nas dgra bcom pa nyid kyi bar la gnas par mi bya'o/_/rang byang chub la gnas par mi bya ba nas yang dag par rdzogs 
[\[69a.6\]]pa'i byang chub kyi bar la gnas par mi bya'o/_/de bzhin du gzugs la gnas par mi bya ba nas yang dag par rdzogs pa'i sangs rgyas nyid kyi bar la gnas par mi bya'o/_/kau shi ka gzhan yang gzugs rtag ces bya bar gnas par mi bya'o/_/gzugs mi rtag ces bya bar 
[\[69a.7\]]gnas par mi bya'o/_/de bzhin du sbyar te/_gzugs bde zhes bya bar gnas par mi bya'o/_/gzugs sdug bsngal zhes bya bar gnas par mi bya'o/_/gzugs bdag yod ces bya bar gnas par mi bya'o/_/bdag med ces bya bar gnas par mi bya'o/_/gzugs 
[\[69b\]]
[\[69b.1\]]stong zhes bya bar gnas par mi bya'o/_/mi stong zhes bya bar gnas par mi bya'o/_/gzugs mtshan ma yod ces bya bar gnas par mi bya'o/_/mtshan ma med ces bya bar gnas par mi bya'o/_/gzugs smon pa yod ces bya bar gnas par mi bya'o/_/smon pa med ces bya bar gnas 
[\[69b.2\]]par mi bya'o/_/gzugs zhi zhes bya bar gnas par mi bya'o/_/ma zhi zhes bya bar gnas par mi bya'o/_/gzugs dben zhes bya bar gnas par mi bya'o/_/mi dben zhes bya bar gnas par mi bya'o/_/gzugs kun nas nyon mongs zhes bya bar gnas par mi bya'o/_/rnam par 
[\[69b.3\]]byang zhes bya bar gnas par mi bya'o/_/gzugs kun tu skye zhes bya bar gnas par mi bya'o/_/gzugs 'gag ces bya bar gnas par mi bya'o/_/gzugs dngos po yod ces bya bar gnas par mi bya'o/_/dngos po med ces bya bar gnas par mi bya'o/_/de bzhin du tshor ba dang /_
[\[69b.4\]]'du shes dang /_'du byed rnams dang /_rnam par shes pa rtag ces bya bar gnas par mi bya'o/_/mi rtag ces bya bar gnas par mi bya'o/_/de bzhin du sbyar te/_rnam par shes pa dngos po yod ces bya bar gnas par mi bya'o/_/dngos po med ces bya ba'i bar du gnas par 
[\[69b.5\]]mi bya'o/_/de bzhin du rgyun du zhugs pa'i 'bras bu 'dus byas kyis rab tu phye ba'o zhes bya bar gnas par mi bya'o/_/'dus ma byas kyis rab tu phye ba'o zhes bya bar gnas par mi bya'o/_/de bzhin du lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom 
[\[69b.6\]]pa nyid kyi 'bras bu 'dus byas kyis rab tu phye ba'o zhes bya bar gnas par mi bya'o/_/'dus ma byas kyis rab tu phye ba'o zhes bya bar gnas par mi bya'o/_/de bzhin du rang byang chub dang /_bla na med pa yang dag par rdzogs pa'i byang chub 'dus byas kyis rab tu phye ba'o zhes bya bar gnas par 
[\[69b.7\]]mi bya'o/_/'dus ma byas kyis rab tu phye ba'o zhes bya bar gnas par mi bya'o/_/kau shi ka gzhan yang rgyun du zhugs pa ni sbyin gnas so/_/zhes bya bar gnas par mi bya'o/_/de bzhin du lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas dang /_
[\[70a\]]
[\[70a.1\]]byang chub sems dpa' dang /_de bzhin gshegs pa ni sbyin gnas so zhes bya bar gnas par mi bya ste/_kau shi ka byang chub sems dpa' sems dpa' chen po shes rab kyi pha rol tu phyin pa la spyod pas de ltar gnas par mi bya'o/_/kau shi ka gzhan yang byang chub 
[\[70a.2\]]sems dpa' sems dpa' chen po shes rab kyi pha rol tu phyin pa la spyod pas byang chub sems dpa'i sa dang po la gnas par mi bya'o/_/de bzhin du sbyar te/_sa bcu pa'i bar la dmigs pa'i tshul gyis gnas par mi bya'o/_/de ci'i phyir zhe na/_gnas pa yod na g.yo bar 'gyur 
[\[70a.3\]]ba'i phyir ro/_/gzhan yang bdag gis sems dang po bskyed pa la gnas te/_sbyin pa'i pha rol tu phyin pa yongs su rdzogs par bya'o snyam du gnas par mi bya'o/_/de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu 
[\[70a.4\]]phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa yongs su rdzogs par bya'o snyam du gnas par mi bya'o/_/de bzhin du sems dang po bskyed pa la gnas te/_dran pa nye bar gzhag pa rnams bsgom par bya'o snyam du dmigs pa'i tshul gyis gnas par mi 
[\[70a.5\]]bya'o/_/de bzhin du sbyar te/_'phags pa'i lam yan lag brgyad pa'i bar du bsgom par bya'o snyam du dmigs pa'i tshul gyis gnas par mi bya'o/_/de bzhin du de bzhin gshegs pa'i stobs bcu bsgom par bya'o snyam du dmigs pa'i tshul gyis gnas par mi bya'o/_/sangs rgyas 
[\[70a.6\]]kyi chos ma 'dres pa [{]bcwa [,]bco [}]brgyad kyi bar du bsgom par bya'o snyam du dmigs pa'i tshul gyis gnas par mi bya'o/_/byang chub sems dpa'i skyon med pa la 'jug par bya'o snyam du dmigs pa'i tshul gyis gnas par mi bya'o/_/byang chub sems dpa' sems dpa' chen pos de'i 'og tu phyir 
[\[70a.7\]]mi ldog pa'i sa la gnas par bya'o snyam du dmigs pa'i tshul gyis gnas par mi bya'o/_/de bzhin du byang chub sems dpa' sems dpa' chen pos byang chub sems dpa'i mngon par shes pa lnga yongs su rdzogs par bya'o snyam du dmigs pa'i tshul gyis gnas par mi bya'o/_/byang chub sems 
[\[70b\]]
[\[70b.1\]]dpa' sems dpa' chen pos byang chub sems dpa'i mngon par shes pa lnga po de dag la gnas nas sangs rgyas bcom ldan 'das rnams la phyag bya ba'i phyir dang /_mchod pa bya ba'i phyir dang /_bsnyen bkur bya ba'i phyir dang /_chos mnyan pa'i phyir sangs rgyas kyi zhing dpag tu med 
[\[70b.2\]]grangs med pa rnams su 'gro bar bya zhing /_byang chub sems dpa' sems dpa' chen pos chos de thos nas kyang sangs rgyas de dag gi sangs rgyas kyi zhing de 'dra ba dag mngon par sprul par bya'o snyam du dmigs pa'i tshul gyis gnas par mi bya'o/_/de bzhin du shes rab kyi pha rol tu phyin pa la dmigs pa'i tshul 
[\[70b.3\]]gyis gnas par mi bya'o/_/de bzhin du 'jig rten gyi khams dpag tu med grangs med pa rnams su song nas/_de bzhin gshegs pa dgra bcom pa yang dag par rdzogs pa'i sangs rgyas rnams la 'di lta ste/_me tog dang /_phreng ba dang /_dri dang /_byug pa dang /_gdugs dang /_
[\[70b.4\]]rgyal mtshan dang /_ras bcos bu bye ba phrag 'bum dag gis bkur sti bya'o/_/bla mar bya'o/_/ri mor bya'o/_/mchod par bya'o/_/snyam du de ltar yang gnas par mi bya'o/_/der song nas sems can dpag tu med grangs med pa dag bla na med pa yang dag par rdzogs pa'i byang chub 
[\[70b.5\]]la dgod par bya'o snyam du gnas par mi bya'o/_/de bzhin du mig lnga ste/_lnga gang zhe na/_'di lta ste/_sha'i mig dang /_lha'i mig dang /_chos kyi mig dang /_shes rab kyi mig dang /_sangs rgyas kyi mig bskyed par bya'o snyam du gnas par mi bya'o/_/de bzhin du ting nge 'dzin 
[\[70b.6\]]thams cad bskyed par bya'o snyam du gnas par mi bya'o/_/ting nge 'dzin gang 'dod pa des brtson par bya'o snyam du gnas par mi bya'o/_/gzungs kyi sgo thams cad bsgrub par bya'o snyam du gnas par mi bya'o/_/de bzhin du de bzhin gshegs pa'i stobs bcu bsgrub par bya'o snyam du gnas 
[\[70b.7\]]par mi bya'o/_/de bzhin du mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad yongs su bsgrub par bya'o snyam du gnas par mi bya'o/_/de bzhin du skyes bu chen po'i mtshan sum 
[\[71a\]]
[\[71a.1\]]cu rtsa gnyis lus la yongs su bsgrub par bya'o snyam du gnas par mi bya'o/_/dpe byad bzang po brgyad cu lus la yongs su bsgrub par bya'o snyam du dmigs pa'i tshul gyis gnas par mi bya'o/_/de bzhin du gang zag brgyad pa la gnas par mi bya ste/_dad pas rjes 
[\[71a.2\]]su 'brang ba dang /_chos kyi rjes su 'brang ba'o snyam du gnas par mi bya'o/_/rgyun du zhugs pa ni de ltar thogs na srid pa lan bdun pa'o zhes bya bar dmigs pa'i tshul gyis gnas par mi bya'o/_/rigs nas rigs su skye ba dang /_bar chad gcig pa zhes bya bar gnas par mi bya'o/_/
[\[71a.3\]]tshe zad pa dang /_nyon mongs pa mgo mnyam du zad pa'i gang zag ces bya bar gnas par mi bya'o/_/rgyun du zhugs pa ni log par mi ltung ba'i chos can zhes bya bar gnas par mi bya'o/_/lan cig phyir 'ong ba la lan cig 'jig rten 'dir 'ongs nas sdug bsngal mthar 'byin par 'gyur ro snyam 
[\[71a.4\]]du gnas par mi bya'o/_/phyir mi 'ong ba ni der yongs su mya ngan las 'da'o snyam du gnas par mi bya'o/_/dgra bcom pa zag pa zad pa ni yang srid pa med do zhes bya ba dang /_'di nyid du phung po'i lhag ma med pa'i mya ngan las 'das pa'i dbyings su yongs su mya ngan las 'da' bar 'gyur ro 
[\[71a.5\]]snyam du gnas par mi bya'o/_/rang sangs rgyas zhes bya bar gnas par mi bya'o/_/yang dag par rdzogs pa'i sangs rgyas zhes bya bar gnas par mi bya'o/_/nyan thos kyi sa dang /_rang sangs rgyas kyi sa las yang dag par 'das nas byang chub sems dpa'i sa la gnas par bya'o 
[\[71a.6\]]snyam du gnas par mi bya'o/_/de bzhin du lam gyi rnam pa shes pa'i ye shes la gnas par mi bya'o/_/rnam pa thams cad du chos thams cad mngon par rdzogs par sangs rgyas nas nyon mongs pa dang /_bag chags dang /_mtshams sbyor ba thams cad spang bar bya'o snyam du dmigs 
[\[71a.7\]]pa'i tshul gyis gnas par mi bya'o/_/bla na med pa yang dag par rdzogs pa'i byang chub mngon par rdzogs par sangs rgyas te/_de bzhin gshegs pa dgra bcom pa yang dag par rdzogs pa'i sangs rgyas su gyur nas chos kyi 'khor lo bskor bar bya'o snyam du gnas par mi bya'o/_/de bzhin du 
[\[71b\]]
[\[71b.1\]]sangs rgyas kyi mdzad pa rnams byas nas sems can dpag tu med grangs med pa dag phung po'i lhag ma med pa'i mya ngan las 'das pa'i dbyings su yongs su mya ngan las 'da' bar bya'o snyam du dmigs pa'i tshul gyis gnas par mi bya'o/_/de bzhin du rdzu 'phrul gyi rkang pa bzhi shin tu bsgoms pa 
[\[71b.2\]]la gnas nas/_ting nge 'dzin ji lta bu la snyoms par zhugs na bskal pa gang gA'i klung gi bye ma snyed du gnas par 'gyur ba de lta bu'i ting nge 'dzin la snyoms par 'jug par bya'o snyam du gnas par mi bya'o/_/bdag gi tshe'i tshad ni dpag tu med par 'gyur ro snyam du dmigs pa'i tshul gyis gnas 
[\[71b.3\]]par mi bya'o/_/de bzhin du skyes bu chen po'i mtshan sum cu rtsa gnyis dang ldan par 'gyur bar bya ste/_skyes bu chen po'i mtshan re re yang bsod nams brgyas yongs su 'grub par 'gyur ro snyam du dmigs pa'i tshul gyis gnas par mi bya'o/_/shar dang /_lho dang /_nub dang /_byang phyogs su 
[\[71b.4\]]'jig rten gyi khams gang gA'i klung gi bye ma ji snyed pa de snyed kyi 'jig rten gyi khams dag bdag gi sangs rgyas kyi zhing gcig tu gyur cig snyam du gnas par mi bya'o/_/bdag gi stong gsum gyi stong chen po'i 'jig rten gyi khams rdo rje las byas par gyur cig snyam du gnas par mi bya'o/_/bdag 
[\[71b.5\]]byang chub kyi shing las sems can gang dag dri snom pa de dag gi 'dod chags dang /_zhe sdang dang /_gti mug med par 'gyur zhing /_nyan thos dang /_rang sangs rgyas kyi sems dag mi skyed par sems can de dag gis dri de mnams pas bla na med pa yang dag par rdzogs pa'i byang chub tu nges pa kho 
[\[71b.6\]]nar gyur la/_de dag la lus kyi nad dam/_rlung nad dag 'byung bar mi 'gyur ba'i dri de lta bu dag 'byung bar gyur cig snyam du dmigs pa'i tshul gyis gnas par mi bya'o/_/bdag gi sangs rgyas kyi zhing der gzugs kyi sgra 'byung bar ma gyur cig_/de bzhin du tshor ba dang /_'du shes 
[\[71b.7\]]dang /_'du byed rnams dang /_rnam par shes pa'i sgra 'byung bar ma gyur cig snyam du de ltar yang gnas par mi bya'o/_/sbyin pa'i pha rol tu phyin pa'i sgra 'byung bar gyur cig ces pa dang /_de bzhin du tshul khrims kyi pha rol tu phyin pa nas shes rab kyi pha rol tu phyin pa'i bar gyi sgra 'ba' 
[\[72a\]]
[\[72a.1\]]zhig 'byung bar gyur cig ces bya ba de ltar yang gnas par mi bya'o/_/de bzhin du dran pa nye bar gzhag pa rnams kyi sgra 'byung bar gyur cig ces bya ba de ltar yang gnas par mi bya'o/_/de bzhin du rtag tu sangs rgyas kyi chos ma 'dres pa [{]bcwa [,]bco [}]brgyad kyi bar gyi sgra 'byung 
[\[72a.2\]]bar gyur cig snyam du gnas par mi bya'o/_/bdag gi sangs rgyas kyi zhing der rgyun du zhugs pa rnams kyi sgra 'byung bar ma gyur cig ces bya ba nas dgra bcom pa dang /_rang sangs rgyas rnams kyi sgra 'byung bar ma gyur cig snyam du gnas par mi bya'o/_/byang chub sems dpa'i sgra dang /_
[\[72a.3\]]sangs rgyas kyi sgra 'ba' zhig 'byung bar gyur cig snyam du de ltar yang gnas par mi bya'o/_/de bzhin du sbyar te/_le'u bar mar ji skad bstan pa kho na bzhin du 'dir yang de bzhin du rgya cher sbyar bar bya'o/_/de ci'i phyir zhe na/_'di ltar de bzhin gshegs pa dgra bcom pa yang 
[\[72a.4\]]dag par rdzogs pa'i sangs rgyas kyis bla na med pa yang dag par rdzogs pa'i byang chub mngon par rdzogs par sangs rgyas nas chos thams cad mi dmigs pa'i phyir ro/_/kau shi ka de ltar na byang chub sems dpa' sems dpa' chen po shes rab kyi pha rol tu phyin pa la spyod pas chos 
[\[72a.5\]]thams cad la gnas par mi bya'o/_/de nas tshe dang ldan pa rab 'byor gyis/_tshe dang ldan pa sha ra dwa ti'i bu'i sems sems kyis shes nas tshe dang ldan pa sha ra dwa ti'i bu la 'di skad ces smras so/_/tshe dang ldan pa sha ra dwa ti'i bu 'di ji snyam du sems/_de bzhin gshegs pa dgra 
[\[72a.6\]]bcom pa yang dag par rdzogs pa'i sangs rgyas de ci la gnas snyam/_de skad ces smras pa dang /_tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor de bzhin gshegs pa ni ci la yang mi gnas pa yin la/_de bzhin 
[\[72a.7\]]gshegs pa dgra bcom pa yang dag par rdzogs pa'i sangs rgyas kyi thugs kyang ci la yang gnas pa ma yin te/_de ni gzugs la mi gnas/_tshor ba dang /_'du shes dang /_'du byed rnams dang /_rnam par shes pa la mi gnas/_'dus byas kyi khams la mi gnas/_
[\[72b\]]
[\[72b.1\]]dran pa nye bar gzhag pa rnams la mi gnas pa nas sangs rgyas kyi chos ma 'dres pa [{]bcwa [,]bco [}]brgyad kyi bar la mi gnas/_rnam pa thams cad mkhyen pa nyid la mi gnas so/_/de skad ces smras pa dang /_tshe dang ldan pa rab 'byor gyis/_tshe dang ldan pa sha ra dwa ti'i bu la 'di skad ces smras so/_/
[\[72b.2\]]sha ra dwa ti'i bu ji ltar de bzhin gshegs pa dgra bcom pa yang dag par rdzogs pa'i sangs rgyas bcom ldan 'das ston pa ni gnas pa yang ma yin/_mi gnas pa yang ma yin pa de ltar byang chub sems dpa' sems dpa' chen po shes rab kyi pha rol tu phyin pa la spyod pas/_de ltar chos 
[\[72b.3\]]rnams la gnas par bya ste/_tshe dang ldan pa sha ra dwa ti'i bu byang chub sems dpa' sems dpa' chen pos shes rab kyi pha rol tu phyin pa la spyod pas/_de ltar chos rnams la gnas par bya'o/_/de nas 'khor de las lha'i bu kha cig 'di snyam du sems te/_gnod sbyin rnams kyis gnod 
[\[72b.4\]]sbyin gyi tshig dang /_ngag rnams dang /_gnod sbyin gyi brjod pa dang /_gnod sbyin gyi skad dang /_gnod sbyin gyis brjod par bya ba gang dag yin pa de dag ni bdag cag gis shes par rung gis da ltar tshe dang ldan pa rab 'byor shes rab kyi pha rol tu phyin pa 'chad pa dang /_rjod pa dang /_
[\[72b.5\]]ston pa dang /_rnam par 'grel pa dang /_gsal bar byed pa dang /_lung 'bogs shing tshig rjod pa gang dag yin pa de dag ni bdag cag gis mi shes so snyam mo/_/de nas tshe dang ldan pa rab 'byor gyis lha'i bu de dag gi sems sems kyis shes nas lha'i bu de dag la 'di skad ces smras 
[\[72b.6\]]so/_/lha'i bu dag shes rab kyi pha rol tu phyin pa shes par mi rung ngam/_de dag gis smras pa/_btsun pa rab 'byor shes rab kyi pha rol tu phyin pa bdag cag gis shes par mi rung ngo /_/de nas tshe dang ldan pa rab 'byor gyis/_lha'i bu de dag la 'di skad ces smras so/_/kye lha'i 
[\[72b.7\]]bu dag khyed rnams kyis thos par 'gyur du yi ge gcig kyang ma brjod ma bstan to/_/de ci'i phyir zhe na/_lha'i bu dag shes rab kyi pha rol tu phyin pa ni yi ge rnams ma yin la/_'di la gang gis thos par 'gyur ba'i nyan pa po 'ga' yang med pa'i phyir ro/_/de ci'i phyir zhe na/_
[\[73a\]]
[\[73a.1\]]lha'i bu dag de bzhin gshegs pa dgra bcom pa yang dag par rdzogs pa'i sangs rgyas rnams kyi byang chub la ni yi ge med pa'i phyir ro/_/lha'i bu dag dper na de bzhin gshegs pa dgra bcom pa yang dag par rdzogs pa'i sangs rgyas kyis sangs rgyas zhig sprul la 
[\[73a.2\]]des kyang sprul pa mdzad de/_'di lta ste/_dge slong gi 'khor dang /_dge slong ma'i 'khor dang /_dge bsnyen gyi 'khor dang /_dge bsnyen ma'i 'khor dag cig sprul la/_des mngon par sprul nas kyang 'khor bzhi po de dag la chos bstan par gyur na/_lha'i bu dag 'di ji snyam 
[\[73a.3\]]du sems/_ci 'khor der sems can 'gas kyang chos ci yang bstan pa'am/_sems can 'gas kyang chos ci yang thos pa'am/_rnam par shes pa yod snyam 'am/_smras pa/_btsun pa rab 'byor ma mchis so/_/rab 'byor gyis smras pa/_lha'i bu dag de de bzhin te/_chos 
[\[73a.4\]]thams cad ni sprul pa lta bu ste/_de dag ni sus kyang bshad pa med cing /_sems can gang gis kyang thos pa med la sus kyang shes pa yang med do/_/lha'i bu dag dper na rmi lam na de bzhin gshegs pa dgra bcom pa yang dag par rdzogs pa'i sangs rgyas chos ston pa zhig mthong 
[\[73a.5\]]na/_lha'i bu dag 'di ji snyam du sems/_ci de sus kyang bshad pa'am/_thos pa'am/_kun shes pa yod snyam 'am/_de dag gis smras pa/_btsun pa rab 'byor ma mchis so/_/smras pa/_lha'i bu dag de de bzhin te/_chos thams cad ni rmi lam lta bu ste/_de dag 
[\[73a.6\]]ni sus kyang bshad pa med la/_thos pa yang med/_kun shes pa yang med do/_/lha'i bu dag dper na mi gnyis zhig g.yang sa'i bya skyibs zhig tu 'khod nas sangs rgyas kyi bsngags pa rjod cing /_de bzhin du chos dang dge 'dun gyi bsngags pa rjod la/_mi de gnyis kyi tshig gi sgra 
[\[73a.7\]]las brag ca gnyis shig byung na/_lha'i bu dag 'di ji snyam du sems/_ci brag ca'i sgra cig shos po des brag ca'i sgra gnyis pa thos pa'am/_rnam par shes pa yod snyam 'am/_de dag gis smras pa/_btsun pa rab 'byor ma mchis so/_/snga ma ji lta ba de kho na bzhin du rgya cher sbyar bar 
[\[73b\]]
[\[73b.1\]]bya'o/_/lha'i bu dag dper na/_sgyu ma mkhan nam/_sgyu ma mkhan gyi slob ma mkhas pa zhig gis lam po che'i bzhi mdor 'dug nas/_de bzhin gshegs pa dgra bcom pa yang dag par rdzogs pa'i sangs rgyas zhig sprul la/_de bzhin gshegs pa'i sprul pa des kyang sprul pa'i 'khor 
[\[73b.2\]]bzhi po de dag la chos bstan par gyur na/_lha'i bu dag 'di ji snyam du sems/_ci de la sems can gang gis kyang chos ci yang bstan pa'am/_sems can gang gis kyang thos pa'am/_rnam par shes pa yod snyam 'am/_de dag gis smras pa/_btsun pa rab 'byor ma mchis 
[\[73b.3\]]so/_/sngar ji skad bstan pa de kho na bzhin du sbyar bar bya'o/_/de nas lha'i bu de dag 'di snyam du sems te/_gnas brtan rab 'byor 'di ni shes rab kyi pha rol tu phyin pa 'di gsal bar byed de/_de ni de ltar shes rab kyi pha rol tu phyin pa ches zab par 'chad cing /_ches phra bar ston 
[\[73b.4\]]to snyam mo/_/de nas tshe dang ldan pa rab 'byor gyi sems kyis/_lha'i bu de dag gi sems la brtags nas/_lha'i bu de dag la 'di skad ces smras so/_/lha'i bu dag gzugs ni zab pa ma yin phra ba ma yin no/_/de bzhin du tshor ba dang /_'du shes dang /_'du byed rnams dang /_
[\[73b.5\]]rnam par shes pa ni zab pa ma yin phra ba ma yin no/_/gzugs kyi ngo bo nyid ni zab pa ma yin phra ba ma yin no/_/de bzhin du tshor ba dang /_'du shes dang /_'du byed rnams dang /_rnam par shes pa'i ngo bo nyid ni zab pa ma yin phra ba ma yin no/_/de bzhin du gong ma bzhin du sbyar te/_
[\[73b.6\]]phung po dag tu ji skad bstan pa de bzhin du mig la sbyar bar bya ba nas yid kyi bar la yang sbyar bar bya'o/_/de bzhin du mig gi rnam par shes pa nas/_yid kyi rnam par shes pa'i bar la yang sbyar bar bya'o/_/de bzhin du sbyin pa'i pha rol tu phyin pa la sbyar bar bya ba nas shes rab kyi pha 
[\[73b.7\]]rol tu phyin pa'i bar la yang sbyar bar bya'o/_/de bzhin du nang stong pa nyid la sbyar bar bya ba nas dngos po med pa'i ngo bo nyid stong pa nyid kyi bar la yang sbyar bar bya'o/_/de bzhin du dran pa nye bar gzhag pa rnams la sbyar bar bya ba nas 'phags pa'i lam yan lag brgyad pa'i bar la yang 
[\[74a\]]
[\[74a.1\]]sbyar bar bya'o/_/de bzhin du de bzhin gshegs pa'i stobs bcu la sbyar bar bya ba nas/_sangs rgyas kyi chos ma 'dres pa [{]bcwa [,]bco [}]brgyad kyi bar la yang sbyar bar bya'o/_/de bzhin du ting nge 'dzin thams cad dang /_gzungs kyi sgo thams cad la yang sbyar bar 
[\[74a.2\]]bya'o/_/de bzhin du rnam pa thams cad mkhyen pa nyid ni zab pa ma yin phra ba ma yin no/_/de bzhin du rnam pa thams cad mkhyen pa nyid kyi ngo bo nyid ni zab pa ma yin phra ba ma yin no/_/de nas lha'i bu de dag 'di snyam du sems te/_chos bstan pa 'di la gzugs su btags pa yang med dam/_
[\[74a.3\]]tshor ba dang /_'du shes dang /_'du byed rnams dang /_rnam par shes par btags pa yang med dam/_sbyin pa'i pha rol tu phyin pa nas shes rab kyi pha rol tu phyin pa'i bar du btags pa yang med dam/_nang stong pa nyid du btags pa yang med cing /_dngos po med pa'i ngo bo nyid stong pa 
[\[74a.4\]]nyid kyi bar du btags pa yang med dam/_chos bstan pa 'di la dran pa nye bar gzhag pa rnams nas 'phags pa'i lam yan lag brgyad pa'i bar du btags pa yang med dam/_de bzhin gshegs pa'i stobs bcur btags pa yang med cing /_sangs rgyas kyi chos ma 'dres pa 
[\[74a.5\]{]bcwa [,]bco [}]brgyad kyi bar du btags pa yang med dam/_chos bstan pa 'di la rgyun du zhugs par btags pa yang med dam/_rgyun du zhugs pa'i 'bras bur btags pa yang med dam/_lan cig phyir 'ong ba dang /_lan cig phyir 'ong ba'i 'bras bu dang /_phyir mi 'ong ba dang /_
[\[74a.6\]]phyir mi 'ong ba'i 'bras bu dang /_dgra bcom pa nyid dang /_dgra bcom pa'i 'bras bu dang /_rang sangs rgyas dang /_rang byang chub dang /_byang chub sems dpa' dang /_byang chub sems dpa'i sa rnams dang /_yang dag par rdzogs pa'i byang chub dang /_yang dag par rdzogs 
[\[74a.7\]]pa'i sangs rgyas su btags pa yang med dam/_yi ge rnams su btags pa yang med dam/_ci zhig gu snyam mo/_/de nas tshe dang ldan pa rab 'byor gyis/_lha'i bu de dag la 'di skad ces smras so/_/lha'i bu dag de de bzhin no/_/ji skad smras pa de bzhin te/_lha'i bu dag de bzhin 
[\[74b\]]
[\[74b.1\]]gshegs pa dgra bcom pa yang dag par rdzogs pa'i sangs rgyas rnams kyi byang chub ni brjod du med cing bsnyad du med pa yin te/_de ni sus kyang shes pa med cing rnam par shes pa yang med do/_/lha'i bu dag de'i phyir gang su dag rgyun du zhugs pa'i 'bras bu la gnas par 'dod pa'am/_
[\[74b.2\]]rgyun du zhugs pa'i 'bras bu mngon sum du byed par 'dod pa de dag gis bzod pa 'di la ma brten par gnas pa'am/_mngon sum du bya bar mi nus so/_/de bzhin du gang su dag dgra bcom pa nyid la gnas par 'dod pa'am/_dgra bcom pa nyid la mngon sum du byed par 'dod pa dag dang /_
[\[74b.3\]]de bzhin du rang byang chub la gnas par 'dod pa'am/_rang byang chub mngon sum du byed par 'dod pa dang /_yang dag par rdzogs pa'i byang chub la gnas par 'dod pa'am/_yang dag par rdzogs pa'i byang chub mngon sum du byed par 'dod pa de dag gis kyang bzod pa 'di la ma brten par 
[\[74b.4\]]gnas pa'am/_mngon sum du bya bar mi nus so/_/lha'i bu dag byang chub sems dpa' sems dpa' chen pos sems dang po bskyed phyin chad thos pa med pa dang /_brjod du med pa'i phyir de ltar shes rab kyi pha rol tu phyin pa la gnas par bya'o/_/shes rab kyi pha rol tu phyin pa khri pa 
[\[74b.5\]]las/_bzod pa'i pha rol tu phyin pa'i le'u zhes bya ste [{]bcwa [,]bco [}]lnga pa'o//_//de nas lha'i bu de dag 'di snyam du sems te/_gnas brtan rab 'byor gyis chos bstan pa ci 'dra ba zhig tu 'dod par bya ba yin zhig gu snyam mo/_/de nas tshe dang ldan pa rab 'byor gyis/_
[\[74b.6\]]lha'i bu de dag gi sems sems kyis shes nas/_lha'i bu de dag la 'di skad ces smras so/_/lha'i bu dag kho bo'i chos bstan pa ni sgyu ma lta bu dag yin zhing /_kho bo la chos nyan pa dag kyang sgyu ma lta bur 'dod par bya ste/_chos bstan pa de ni thos par yang mi 'gyur la/_mngon 
[\[74b.7\]]sum du byed par yang mi 'gyur ro/_/de nas lha'i bu de dag gis tshe dang ldan pa rab 'byor la 'di skad ces smras so/_/btsun pa rab 'byor ci sems can de dag kyang sgyu ma lta bu dag yin la/_de dag la chos bstan pa yang sgyu ma lta bu dag yin nam/_de bzhin du sems can 
[\[75a\]]
[\[75a.1\]]rnams kyang sprul pa lta bu dag yin la/_de dag la chos bstan pa yang sprul pa lta bu dag yin nam/_tshe dang ldan pa rab 'byor gyis smras pa/_lha'i bu dag de de bzhin no/_/ji skad smras pa bzhin te/_sems can rnams ni sgyu ma lta bu dag yin la/_de dag la chos 
[\[75a.2\]]bstan pa yang sgyu ma lta bu dag yin no/_/sems can rnams ni sprul pa lta bu dag yin la/_de dag la chos bstan pa yang sprul pa lta bu dag yin no/_/lha'i bu dag bdag kyang rmi lam lta bu sgyu ma lta bu yin la/_lha'i bu dag gzugs kyang rmi lam lta bu sgyu ma lta bu yin no/_/de bzhin du 
[\[75a.3\]]tshor ba dang /_'du shes dang /_'du byed rnams dang /_rnam par shes pa ni rmi lam lta bu sgyu ma lta bu yin no/_/de bzhin du mig kyang rmi lam lta bu sgyu ma lta bu yin no/_/de bzhin du rna ba dang /_sna dang /_lce dang /_lus dang /_yid kyang rmi lam lta bu sgyu ma lta bu yin no/_/lha'i bu 
[\[75a.4\]]dag de bzhin du gzugs kyang rmi lam lta bu sgyu ma lta bu dag yin no/_/de bzhin du sgra dang /_dri dang /_ro dang /_reg bya dang /_chos rnams kyang rmi lam lta bu sgyu ma lta bu dag yin no/_/lha'i bu dag mig gi khams kyang rmi lam lta bu sgyu ma lta bu dag yin no/_/de bzhin du gzugs kyi 
[\[75a.5\]]khams dang /_mig gi rnam par shes pa'i khams dang /_rna ba'i khams dang /_sgra'i khams dang /_rna ba'i rnam par shes pa'i khams dang /_sna'i khams dang /_dri'i khams dang /_sna'i rnam par shes pa'i khams dang /_lce'i khams dang /_ro'i khams dang /_lce'i rnam 
[\[75a.6\]]par shes pa'i khams dang /_lus kyi khams dang /_reg bya'i khams dang /_lus kyi rnam par shes pa'i khams dang /_yid kyi khams dang /_chos kyi khams dang /_yid kyi rnam par shes pa'i khams kyang rmi lam lta bu sgyu ma lta bu dag yin no/_/de bzhin du mig gi 'dus te 
[\[75a.7\]]reg pa nas/_yid kyi 'dus te reg pa'i bar dang /_de bzhin du mig gi 'dus te reg pa'i rkyen gyis tshor ba nas/_yid kyi 'dus te reg pa'i rkyen gyis tshor ba'i bar dag kyang rmi lam lta bu sgyu ma lta bu dag yin no/_/lha'i bu dag de bzhin du nang stong pa nyid dang /_phyi stong pa nyid dang /_
[\[75b\]]
[\[75b.1\]]phyi nang stong pa nyid dang /_stong pa nyid stong pa nyid dang /_chen po stong pa nyid dang /_don dam pa stong pa nyid dang /_'dus byas stong pa nyid dang /_'dus ma byas stong pa nyid dang /_mtha' las 'das pa stong pa nyid dang /_thog ma dang tha ma med pa stong pa nyid dang /_dor ba med pa stong pa 
[\[75b.2\]]nyid dang /_rang bzhin stong pa nyid dang /_rang gi mtshan nyid stong pa nyid dang /_chos thams cad stong pa nyid dang /_mi dmigs pa stong pa nyid dang /_dngos po med pa stong pa nyid dang /_ngo bo nyid stong pa nyid dang /_dngos po med pa'i ngo bo nyid stong pa nyid kyang rmi lam lta bu sgyu ma 
[\[75b.3\]]lta bu dag yin no/_/lha'i bu dag dran pa nye bar gzhag pa rnams kyang rmi lam lta bu sgyu ma lta bu dag yin no/_/de bzhin du yang dag pa'i spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_
[\[75b.4\]]'phags pa'i lam yan lag brgyad pa yang rmi lam lta bu sgyu ma lta bu dag yin no/_/lha'i bu dag de bzhin gshegs pa'i stobs bcu yang rmi lam lta bu sgyu ma lta bu dag yin no/_/de bzhin du mi 'jigs pa bzhi dang /_so so yang dag par rig pa bzhi dang /_byams pa chen po dang /_
[\[75b.5\]]snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad kyang rmi lam lta bu sgyu ma lta bu dag yin no/_/lha'i bu dag sbyin pa'i pha rol tu phyin pa yang rmi lam lta bu sgyu ma lta bu dag yin no/_/lha'i bu dag de bzhin du tshul khrims kyi pha rol tu phyin pa dang /_bzod pa'i pha rol tu phyin 
[\[75b.6\]]pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa yang rmi lam lta bu sgyu ma lta bu dag yin no/_/de bzhin du rgyun du zhugs pa'i 'bras bu yang rmi lam lta bu sgyu ma lta bu yin pa nas/_lan cig phyir 'ong ba'i 'bras bu 
[\[75b.7\]]dang /_phyir mi 'ong ba'i 'bras bu dang /_dgra bcom pa nyid kyi bar yang rmi lam lta bu sgyu ma lta bu dag yin no/_/lha'i bu dag de bzhin du rang byang chub dang /_bla na med pa yang dag par rdzogs pa'i byang chub kyang rmi lam lta bu sgyu ma lta bu dag yin no/_/de nas lha'i bu de dag gis tshe dang ldan 
[\[76a\]]
[\[76a.1\]]pa rab 'byor la 'di skad ces smras so/_/btsun pa rab 'byor yang dag par rdzogs pa'i byang chub kyang rmi lam lta bu sgyu ma lta bu zhes smra'am/_btsun pa rab 'byor mya ngan las 'das pa yang rmi lam lta bu sgyu ma lta bu zhes smra'am/_tshe dang ldan pa rab 'byor gyis 
[\[76a.2\]]smras pa/_lha'i bu dag kho bo ni mya ngan las 'das pa yang rmi lam lta bu sgyu ma lta bu zhes smra ste/_lha'i bu dag gal te mya ngan las 'das pa de bas ches khyad par du 'phags pa'i chos gzhan 'ga' zhig yod na yang kho bo ni chos de yang rmi lam lta bu sgyu ma lta bu zhes smra'o/_/de ci'i phyir zhe 
[\[76a.3\]]na/_lha'i bu dag 'di ltar rmi lam dang /_sgyu ma dang mya ngan las 'das pa de ni gnyis su med cing gnyis su dbyer med pa'i phyir ro/_/de nas tshe dang ldan pa sha ra dwa ti'i bu dang /_tshe dang ldan pa maud gal gyi bu chen po dang /_tshe dang ldan pa gsus po che dang /_tshe dang ldan pa kA t+yA'i bu 
[\[76a.4\]]chen po dang /_tshe dang ldan pa byams ma'i bu gang po dang /_tshe dang ldan pa 'od srung chen po dang /_byang chub sems dpa' 'bum phrag du ma dag gis/_tshe dang ldan pa rab 'byor la 'di skad ces smras so/_/btsun pa rab 'byor shes rab kyi pha rol tu phyin pa 'di ltar zab pa/_'di ltar 
[\[76a.5\]]mthong bar dka' ba/_'di ltar rtogs par dka' ba/_'di ltar phra ba/_'di ltar zhib pa/_'di ltar zhi ba/_'di ltar gya nom pa 'di su zhig len par 'gyur/_de nas tshe dang ldan pa rab 'byor gyis/_kun dga' bo dang /_nyan thos chen po de dag dang /_byang chub sems 
[\[76a.6\]]dpa' sems dpa' chen po de dag la 'di skad ces smras so/_/tshe dang ldan pa dag shes rab kyi pha rol tu phyin pa 'di ltar zab pa/_brtag par mi nus pa/_rtog ge'i spyod yul ma yin pa/_phra ba zhib pa mthong bar dka' ba/_rtogs par dka' ba/_'di ltar zhi ba/_'di ltar 
[\[76a.7\]]gya nom pa dri ma med pa/_'phags pa mkhas pa dang /_mdzangs pas rig par bya ba 'di phyir mi ldog pa'i byang chub sems dpa' dag len par 'gyur ro/_/bden pa mthong ba'am/_dgra bcom pa chos kyi gting rtogs pa/_brnag pa yongs su rdzogs pa dag gam/_byang chub sems 
[\[76b\]]
[\[76b.1\]]dpa' sems dpa' chen po sngon gyi rgyal ba la lhag par bya ba byas pa/_sangs rgyas bye ba phrag mang po la dge ba'i rtsa ba bskyed pa dag gam/_rigs kyi bu'am rigs kyi bu mo dge ba'i bshes gnyen gyis yongs su zin pa de dag shes rab kyi pha rol tu phyin pa 'di ltar zab pa nas/_de 
[\[76b.2\]]bzhin du sbyar te/_dri ma med pa 'phags pa mkhas pa dang /_mdzangs pas rig par bya ba'i bar 'di ston pa'i tshe len par 'gyur te/_de dag ni gzugs stong zhes bya ba dang /_stong pa nyid gzugs so snyam du rnam par rtog par mi 'gyur ro/_/de bzhin du tshor ba dang /_'du shes 
[\[76b.3\]]dang /_'du byed rnams dang /_rnam par shes pa stong zhes bya ba dang /_stong pa nyid rnam par shes pa'o snyam du rnam par rtog par mi 'gyur ro/_/gzugs mtshan ma med ces bya ba dang /_mtshan ma med pa gzugs so snyam du rnam par rtog par mi 'gyur ro/_/de bzhin du tshor ba 
[\[76b.4\]]dang /_'du shes dang /_'du byed rnams dang /_rnam par shes pa mtshan ma med ces bya ba dang /_mtshan ma med pa rnam par shes pa'o snyam du rnam par rtog par mi 'gyur ro/_/gzugs smon pa med ces bya ba dang /_smon pa med pa gzugs so snyam du rnam par rtog par mi 
[\[76b.5\]]'gyur ro/_/de bzhin du tshor ba dang /_'du shes dang /_'du byed rnams dang /_rnam par shes pa smon pa med ces bya ba dang /_smon pa med pa rnam par shes pa'o snyam du rnam par rtog par mi 'gyur ro/_/de ltar gong ma bzhin du sbyar te/_gzugs skye ba med do snyam du rnam par 
[\[76b.6\]]rtog par mi 'gyur zhing /_'gag pa med do snyam pa dang /_dben pa'o snyam pa'i bar du rnam par rtog par mi 'gyur ro/_/de bzhin du tshor ba dang /_'du shes dang /_'du byed rnams dang /_rnam par shes pa skye ba med do snyam du rnam par rtog par mi 'gyur zhing /_'gag pa med do 
[\[76b.7\]]snyam pa dang /_dben pa'o snyam du rnam par rtog par mi 'gyur ro/_/gzugs zhi ba'o snyam du rnam par rtog par mi 'gyur ro/_/tshor ba dang /_'du shes dang /_'du byed rnams dang /_rnam par shes pa zhi ba'o snyam du rnam par rtog par mi 'gyur ro/_/de bzhin du sbyar te/_mig 
[\[77a\]]
[\[77a.1\]]gi bar dang /_mig gi 'dus te reg pa'i rkyen gyis tshor ba'i bar la yang de bzhin du sbyar bar bya'o/_/yid dang /_yid kyi 'dus te reg pa'i rkyen gyis tshor ba'i bar la yang de bzhin du sbyar bar bya'o/_/sbyin pa'i pha rol tu phyin pa nas shes rab kyi pha rol tu 
[\[77a.2\]]phyin pa'i bar la yang de bzhin du sbyar bar bya'o/_/nang stong pa nyid nas dngos po med pa'i ngo bo nyid stong pa nyid kyi bar la yang sbyar bar bya'o/_/dran pa nye bar gzhag pa rnams nas/_'phags pa'i lam yan lag brgyad pa'i bar la yang de bzhin du sbyar bar bya'o/_/de bzhin 
[\[77a.3\]]gshegs pa'i stobs bcu nas/_sangs rgyas kyi chos ma 'dres pa [{]bcwa [,]bco [}]brgyad kyi bar la yang de bzhin du sbyar bar bya'o/_/de bzhin du ting nge 'dzin gyi sgo thams cad dang /_gzungs kyi sgo thams cad la yang sbyar bar bya'o/_/de bzhin du rgyun du zhugs pa'i 'bras bu nas/_dgra 
[\[77a.4\]]bcom pa nyid kyi bar dang /_rang byang chub kyi bar la yang sbyar bar bya'o/_/de ltar na de dag ni rnam pa thams cad mkhyen pa nyid stong pa nyid do zhes bya ba dang /_stong pa nyid rnam pa thams cad mkhyen pa nyid do snyam du rnam par rtog par mi 'gyur ro/_/rnam pa thams cad mkhyen pa nyid 
[\[77a.5\]]mtshan ma med do zhes bya ba dang /_mtshan ma med pa rnam pa thams cad mkhyen pa nyid do snyam du rnam par rtog par mi 'gyur ro/_/rnam pa thams cad mkhyen pa nyid smon pa med do zhes bya ba dang /_smon pa med pa rnam pa thams cad mkhyen pa nyid do snyam du rnam par rtog par mi 'gyur ro/_/
[\[77a.6\]]'dus byas kyi khams stong pa nyid do zhes bya ba dang /_stong pa nyid 'dus byas kyi khams so snyam du rnam par rtog par mi 'gyur ro/_/de bzhin du 'dus byas kyi khams mtshan ma med do zhes bya ba dang /_mtshan ma med pa 'dus byas kyi khams so snyam du rnam par rtog par mi 'gyur ro/_/'dus byas 
[\[77a.7\]]kyi khams smon pa med do zhes bya ba dang /_smon pa med pa 'dus byas kyi khams so snyam du rnam par rtog par mi 'gyur ro/_/de bzhin du rnam pa thams cad mkhyen pa nyid kyi bar dang /_de bzhin du 'dus byas dang /_'dus ma byas kyi bar du skye ba med pa dang /_'gag pa med pa dang /_zhi ba 
[\[77b\]]
[\[77b.1\]]dang /_dben par rnam par rtog par mi 'gyur ro/_/de nas tshe dang ldan pa rab 'byor gyis/_lha'i bu de dag la 'di skad ces smras so/_/lha'i bu dag shes rab kyi pha rol tu phyin pa 'di ltar zab pa nas/_dri ma med pa 'phags pa mkhas pa dang /_mdzangs pas rig par bya ba 'di la 
[\[77b.2\]]ni len par byed par 'gyur ba 'ga' yang med do/_/de ci'i phyir zhe na/_'di ltar 'dir chos 'ga' yang yongs su ma brjod cing yongs su ma bstan pa'i phyir te/_ji ltar 'dir chos 'ga' yang yongs su ma brjod cing /_yongs su ma bstan pa de ltar 'di sems can 'ga' yang len 
[\[77b.3\]]par 'gyur ba med do/_/de nas tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor shes rab kyi pha rol tu phyin pa 'dir theg pa gsum po bstan pa 'di lta ste/_nyan thos kyi theg pa dang /_rang sangs rgyas kyi theg pa dang /_
[\[77b.4\]]yang dag par rdzogs pa'i sangs rgyas kyi theg pa dag rgya cher bstan cing /_byang chub sems dpa' sems dpa' chen po rnams yongs su gzung ba yang bstan la/_sems dang po bskyed pa nas bzung ste/_sa bcu'i sems bskyed pa'i bar dang /_byang chub sems dpa'i lam 'di lta ste/_
[\[77b.5\]]sbyin pa'i pha rol tu phyin pa nas/_shes rab kyi pha rol tu phyin pa'i bar dang /_de bzhin du dran pa nye bar gzhag pa rnams nas/_'phags pa'i lam yan lag brgyad pa'i bar dang /_de bzhin du de bzhin gshegs pa'i stobs bcu nas/_sangs rgyas kyi chos ma 'dres pa [{]bcwa [,]bco [}]brgyad kyi 
[\[77b.6\]]bar dag bstan cing /_byang chub sems dpa' sems dpa' chen po rnams kyi rdzu 'phrul gyi mngon par shes pas rnam par rtse ba dag kyang bstan la/_de bzhin du byang chub sems dpa' sems dpa' chen po shes rab kyi pha rol tu phyin pa la spyod pa rnams rdzus te skye bar 'gyur ba dang /_de bzhin 
[\[77b.7\]]du mngon par shes pa yongs su mi nyams pa'i chos can du 'gyur zhing /_dge ba'i rtsa ba gang dag gis 'dod na sangs rgyas kyi zhing rnams su 'gro ba dang /_sangs rgyas bcom ldan 'das de dag la bsti stang du bya ba dang /_ri mor bya ba dang /_mchod par byed par 'gyur ba'i dge ba'i 
[\[78a\]]
[\[78a.1\]]rtsa ba de dag kyang 'grub par 'gyur ba dang /_sangs rgyas bcom ldan 'das de dag las chos gang thos pa de bla na med pa yang dag par rdzogs pa'i byang chub mngon par rdzogs par sangs rgyas kyi bar du nam yang chud za bar mi 'gyur ba dang /_mnyam par ma bzhag pa'i 
[\[78a.2\]]tshul gyis rtag tu mnyam par bzhag par 'gyur ba dang /_thogs pa med pa'i spobs pa dang /_rgyun mi 'chad pa'i spobs pa dang /_rigs pa'i spobs pa dang /_'brel ba'i spobs pa dang /_don bzang po dang ldan pa'i spobs pa dang /_'jig rten thams cad las khyad par du 'phags 
[\[78a.3\]]pa'i spobs pa rab mchog can du 'gyur ba dag kyang bstan pa yin nam/_de skad ces smras pa dang /_tshe dang ldan pa rab 'byor gyis/_tshe dang ldan pa sha ra dwa ti'i bu la 'di skad ces smras so/_/tshe dang ldan pa sha ra dwa ti'i bu de de bzhin no/_/ji skad smras pa bzhin te/_shes rab kyi pha rol 
[\[78a.4\]]tu phyin pa 'dir theg pa gsum po 'di lta ste/_nyan thos kyi theg pa dang /_rang sangs rgyas kyi theg pa dang /_yang dag par rdzogs pa'i sangs rgyas kyi theg pa dag rgya cher bstan to/_/byang chub sems dpa' sems dpa' chen po rnams yongs su gzung ba yang bstan pa nas/_de bzhin 
[\[78a.5\]]du sbyar te/_ci nas byang chub sems dpa' sems dpa' chen po rnams 'jig rten thams cad las khyad par du 'phags pa'i spobs pa rab mchog can gyi bar du 'gyur zhing /_de yang mi dmigs pa'i tshul gyis bstan pa nas/_shes pa po dang /_mthong ba po'i bar du mi dmigs pa'i tshul 
[\[78a.6\]]dang /_de bzhin du gzugs mi dmigs pa'i tshul dang /_de bzhin du tshor ba dang /_'du shes dang /_'du byed rnams dang /_rnam par shes pa mi dmigs pa'i tshul dang /_de bzhin du sbyin pa'i pha rol tu phyin pa mi dmigs pa'i tshul dang /_shes rab kyi pha rol tu phyin pa'i bar 
[\[78a.7\]]du mi dmigs pa'i tshul dang /_nang stong pa nyid mi dmigs pa'i tshul dang /_dngos po med pa'i ngo bo nyid stong pa nyid kyi bar du mi dmigs pa'i tshul dang /_dran pa nye bar gzhag pa rnams kyi bar du mi dmigs pa'i tshul dang /_'phags pa'i lam yan lag brgyad pa'i bar du mi dmigs 
[\[78b\]]
[\[78b.1\]]pa'i tshul dang /_de bzhin du de bzhin gshegs pa'i stobs bcu mi dmigs pa'i tshul dang /_sangs rgyas kyi chos ma 'dres pa [{]bcwa [,]bco [}]brgyad kyi bar du mi dmigs pa'i tshul dang /_rnam pa thams cad mkhyen pa nyid kyi bar du mi dmigs pa'i tshul gyis bstan to/_/de nas tshe dang 
[\[78b.2\]]ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor ci'i phyir shes rab kyi pha rol tu phyin pa 'dir theg pa gsum po dag mi dmigs pa'i tshul gyis bstan cing /_de bzhin du ci'i phyir byang chub sems dpa' sems dpa' chen po 
[\[78b.3\]]rnams yongs su gzung ba bstan pa nas/_byang chub sems dpa' sems dpa' chen po rnams 'jig rten thams cad las khyad par du 'phags pa'i spobs pa rab mchog can gyi bar du 'gyur la/_de yang mi dmigs pa'i tshul gyis bstan/_de skad ces smras pa dang /_tshe dang ldan 
[\[78b.4\]]pa rab 'byor gyis/_tshe dang ldan pa sha ra dwa ti'i bu la 'di skad ces smras so/_/tshe dang ldan pa sha ra dwa ti'i bu nang stong pa nyid kyi phyir theg pa gsum po dag rgya cher bstan te/_de yang mi dmigs pa'i tshul gyis bstan to/_/de bzhin du nang stong pa nyid kyi phyir dang /_phyi stong pa nyid kyi 
[\[78b.5\]]phyir dang /_dngos po med pa'i ngo bo nyid stong pa nyid kyi bar gyi phyir/_theg pa gsum po dag rgya cher bstan te/_de yang mi dmigs pa'i tshul gyis bstan to/_/de bzhin du nang stong pa nyid kyi phyir/_byang chub sems dpa' sems dpa' chen po rnams kyi yongs su gzung ba bstan cing /_
[\[78b.6\]]de bzhin du sbyar te/_byang chub sems dpa' sems dpa' chen po rnams 'jig rten thams cad las khyad par du 'phags pa'i spobs pa rab mchog can gyi bar du 'gyur zhing /_de yang mi dmigs pa'i tshul gyis bstan pa dang /_de bzhin du dngos po med pa'i ngo bo nyid stong pa nyid kyi bar 
[\[78b.7\]]gyi phyir/_byang chub sems dpa' sems dpa' chen po rnams kyi yongs su gzung ba bstan pa nas/_byang chub sems dpa' sems dpa' chen po rnams 'jig rten thams cad las khyad par du 'phags pa'i spobs pa rab mchog can gyi bar du 'gyur zhing /_de yang mi dmigs pa'i tshul gyis 
[\[79a\]]
[\[79a.1\]]bstan to/_/de nas 'khor de na dbang po dang bcas pa'i lha rnams dang /_lha mo'i tshogs dang bcas pa rnams dang /_tshangs pa dang bcas pa rnams dang /_skye dgu'i bdag po dang bcas pa rnams dang /_sum cu rtsa gsum pa rnams kyis 'di lta ste/_de bzhin 
[\[79a.2\]]gshegs pa'i stobs dang /_de bzhin gshegs pa'i byin gyis rlabs dang /_de bzhin gshegs pa'i mthus gnas brtan rab 'byor gyis gang bshad pa dang /_brjod pa dang /_bstan pa'i chos 'di ni a la la legs par bshad pa'o/_/a la la chos 'di ni legs par bshad 
[\[79a.3\]]pa'o/_/a la la chos 'di ni legs par bshad pa'o zhes ched du brjod pa lan gsum ched du rjod do/_/byang chub sems dpa' sems dpa' chen po gang shes rab kyi pha rol tu phyin pa 'di dang mi 'bral ba 'di ni bdag cag gis de bzhin gshegs pa nyid du gzung bar bgyi'o/_/
[\[79a.4\]]'di lta ste/_gzugs sam/_tshor ba'am/_'du shes sam/_'du byed rnams sam/_rnam par shes pa'am/_de bzhin du sbyar te/_rnam pa thams cad mkhyen pa nyid kyi bar du chos gang yang dmigs su ma mchis kyang theg pa gsum rnam par dgod pa yang mdzad do/_/theg 
[\[79a.5\]]pa gsum po 'di lta ste/_nyan thos kyi theg pa dang /_rang sangs rgyas kyi theg pa dang /_yang dag par rdzogs pa'i sangs rgyas kyi theg pa la 'dogs pa yang mdzad do/_/de nas bcom ldan 'das kyis dbang po dang bcas pa'i lha de dag la 'di skad ces bka' stsal to/_/lha'i bu 
[\[79a.6\]]dag de de bzhin no/_/khyed ji skad zer ba bzhin te/_lha'i bu dag 'di lta ste/_gzugs sam/_tshor ba'am/_'du shes sam/_'du byed rnams sam/_rnam par shes pa'am/_rnam pa thams cad mkhyen pa nyid kyi bar du chos gang yang dmigs su med kyang theg pa gsum rnam 
[\[79a.7\]]par dgod pa yang mdzad de/_theg pa gsum po 'di lta ste/_nyan thos kyi theg pa dang /_rang sangs rgyas kyi theg pa dang /_yang dag par rdzogs pa'i sangs rgyas kyi theg pa yang 'dogs par mdzad do/_/lha'i bu dag byang chub sems dpa' gang shes rab kyi pha rol tu phyin pa 'di dang ma bral 
[\[79b\]]
[\[79b.1\]]la/_de yang mi dmigs pa'i tshul gyis yin pa de ni/_khyed kyis de bzhin gshegs pa nyid du zung shig_/de ci'i phyir zhe na/_lha'i bu dag shes rab kyi pha rol tu phyin pa 'dir theg pa gsum po 'di lta ste/_nyan thos kyi theg pa dang /_rang sangs rgyas kyi theg pa dang /_yang dag par 
[\[79b.2\]]rdzogs pa'i sangs rgyas kyi theg pa dag rgya cher bstan cing /_lha'i bu dag sbyin pa'i pha rol tu phyin pa las gud na yang de bzhin gshegs pa dmigs su med la/_shes rab kyi pha rol tu phyin pa'i bar las gud na yang de bzhin gshegs pa dmigs su med/_de bzhin du nang stong pa nyid 
[\[79b.3\]]nas/_dngos po med pa'i ngo bo nyid stong pa nyid kyi bar las gud na yang de bzhin gshegs pa dmigs su med/_dran pa nye bar gzhag pa rnams dang /_'phags pa'i lam yan lag brgyad pa'i bar dag las gud na yang de bzhin gshegs pa dmigs su med/_de bzhin du de bzhin 
[\[79b.4\]]gshegs pa'i stobs bcu dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag las gud na yang de bzhin gshegs pa dmigs su med/_rnam pa thams cad mkhyen pa nyid las gud na yang de bzhin gshegs pa dmigs su med la/_lha'i bu dag byang chub sems 
[\[79b.5\]]dpa'ang de dag thams cad la slob ste/_'di lta ste/_sbyin pa'i pha rol tu phyin pa nas/_de bzhin du sbyar te/_rnam pa thams cad mkhyen pa nyid kyi bar la slob pa'i phyir te/_lha'i bu dag de lta bas na/_byang chub sems dpa' sems dpa' chen po gang shes rab kyi pha rol tu phyin pa 'di 
[\[79b.6\]]dang ma bral bar spyod pa ni de bzhin gshegs pa nyid du rig par bya'o/_/lha'i bu dag nga gang gi tshe de bzhin gshegs pa dgra bcom pa yang dag par rdzogs pa'i sangs rgyas mar me mdzad la/_rgyal po'i pho brang 'khor pad ma can du pad ma lnga gtor te tshong dus kyi dbus na 'dug pa'i tshe/_
[\[79b.7\]]mi dmigs pa'i tshul gyis sbyin pa'i pha rol tu phyin pa dang bral bar ma gyur/_de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa 
[\[80a\]]
[\[80a.1\]]dang bral bar ma gyur/_de bzhin du nang stong pa nyid nas/_dngos po med pa'i ngo bo nyid stong pa nyid kyi bar dang /_de bzhin du dran pa nye bar gzhag pa rnams dang /_'phags pa'i lam yan lag brgyad pa'i bar dang bral bar ma gyur/_de bzhin du tshad med pa bzhi 
[\[80a.2\]]dang /_gzugs med pa'i snyoms par 'jug pa bzhi dang /_byang chub sems dpa'i ting nge 'dzin thams cad dang /_gzungs kyi sgo thams cad dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams 
[\[80a.3\]]pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad dang bral bar ma gyur pa de'i tshe/_de bzhin gshegs pa dgra bcom pa yang dag par rdzogs pa'i sangs rgyas mar me mdzad kyis/_nga la kye rigs kyi bu khyod ma 'ongs pa'i dus na bskal pa bzang po la 
[\[80a.4\]]'jig rten gyi khams 'di nyid du bskal pa grangs med pa na/_de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa 'jig rten mkhyen pa/_skyes bu 'dul ba'i kha lo sgyur ba/_bla na med pa lha dang mi rnams kyi 
[\[80a.5\]]ston pa/_sangs rgyas bcom ldan 'das shAkya thub pa zhes bya bar 'gyur ro zhes bla na med pa yang dag par rdzogs pa'i byang chub tu lung bstan to/_/de nas bcom ldan 'das la lha'i bu de dag gis 'di skad ces gsol to/_/btsun pa bcom ldan 'das ji tsam du shes rab kyi pha rol tu phyin 
[\[80a.6\]]pa 'di byang chub sems dpa' sems dpa' chen po rnams la/_rnam pa thams cad mkhyen pa nyid mi gtong ba'i tshul gyis phan 'dogs pa ni ngo mtshar lags so//_//shes rab kyi pha rol tu phyin pa khri pa/_bam po bcu drug pa/_de nas bcom ldan 'das kyis 'khor 
[\[80a.7\]]bzhi po 'di lta ste/_dge slong dang /_dge slong ma dang /_dge bsnyen dang /_dge bsnyen ma dang /_byang chub sems dpa' sems dpa' chen po dang /_rgyal chen bzhi'i ris kyi lha rnams nas/_de bzhin du sbyar te/_'og min gyi bar gyi lha rnams 'dus par gyur te/_'khod par thugs su 
[\[80b\]]
[\[80b.1\]]chud nas thams cad dpang du btsugs te/_lha'i dbang po brgya byin la 'di skad ces bka' stsal to/_/kau shi ka byang chub sems dpa' sems dpa' chen po'am/_dge slong ngam/_dge slong ma'am/_dge bsnyen nam/_dge bsnyen ma'am/_lha'am/_lha'i bu'am/_lha'i 
[\[80b.2\]]bu mo gang la la zhig gis bcom ldan 'das ma shes rab kyi pha rol tu phyin pa 'di thos nas/_rnam pa thams cad mkhyen pa nyid kyi sems dang ma bral bar gyur pa de la bdud sdig can nam/_bdud kyi ris kyi lha glags tshol ba rnams kyis glags dang skabs rnyed par mi 'gyur ro/_/de 
[\[80b.3\]]ci'i phyir zhe na/_'di ltar rigs kyi bu'am/_rigs kyi bu mo des gzugs stong pa nyid du shin tu byin gyis brlabs shing /_de bzhin du tshor ba stong pa nyid dang /_'du shes stong pa nyid dang /_'du byed rnams stong pa nyid dang /_rnam par shes pa stong pa nyid du shin tu byin gyis brlabs 
[\[80b.4\]]pa'i phyir ro/_/de ci'i phyir zhe na/_'di ltar stong pa nyid kyis stong pa nyid la glags mi rnyed/_mtshan ma med pas mtshan ma med pa la glags mi rnyed/_smon pa med pas smon pa med pa la glags mi rnyed pa'i phyir ro/_/de ltar gong ma bzhin du sbyar te/_rigs kyi bu'am rigs kyi bu mo des 
[\[80b.5\]]rnam pa thams cad mkhyen pa nyid kyi bar du stong pa nyid du shin tu byin gyis brlabs pa'i phyir ro/_/de ci'i phyir zhe na/_'di ltar stong pa nyid kyis stong pa nyid la glags mi rnyed/_mtshan ma med pas mtshan ma med pa la glags mi rnyed/_smon pa med pas smon pa med pa la glags mi rnyed pa'i phyir 
[\[80b.6\]]ro/_/de ci'i phyir zhe na/_'di ltar gang gis de dag la glags rnyed par 'gyur ba dang /_gang dag la glags rnyed par 'gyur ba'i chos de dag la ngo bo nyid med pa'i phyir te/_kau shi ka rigs kyi bu'am rigs kyi bu mo de la mi'am mi ma yin pa glags tshol ba rnams kyis glags mi rnyed do/_/
[\[80b.7\]]de ci'i phyir zhe na/_kau shi ka 'di ltar rigs kyi bu'am rigs kyi bu mo des sems can thams cad la byams pa'i sems shin tu bsgoms shing /_de bzhin du snying rje'i sems dang /_dga' ba'i sems dang /_btang snyoms kyi sems shin tu bsgoms te/_de yang mi dmigs pa'i tshul gyis 
[\[81a\]]
[\[81a.1\]]bsgoms pa'i phyir ro/_/kau shi ka rigs kyi bu'am rigs kyi bu mo de dag gshis ngan du 'chi bar yang mi 'gyur ro/_/de ci'i phyir zhe na/_'di ltar rigs kyi bu'am rigs kyi bu mo sbyin pa'i pha rol tu phyin pa la spyod pa des/_sems can thams cad la yang dag pa'i bde ba nye 
[\[81a.2\]]bar bsgrubs pas bsnyen bkur byas pa'i phyir ro/_/gang dag stong gsum gyi stong chen po'i 'jig rten gyi khams na 'khod pa'i rgyal chen bzhi'i ris kyi lha rnams dang /_sum cu rtsa gsum pa rnams dang /_'thab bral rnams dang /_dga' ldan rnams dang /_'phrul dga' rnams 
[\[81a.3\]]dang /_gzhan 'phrul dbang byed rnams dang /_tshangs pa rnams dang /_'od gsal rnams dang /_dge rgyas rnams dang /_'bras bu che ba gang dag bla na med pa yang dag par rdzogs pa'i byang chub tu yang dag par zhugs pa dag dang /_shes rab kyi pha rol tu phyin pa 'di ma thos nas ma 
[\[81a.4\]]bzung ba dang /_ma bcangs pa dang /_kun chub par ma byas pa'i lha rnams kyis kyang shes rab kyi pha rol tu phyin pa 'di rtag tu mnyan par bya/_gzung bar bya/_bcang bar bya/_kun chub par bya/_tshul bzhin du yid la bya zhing /_rnam pa thams cad mkhyen pa nyid kyi sems dang 
[\[81a.5\]]yang ma bral bar bya'o/_/kau shi ka gzhan yang rigs kyi bu'am rigs kyi bu mo dag shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed pa dang /_thams cad mkhyen pa nyid kyi sems dang yang 'bral 
[\[81a.6\]]bar mi 'gyur na/_rigs kyi bu'am rigs kyi bu mo de dag khang stong na 'dug kyang rung /_bla gab med pa na 'dug kyang rung /_'dun khang na 'dug kyang rung ste/_'jigs pa'am/_bag tsha ba'am/_spu zing zhes byed pa dag 'byung bar mi 'gyur ro/_/de ci'i phyir zhe na/_kau shi ka 'di ltar 
[\[81a.7\]]rigs kyi bu'am rigs kyi bu mo de dag gis rtag tu mi dmigs pa'i tshul gyis/_nang stong pa nyid shin tu bsgoms shing de bzhin du rtag tu mi dmigs pa'i tshul gyis phyi stong pa nyid shin tu bsgoms/_de bzhin du rtag tu mi dmigs pa'i tshul gyis dngos po med pa'i ngo bo nyid stong pa nyid kyi bar du shin 
[\[81b\]]
[\[81b.1\]]tu bsgoms pa'i phyir ro/_/de nas bcom ldan 'das la stong gsum gyi stong chen po'i 'jig rten gyi khams 'di na 'di lta ste/_rgyal chen bzhi'i ris kyi lha rnams dang /_sum cu rtsa gsum pa rnams dang /_'thab bral rnams dang /_dga' ldan rnams dang /_'phrul dga' rnams dang /_
[\[81b.2\]]gzhan 'phrul dbang byed rnams nas gnas gtsang ma'i bar gyi lha 'khod pa de dag gis 'di skad ces gsol to/_/btsun pa bcom ldan 'das rigs kyi bu'am rigs kyi bu mo gang dag shes rab kyi pha rol tu phyin pa zab mo 'di 'dzin pa dang /_lung 'bogs pa dang /_'chang ba dang /_klog pa dang /_
[\[81b.3\]]'chad pa dang /_gzhan dag la yang rgya cher yang dag par rab tu ston pa dang /_tshul bzhin du yid la bgyid pa dang /_rnam pa thams cad mkhyen pa nyid kyi sems dang yang bral bar mi 'gyur ba de dag la bdag cag gis rtag par rgyun du bsrung ba dang /_bskyab par bgyi lags so/_/de ci'i 
[\[81b.4\]]phyir zhe na/_btsun pa bcom ldan 'das 'di ltar byang chub sems dpa' sems dpa' chen po la brten nas sems can dmyal ba rnams rgyun 'chad par 'gyur/_dud 'gro'i skye gnas rnams rgyun 'chad par 'gyur/_lha dbul po rnams dang /_klu dbul po rnams dang /_gnod sbyin 
[\[81b.5\]]dbul po rnams dang /_mi dbul po rnams dang /_yams kyi bro nad thams cad dang /_gnod pa dang /_bro nad 'go ba dang /_'khrug pa rnams mi skye mi 'byung zhing sel bar 'gyur la/_de bzhin du mu ge dang /_'khrug pa dang /_nang 'khrug thams cad rgyun 'chad par 'gyur/_
[\[81b.6\]]sel bar 'gyur zhing ma mchis par 'gyur ba dang /_btsun pa bcom ldan 'das de bzhin du byang chub sems dpa' sems dpa' chen po la brten nas dge ba bcu'i las kyi lam rnams 'jig rten du 'byung zhing /_de bzhin du bsam gtan bzhi dang /_tshad med pa bzhi dang /_gzugs 
[\[81b.7\]]med pa'i snyoms par 'jug pa bzhi dag 'jig rten du 'byung bar 'gyur ro/_/ji ltar sbyin pa'i pha rol tu phyin pa 'jig rten du 'byung bar 'gyur ba de bzhin du/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam 
[\[82a\]]
[\[82a.1\]]gtan gyi pha rol tu phyin pa dang /_shes rab kyi pha rol tu phyin pa dag 'jig rten du 'byung bar 'gyur/_de bzhin du nang stong pa nyid 'jig rten du 'byung bar 'gyur/_de bzhin du dngos po med pa'i ngo bo nyid stong pa nyid kyi bar dag 'jig rten du 'byung bar 'gyur/_
[\[82a.2\]]de bzhin du dran pa nye bar gzhag pa bzhi 'jig rten du 'byung bar 'gyur/_de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar dag 'jig rten du 'byung bar 'gyur/_de bzhin du rnam pa thams cad mkhyen pa nyid kyi bar dag 'jig rten du 'byung bar 'gyur ba'i slad du'o/_/
[\[82a.3\]]btsun pa bcom ldan 'das gzhan yang byang chub sems dpa' sems dpa' chen po la brten nas rgyal rigs shing sA la chen po lta bu dag 'jig rten du 'byung bar 'gyur/_de bzhin du bram ze'i rigs shing sA la chen po lta bu dag 'jig rten du 'byung bar 'gyur/_khyim bdag gi rigs 
[\[82a.4\]]shing sA la chen po lta bu dag 'jig rten du 'byung bar 'gyur/_de bzhin du 'khor los sgyur ba'i rgyal po rnams 'jig rten du 'byung bar 'gyur lags so/_/btsun pa bcom ldan 'das de bzhin du byang chub sems dpa' sems dpa' chen po la brten nas rgyal chen bzhi'i ris kyi lha 
[\[82a.5\]]rnams mchis lags so/_/de bzhin du 'og min gyi bar gyi lha rnams mchis lags so/_/btsun pa bcom ldan 'das de bzhin du byang chub sems dpa' sems dpa' chen po la brten nas/_rgyun du zhugs pa'i 'bras bu mchis lags so/_/rgyun du zhugs pa mchis lags so/_/de 
[\[82a.6\]]bzhin du lan cig phyir 'ong ba'i 'bras bu dang /_lan cig phyir 'ong ba dang /_phyir mi 'ong ba'i 'bras bu dang /_phyir mi 'ong ba dang /_de bzhin du dgra bcom pa'i 'bras bu dang /_dgra bcom pa nyid mchis lags so/_/rang byang chub mchis lags so/_/rang sangs rgyas mchis 
[\[82a.7\]]lags so/_/btsun pa bcom ldan 'das de bzhin du byang chub sems dpa' sems dpa' chen po la brten nas/_sems can thams cad yongs su smin par bgyi ba mchis lags so/_/sangs rgyas kyi zhing yongs su dag par bgyi ba mchis lags so/_/de bzhin gshegs pa 
[\[82b\]]
[\[82b.1\]]dgra bcom pa yang dag par rdzogs pa'i sangs rgyas bzhugs lags so/_/chos kyi 'khor lo bskor ba dag kyang 'jig rten na mchis lags so/_/de bzhin du sangs rgyas dkon mchog bzhugs lags so/_/chos dkon mchog bzhugs lags so/_/dge 'dun dkon mchog 
[\[82b.2\]]bzhugs lags te/_btsun pa bcom ldan 'das rnam grangs des na/_byang chub sems dpa' ni lha dang mi dang lha ma yin du bcas pa'i 'jig rten gyis bsrung ba dang /_bskyab pa dang sba bar bgyi ba lags so/_/de skad ces gsol pa dang /_bcom ldan 'das kyis lha'i dbang po brgya 
[\[82b.3\]]byin la 'di skad ces bka' stsal to/_/kau shi ka de de bzhin no/_/khyod kyis ji skad smras pa bzhin te/_kau shi ka byang chub sems dpa' sems dpa' chen po la brten nas sems can dmyal ba thams cad rgyun 'chad par 'gyur/_gshin rje'i 'jig rten rnams rgyun 'chad par 'gyur/_
[\[82b.4\]]byol song gi skye gnas thams cad rgyun 'chad par 'gyur/_de bzhin du sbyar te/_sangs rgyas dkon mchog gi bar dag 'jig rten du 'byung bar 'gyur/_de bzhin du chos dkon mchog dang /_dge 'dun dkon mchog 'jig rten du 'byung bar 'gyur te/_kau shi ka de lta bas na byang chub sems 
[\[82b.5\]]dpa' sems dpa' chen po rnams ni lha dang mi dang lha ma yin du bcas pa'i 'jig rten gyis bsti stang du bya/_bla mar bya/_ri mor bya/_mchod par bya zhing de dag la rtag tu rgyun mi 'chad par bsrung ba dang /_bskyab pa dang sba bar bya'o/_/kau shi ka gang zhig byang chub sems dpa' sems 
[\[82b.6\]]dpa' chen po la bsti stang du bya ba dang /_bla mar bya ba dang /_ri mor bya ba dang /_mchod par bya bar sems pa de ni nga la bsti stang du bya ba dang /_bla mar bya ba dang /_ri mor bya ba dang /_mchod par bya bar sems pa yin no/_/kau shi ka de lta bas na byang chub sems dpa' sems dpa' chen po ni 
[\[82b.7\]]lha dang mi dang lha ma yin du bcas pa'i 'jig rten gyis rtag tu bsti stang du bya/_bla mar bya/_ri mor bya/_mchod par bya zhing /_de dag la rtag tu rgyun mi 'chad par bsrung ba dang /_bskyab pa dang sba bar bya'o/_/kau shi ka stong gsum gyi stong chen po'i 'jig rten gyi khams 'di nyan thos 
[\[83a\]]
[\[83a.1\]]sam/_rang sangs rgyas sha stag gis 'di lta ste/_'dam bu'i tshal lam/_smyig ma'i tshal lam/_bu ram shing gi tshal lam/_'bras kyi zhing ngam/_til gyi zhing ltar yongs su gang la/_de dag la rigs kyi bu'am/_rigs kyi bu mo gang la la zhig gis 
[\[83a.2\]]ji srid 'tsho'i bar du yo byad thams cad kyis bsti stang du byas/_bla mar byas/_ri mor byas/_mchod par byas pa bas/_gang gis byang chub sems dpa' sems dpa' chen po sems dang po bskyed pa pha rol tu phyin pa drug dang ma bral ba gcig la bsti stang byas/_bla mar byas/_
[\[83a.3\]]ri mor byas/_mchod par byas na/_de nyid rigs kyi bu'am rigs kyi bu mo de ches bsod nams mang du bskyed do/_/de ci'i phyir zhe na/_kau shi ka nyan thos dang /_rang sangs rgyas la brten nas byang chub sems dpa' sems dpa' chen po rnams dang /_de bzhin gshegs pa dgra 
[\[83a.4\]]bcom pa yang dag par rdzogs pa'i sangs rgyas rnams 'jig rten na yod pa ma yin gyi/_kau shi ka byang chub sems dpa' sems dpa' chen po la brten nas ni nyan thos dang /_rang sangs rgyas thams cad dang /_de bzhin du de bzhin gshegs pa dgra bcom pa yang dag par rdzogs pa'i 
[\[83a.5\]]sangs rgyas rnams 'jig rten na yod pa yin pa'i phyir ro/_/kau shi ka de lta bas na byang chub sems dpa' sems dpa' chen po rnams la lha dang /_mi dang lha ma yin du bcas pa'i 'jig rten gyis rtag tu bsti stang du bya/_bla mar bya/_ri mor bya/_mchod par bya zhing de dag la rtag tu 
[\[83a.6\]]rgyun mi 'chad par bsrung ba dang /_bskyab pa dang sba bar bya'o/_/shes rab kyi pha rol tu phyin pa khri pa las/_rnam par rtog pa'i le'u zhes bya ste bcu drug pa'o//_//de nas bcom ldan 'das la tshe dang ldan pa sha ra dwa ti'i bus 'di skad ces gsol to/_/btsun pa 
[\[83a.7\]]bcom ldan 'das shes rab kyi pha rol tu phyin pa ni shin tu rnam par dag pa'i slad du snang ba bgyid pa lags so/_/btsun pa bcom ldan 'das shes rab kyi pha rol tu phyin pa la bdag phyag 'tshal lags so/_/btsun pa bcom ldan 'das shes rab kyi pha rol tu phyin pa ni khams gsum gyis 
[\[83b\]]
[\[83b.1\]]mi gos pa lags so/_/btsun pa bcom ldan 'das shes rab kyi pha rol tu phyin pa ni nyon mongs pa dang /_lta bar gyur pa thams cad kyi rab rib sel bar bgyid pa lags so/_/btsun pa bcom ldan 'das shes rab kyi pha rol tu phyin pa ni byang chub kyi phyogs thams cad kyi sngon du 
[\[83b.2\]]mchi ba lags so/_/btsun pa bcom ldan 'das shes rab kyi pha rol tu phyin pa ni 'jigs pa dang /_khon du 'dzin pa dang /_gnod pa thams cad las bde bar bgyid pa lags so/_/btsun pa bcom ldan 'das shes rab kyi pha rol tu phyin pa ni mig yongs su bzung ba'i slad du 
[\[83b.3\]]sems can thams cad la snang ba bgyid pa lags so/_/btsun pa bcom ldan 'das shes rab kyi pha rol tu phyin pa ni mtha' gnyis rnam par spangs pa'i slad du lam gol bar zhugs pa rnams la lam ston pa lags so/_/btsun pa bcom ldan 'das shes rab kyi pha rol tu phyin pa ni 
[\[83b.4\]]nyon mongs pa dang /_bag chags dang mtshams sbyor ba thams cad spangs pa'i slad du rnam pa thams cad mkhyen pa nyid lags so/_/btsun pa bcom ldan 'das shes rab kyi pha rol tu phyin pa ni sangs rgyas kyi chos thams cad skyed pa'i slad du byang chub sems dpa' rnams kyi ma 
[\[83b.5\]]lags so/_/btsun pa bcom ldan 'das shes rab kyi pha rol tu phyin pa ni rang gi mtshan nyid kyis stong pa'i slad du skye ba ma mchis pa dang /_'jig pa ma mchis pa lags so/_/btsun pa bcom ldan 'das shes rab kyi pha rol tu phyin pa ni ther zug tu gnas pa dang /_'jig pa ma 
[\[83b.6\]]mchis pa'i slad du 'khor ba rnam par spong bar bgyid pa lags so/_/btsun pa bcom ldan 'das shes rab kyi pha rol tu phyin pa ni rin po che thams cad stsol ba'i slad du/_mgon ma mchis pa rnams kyi mgon bgyid pa lags so/_/btsun pa bcom ldan 'das shes rab kyi pha rol tu phyin pa 
[\[83b.7\]]ni phas kyi rgol ba thams cad kyis mi brdzi ba'i slad du/_stobs yongs su rdzogs pa lags so/_/btsun pa bcom ldan 'das shes rab kyi pha rol tu phyin pa ni skor ba dang ldog pa ma mchis pa'i slad du/_lan gsum du bzlas te chos kyi 'khor lo rnam pa bcu gnyis su skor bar bgyid pa 
[\[84a\]]
[\[84a.1\]]lags so/_/btsun pa bcom ldan 'das shes rab kyi pha rol tu phyin pa ni dngos po ma mchis pa'i ngo bo nyid stong pa nyid kyi slad du/_chos thams cad kyi ngo bo nyid yang dag par ston pa lags so/_/btsun pa bcom ldan 'das byang chub sems dpa' 'am/_byang 
[\[84a.2\]]chub sems dpa'i theg pa pa'am/_nyan thos kyi theg pa pa'am/_rang sangs rgyas kyi theg pa pas ji ltar shes rab kyi pha rol tu phyin pa la gnas par bgyi/_bcom ldan 'das kyis bka' stsal pa/_sha ra dwa ti'i bu ji ltar ston pa la gnas par bya ba dang /_ji ltar ston pa la phyag 
[\[84a.3\]]bya ba ltar shes rab kyi pha rol tu phyin pa de la yang de ltar bya'o/_/de ci'i phyir zhe na/_sha ra dwa ti'i bu 'di lta ste/_shes rab kyi pha rol tu phyin pa 'di nyid ston pa yin te/_ston pa yang gzhan la/_shes rab kyi pha rol tu phyin pa yang gzhan ma yin gyi/_ston pa nyid shes rab kyi pha rol 
[\[84a.4\]]tu phyin pa yin la/_shes rab kyi pha rol tu phyin pa nyid ston pa yin pa'i phyir ro/_/shes rab kyi pha rol tu phyin pa 'dis ni de bzhin gshegs pa dgra bcom pa yang dag par rdzogs pa'i sangs rgyas rnams rab tu phye ba yin zhing /_de bzhin du byang chub sems dpa' rnams dang /_rang sangs 
[\[84a.5\]]rgyas rnams dang /_dgra bcom pa rnams dang /_de bzhin du sbyar te/_rgyun du zhugs pa'i bar du rab tu phye ba dang /_shes rab kyi pha rol tu phyin pa 'dis ni dge ba bcu'i las kyi lam rnams 'jig rten la rab tu phye ba dang /_de bzhin du bsam gtan bzhi dang /_tshad med pa bzhi dang /_
[\[84a.6\]]gzugs med pa'i snyoms par 'jug pa bzhi dang /_mngon par shes pa lnga dang /_sbyin pa'i pha rol tu phyin pa nas/_shes rab kyi pha rol tu phyin pa'i bar dang /_nang stong pa nyid nas/_dngos po med pa'i ngo bo nyid stong pa nyid kyi bar dag 'jig rten la rab tu phye ba yin no/_/de bzhin du shes 
[\[84a.7\]]rab kyi pha rol tu phyin pa 'dis ni de bzhin gshegs pa'i stobs bcu rab tu phye ba nas/_sangs rgyas kyi chos ma 'dres pa [{]bcwa [,]bco [}]brgyad kyi bar dag rab tu phye zhing /_rnam pa thams cad mkhyen pa nyid kyi bar du rab tu phye ba'o/_/de nas lha'i dbang po brgya byin 'di snyam du sems te/_tshe dang ldan 
[\[84b\]]
[\[84b.1\]]pa sha ra dwa ti'i bu'i zhu ba 'di ga las byung /_gleng gzhi ni gang zhig yin snyam mo/_/de nas lha'i dbang po brgya byin gyis/_tshe dang ldan pa sha ra dwa ti'i bu la 'di skad ces smras so/_/btsun pa sha ra dwa ti'i bu zhu ba 'di ga las byung /_gleng gzhi ni gang yin/_de skad ces smras pa dang /_
[\[84b.2\]]tshe dang ldan pa sha ra dwa ti'i bus/_lha'i dbang po brgya byin la 'di skad ces smras so/_/kau shi ka byang chub sems dpa' sems dpa' chen po shes rab kyi pha rol tu phyin pa yongs su zin pa rnams ni thabs la mkhas pas/_sangs rgyas bcom ldan 'das 'das pa dang /_ma byon pa dang /_
[\[84b.3\]]da ltar byung ba de dag gi thugs dang po bskyed pa nas bzung ste/_ji srid du dam pa'i chos gnas pa'i bar skabs der dge ba'i rtsa ba gang dag yin pa dang /_sangs rgyas bcom ldan 'das nyan thos kyi dge 'dun dang bcas pa de dag dang /_rang sangs rgyas rnams kyi dge ba'i rtsa ba dag 
[\[84b.4\]]dang /_de las gzhan pa'i sems can thams cad kyi theg pa chen po la dge ba'i rtsa ba gang dag yin pa de dag thams cad bzlums shing mngon par bsdus te/_sems can thams cad dang thun mong du byas nas/_bla na med pa yang dag par rdzogs pa'i byang chub tu yongs su sngo bar 
[\[84b.5\]]byed pas kho bo'i zhu ba 'di byung ngo /_/kau shi ka yang byang chub sems dpa' sems dpa' chen po rnams kyi shes rab kyi pha rol tu phyin pa ni/_sbyin pa'i pha rol tu phyin pa zil gyis gnon par byed pa yin no/_/de bzhin du tshul khrims kyi pha rol tu phyin pa dang /_bzod pa'i pha rol tu 
[\[84b.6\]]phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa zil gyis gnon par byed pa yin no/_/kau shi ka dper na dmus long rnams ni brgya'am/_stong ngam/_'bum yang rung ste/_dmigs bu med na lam du 'gro ba'am/_grong ngam/_grong rdal 
[\[84b.7\]]lam/_grong khyer ram/_yul 'khor du 'jug par mi nus te/_ji ltar de dag thams cad ni 'gro ba dang /_'ong ba la skal ba med cing 'os pa ma yin pa de bzhin du/_kau shi ka pha rol tu phyin pa lnga po dmus long lta bur gyur pa/_shes rab kyi pha rol tu phyin pa'i dmigs bu med pa de dag 
[\[85a\]]
[\[85a.1\]]thams cad ni shes rab kyi pha rol tu phyin pa dang bral na de ni 'di lta ste/_rdzogs pa'i byang chub kyi lam nas lam du 'jug pa'am/_rnam pa thams cad mkhyen pa nyid kyi grong khyer du 'jug pa'i skal ba med do/_/kau shi ka gang gi tshe sbyin pa'i pha rol tu phyin pa 
[\[85a.2\]]la sogs pa pha rol tu phyin pa lnga po rnams shes rab kyi pha rol tu phyin pas yongs su zin par gyur na/_pha rol tu phyin pa lnga po 'di dag mig dang ldan pa dang /_shes rab kyi pha rol tu phyin pas yongs su zin pa yin te/_lnga po 'di dag kyang pha rol tu phyin pa'i ming 'thob bo/_/
[\[85a.3\]]de nas lha'i dbang po brgya byin gyis/_tshe dang ldan pa sha ra dwa ti'i bu la 'di skad ces smras so/_/btsun pa sha ra dwa ti'i bu 'di skad du shes rab kyi pha rol tu phyin pas yongs su bzung na/_lnga po 'di dag kyang pha rol tu phyin pa'i ming 'thob bo zhes smras na/_btsun pa sha ra dwa ti'i 
[\[85a.4\]]bu 'o na pha rol tu phyin pa lnga po dag sbyin pa'i pha rol tu phyin pas yongs su bzung na/_pha rol tu phyin pa'i ming mi 'thob bam/_de bzhin du tshul khrims kyi pha rol tu phyin pas yongs su bzung ba dang /_bzod pa'i pha rol tu phyin pas yongs su bzung ba dang /_brtson 'grus kyi pha 
[\[85a.5\]]rol tu phyin pas yongs su bzung ba dang /_bsam gtan gyi pha rol tu phyin pas yongs su bzung ba lnga po 'di dag kyang pha rol tu phyin pa'i ming mi 'thob bam smras pa/_kau shi ka de de bzhin no/_/ji skad smras pa bzhin te/_'on kyang byang chub sems dpa' sems dpa' chen po ni 
[\[85a.6\]]shes rab kyi pha rol tu phyin pa la gnas te/_sbyin pa'i pha rol tu phyin pa yongs su rdzogs par byed do/_/de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa 
[\[85a.7\]]yongs su rdzogs par byed do/_/kau shi ka de lta bas na shes rab kyi pha rol tu phyin pa ni pha rol tu phyin pa lnga po 'di dag gi nang na mchog ces bya/_gtso bo dang /_rab mchog dang /_gya nom pa dang /_bla na med pa dang /_gong na med pa zhes bya'o/_/de nas bcom ldan 'das la/_
[\[85b\]]
[\[85b.1\]]tshe dang ldan pa sha ra dwa ti'i bus 'di skad ces gsol to/_/btsun pa bcom ldan 'das shes rab kyi pha rol tu phyin pa ji ltar mngon par bsgrub par bgyi/_de skad ces gsol pa dang /_bcom ldan 'das kyis tshe dang ldan pa sha ra dwa ti'i bu la 'di skad ces bka' stsal to/_/
[\[85b.2\]]sha ra dwa ti'i bu gzugs mngon par bsgrub tu med pa'i phyir shes rab kyi pha rol tu phyin pa mngon par bsgrub par bya'o/_/de bzhin du tshor ba dang /_'du shes dang /_'du byed rnams dang /_rnam par shes pa mngon par bsgrub tu med pa'i phyir/_shes rab kyi pha rol tu phyin pa 
[\[85b.3\]]mngon par bsgrub par bya'o/_/de bzhin du sbyin pa'i pha rol tu phyin pa nas shes rab kyi pha rol tu phyin pa'i bar du mngon par bsgrub tu med pa'i phyir/_shes rab kyi pha rol tu phyin pa mngon par bsgrub par bya'o/_/de bzhin du nang stong pa nyid nas/_de bzhin du sbyar te/_dngos 
[\[85b.4\]]po med pa'i ngo bo nyid stong pa nyid kyi bar dang /_dran pa nye bar gzhag pa rnams nas/_'phags pa'i lam yan lag brgyad pa'i bar dang /_de bzhin du de bzhin gshegs pa'i stobs bcu nas/_sangs rgyas kyi chos ma 'dres pa [{]bcwa [,]bco [}]brgyad kyi bar dag mngon par bsgrub tu med 
[\[85b.5\]]pa'i phyir/_shes rab kyi pha rol tu phyin pa mngon par bsgrub par bya'o/_/de bzhin du thams cad shes pa nyid dang /_lam gyi rnam pa shes pa nyid dang /_rnam pa thams cad mkhyen pa nyid mngon par bsgrub tu med pa'i phyir/_shes rab kyi pha rol tu phyin pa mngon par bsgrub par 
[\[85b.6\]]bya'o/_/gsol pa/_btsun pa bcom ldan 'das ji ltar na gzugs mngon par bsgrub tu ma mchis pa'i slad du shes rab kyi pha rol tu phyin pa mngon par bsgrub par bgyi/_ji ltar na rnam pa thams cad mkhyen pa nyid kyi bar du mngon par bsgrub tu ma mchis pa'i slad du/_shes 
[\[85b.7\]]rab kyi pha rol tu phyin pa mngon par bsgrub par bgyi/_bcom ldan 'das kyis bka' stsal pa/_sha ra dwa ti'i bu gzugs mngon par 'du byed pa med pa'i phyir dang /_skye ba med pa'i phyir dang /_dmigs su med pa'i phyir dang /_'jig pa med pa'i phyir de ltar shes rab kyi pha rol 
[\[86a\]]
[\[86a.1\]]tu phyin pa mngon par bsgrub par bya'o/_/de bzhin du tshor ba dang /_'du shes dang /_'du byed rnams dang /_rnam par shes pa nas/_de bzhin du sbyar te/_rnam pa thams cad mkhyen pa nyid kyi bar du mngon par 'du byed pa med pa'i phyir dang /_skye ba 
[\[86a.2\]]med pa'i phyir dang /_dmigs su med pa'i phyir dang /_'jig pa med pa'i phyir de ltar shes rab kyi pha rol tu phyin pa mngon par bsgrub par bya'o/_/de skad ces bka' stsal pa dang /_bcom ldan 'das la tshe dang ldan pa sha ra dwa ti'i bus 'di skad ces gsol to/_/btsun pa bcom 
[\[86a.3\]]ldan 'das shes rab kyi pha rol tu phyin pa de ltar mngon par bsgrubs na chos gang zhig thob par bgyid lags/_bcom ldan 'das kyis bka' stsal pa/_chos gang yang thob par mi byed de/_des na shes rab kyi pha rol tu phyin pa zhes bya ba'i grangs su 'gro'o/_/gsol pa/_btsun 
[\[86a.4\]]pa bcom ldan 'das chos ci yang thob par mi bgyid pa gang lags/_bcom ldan 'das kyis bka' stsal pa/_dge ba'i chos rnams dang /_mi dge ba'i chos rnams thob par mi byed do/_/de bzhin du 'jig rten pa'i chos rnams dang /_'jig rten las 'das pa'i chos rnams dang /_
[\[86a.5\]]zag pa dang bcas pa'i chos rnams dang /_zag pa med pa'i chos rnams dang /_kha na ma tho ba dang bcas pa'i chos rnams dang /_kha na ma tho ba med pa'i chos rnams dang /_'dus byas kyi chos rnams dang /_'dus ma byas kyi chos rnams thob par mi byed do/_/de ci'i phyir zhe na/_sha ra 
[\[86a.6\]]dwa ti'i bu 'di ltar shes rab kyi pha rol tu phyin pa ni chos gang dag la yang dmigs pa'i tshul gyis nye bar gnas pa ma yin te/_des na de ni chos gang yang thob par mi byed do/_/de nas bcom ldan 'das la lha'i dbang po brgya byin gyis 'di skad ces gsol to/_/btsun pa bcom ldan 
[\[86a.7\]]'das ci shes rab kyi pha rol tu phyin pa rnam pa thams cad mkhyen pa nyid kyang thob par mi bgyid cing /_dmigs par mi bgyid lags sam/_bcom ldan 'das kyis bka' stsal pa/_kau shi ka de de bzhin no/_/ji skad smras pa bzhin te/_shes rab kyi pha rol tu phyin pa de ni 
[\[86b\]]
[\[86b.1\]]rnam pa thams cad mkhyen pa nyid kyang thob par mi byed cing dmigs par mi byed do/_/gsol pa/_btsun pa bcom ldan 'das ji ltar na shes rab kyi pha rol tu phyin pa de rnam pa thams cad mkhyen pa nyid kyang thob par mi bgyid cing /_dmigs par mi bgyid pa lags/_bcom 
[\[86b.2\]]ldan 'das kyis bka' stsal pa/_kau shi ka shes rab kyi pha rol tu phyin pa ni ming ji lta ba bzhin dang /_mtshan ma ji lta ba bzhin dang /_mngon par 'du byed pa ji lta ba de bzhin du shes rab kyi pha rol tu phyin pa thob par mi byed do/_/gsol pa/_btsun pa bcom ldan 'das 'o na ji 
[\[86b.3\]]ltar thob par bgyid lags/_bcom ldan 'das kyis bka' stsal pa/_ji ltar khas mi len pa dang /_gnas par mi byed pa dang /_spong bar mi byed pa dang /_mngon par zhen par mi byed cing /_ci yang thob par mi byed pa de ltar thob par byed do/_/kau shi ka de ltar na 
[\[86b.4\]]shes rab kyi pha rol tu phyin pa ni chos ci yang thob par mi byed par chos thams cad thob par byed do/_/de nas bcom ldan 'das la lha'i dbang po brgya byin gyis 'di skad ces gsol to/_/btsun pa bcom ldan 'das shes rab kyi pha rol tu phyin pa 'di chos thams cad skye ba ma mchis 
[\[86b.5\]]pa dang /_'gag pa ma mchis pa dang /_mngon par 'du bgyid pa ma mchis pa dang /_dmigs su ma mchis pa dang /_mngon par zhen pa ma mchis par bgyi ba'i slad du nye bar gnas pa ni ngo mtshar lags so/_/de nas bcom ldan 'das la tshe dang ldan pa rab 'byor 
[\[86b.6\]]gyis 'di skad ces gsol to/_/btsun pa bcom ldan 'das gal te byang chub sems dpa' sems dpa' chen po shes rab kyi pha rol tu phyin pa la spyod pa na/_'di snyam du shes rab kyi pha rol tu phyin pa chos thams cad thob par byed dam/_'on te thob par mi byed snyam du 'du shes na/_
[\[86b.7\]]btsun pa bcom ldan 'das byang chub sems dpa' shes rab kyi pha rol tu phyin pa spong zhing de bzhin du rgyang ring du bgyid pa lags so/_/de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor gang gis na byang 
[\[87a\]]
[\[87a.1\]]chub sems dpa' de shes rab kyi pha rol tu phyin pa spong zhing de bzhin du rgyang ring du byed pa'i rnam grangs yod de/_rab 'byor gal te byang chub sems dpa' shes rab kyi pha rol tu phyin pa la spyod pa na/_'di snyam du kye ma shes rab kyi pha rol tu phyin pa ni gsob bo/_/
[\[87a.2\]]gsog go/_/snying po med pa'o/_/kye ma shes rab kyi pha rol tu phyin pa ni ya ma brla'o snyam du 'du shes na/_de ni shes rab kyi pha rol tu phyin pa spong zhing rgyang ring du byed pa yin te/_rab 'byor gang gis byang chub sems dpa' de shes rab kyi pha rol tu phyin pa spong zhing /_shes rab kyi pha 
[\[87a.3\]]rol tu phyin pa rgyang ring du byed pa'i rnam grangs ni de yin no/_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das shes rab kyi pha rol tu phyin pa la glo ba ches na chos gang la glo ba mi ches pa lags/_de skad ces gsol pa 
[\[87a.4\]]dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor shes rab kyi pha rol tu phyin pa la yid ches na gzugs la yid mi ches so/_/de bzhin du tshor ba dang /_'du shes dang /_'du byed rnams dang /_rnam par shes pa la yid mi ches so/_/
[\[87a.5\]]mig la yid mi ches pa nas yid kyi bar la yid mi ches so/_/gzugs kyi skye mched la yid mi ches pa nas chos kyi skye mched kyi bar la yid mi ches so/_/de bzhin du sbyin pa'i pha rol tu phyin pa la yid mi ches pa nas shes rab kyi pha rol tu phyin pa'i bar la yid mi ches so/_/nang 
[\[87a.6\]]stong pa nyid la yid mi ches pa nas dngos po med pa'i ngo bo nyid stong pa nyid kyi bar la yid mi ches so/_/dran pa nye bar gzhag pa rnams la yid mi ches pa nas 'phags pa'i lam yan lag brgyad pa'i bar la yid mi ches so/_/de bzhin du de bzhin gshegs pa'i stobs bcu la yid 
[\[87a.7\]]mi ches pa nas sangs rgyas kyi chos ma 'dres pa [{]bcwa [,]bco [}]brgyad kyi bar la yid mi ches so/_/rgyun du zhugs pa'i 'bras bu la yid mi ches so/_/de bzhin du lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid kyi 'bras bu la yid mi ches so/_/
[\[87b\]]
[\[87b.1\]]rang byang chub la yid mi ches so/_/bla na med pa yang dag par rdzogs pa'i byang chub la yid mi ches so/_/thams cad shes pa nyid la yid mi ches so/_/lam gyi rnam pa shes pa nyid la yid mi ches so/_/rnam pa thams cad mkhyen pa nyid la yid mi ches te/_rab 'byor 'on kyang 
[\[87b.2\]]gzugs dmigs su med pa'i phyir/_shes rab kyi pha rol tu phyin pa la yid ches so/_/de bzhin du tshor ba dang /_'du shes dang /_'du byed rnams dang /_rnam par shes pa dmigs su med pa'i phyir shes rab kyi pha rol tu phyin pa la yid ches so/_/de bzhin du sbyar te/_
[\[87b.3\]]rnam pa thams cad mkhyen pa nyid kyi bar du dmigs su med pa'i phyir/_shes rab kyi pha rol tu phyin pa la yid ches so/_/rab 'byor de ltar na shes rab kyi pha rol tu phyin pa la yid ches pas/_gzugs la yid ches pa yin no/_/de bzhin du tshor ba dang /_'du shes dang /_'du 
[\[87b.4\]]byed rnams dang /_rnam par shes pa la yid ches pa yin no/_/de bzhin du sbyar te/_shes rab kyi pha rol tu phyin pa la yid ches na/_rnam pa thams cad mkhyen pa nyid kyi bar la yid ches pa yin no/_/de skad ces bka' stsal pa dang /_bcom ldan 'das la tshe dang ldan pa rab 'byor 
[\[87b.5\]]gyis 'di skad ces gsol to/_/btsun pa bcom ldan 'das 'di lta ste/_shes rab kyi pha rol tu phyin pa 'di ni pha rol tu phyin pa chen po lags so/_/bcom ldan 'das kyis bka' stsal pa/_rab 'byor 'di ji snyam du sems/_rnam grangs gang gis na 'di lta ste/_shes rab kyi 
[\[87b.6\]]pha rol tu phyin pa 'di pha rol tu phyin pa chen po yin snyam 'am/_gsol pa/_gzugs chen por mi bgyid/_chung ngur mi bgyid/_de bzhin du tshor ba dang /_'du shes dang /_'du byed rnams dang /_rnam par shes pa chen por mi bgyid/_chung ngur mi bgyid/_sbyin pa'i pha rol tu 
[\[87b.7\]]phyin pa chen por mi bgyid/_chung ngur mi bgyid/_de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa chen por mi bgyid/_chung ngur mi bgyid/_de bzhin du nang stong pa nyid chen 
[\[88a\]]
[\[88a.1\]]por mi bgyid/_chung ngur mi bgyid/_de bzhin du dngos po med pa'i ngo bo nyid stong pa nyid kyi bar du chen por mi bgyid/_chung ngur mi bgyid/_de bzhin du dran pa nye bar gzhag pa rnams chen por mi bgyid/_chung ngur mi bgyid pa nas/_de bzhin du 'phags pa'i 
[\[88a.2\]]lam yan lag brgyad pa'i bar du chen por mi bgyid/_chung ngur mi bgyid/_de bzhin gshegs pa'i stobs bcu chen por mi bgyid/_chung ngur mi bgyid pa nas/_de bzhin du sangs rgyas kyi chos ma 'dres pa [{]bcwa [,]bco [}]brgyad kyi bar dag chen por mi bgyid/_chung ngur mi bgyid/_byang chub 
[\[88a.3\]]chen por mi bgyid/_chung ngur mi bgyid/_sangs rgyas chen por mi bgyid/_chung ngur mi bgyid lags so/_/gzhan yang shes rab kyi pha rol tu phyin pa ni gzugs sdud par mi bgyid/_'phro bar mi bgyid/_de bzhin du tshor ba dang /_'du shes dang /_'du byed rnams dang /_rnam 
[\[88a.4\]]par shes pa sdud par mi bgyid/_'phro bar mi bgyid pa nas/_de bzhin du sbyar te/_sangs rgyas kyi bar du sdud par mi bgyid/_'phro bar mi bgyid lags so/_/gzhan yang shes rab kyi pha rol tu phyin pa ni gzugs tshad mchis par mi bgyid/_tshad ma mchis par mi bgyid pa nas/_
[\[88a.5\]]de bzhin du sbyar te/_sangs rgyas kyi bar du tshad mchis par mi bgyid/_tshad ma mchis par mi bgyid lags so/_/gzhan yang shes rab kyi pha rol tu phyin pa ni gzugs yangs par mi bgyid/_dog par mi bgyid/_de bzhin du tshor ba dang /_'du shes dang /_'du byed rnams dang /_
[\[88a.6\]]rnam par shes pa yangs par mi bgyid/_dog par mi bgyid/_de bzhin du sbyar te/_sangs rgyas kyi bar du yangs par mi bgyid/_dog par mi bgyid lags so/_/gzhan yang shes rab kyi pha rol tu phyin pa ni gzugs stobs dang ldan par mi bgyid/_stobs chung bar mi bgyid/_
[\[88a.7\]]de bzhin du tshor ba dang /_'du shes dang /_'du byed rnams dang /_rnam par shes pa stobs dang ldan par mi bgyid/_stobs chung bar mi bgyid pa nas/_de bzhin du sbyar te/_sangs rgyas kyi bar du stobs dang ldan par mi bgyid/_stobs chung bar mi bgyid lags so/_/btsun 
[\[88b\]]
[\[88b.1\]]pa bcom ldan 'das rnam grangs des na 'di lta ste/_shes rab kyi pha rol tu phyin pa 'di ni byang chub sems dpa' sems dpa' chen po rnams kyi pha rol tu phyin pa chen po lags so/_/btsun pa bcom ldan 'das gal te theg pa la gsar du zhugs pa'i byang chub sems dpa' 
[\[88b.2\]]sems dpa' chen po ni shes rab kyi pha rol tu phyin pa la brten/_de bzhin du bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa la brten nas/_'di 
[\[88b.3\]]snyam du 'du shes te/_shes rab kyi pha rol tu phyin pa ni gzugs chen por bgyid pa'am/_chung ngur bgyid pa'o/_/de bzhin du tshor ba dang /_'du shes dang /_'du byed rnams dang /_rnam par shes pa chen por bgyid pa'am/_chung ngur bgyid pa'o/_/de bzhin du sbyar te/_sangs 
[\[88b.4\]]rgyas kyi bar du chen por bgyid pa'am/_chung ngur bgyid pa'o/_/de bzhin du sbyar te/_gzugs stobs dang ldan par bgyid pa'am/_stobs chung ba'i bar du bgyid pa'o/_/de bzhin du tshor ba dang /_'du shes dang /_'du byed rnams dang /_rnam par shes pa stobs dang ldan 
[\[88b.5\]]par bgyid pa'am/_stobs chung bar bgyid pa'o snyam du de lta bu'i 'du shes su gyur na/_btsun pa bcom ldan 'das byang chub sems dpa' sems dpa' chen po de ni shes rab kyi pha rol tu phyin pa la spyod pa ma lags so/_/de ci'i slad du zhe na/_gang gzugs che bar bgyid pa'am/_
[\[88b.6\]]chung bar bgyid pa'am/_de bzhin du sbyar te/_sangs rgyas kyi bar du che bar bgyid pa'am/_chung bar bgyid pa de ni shes rab kyi pha rol tu phyin pa'i rgyu 'thun pa ma lags/_gang gzugs stobs dang ldan par bgyid pa'am/_stobs chung bar bgyid pa'am/_de bzhin du gang tshor ba dang /_
[\[88b.7\]]'du shes dang /_'du byed rnams dang /_rnam par shes pa stobs dang ldan par bgyid pa'am/_stobs chung bar bgyid pa dang /_de bzhin du sbyar te/_sangs rgyas kyi bar du stobs dang ldan par bgyid pa'am/_stobs chung bar bgyid pa 'di ni shes rab kyi pha rol tu phyin pa'i rgyu 'thun 
[\[89a\]]
[\[89a.1\]]pa ma lags/_gang gzugs chen por bgyid pa'am/_chung ngur bgyid pa'am/_de bzhin du gang tshor ba dang /_'du shes dang /_'du byed rnams dang /_rnam par shes pa chen por bgyid pa'am/_chung ngur bgyid pa'am/_de bzhin du sbyar te/_sangs 
[\[89a.2\]]rgyas kyi bar du stobs dang ldan par bgyid pa'am/_stobs chung bar bgyid pa 'di ni/_de'i dmigs pa chen po lags pa'i slad du'o/_/de ci'i slad du zhe na/_dmigs pa'i 'du shes can rnams la ni byang chub gang yang ma mchis pa'i slad du'o/_/de ci'i slad du zhe na/_'di ltar 
[\[89a.3\]]sems can ma skyes pa'i slad du/_shes rab kyi pha rol tu phyin pa ma skyes par blta bar bgyi/_de bzhin du gzugs ma skyes pa'i slad du shes rab kyi pha rol tu phyin pa ma skyes par blta bar bgyi/_de bzhin du tshor ba dang /_'du shes dang /_'du byed rnams dang /_rnam par shes 
[\[89a.4\]]pa ma skyes pa'i slad du shes rab kyi pha rol tu phyin pa ma skyes par blta bar bgyi/_de bzhin du sbyar te/_sangs rgyas kyi bar du ma skyes pa'i slad du shes rab kyi pha rol tu phyin pa ma skyes par blta bar bgyi/_sems can ngo bo nyid ma mchis pa'i slad du shes rab kyi pha rol tu phyin pa 
[\[89a.5\]]ngo bo nyid ma mchis par blta bar bgyi/_de bzhin du sbyar te/_sangs rgyas kyi bar du ngo bo nyid ma mchis pa'i slad du shes rab kyi pha rol tu phyin pa ngo bo nyid ma mchis par blta bar bgyi/_sems can stong pa nyid kyi slad du shes rab kyi pha rol tu phyin pa stong pa nyid du blta bar bgyi/_
[\[89a.6\]]de bzhin du gzugs stong pa nyid kyi slad du shes rab kyi pha rol tu phyin pa stong pa nyid du blta bar bgyi/_de bzhin du tshor ba dang /_'du shes dang /_'du byed rnams dang /_rnam par shes pa stong pa nyid kyi slad du shes rab kyi pha rol tu phyin pa stong pa nyid du blta bar bgyi/_de bzhin du sbyar te/_
[\[89a.7\]]sangs rgyas kyi bar du stong pa nyid kyi slad du shes rab kyi pha rol tu phyin pa stong pa nyid du blta bar bgyi/_sems can dben pa nyid kyi slad du shes rab kyi pha rol tu phyin pa dben pa nyid du blta bar bgyi/_de bzhin du gzugs dang /_tshor ba dang /_'du shes dang /_'du byed rnams 
[\[89b\]]
[\[89b.1\]]dang /_rnam par shes pa dben pa nyid kyi slad du shes rab kyi pha rol tu phyin pa dben pa nyid du blta bar bgyi/_de bzhin du sbyar te/_sangs rgyas kyi bar du dben pa nyid kyi slad du shes rab kyi pha rol tu phyin pa dben pa nyid du blta bar bgyi/_sems can ma mchis pa nyid kyi slad du shes 
[\[89b.2\]]rab kyi pha rol tu phyin pa ma mchis pa nyid du blta bar bgyi/_de bzhin du gzugs dang /_tshor ba dang /_'du shes dang /_'du byed rnams dang /_rnam par shes pa ma mchis pa'i slad du shes rab kyi pha rol tu phyin pa ma mchis pa nyid du blta bar bgyi/_de bzhin du sbyar te/_sangs rgyas 
[\[89b.3\]]kyi bar du ma mchis pa nyid kyi slad du shes rab kyi pha rol tu phyin pa ma mchis pa nyid du blta bar bgyi/_sems can bsam gyis mi khyab pa nyid kyi slad du shes rab kyi pha rol tu phyin pa bsam gyis mi khyab pa nyid du blta bar bgyi/_de bzhin du gzugs dang /_tshor ba dang /_'du shes dang /_
[\[89b.4\]]'du byed rnams dang /_rnam par shes pa bsam gyis mi khyab pa nyid kyi slad du shes rab kyi pha rol tu phyin pa bsam gyis mi khyab pa nyid du blta bar bgyi/_de bzhin du sbyar te/_sangs rgyas kyi bar du bsam gyis mi khyab pa nyid kyi slad du shes rab kyi pha rol tu phyin pa bsam gyis mi khyab 
[\[89b.5\]]pa nyid du blta bar bgyi/_sems can 'jig pa ma mchis pa'i slad du shes rab kyi pha rol tu phyin pa 'jig pa ma mchis par blta bar bgyi/_de bzhin du gzugs dang /_tshor ba dang /_'du shes dang /_'du byed rnams dang /_rnam par shes pa 'jig pa ma mchis pa'i slad du 
[\[89b.6\]]shes rab kyi pha rol tu phyin pa 'jig pa ma mchis pa nyid du blta bar bgyi/_de bzhin du sbyar te/_sangs rgyas kyi bar du 'jig pa ma mchis pa'i slad du shes rab kyi pha rol tu phyin pa 'jig pa ma mchis par blta bar bgyi/_sems can mngon par rdzogs par 'tshang rgya ba ma mchis 
[\[89b.7\]]pa'i slad du shes rab kyi pha rol tu phyin pa mngon par rdzogs par 'tshang rgya ba ma mchis par blta bar bgyi/_de bzhin du gzugs dang /_tshor ba dang /_'du shes dang /_'du byed rnams dang /_rnam par shes pa mngon par rdzogs par 'tshang rgya ba ma mchis pa'i slad du shes rab kyi 
[\[90a\]]
[\[90a.1\]]pha rol tu phyin pa mngon par rdzogs par 'tshang rgya ba ma mchis par blta bar bgyi/_de bzhin du sbyar te/_sangs rgyas kyi bar du mngon par rdzogs par 'tshang rgya ba ma mchis pa'i slad du shes rab kyi pha rol tu phyin pa mngon par rdzogs par 'tshang rgya ba ma mchis par blta 
[\[90a.2\]]bar bgyi/_sems can stobs dang mi ldan pa'i slad du shes rab kyi pha rol tu phyin pa stobs dang mi ldan par blta bar bgyi/_de bzhin du gzugs dang /_tshor ba dang /_'du shes dang /_'du byed rnams dang /_rnam par shes pa stobs dang mi ldan pa'i slad du shes rab kyi pha rol tu 
[\[90a.3\]]phyin pa stobs dang mi ldan par blta bar bgyi/_de bzhin du sbyar te/_sangs rgyas kyi bar du stobs dang mi ldan pa'i slad du shes rab kyi pha rol tu phyin pa stobs dang mi ldan par blta bar bgyi ba'i slad du ste/_btsun pa bcom ldan 'das rnam grangs des na/_'di lta ste/_shes rab kyi 
[\[90a.4\]]pha rol tu phyin pa 'di ni byang chub sems dpa' sems dpa' chen po rnams kyi pha rol tu phyin pa chen po lags so/_/de nas bcom ldan 'das la tshe dang ldan pa kun dga' bos 'di skad ces gsol to/_/btsun pa bcom ldan 'das ji ltar shes rab kyi pha rol tu phyin pa'i ming 
[\[90a.5\]]yongs su bsgrags pa de ltar sbyin pa'i pha rol tu phyin pa'i ming yongs su bsgrags pa ma mdzad la/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa'i ming yongs su bsgrags 
[\[90a.6\]]pa ma mdzad lags so/_/btsun pa bcom ldan 'das de bzhin du sbyar te/_ji ltar shes rab kyi pha rol tu phyin pa'i ming yongs su bsgrags pa mdzad pa de ltar sangs rgyas kyi chos ma 'dres pa [{]bcwa [,]bco [}]brgyad kyi bar gyi ming yongs su bsgrags pa ma mdzad lags so/_/de skad ces gsol 
[\[90a.7\]]pa dang /_bcom ldan 'das kyis tshe dang ldan pa kun dga' bo la 'di skad ces bka' stsal to/_/kun dga' bo shes rab kyi pha rol tu phyin pa ni pha rol tu phyin pa lnga po dag gi sngon du 'gro ba yin zhing /_de bzhin du sangs rgyas kyi chos ma 'dres pa [{]bcwa [,]bco [}]brgyad kyi bar gyi sngon du 'gro ba 
[\[90b\]]
[\[90b.1\]]yin pa'i phyir ro/_/kun dga' bo 'di ji snyam du sems/_rnam pa thams cad mkhyen pa nyid du yongs su ma bsngos pa'i sbyin pa sbyin pa'i pha rol tu phyin pa'i grangs su 'gro snyam 'am/_gsol pa/_btsun pa bcom ldan 'das ma lags so/_/kun dga' bo 'di ji snyam du sems/_
[\[90b.2\]]tshul khrims dang /_bzod pa dang /_brtson 'grus dang /_bsam gtan dang /_shes rab rnam pa thams cad mkhyen pa nyid du yongs su ma bsngos pa/_shes rab kyi pha rol tu phyin pa zhes bya ba'i grangs su 'gro snyam 'am/_gsol pa/_btsun pa bcom ldan 'das ma lags so/_/
[\[90b.3\]]de skad ces bka' stsal pa dang /_bcom ldan 'das la tshe dang ldan pa kun dga' bos 'di skad ces gsol to/_/btsun pa bcom ldan 'das ji ltar na sbyin pa rnam pa thams cad mkhyen pa nyid du yongs su bsngos na/_sbyin pa'i pha rol tu phyin pa zhes bya ba'i grangs su mchi ba nas/_
[\[90b.4\]]shes rab kyi bar du rnam pa thams cad mkhyen pa nyid du yongs su bsngos na/_shes rab kyi pha rol tu phyin pa zhes bgyi ba'i grangs su mchi lags/_bcom ldan 'das kyis bka' stsal pa/_kun dga' bo sbyin pa gnyis su med pa'i tshul gyis rnam pa thams cad mkhyen pa nyid du yongs su 
[\[90b.5\]]bsngos na/_sbyin pa'i pha rol tu phyin pa zhes bya ba'i grangs su 'gro'o/_/de bzhin du sbyar te/_shes rab kyi bar du gnyis su med pa'i tshul gyis/_rnam pa thams cad mkhyen pa nyid du yongs su bsngos na/_shes rab kyi pha rol tu phyin pa zhes bya ba'i grangs su 'gro'o/_/de bzhin 
[\[90b.6\]]du skye ba med pa'i tshul dang /_dmigs su med pa'i tshul gyis/_rnam pa thams cad mkhyen pa nyid du yongs su bsngos na/_shes rab kyi pha rol tu phyin pa zhes bya ba'i grangs su 'gro'o//_//shes rab kyi pha rol tu phyin pa khri pa/_bam po bcu bdun pa/_gsol 
[\[90b.7\]]pa/_btsun pa bcom ldan 'das ji ltar sbyin pa gnyis su ma mchis pa'i tshul dang /_de bzhin du skye ba ma mchis pa'i tshul dang /_dmigs su ma mchis pa'i tshul gyis/_rnam pa thams cad mkhyen pa nyid du yongs su bsngos na/_sbyin pa'i pha rol tu phyin pa zhes bgyi ba'i 
[\[91a\]]
[\[91a.1\]]grangs su mchi lags/_de bzhin du ji ltar shes rab kyi bar du gnyis su ma mchis pa'i tshul dang /_de bzhin du skye ba ma mchis pa'i tshul dang /_dmigs su ma mchis pa'i tshul gyis/_rnam pa thams cad mkhyen pa nyid du yongs su bsngos na/_shes rab 
[\[91a.2\]]kyi pha rol tu phyin pa zhes bgyi ba'i grangs su mchi lags/_bcom ldan 'das kyis bka' stsal pa/_gzugs gnyis su med pa'i tshul dang /_de bzhin du tshor ba dang /_'du shes dang /_'du byed rnams dang /_rnam par shes pa dang /_byang chub kyi bar du gnyis su med pa'i 
[\[91a.3\]]tshul gyis so/_/gsol pa/_ji ltar gzugs gnyis su ma mchis pa'i tshul dang /_byang chub kyi bar du gnyis su ma mchis pa'i tshul gyis lags/_bcom ldan 'das kyis bka' stsal pa/_kun dga' bo 'di ltar gzugs ni gzugs kyis stong /_de bzhin du tshor ba dang /_
[\[91a.4\]]'du shes dang /_'du byed rnams dang /_rnam par shes pa ni rnam par shes pas stong pa nas/_de bzhin du sbyar te/_byang chub kyi bar ni byang chub kyis stong ngo /_/de ci'i phyir zhe na/_'di ltar pha rol tu phyin pa dang /_gzugs de ni gnyis su med cing gnyis su dbyer med la/_
[\[91a.5\]]de bzhin du shes rab kyi pha rol tu phyin pa dang /_byang chub kyi bar de ni gnyis su med cing gnyis su dbyer med pa'i phyir ro/_/kun dga' bo de lta bas na shes rab kyi pha rol tu phyin pa ni pha rol tu phyin pa lnga po 'di dag gi sngon du 'dren pa yin pa nas/_de bzhin du sbyar te/_rnam pa 
[\[91a.6\]]thams cad mkhyen pa nyid kyi bar gyi sngon du 'dren pa yin no/_/dper na sa chen po la sa bon gang dag btab pa dag ni tshogs pa rnyed nas skye ste/_sa chen po ni de dag gi rten yin no/_/kun dga' bo de bzhin du pha rol tu phyin pa lnga po 'di dag ni/_shes rab kyi pha rol tu phyin pa la brten 
[\[91a.7\]]nas 'byung ste/_shes rab kyi pha rol tu phyin pa ni de dag gi rten yin no/_/de bzhin du shes rab kyi pha rol tu phyin pa la brten nas/_dran pa nye bar gzhag pa bzhi 'byung ba nas sangs rgyas kyi chos ma 'dres pa [{]bcwa [,]bco [}]brgyad kyi bar du 'byung zhing /_rnam pa thams cad mkhyen pa nyid kyi bar du 
[\[91b\]]
[\[91b.1\]]'byung ngo /_/kun dga' bo rnam pa thams cad mkhyen pa nyid la brten pa ni pha rol tu phyin pa lnga dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag yin te/_kun dga' bo de lta bas na shes rab kyi pha rol tu phyin pa ni pha rol tu phyin pa lnga po de dag gi yongs su 'dren pa yin zhing /_
[\[91b.2\]]de bzhin du sangs rgyas kyi chos ma 'dres pa [{]bcwa [,]bco [}]brgyad kyi bar dag gi yongs su 'dren pa yin no/_/de skad ces bka' stsal pa dang /_bcom ldan 'das la tshe dang ldan pa kun dga' bos 'di skad ces gsol to/_/btsun pa bcom ldan 'das de bzhin gshegs pa dgra bcom pa 
[\[91b.3\]]yang dag par rdzogs pa'i sangs rgyas kyis rigs kyi bu'am/_rigs kyi bu mo de shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par bgyid pa dang /_tshul bzhin du yid la bgyid pa ni/_yon tan gang dag yongs su 'dzin pa'i 
[\[91b.4\]]yon tan de dag thams cad ni bka' ma stsal lags te/_btsun pa bcom ldan 'das shes rab kyi pha rol tu phyin pa bzung ba dang /_tshul bzhin du yid la bgyid pa'i bar du bgyis na/_dge ba bcu'i las kyi lam rnams 'jig rten du 'byung lags so/_/de bzhin du bsam gtan 
[\[91b.5\]]bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag 'jig rten du 'byung lags so/_/btsun pa bcom ldan 'das shes rab kyi pha rol tu phyin pa bzung ba dang /_tshul bzhin du yid 
[\[91b.6\]]la bgyid pa'i bar du bgyis na/_rgyun du zhugs pa 'jig rten na mchis lags so/_/de bzhin du lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas 'jig rten na mchis lags so/_/btsun pa bcom ldan 'das shes rab kyi pha rol tu phyin pa 
[\[91b.7\]]bzung ba dang /_tshul bzhin du yid la bgyid pa'i bar du bgyis na/_de bzhin gshegs pa dgra bcom pa yang dag par rdzogs pa'i sangs rgyas rnams 'jig rten du 'byung lags so/_/de skad ces gsol pa dang /_bcom ldan 'das kyis tshe dang ldan pa kun dga' bo la 'di skad 
[\[92a\]]
[\[92a.1\]]ces bka' stsal to/_/kun dga' bo rigs kyi bu'am rigs kyi bu mo gang gis shes rab kyi pha rol tu phyin pa 'di thos pa nas/_tshul bzhin yid la byed pa'i bar du byas pa de la ni yon tan de dag 'ba' zhig tu zad par nga mi smra'o/_/de ci'i phyir zhe na/_kun dga' 
[\[92a.2\]]bo rigs kyi bu'am rigs kyi bu mo gang shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed pa dang /_thams cad mkhyen pa nyid kyi sems dang yang bral bar mi 'gyur ba de ni tshul khrims kyi phung po 
[\[92a.3\]]tshad med pa dang ldan par 'gyur/_de bzhin du gang shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed pa dang /_ting nge 'dzin gyi phung po dang /_shes rab kyi phung po dang /_rnam par grol ba'i 
[\[92a.4\]]phung po dang /_rnam par grol ba'i ye shes mthong ba'i phung po tshad med pa dang ldan par 'gyur ro/_/kun dga' bo rigs kyi bu 'am rigs kyi bu mo gang shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin 
[\[92a.5\]]du yid la byed pa dang /_rnam pa thams cad mkhyen pa nyid kyi sems dang yang bral bar mi 'gyur ba de ni/_de bzhin gshegs par zhugs par rig par bya'o/_/kun dga' bo nyan thos dang /_rang sangs rgyas thams cad kyi tshul khrims kyi phung po dang /_ting nge 'dzin gyi phung po dang /_
[\[92a.6\]]shes rab kyi phung po dang /_rnam par grol ba'i phung po dang /_rnam par grol ba'i ye shes mthong ba'i phung po gang yin pa nyan thos dang /_rang sangs rgyas thams cad kyi tshul khrims kyi phung po nas rnam par grol ba'i ye shes mthong ba'i phung po'i bar de ni/_kun dga' bo rigs 
[\[92a.7\]]kyi bu'am rigs kyi bu mo de'i tshul khrims kyi phung po dang /_ting nge 'dzin gyi phung po dang /_shes rab kyi phung po dang /_rnam par grol ba'i phung po dang /_rnam par grol ba'i ye shes mthong ba'i phung po gang yin pa'i tshul khrims kyi phung po nas rnam par grol ba'i ye shes mthong ba'i 
[\[92b\]]
[\[92b.1\]]phung po'i brgya'i char yang nye bar mi 'gro ba nas rgyu'i bar du yang nye bar mi 'gro'o/_/de ci'i phyir zhe na/_kun dga' bo 'di ltar rigs kyi bu'am rigs kyi bu mo de ni nyan thos dang /_rang sangs rgyas thams cad kyi sa las sems rnam par grol zhing /_de ni nyan thos dang /_rang sangs 
[\[92b.2\]]rgyas de dag gi chos la 'dod pa med pa'i phyir ro/_/kun dga' bo rigs kyi bu'am rigs kyi bu mo gang shes rab kyi pha rol tu phyin pa 'di yi ger bris nas 'chang zhing /_de la yang me tog dang /_phreng ba dang /_spos dang /_byug pa dang /_phye ma dang /_chos gos dang /_na bza' dang /_
[\[92b.3\]]gdugs dang /_rgyal mtshan sna tshogs dag gis bsti stang du byed/_bla mar byed/_ri mor byed na/_kun dga' bo rigs kyi bu'am rigs kyi bu mo de'i tshe 'di dang /_tshe phyi ma'i yon tan dang /_phan yon ni de dag yin par nga smra'o/_/de skad ces bka' stsal pa dang /_bcom 
[\[92b.4\]]ldan 'das la tshe dang ldan pa kun dga' bos 'di skad ces gsol to/_/btsun pa bcom ldan 'das rigs kyi bu'am rigs kyi bu mo gang shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par bgyid pa dang /_tshul bzhin du yid la 
[\[92b.5\]]bgyid pa dang /_rnam pa thams cad mkhyen pa nyid kyi sems dang yang bral bar mi 'gyur ba dang /_shes rab kyi pha rol tu phyin pa 'di yang yi ger bris sam/_yi ger 'drir stsal nas/_me tog dang /_ba dan sna tshogs pa dag gi bar dag dang /_rol mo'i sgra dag gis 
[\[92b.6\]]bsti stang du bgyid pa dang /_bla mar bgyid pa dang /_ri mor bgyid pa de dag la bdag gis kyang rtag tu rgyun mi 'chad par bsrung ba dang /_bskyab pa dang sba bar bgyi lags so/_/bcom ldan 'das kyis bka' stsal pa/_kun dga' bo rigs kyi bu'am rigs kyi bu mo de ni nang 
[\[92b.7\]]stong pa nyid la shin tu gnas pa nas/_dngos po med pa'i ngo bo nyid stong pa nyid kyi bar la shin tu rnam par gnas pa yin te/_de'i phyir shes rab kyi pha rol tu phyin pa la klan ka tshol bar byed pa 'ga' yang yang dag par rjes su ma mthong /_shes rab kyi pha rol tu phyin pa la gang klan 
[\[93a\]]
[\[93a.1\]]ka btsal ba de yang yang dag par rjes su mi mthong ste/_kun dga' bo de ltar na rigs kyi bu'am rigs kyi bu mo de ni shes rab kyi pha rol tu phyin pa'i gzi brjid kyis yongs su zin pas sus kyang glags mi rnyed do/_/kun dga' bo gzhan yang rigs kyi bu'am 
[\[93a.2\]]rigs kyi bu mo de ni shes rab kyi pha rol tu phyin pa 'di 'dzin pa dang /_tshul bzhin du yid la byed pa'i bar du byed pa de'i sems zhum par mi 'gyur/_'gong bar mi 'gyur/_dngang bar mi 'gyur ro/_/de ci'i phyir zhe na/_kun dga' bo 'di ltar gang zhum par 'gyur ba'am/_'gong 
[\[93a.3\]]bar 'gyur ba'am/_dngang bar 'gyur ba'i dngos po de yang dag par rjes su mi mthong ba'i phyir ro/_/rigs kyi bu'am rigs kyi bu mo gang shes rab kyi pha rol tu phyin pa 'di 'dzin pa nas/_tshul bzhin du yid la byed pa'i bar du byed pa dang /_de nyid yi ger bris sam/_yi ger 
[\[93a.4\]]'drir bcug nas bsti stang du byed pa dang /_bla mar byed pa dang /_ri mor byed pa dang /_mchod par byed pa de tshe 'di dang /_phyi ma'i yon tan dang /_phan yon 'di yang yongs su 'dzin par 'gyur te/_mdza' bshes dang /_nye du dang /_snag gi gnyen mtshams dang /_rgyal po 
[\[93a.5\]]dang /_blon po chen po rnams dang /_byang chub sems dpa' rnams dang /_lha rnams dang /_dge sbyong dang /_bram ze dang /_phyogs bcu'i 'jig rten gyi khams gang gA'i klung gi bye ma snyed dag na/_sangs rgyas bcom ldan 'das gang dag bzhugs shing gzhes la chos kyang ston pa 
[\[93a.6\]]de dag dang /_byang chub sems dpa' sems dpa' chen po rnams dang /_rang sangs rgyas rnams dang /_dgra bcom pa rnams dang /_phyir mi 'ong ba rnams dang /_lan cig phyir 'ong ba rnams dang /_rgyun du zhugs pa de dag kyang de la dga' bar 'gyur ro/_/de bzhin du lha dang bcas pa'i 
[\[93a.7\]]'jig rten dga' bar 'gyur ro/_/bdud dang bcas/_dge sbyong dang /_bram zer bcas pa'i skye dgu dang /_lha dang mi dang lha ma yin du bcas pa dag gi yid du 'ong ba dang /_dga' bar yang 'gyur ro/_/sbyin pa'i pha rol tu phyin pa dang /_de bzhin du tshul khrims kyi pha rol tu phyin pa 
[\[93b\]]
[\[93b.1\]]dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la de'i spobs pa mi chod par 'gyur/_de bzhin du de'i nang stong pa nyid bsgom pa mi chod par 'gyur/_de bzhin du dngos po 
[\[93b.2\]]med pa'i ngo bo nyid stong pa nyid kyi bar du bsgom pa mi chod par 'gyur/_de bzhin du de'i dran pa nye bar gzhag pa rnams bsgom pa mi chod par 'gyur ba nas/_de bzhin du sbyar te/_de'i sangs rgyas kyi chos ma 'dres pa [{]bcwa [,]bco [}]brgyad kyi bar du bsgom pa mi chod par 'gyur ro/_/de bzhin 
[\[93b.3\]]du de'i ting nge 'dzin bsgom pa mi chod par 'gyur/_de bzhin du de'i gzungs kyi sgo bsgom pa mi chod par 'gyur/_de bzhin du de'i byang chub sems dpa'i mngon par shes pa mi chod par 'gyur/_de'i sems can yongs su smin par bya ba mi chod par 'gyur/_de'i sangs rgyas kyi zhing 
[\[93b.4\]]yongs su dag par bya ba mi chod par 'gyur/_de'i rnam pa thams cad mkhyen pa nyid kyi bar du mi chod par 'gyur ro/_/gzhan las brgal zhing brtag pa byung ngo cog las nges par 'byung nus par gyur te/_kun dga' bo rigs kyi bu'am rigs kyi bu mo gang thams cad mkhyen pa'i sems 
[\[93b.5\]]kyis shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_shes rab kyi pha rol tu phyin pa yi ger bris nas/_glegs bam du chud par byas te/_'chang zhing me tog dang /_phreng ba dang /_spos dang /_byug pa dang /_phye ma dang /_
[\[93b.6\]]chos gos dang /_na bza' dang /_gdugs dang /_rgyal mtshan dang /_ba dan sna tshogs dag dang /_rol mo'i sgra dag gis bsti stang du byed/_bla mar byed/_ri mor byed/_mchod par byed pa de tshe 'di dang /_tshe phyi ma'i yon tan gyi phan yon de dag yongs su 'dzin par 'gyur ro/_/kun 
[\[93b.7\]]dga' bo gzhan yang stong gsum gyi stong chen po'i 'jig rten gyi khams na/_rgyal chen bzhi'i ris kyi lha gang dag bla na med pa yang dag par rdzogs pa'i byang chub tu sems bskyed pa de dag der lhags nas shes rab kyi pha rol tu phyin pa 'di bltas shing kun chub par byas/_phyag byas/_'dud 
[\[94a\]]
[\[94a.1\]]par byas nas/_slar 'gro bar sems par 'gyur ro/_/de bzhin du sum cu rtsa gsum pa'i lha rnams dang /_'thab bral dang /_dga' ldan dang /_'phrul dga' dang /_gzhan 'phrul dbang byed kyi lha rnams dang /_de bzhin du tshangs ris dang /_tshangs 'khor dang /_
[\[94a.2\]]tshangs chen dang /_'od chung dang /_tshad med 'od dang /_'od gsal dang /_dge chung dang /_tshad med dge dang /_dge rgyas dang /_mi che ba dang /_chung che dang /_tshad med che dang /_'bras bu che ba'i lha gang dag bla na med pa yang dag par rdzogs pa'i byang chub tu sems bskyed pa de dag 
[\[94a.3\]]kyang der lhags nas shes rab kyi pha rol tu phyin pa 'di bltas shing bzung la kun chub par byas/_phyag byas/_'dud pa byas nas slar 'dong bar sems par 'gyur ro/_/gnas gtsang ma gang yin pa 'di lta ste/_mi che ba dang /_mi gdung ba dang /_gya nom snang ba dang /_shin tu mthong 
[\[94a.4\]]dang /_'og min gyi lha de dag kyang de nyid du lhags nas/_shes rab kyi pha rol tu phyin pa 'di bltas shing phyag 'tshal ba'i bar du byas nas slar 'dong bar sems par 'gyur ro/_/kun dga' bo de la rigs kyi bu'am rigs kyi bu mo des 'di ltar sems bskyed par bya ste/_phyogs bcu'i 
[\[94a.5\]]'jig rten gyi khams gang gA'i klung gi bye ma snyed dag na rgyal chen bzhi'i ris kyi lha rnams nas 'bras bu che ba'i bar gyi lha gang dag bla na med pa yang dag par rdzogs pa'i byang chub tu yang dag par zhugs pa dag dang /_gnas gtsang ma pa gang dag yin pa dag dang /_gzhan yang lha dang /_
[\[94a.6\]]klu dang /_gnod sbyin dang /_dri za dang /_lto 'phye chen po dang /_lha ma yin dang /_nam mkha' lding dang /_mi'am ci gang yin pa dag shes rab kyi pha rol tu phyin pa la yang dag par blta ba dang /_bzung ba dang /_bcang ba dang /_bsnyen bkur bya ba dang /_phyag bya ba dang /_mchod pa 
[\[94a.7\]]bya ba'i phyir lhags pa de dag la bdag gis de ltar chos kyi sbyin pa byin par gyur cig snyam du sems bskyed par bya'o/_/kun dga' bo stong gsum gyi stong chen po'i 'jig rten gyi khams na rgyal chen bzhi'i ris kyi lha rnams nas/_'og min gyi bar gyi lha 'khod pa gang dag yin pa de dag kyang de nyid 
[\[94b\]]
[\[94b.1\]]du lhags nas/_shes rab kyi pha rol tu phyin pa 'di bltas shing bzung bcangs klags/_kun chub par byas/_phyag 'tshal gdud pa byas nas/_slar 'dong bar sems par 'gyur la/_rigs kyi bu'am rigs kyi bu mo de la yang rtag tu bsrung ba dang /_bskyab pa 
[\[94b.2\]]dang /_sbed pa byed par 'gyur ro/_/de bzhin du phyogs bcu'i 'jig rten gyi khams gang gA'i klung gi bye ma snyed dag na/_rgyal chen bzhi'i ris kyi lha rnams nas/_'og min gyi bar gyi lha rnams 'khod pa dag der lhags nas/_shes rab kyi pha rol tu phyin pa 'di la 
[\[94b.3\]]bltas pa nas phyag bya ba'i bar du byas nas/_slar 'dong bar sems par 'gyur la/_rigs kyi bu'am rigs kyi bu mo de la yang bsrung ba dang /_bskyab pa dang /_sbed pa byed par 'gyur ro/_/kun dga' bo las kyi rnam par smin pa ma gtogs pa de la glags lta 
[\[94b.4\]]ba sus kyang glags rnyed par mi 'gyur te/_kun dga' bo de yang rigs kyi bu'am rigs kyi bu mo de'i tshe 'di'i yon tan dang /_phan yon yongs su 'dzin par 'gyur ba yin no/_/phyogs bcu'i 'jig rten gyi khams gang gA'i klung gi bye ma snyed dag na 'khod pa'i lha gang dag 
[\[94b.5\]]bla na med pa yang dag par rdzogs pa'i byang chub tu yang dag par zhugs pa de dag kyang shes rab kyi pha rol tu phyin pa 'di la mchod pa'i las kyi phyir dang /_rigs kyi bu'am rigs kyi bu mo de la yang bsrung ba dang /_bskyab pa dang /_sba ba'i phyir 'ong bar sems par 'gyur ro/_/
[\[94b.6\]]de ci'i phyir zhe na/_kun dga' bo 'di ltar lha de dag ni bla na med pa yang dag par rdzogs pa'i byang chub tu zhugs pa yin zhing /_sems can thams cad kyi gnas dang /_skyob pa dang /_sems can rnams yongs su mi gtang ba dang /_sems can thams cad la phan pa dang /_
[\[94b.7\]]bde bar bya bar gnas pa yin pa'i phyir ro/_/de nas bcom ldan 'das la tshe dang ldan pa kun dga' bos 'di skad ces gsol to/_/btsun pa bcom ldan 'das rigs kyi bu'am rigs kyi bu mos phyogs bcu'i 'jig rten gyi khams kun nas rgyal chen bzhi'i ris kyi lha rnams 
[\[95a\]]
[\[95a.1\]]'dir mchis pa nas/_'og min gyi bar gyi lha rnams shes rab kyi pha rol tu phyin pa 'di la yang dag par blta ba dang /_gzung ba dang /_bcang ba dang /_bsnyen bkur bgyi ba dang /_mchod par bgyi ba dang /_bkur sti bgyi ba'i slad du mchis par ji ltar 
[\[95a.2\]]'tshal bar 'gyur lags/_de skad ces gsol pa dang /_bcom ldan 'das kyis tshe dang ldan pa kun dga' bo la 'di skad ces bka' stsal to/_/kun dga' bo gal te rigs kyi bu'am rigs kyi bu mos shes rab kyi pha rol tu phyin pa 'di gang du bzhag pa'i phyogs der snang 
[\[95a.3\]]ba rgya chen po mthong na/_nges par der lha dbang che bar grags pa/_mthu che ba rdzu 'phrul che ba dag shes rab kyi pha rol tu phyin pa 'di la yang dag par blta ba dang /_bzung ba dang /_bcang ba dang /_bsnyen bkur bya ba dang /_mchod par bya ba dang /_bkur sti bya ba'i phyir 
[\[95a.4\]]lhags par shes par bya'o/_/kun dga' bo gzhan yang rigs kyi bu'am rigs kyi bu mo de la mi ma yin pa'i dri rgya chen po mnam na/_nges par der lha mthu che ba rdzu 'phrul che ba dag shes rab kyi pha rol tu phyin pa 'di la blta ba dang /_bzung ba dang /_bcang ba dang /_kun chub 
[\[95a.5\]]par bya ba dang /_phyag bya ba dang /_mchod par bya ba dang /_bkur sti bya ba'i phyir 'dir lhags par shes par bya'o/_/kun dga' bo gzhan yang rigs kyi bu'am rigs kyi bu mo de rtag tu kun tu spyod pa gtsang mar byas nas/_shes rab kyi pha rol tu phyin pa 'di la cho ga bzhin du 
[\[95a.6\]]mchod pa byed na/_de'i kun tu spyod pa gtsang ma des lha mang po dag lhags nas/_shes rab kyi pha rol tu phyin pa 'di la yang dag par bltas shing bzung /_kun chub par byas/_bcangs/_bkur sti byas/_bla mar byas/_ri mor byas/_mchod par byas pas yi rangs par 
[\[95a.7\]]'gyur ro/_/lha dbang chung bar grags pa gang dag phyogs de na 'khod pa de dag kyang lha mthu che ba/_rdzu 'phrul che ba de dag gi gzi brjid dang dpal dang /_bla mar gyur pa nyid mi bzod pas/_phyogs de nas 'dong bar sems par 'gyur ro/_/ji lta ji ltar lha dbang che bar grags 
[\[95b\]]
[\[95b.1\]]rdzu 'phrul che ba/_mthu che ba 'ong bar bya bar sems pa de lta de ltar rigs kyi bu'am rigs kyi bu mo de'i mos pa rgya chen por 'gyur ro/_/de'i nyen 'khor du gtsang sbra mi byed pa'i bag spyad par mi bya'o/_/rigs kyi bu'am rigs kyi bu mo des kyang shes rab kyi pha rol tu phyin pa 'di la 
[\[95b.2\]]mchod pa'i don du sa phyogs de bdug pa sna tshogs kyis bdug par bya/_me tog sna tshogs dgram par bya/_pog phor rnams nas bdug par bya/_dar gyi lda ldi gtsang ma bre bar bya/_bla re sna tshogs bzang po bre bar bya/_sa phyogs de rnam pa du mas legs par brgyan par bya'o/_/kun 
[\[95b.3\]]dga' bo gzhan yang rigs kyi bu'am rigs kyi bu mo de shes rab kyi pha rol tu phyin pa 'di la bkur sti byed cing /_mchod pa byed pa'i lus ngal bar mi 'gyur/_lus bde ba dang /_sems bde ba dang /_lus yang ba nyid dang /_lus gzi brjid dang ldan pa dang /_sems gsal 
[\[95b.4\]]bar 'gyur ro/_/yang de 'di ltar 'du shes par 'gyur te/_nyal ba na rmi lam sdig pa can dag mthong bar mi 'gyur ro/_/des rmi lam du de bzhin gshegs pa dgra bcom pa yang dag par rdzogs pa'i sangs rgyas sku skyes bu chen po'i mtshan sum cu rtsa gnyis kyis legs par 
[\[95b.5\]]brgyan pa/_sku dpe byad bzang po brgyad cus gsal bar byas pa/_sku gser gyi mdog can dge slong gi dge 'dun gyis yongs su bskor cing mdun gyis bltas nas chos ston pa mthong bar 'gyur ro/_/de bzhin gshegs pa dgra bcom pa yang dag par rdzogs pa'i sangs rgyas 
[\[95b.6\]]de las kyang 'di lta ste/_pha rol tu phyin pa drug dang /_dran pa nye bar gzhag pa bzhi nas/_sangs rgyas kyi chos ma 'dres pa [{]bcwa [,]bco [}]brgyad kyi bar gyi chos thos par 'gyur ro/_/pha rol tu phyin pa de dag gi don rnam par dbye ba thos par 'gyur ro/_/de bzhin du sangs rgyas kyi chos ma 
[\[95b.7\]]'dres pa [{]bcwa [,]bco [}]brgyad kyi bar gyi don rnam par dbye ba thos par 'gyur ro/_/byang chub kyi shing yang mthong bar 'gyur ro/_/byang chub sems dpa' byang chub kyi shing drung du 'gro ba mthong bar 'gyur ro/_/bla na med pa yang dag par rdzogs pa'i byang chub mngon par rdzogs par sangs rgyas 
[\[96a\]]
[\[96a.1\]]pa mthong bar 'gyur ro/_/de bzhin du mngon par rdzogs par sangs rgyas nas kyang chos kyi 'khor lo bskor ba mthong bar 'gyur ro/_/byang chub sems dpa' 'bum phrag mang po dag rnam pa thams cad mkhyen pa nyid ni 'di ltar yongs su thob par bya'o/_/sems 
[\[96a.2\]]can rnams ni 'di ltar yongs su smin par bya'o/_/sangs rgyas kyi zhing ni 'di ltar yongs su dag par bya'o/_/bdud 'khor dang bcas pa ni 'di ltar yongs su gdul bar bya'o/_/zhes 'bel ba'i gtam rnam par gtan la dbab pa byed pa yang shes shing mthong bar 'gyur ro/_/shar phyogs 
[\[96a.3\]]nas sangs rgyas bye ba khrag khrig 'bum phrag mang po dag gi sgra thos par 'gyur ro/_/de bzhin du lho phyogs dang /_nub phyogs dang /_byang phyogs dang /_phyogs mtshams kyi bar dag nas/_sangs rgyas bye ba khrag khrig 'bum phrag mang po dag gi sgra thos par 'gyur te/_kye 'jig 
[\[96a.4\]]rten gyi khams che ge mo zhig na/_de bzhin gshegs pa dgra bcom pa yang dag par rdzogs pa'i sangs rgyas che ge mo zhes bya ba zhig byang chub sems dpa' stong phrag 'di snyed cig dang /_nyan thos bye ba khrag khrig 'bum phrag 'di snyed gcig gis yongs su bskor cing mdun gyis bltas 
[\[96a.5\]]nas chos ston to zhes thos par 'gyur ro/_/de bzhin du shar phyogs na sangs rgyas bye ba khrag khrig 'bum phrag mang po dag yongs su mya ngan las 'da' ba dag mthong bar 'gyur ro/_/yongs su mya ngan las 'das pa de dag gi mchod rten rin po che sna bdun las byas pa bye ba phrag 'bum dag 
[\[96a.6\]]mthong bar 'gyur ro/_/de bzhin gshegs pa dgra bcom pa yang dag par rdzogs pa'i sangs rgyas de dag dang /_de bzhin gshegs pa'i mchod rten de dag la me tog dang /_phreng ba dang /_spos dang /_byug pa dang /_phye ma dang /_chos gos dang /_na bza' dang /_gdugs dang /_
[\[96a.7\]]rgyal mtshan dang /_ba dan dang /_rol mo'i sgra sna tshogs pa dag gis bkur sti byed pa dang /_ri mor byed pa dang /_mchod par byed pa mthong bar 'gyur ro/_/de bzhin du steng gi phyogs kyi bar du yang de bzhin du sbyar bar bya ste/_rigs kyi bu'am rigs kyi bu mo des rmi lam bzang po de lta 
[\[96b\]]
[\[96b.1\]]bu dag mthong bar 'gyur ro/_/de bde ba kho nar sad par 'gyur/_de'i lus la gzi byin 'jug par 'gyur/_de'i lus yang ba nyid du shes par 'gyur/_de zas la brkam pa nyid du mi 'gyur/_chos gos la brkam pa nyid du ma yin/_na ba'i gso sman dang /_yo byad la 
[\[96b.2\]]brkam pa nyid du mi 'gyur/_de zas kyi 'du shes chung ba nyid du 'gyur ro/_/de bzhin du sbyar te/_de yo byad kyi 'du shes chung ba nyid du 'gyur te/_dper na dge slong rnal 'byor spyod pa 'dod pa nas/_ting nge 'dzin las langs pa zas la brkam pa'i shas che ba ma yin pa de bzhin du 
[\[96b.3\]]zas kyi 'du shes chung bar 'gyur ro/_/de ci'i phyir zhe na/_kun dga' bo gang la la zhig gis lus la mi ma yin pa rnams gzi byin 'jug par byed na/_de ni de bzhin du 'gyur te/_des na de la shar phyogs kyi 'jig rten gyi khams gang gA'i klung gi bye ma snyed dag na bzhugs pa'i de bzhin 
[\[96b.4\]]gshegs pa rnams dang /_byang chub sems dpa' rnams dang /_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dag lus la gzi byin nye bar bsgrub par 'gyur bas/_ji srid 'tsho'i bar du ba dan gyi 
[\[96b.5\]]bar dag dang /_rol mo'i sgra sna tshogs dag gis bkur sti bya/_bla mar bya/_ri mor bya/_mchod par bya'o/_/shes rab kyi pha rol tu phyin pa khri pa las phan yon gyi le'u zhes bya ste bcu bdun pa'o//_//de nas bcom ldan 'das la tshe dang ldan pa sha ra dwa ti'i bus 
[\[96b.6\]]'di skad ces gsol to/_/btsun pa bcom ldan 'das byang chub sems dpa' sems dpa' chen po gang shes rab kyi pha rol tu phyin pa zab mo 'di la mos par 'gyur ba de gang nas shi 'phos nas 'dir mchis pa lags/_de yun ji srid cig nas bla na med pa yang dag par rdzogs pa'i byang 
[\[96b.7\]]chub tu yang dag par zhugs pa lags/_des de bzhin gshegs pa ji snyed cig la bsnyen bkur bgyis pa lags/_des sbyin pa'i pha rol tu phyin pa dang /_de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_
[\[97a\]]
[\[97a.1\]]bsam gtan gyi pha rol tu phyin pa dang /_shes rab kyi pha rol tu phyin pa la yun ji srid cig nas spyad pa lags/_shes rab kyi pha rol tu phyin pa zab mo 'di nyid la don dang tshul las mos par 'gyur lags sam/_de skad ces gsol pa dang /_bcom ldan 'das kyis tshe 
[\[97a.2\]]dang ldan pa sha ra dwa ti'i bu la 'di skad ces bka' stsal to/_/sha ra dwa ti'i bu byang chub sems dpa' sems dpa' chen po de ni phyogs bcu'i 'jig rten gyi khams gang gA'i klung gi bye ma snyed dag tu de bzhin gshegs pa dgra bcom pa yang dag par rdzogs pa'i sangs rgyas dpag tu med grangs med 
[\[97a.3\]]tshad med pa dag la bsnyen bkur byas nas 'dir 'ong ba dag yin/_'dir skyes zhing byung ba dag yin no/_/sha ra dwa ti'i bu byang chub sems dpa' sems dpa' chen po de ni bskal pa bye ba khrag khrig 'bum phrag gzhal du med cing /_grangs med tshad med pa nas bla na med pa yang dag 
[\[97a.4\]]par rdzogs pa'i byang chub tu yang dag par zhugs pa yin no/_/des sems dang po bskyed phyin chad sbyin pa'i pha rol tu phyin pa la spyod cing 'ongs pa yin/_de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa 
[\[97a.5\]]dang /_bsam gtan gyi pha rol tu phyin pa dang /_shes rab kyi pha rol tu phyin pa la spyod cing 'ongs pa yin no/_/sha ra dwa ti'i bu de ni phyin chad de bzhin gshegs pa dgra bcom pa yang dag par rdzogs pa'i sangs rgyas grangs med tshad med pa dag la bsnyen bkur byed cing 'dir 'ongs pa 
[\[97a.6\]]yin no/_/sha ra dwa ti'i bu byang chub sems dpa' sems dpa' chen po de ni shes rab kyi pha rol tu phyin pa mthong ngam thos na bdag gis ni ston pa mthong ngo zhes sems bskyed par 'gyur ro/_/sha ra dwa ti'i bu byang chub sems dpa' sems dpa' chen po de ni shes rab kyi pha rol tu phyin pa de la 
[\[97a.7\]]yang don dang tshig las mtshan ma med pa dang /_gnyis su med pa dang /_dmigs su med pa'i tshul gyis rjes su rtogs par 'gyur ro/_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das shes rab kyi pha rol tu phyin pa 
[\[97b\]]
[\[97b.1\]]ni nyan pa po dang /_lta ba po rnams kyi ston pa lags so/_/bcom ldan 'das kyis bka' stsal pa/_rab 'byor ma yin no/_/de ci'i phyir zhe na/_rab 'byor shes rab kyi pha rol tu phyin pa la ni nyan pa po dang /_lta ba po med do/_/rab 'byor chos bems po nyid kyi phyir shes rab kyi 
[\[97b.2\]]pha rol tu phyin pa mi thos mi mthong ngo /_/de bzhin du chos bems po nyid kyi phyir bsam gtan gyi pha rol tu phyin pa mi thos mi mthong ngo /_/de bzhin du chos bems po nyid kyi phyir brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin 
[\[97b.3\]]pa dang /_sbyin pa'i pha rol tu phyin pa mi thos mi mthong ngo /_/de bzhin du chos bems po nyid kyi phyir/_nang stong pa nyid mi thos mi mthong ngo /_/de bzhin du sbyar te/_chos bems po nyid kyi phyir/_dngos po med pa'i ngo bo nyid stong pa nyid kyi bar du mi thos mi mthong ngo /_/de bzhin du 
[\[97b.4\]]chos bems po nyid kyi phyir/_dran pa nye bar gzhag pa rnams mi thos mi mthong ngo /_/de bzhin du chos bems po nyid kyi phyir/_'phags pa'i lam yan lag brgyad pa'i bar du mi thos mi mthong ngo /_/de bzhin du chos bems po nyid kyi phyir/_de bzhin gshegs pa'i stobs 
[\[97b.5\]]bcu nas/_sangs rgyas kyi chos ma 'dres pa [{]bcwa [,]bco [}]brgyad kyi bar du mi thos mi mthong ngo /_/rab 'byor chos bems po nyid kyi phyir/_byang chub dang sangs rgyas kyang mi thos mi mthong ngo /_/de nas bcom ldan 'das la tshe dang ldan pa rab 'byor gyis 'di skad ces gsol to/_/
[\[97b.6\]]btsun pa bcom ldan 'das shes rab kyi pha rol tu phyin pa 'di ni zab pa mos par dka' ba lags so/_/bcom ldan 'das kyis bka' stsal pa/_rab 'byor de de bzhin no/_/ji skad smras pa de bzhin te/_rab 'byor shes rab kyi pha rol tu phyin pa 'di ni zab bo/_/de ci'i phyir zhe na/_
[\[97b.7\]]rab 'byor 'di ltar gzugs ni ma bcings ma grol ba yin la/_rab 'byor de bzhin du tshor ba dang /_'du shes dang /_'du byed rnams dang /_rnam par shes pa ni ma bcings ma grol ba yin pa'i phyir ro/_/de ci'i phyir zhe na/_gzugs dngos po med pa'i rang bzhin ni gzugs yin pa'i phyir ro/_/
[\[98a\]]
[\[98a.1\]]rab 'byor de bzhin du tshor ba dang /_'du shes dang /_'du byed rnams dang /_rnam par shes pa dngos po med pa'i rang bzhin ni rnam par shes pa yin pa'i phyir ro/_/rab 'byor sbyin pa'i pha rol tu phyin pa yang ma bcings ma grol ba'o/_/de ci'i phyir zhe na/_rab 
[\[98a.2\]]'byor sbyin pa'i pha rol tu phyin pa dngos po med pa'i rang bzhin ni sbyin pa'i pha rol tu phyin pa yin pa'i phyir ro/_/rab 'byor de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa 
[\[98a.3\]]dang /_shes rab kyi pha rol tu phyin pa ni ma bcings ma grol ba'o/_/de ci'i phyir zhe na/_shes rab kyi pha rol tu phyin pa'i bar du dngos po med pa'i rang bzhin ni/_shes rab kyi pha rol tu phyin pa yin pa'i phyir ro/_/rab 'byor nang stong pa nyid ni ma bcings ma grol ba'o/_/de ci'i 
[\[98a.4\]]phyir zhe na/_rab 'byor nang stong pa nyid dngos po med pa'i rang bzhin ni nang stong pa nyid yin pa'i phyir ro/_/de bzhin du sbyar te/_rab 'byor dngos po med pa'i ngo bo nyid stong pa nyid kyi bar du yang ma bcings ma grol ba'o/_/de ci'i phyir zhe na/_rab 'byor dngos po med pa'i ngo bo nyid stong pa nyid 
[\[98a.5\]]dngos po med pa'i rang bzhin ni dngos po med pa'i ngo bo nyid stong pa nyid yin pa'i phyir ro/_/rab 'byor dran pa nye bar gzhag pa bzhi ni ma bcings ma grol ba'o/_/de ci'i phyir zhe na/_rab 'byor dran pa nye bar gzhag pa dngos po med pa'i rang bzhin ni/_dran pa nye bar gzhag pa bzhi yin pa'i 
[\[98a.6\]]phyir ro/_/de bzhin du sbyar te/_rab 'byor 'phags pa'i lam yan lag brgyad pa'i bar dang /_de bzhin gshegs pa'i stobs bcu dang /_sangs rgyas kyi chos ma 'dres pa [{]bcwa [,]bco [}]brgyad kyi bar dang /_thams cad shes pa nyid dang /_lam gyi rnam pa shes pa nyid dang /_rnam pa thams 
[\[98a.7\]]cad mkhyen pa nyid kyi bar ni ma bcings ma grol ba'o/_/de ci'i phyir zhe na/_rab 'byor rnam pa thams cad mkhyen pa nyid dngos po med pa'i rang bzhin ni/_rnam pa thams cad mkhyen pa nyid yin pa'i phyir ro/_/rab 'byor gzhan yang gzugs kyi sngon gyi mtha' ni ma bcings ma grol ba'o/_/
[\[98b\]]
[\[98b.1\]]de ci'i phyir zhe na/_rab 'byor sngon gyi mtha' dngos po med pa'i rang bzhin ni gzugs yin pa'i phyir ro/_/rab 'byor de bzhin du tshor ba dang /_'du shes dang /_'du byed rnams dang /_rnam par shes pa'i sngon gyi mtha' ni ma bcings ma grol ba'o/_/de ci'i phyir zhe na/_rab 
[\[98b.2\]]'byor sngon gyi mtha' dngos po med pa'i rang bzhin ni rnam par shes pa yin pa'i phyir ro/_/de bzhin du sbyar te/_rnam pa thams cad mkhyen pa nyid kyi bar gyi sngon gyi mtha' ni ma bcings ma grol ba ste/_sngon gyi mtha' dngos po med pa'i rang bzhin ni rnam pa thams cad mkhyen pa nyid 
[\[98b.3\]]yin pa'i phyir ro/_/rab 'byor gzhan yang gzugs ni sngon gyi mtha' las ma bcings ma grol ba'o/_/de ci'i phyir zhe na/_rab 'byor sngon gyi mtha' dngos po med pa'i rang bzhin ni gzugs yin pa'i phyir ro/_/rab 'byor de bzhin du tshor ba dang /_'du shes dang /_'du byed 
[\[98b.4\]]rnams dang /_rnam par shes pa ni sngon gyi mtha' las ma bcings ma grol ba'o/_/de ci'i phyir zhe na/_rab 'byor sngon gyi mtha' dngos po med pa'i rang bzhin ni rnam par shes pa yin pa'i phyir ro/_/rab 'byor de bzhin du sbyar te/_rnam pa thams cad mkhyen pa nyid kyi bar ni sngon gyi 
[\[98b.5\]]mtha' las ma bcings ma grol ba'o/_/de ci'i phyir zhe na/_rab 'byor sngon gyi mtha' dngos po med pa'i rang bzhin ni rnam pa thams cad mkhyen pa nyid yin pa'i phyir ro/_/rab 'byor gzugs ni phyi ma'i mtha' las ma bcings ma grol ba'o/_/de ci'i phyir zhe na/_rab 'byor phyi 
[\[98b.6\]]ma'i mtha' dngos po med pa'i rang bzhin ni gzugs yin pa'i phyir ro/_/rab 'byor de bzhin du tshor ba dang /_'du shes dang /_'du byed rnams dang /_rnam par shes pa ni phyi ma'i mtha' las ma bcings ma grol ba'o/_/de ci'i phyir zhe na/_rab 'byor phyi ma'i mtha' dngos po med 
[\[98b.7\]]pa'i rang bzhin ni rnam par shes pa yin pa'i phyir ro/_/rab 'byor de bzhin du sbyar te/_rnam pa thams cad mkhyen pa nyid kyi bar ni phyi ma'i mtha' las ma bcings ma grol ba'o/_/de ci'i phyir zhe na/_rab 'byor phyi ma'i mtha' dngos po med pa'i rang bzhin ni rnam pa thams cad mkhyen pa nyid 
[\[99a\]]
[\[99a.1\]]yin pa'i phyir ro/_/rab 'byor gzugs ni da ltar byung ba las ma bcings ma grol ba'o/_/de ci'i phyir zhe na/_rab 'byor da ltar byung ba dngos po med pa'i rang bzhin ni gzugs yin pa'i phyir ro/_/rab 'byor de bzhin du tshor ba dang /_'du shes dang /_'du byed 
[\[99a.2\]]rnams dang /_rnam par shes pa ni da ltar byung ba las ma bcings ma grol ba'o/_/de ci'i phyir zhe na/_rab 'byor da ltar byung ba dngos po med pa'i rang bzhin ni rnam par shes pa yin pa'i phyir ro/_/rab 'byor de bzhin du sbyar te/_rnam pa thams cad mkhyen pa nyid kyi bar du da 
[\[99a.3\]]ltar byung ba las ma bcings ma grol ba'o/_/de ci'i phyir zhe na/_rab 'byor da ltar byung ba dngos po med pa'i rang bzhin ni rnam pa thams cad mkhyen pa nyid yin pa'i phyir ro/_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 
[\[99a.4\]]'das shes rab kyi pha rol tu phyin pa 'di ni mi brtson pa rnams dang /_dge ba'i rtsa ba ma bskrun pa rnams dang /_sdig pa'i grogs po'i sug par mchis pa rnams dang /_bdud kyi dbang du mchis pa rnams dang /_le lo can rnams dang /_brtson 'grus chung ba rnams dang /_bskyud ngas pa 
[\[99a.5\]]rnams dang /_shes bzhin ma mchis par spyod pa rnams kyis mos par dka' ba lags so/_/bcom ldan 'das kyis bka' stsal pa/_rab 'byor de de bzhin no/_/ji skad smras pa de bzhin te/_rab 'byor shes rab kyi pha rol tu phyin pa 'di ni mi brtson pa dang /_shes bzhin med 
[\[99a.6\]]par spyod pa rnams kyi bar dag gis mos par dka' ba yin no/_/rab 'byor gzugs rnam par dag pa gang yin pa 'bras bu rnam par dag pa yang de yin/_de bzhin du tshor ba dang /_'du shes dang /_'du byed rnams dang /_rnam par shes pa rnam par dag pa yang de yin/_de bzhin du sbyar te/_
[\[99a.7\]]byang chub kyi bar du rnam par dag pa gang yin pa/_'bras bu rnam par dag pa yang de yin no/_/rab 'byor gzhan yang gzugs rnam par dag pa gang yin pa de ni/_shes rab kyi pha rol tu phyin pa rnam par dag pa'o/_/shes rab kyi pha rol tu phyin pa rnam par dag pa gang yin pa de ni/_gzugs 
[\[99b\]]
[\[99b.1\]]rnam par dag pa ste/_de ltar na gzugs rnam par dag pa gang yin pa dang /_shes rab kyi pha rol tu phyin pa rnam par dag pa 'di ni gnyis su med de gnyis su dbyer med cing tha mi dad de gcad du med do/_/de bzhin du sbyar te/_gzugs rnam par dag pa gang yin pa de ni/_rnam pa thams cad 
[\[99b.2\]]mkhyen pa nyid kyi bar du rnam par dag pa'o/_/rnam pa thams cad mkhyen pa nyid kyi bar du rnam par dag pa gang yin pa de ni/_gzugs rnam par dag pa ste/_de ltar na gzugs rnam par dag pa dang /_rnam pa thams cad mkhyen pa nyid rnam par dag pa 'di ni gnyis su med de gnyis su dbyer med cing tha mi 
[\[99b.3\]]dad de gcad du med do/_/rab 'byor gzhan yang gnyis su med pa rnam par dag pa gang yin pa dang /_gzugs rnam par dag pa gang yin pa dang /_rnam pa thams cad mkhyen pa nyid kyi bar du rnam par dag pa gang yin pa 'di ni gnyis su med de gnyis su dbyer med cing tha mi dad de gcad du med 
[\[99b.4\]]do/_/rab 'byor gzhan yang sems can dang /_srog dang /_skye ba po dang /_shes pa po dang /_mthong ba po'i bar du rnam par dag pas/_gzugs rnam par dag pa'o/_/de bzhin du tshor ba dang /_'du shes dang /_'du byed rnams dang /_rnam par shes pa rnam par dag pa'o/_/de 
[\[99b.5\]]bzhin du sbyar te/_shes pa po dang /_mthong ba po'i bar du rnam par dag pas/_rnam pa thams cad mkhyen pa nyid rnam par dag pa ste/_de ltar na shes pa po dang /_mthong ba po rnam par dag pa dang /_rnam pa thams cad mkhyen pa nyid rnam par dag pa 'di ni gnyis su med de gnyis su dbyer med 
[\[99b.6\]]cing tha mi dad de gcad du med do/_/rab 'byor gzhan yang 'dod chags dang /_zhe sdang dang /_gti mug rnam par dag pas gzugs rnam par dag pa/_de bzhin du tshor ba dang /_'du shes dang /_'du byed rnams dang /_rnam par shes pa rnam par dag pa/_de bzhin du sbyar te/_rnam pa 
[\[99b.7\]]thams cad mkhyen pa nyid kyi bar du rnam par dag pa ste/_de ltar na 'dod chags dang /_zhe sdang dang /_gti mug rnam par dag pa dang /_gzugs dang /_tshor ba dang /_'du shes dang /_'du byed rnams dang /_rnam par shes pa rnam par dag pa dang /_rnam pa thams cad mkhyen pa nyid kyi bar du 
[\[100a\]]
[\[100a.1\]]rnam par dag pa 'di ni gnyis su med de gnyis su dbyer med cing tha mi dad de gcad du med do/_/rab 'byor gzhan yang ma rig pa rnam par dag pas/_'du byed rnam par dag pa'o/_/'du byed rnam par dag pas/_rnam par shes pa rnam par dag pa'o/_/rnam par 
[\[100a.2\]]shes pa rnam par dag pas/_ming dang gzugs rnam par dag pa'o/_/ming dang gzugs rnam par dag pas/_skye mched drug rnam par dag pa'o/_/skye mched drug rnam par dag pas/_reg pa rnam par dag pa'o/_/reg pa rnam par dag pas/_tshor ba rnam par dag pa'o/_/tshor 
[\[100a.3\]]ba rnam par dag pas/_sred pa rnam par dag pa'o/_/sred pa rnam par dag pas/_len pa rnam par dag pa'o/_/len pa rnam par dag pas/_srid pa rnam par dag pa'o/_/srid pa rnam par dag pas/_skye ba rnam par dag pa'o/_/skye ba rnam par dag pas/_rga shi dang mya ngan dang /_smre 
[\[100a.4\]]sngags 'don pa dang /_sdug bsngal ba dang /_yid mi bde ba dang /_'khrug pa rnam par dag pa'o/_/rga shi dang mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa rnam par dag pas/_shes rab kyi pha rol tu phyin pa rnam par dag pa'o/_/
[\[100a.5\]]shes rab kyi pha rol tu phyin pa rnam par dag pas/_bsam gtan gyi pha rol tu phyin pa rnam par dag pa'o/_/bsam gtan gyi pha rol tu phyin pa rnam par dag pas/_brtson 'grus kyi pha rol tu phyin pa rnam par dag pa'o/_/brtson 'grus kyi pha rol tu phyin pa rnam par dag pas/_bzod pa'i 
[\[100a.6\]]pha rol tu phyin pa rnam par dag pa'o/_/bzod pa'i pha rol tu phyin pa rnam par dag pas/_tshul khrims kyi pha rol tu phyin pa rnam par dag pa'o/_/tshul khrims kyi pha rol tu phyin pa rnam par dag pas/_sbyin pa'i pha rol tu phyin pa rnam par dag pa'o/_/sbyin pa'i pha rol tu phyin pa rnam par 
[\[100a.7\]]dag pas/_nang stong pa nyid rnam par dag pa nas/_de bzhin du sbyar te/_dngos po med pa'i ngo bo nyid stong pa nyid kyi bar du rnam par dag pa'o/_/dngos po med pa'i ngo bo nyid stong pa nyid rnam par dag pas/_dran pa nye bar gzhag pa rnam par dag pa'o/_/dran pa nye bar gzhag pa rnam par 
[\[100b\]]
[\[100b.1\]]dag pas/_thams cad shes pa nyid kyi bar du rnam par dag pa'o/_/thams cad shes pa nyid rnam par dag pas/_lam gyi rnam pa shes pa nyid rnam par dag pa'o/_/lam gyi rnam pa shes pa nyid rnam par dag pas/_rnam pa thams cad mkhyen pa nyid rnam par dag pa ste/_de ltar na thams 
[\[100b.2\]]cad mkhyen pa nyid rnam par dag pa dang /_lam gyi rnam pa shes pa nyid rnam par dag pa dang /_rnam pa thams cad mkhyen pa nyid rnam par dag pa 'di ni gnyis su med de/_gnyis su dbyer med cing tha mi dad de gcad du med do/_/rab 'byor gzhan yang shes rab kyi pha rol tu phyin pa rnam 
[\[100b.3\]]par dag pas/_gzugs rnam par dag pa'o/_/de bzhin du sbyar te/_shes rab kyi pha rol tu phyin pa rnam par dag pas/_rnam pa thams cad mkhyen pa nyid kyi bar du rnam par dag pa ste/_de ltar na shes rab kyi pha rol tu phyin pa rnam par dag pa dang /_rnam pa thams cad mkhyen pa 
[\[100b.4\]]nyid kyi bar du rnam par dag pa 'di ni gnyis su med de gnyis su dbyer med cing tha mi dad de gcad du med do/_/de ltar gong ma bzhin du sbyar te/_bsam gtan gyi pha rol tu phyin pa rnam par dag pas/_gzugs rnam par dag pa dang /_rnam pa thams cad mkhyen pa nyid kyi bar du rnam par dag pa'o/_/
[\[100b.5\]]de bzhin du brtson 'grus kyi pha rol tu phyin pa rnam par dag pas/_gzugs rnam par dag pa dang /_rnam pa thams cad mkhyen pa nyid kyi bar du rnam par dag pa'o/_/de bzhin du bzod pa'i pha rol tu phyin pa rnam par dag pas/_gzugs rnam par dag pa dang /_rnam pa thams cad mkhyen pa 
[\[100b.6\]]nyid kyi bar du rnam par dag pa'o/_/de bzhin du sbyar te/_tshul khrims kyi pha rol tu phyin pa rnam par dag pas/_gzugs rnam par dag pa dang /_rnam pa thams cad mkhyen pa nyid kyi bar du rnam par dag pa'o/_/de bzhin du sbyin pa'i pha rol tu phyin pa rnam par dag pas/_gzugs rnam 
[\[100b.7\]]par dag pa dang /_rnam pa thams cad mkhyen pa nyid kyi bar du rnam par dag pa'o/_/rab 'byor gzhan yang nang stong pa nyid rnam par dag pas/_gzugs rnam par dag pa dang /_rnam pa thams cad mkhyen pa nyid kyi bar du rnam par dag pa'o/_/de ltar gong ma bzhin du sbyar te/_dngos 
[\[101a\]]
[\[101a.1\]]po med pa'i ngo bo nyid stong pa nyid kyi bar du rnam par dag pas/_gzugs rnam par dag pa dang /_rnam pa thams cad mkhyen pa nyid kyi bar du rnam par dag pa'o/_/de bzhin du dran pa nye bar gzhag pa rnam par dag pas/_gzugs rnam par dag pa dang /_rnam pa thams 
[\[101a.2\]]cad mkhyen pa nyid kyi bar du rnam par dag pa'o/_/de bzhin du sbyar te/_lam gyi bar du rnam par dag pas/_gzugs rnam par dag pa dang /_rnam pa thams cad mkhyen pa nyid kyi bar du rnam par dag pa'o/_/de ltar gong ma bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi 
[\[101a.3\]]bar du rnam par dag pas/_gzugs rnam par dag pa dang /_rnam pa thams cad mkhyen pa nyid kyi bar du rnam par dag pa ste/_de ltar na sangs rgyas kyi chos ma 'dres pa [{]bcwa [,]bco [}]brgyad kyi bar du rnam par dag pa dang /_gzugs rnam par dag pa dang /_rnam pa thams cad mkhyen pa nyid rnam 
[\[101a.4\]]par dag pa 'di ni gnyis su med de gnyis su dbyer med cing tha mi dad de gcad du med do/_/tshig re re la yang de bzhin du sbyar bar bya ste/_rgya cher tshig re re las kyang de bzhin du sbyar bar bya zhing rjes su 'jug par bya'o/_/rab 'byor gzhan yang 'dus byas rnam par dag pas/_'dus ma 
[\[101a.5\]]byas rnam par dag pa'o/_/'dus ma byas rnam par dag pas/_'dus byas rnam par dag pa ste/_de ltar na 'dus byas rnam par dag pa dang /_'dus ma byas rnam par dag pa 'di ni gnyis su med de gnyis su dbyer med cing tha mi dad de gcad du med do/_/rab 'byor gzhan yang 'das pa rnam 
[\[101a.6\]]par dag pas/_ma 'ongs pa dang /_da ltar byung ba rnam par dag pa'o/_/ma 'ongs pa rnam par dag pas/_'das pa dang /_da ltar byung ba rnam par dag pa'o/_/da ltar byung ba rnam par dag pas/_'das pa dang ma 'ongs pa rnam par dag pa ste/_de ltar na 'das pa rnam par dag pa 
[\[101a.7\]]dang /_ma 'ongs pa rnam par dag pa dang /_da ltar byung ba rnam par dag pa 'di ni gnyis su med de gnyis su dbyer med cing tha mi dad de gcad du med do/_/de nas bcom ldan 'das la tshe dang ldan pa sha ra dwa ti'i bus 'di skad ces gsol to/_/btsun pa bcom ldan 'das chos rnam par dag pa 
[\[101b\]]
[\[101b.1\]]'di ni zab pa lags so/_/bcom ldan 'das kyis bka' stsal pa/_sha ra dwa ti'i bu chos rnam par dag pa ni shin tu rnam par dag pa'i phyir ro/_/gsol pa gang shin tu rnam par dag pa'i slad du lags/_bka' stsal pa/_gzugs shin tu rnam par dag pa'i phyir/_chos rnam par 
[\[101b.2\]]dag pa 'di zab bo/_/de bzhin du tshor ba dang /_'du shes dang /_'du byed rnams dang /_rnam par shes pa shin tu rnam par dag pa'i phyir/_chos rnam par dag pa 'di zab bo/_/de bzhin du sbyin pa'i pha rol tu phyin pa shin tu rnam par dag pa'i phyir/_chos rnam par dag pa 'di zab bo/_/de bzhin 
[\[101b.3\]]du shes rab kyi pha rol tu phyin pa'i bar du shin tu rnam par dag pa'i phyir/_chos rnam par dag pa 'di zab bo/_/de bzhin du dran pa nye bar gzhag pa rnams shin tu rnam par dag pa'i phyir dang /_'phags pa'i lam yan lag brgyad pa'i bar du shin tu rnam par dag pa'i phyir dang /_de bzhin gshegs 
[\[101b.4\]]pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad shin tu rnam par dag pa'i phyir/_chos rnam par dag pa 'di zab bo/_/de bzhin du byang chub rnam par dag 
[\[101b.5\]]pa'i phyir dang /_rnam pa thams cad mkhyen pa nyid dang /_yang dag par rdzogs pa'i sangs rgyas shin tu rnam par dag pa'i phyir/_chos rnam par dag pa 'di zab bo/_/gsol pa/_btsun pa bcom ldan 'das chos rnam par dag pa ni snang ba lags so/_/bcom ldan 'das kyis bka' 
[\[101b.6\]]stsal pa/_sha ra dwa ti'i bu shin tu rnam par dag pa'i phyir/_chos rnam par dag pa 'di snang ba yin no/_/gsol pa/_gang shin tu rnam par dag pa'i slad du/_chos rnam par dag pa 'di snang ba lags/_bcom ldan 'das kyis bka' stsal pa/_sha ra dwa ti'i bu shes rab kyi pha rol tu phyin 
[\[101b.7\]]pa shin tu rnam par dag pa'i phyir/_chos rnam par dag pa 'di snang ba yin no/_/sha ra dwa ti'i bu sbyin pa'i pha rol tu phyin pa'i bar du shin tu rnam par dag pa'i phyir/_chos rnam par dag pa 'di snang ba yin no/_/de bzhin du sbyar te/_rnam pa thams cad mkhyen pa nyid kyi bar du shin tu rnam par dag 
[\[102a\]]
[\[102a.1\]]pa'i phyir/_chos rnam par dag pa 'di snang ba yin no/_/gsol pa/_btsun pa bcom ldan 'das chos rnam par dag pa ni nying mtshams sbyor ba ma mchis pa lags so/_/bcom ldan 'das kyis bka' stsal pa/_sha ra dwa ti'i bu shin tu rnam par dag pa'i phyir/_chos 
[\[102a.2\]]rnam par dag pa ni nying mtshams sbyor ba med pa yin no/_/gsol pa/_gang shin tu rnam par dag pa'i slad du/_chos rnam par dag pa nying mtshams sbyor ba ma mchis pa lags/_bcom ldan 'das kyis bka' stsal pa/_sha ra dwa ti'i bu gzugs 'pho ba med pa dang /_shin tu 
[\[102a.3\]]rnam par dag pa'i phyir/_chos rnam par dag pa ni nying mtshams sbyor ba med pa yin no/_/de ltar gong ma bzhin du sbyar te/_rnam pa thams cad mkhyen pa nyid kyi bar du 'pho ba med pa dang /_shin tu rnam par dag pa'i phyir/_chos rnam par dag pa ni nying mtshams sbyor ba med pa yin no/_/
[\[102a.4\]]gsol pa/_btsun pa bcom ldan 'das chos rnam par dag pa ni kun nas nyon mongs pa can ma lags so/_/bcom ldan 'das kyis bka' stsal pa/_sha ra dwa ti'i bu shin tu rnam par dag pa'i phyir/_chos rnam par dag pa ni kun nas nyon mongs pa can ma yin no/_/gsol pa/_
[\[102a.5\]]gang shin tu rnam par dag pa'i slad du/_chos rnam par dag pa ni kun nas nyon mongs pa can ma lags/_bcom ldan 'das kyis bka' stsal pa/_sha ra dwa ti'i bu gzugs rang bzhin gyis 'od gsal ba'i phyir/_chos rnam par dag pa ni kun nas nyon mongs pa can ma yin no/_/de 
[\[102a.6\]]bzhin du rnam pa thams cad mkhyen pa nyid kyi bar du rang bzhin gyis 'od gsal ba'i phyir/_chos rnam par dag pa ni kun nas nyon mongs pa can ma yin no/_/gsol pa/_btsun pa bcom ldan 'das chos rnam par dag pa ni thob pa ma mchis shing mngon par rtogs pa ma mchis pa 
[\[102a.7\]]lags so/_/bcom ldan 'das kyis bka' stsal pa/_sha ra dwa ti'i bu shin tu rnam par dag pa'i phyir/_chos rnam par dag pa ni thob pa med cing mngon par rtogs pa med pa yin no/_/gsol pa/_gang shin tu rnam par dag pa'i slad du/_chos rnam par dag pa ni thob pa ma mchis 
[\[102b\]]
[\[102b.1\]]shing mngon par rtogs pa ma mchis pa lags/_bcom ldan 'das kyis bka' stsal pa/_sha ra dwa ti'i bu gzugs stong pa nyid kyi phyir/_chos rnam par dag pa ni thob pa med cing mngon par rtogs pa med pa yin no/_/de bzhin du sbyar te/_rnam pa thams cad mkhyen pa 
[\[102b.2\]]nyid kyi bar du stong pa nyid kyi phyir/_chos rnam par dag pa la ni thob pa med cing mngon par rtogs pa med pa yin no/_/gsol pa/_btsun pa bcom ldan 'das chos rnam par dag pa ni mngon par ma grub pa lags so/_/bcom ldan 'das kyis bka' stsal pa/_sha ra dwa ti'i bu shin 
[\[102b.3\]]tu rnam par dag pa'i phyir/_chos rnam par dag pa ni mngon par ma grub pa yin no/_/gsol pa/_gang shin tu rnam par dag pa'i slad du/_chos rnam par dag pa mngon par ma grub pa lags/_bcom ldan 'das kyis bka' stsal pa/_gzugs mngon par ma grub pa ni chos rnam 
[\[102b.4\]]par dag pa yin no/_/de ltar gong ma bzhin du sbyar te/_rnam pa thams cad mkhyen pa nyid kyi bar du mngon par ma grub pa ni chos rnam par dag pa yin no/_/gsol pa/_btsun pa bcom ldan 'das chos rnam par dag pa ni 'dod pa'i khams su mi skye lags so/_/bcom ldan 'das 
[\[102b.5\]]kyis bka' stsal pa/_sha ra dwa ti'i bu shin tu rnam par dag pa'i phyir/_chos rnam par dag pa ni 'dod pa'i khams su mi skye'o/_/gsol pa/_btsun pa bcom ldan 'das ji ltar na chos rnam par dag pa 'dod pa'i khams su mi skye ba lags/_bcom ldan 'das kyis bka' stsal 
[\[102b.6\]]pa/_sha ra dwa ti'i bu 'dod pa'i khams kyi ngo bo nyid dmigs su med pa'i phyir/_chos rnam par dag pa ni 'dod pa'i khams su mi skye'o/_/gsol pa/_btsun pa bcom ldan 'das chos rnam par dag pa ni gzugs kyi khams su mi skye lags so/_/bcom ldan 'das kyis bka' stsal pa/_
[\[102b.7\]]sha ra dwa ti'i bu shin tu rnam par dag pa'i phyir/_chos rnam par dag pa ni gzugs kyi khams su mi skye'o/_/gsol pa/_btsun pa bcom ldan 'das ji ltar na chos rnam par dag pa gzugs kyi khams su mi skye ba lags/_bcom ldan 'das kyis bka' stsal pa/_sha ra dwa ti'i bu gzugs 
[\[103a\]]
[\[103a.1\]]kyi khams kyi ngo bo nyid dmigs su med pa'i phyir/_chos rnam par dag pa gzugs kyi khams su mi skye'o/_/gzugs med pa'i khams la yang de bzhin du sbyar bar bya'o//_//shes rab kyi pha rol tu phyin pa khri pa/_bam po [{]bcwa [,]bco [}]brgyad pa/_gsol 
[\[103a.2\]]pa/_btsun pa bcom ldan 'das chos rnam par dag pa ni 'tshal ba ma mchis pa lags so/_/bcom ldan 'das kyis bka' stsal pa/_sha ra dwa ti'i bu shin tu rnam par dag pa'i phyir/_chos rnam par dag pa ni shes pa med pa yin no/_/gsol pa/_btsun pa bcom ldan 'das ji 
[\[103a.3\]]ltar na chos rnam par dag pa 'tshal ba ma mchis pa lags/_bcom ldan 'das kyis bka' stsal pa/_sha ra dwa ti'i bu chos bems po nyid kyi phyir/_chos rnam par dag pa ni shes pa med pa yin no/_/gsol pa/_ci zhig 'tshal ba ma mchis pa lags/_bcom ldan 'das kyis 
[\[103a.4\]]bka' stsal pa/_gzugs rang bzhin gyis stong pa nyid kyi phyir shes pa med pa yin no/_/de bzhin du tshor ba dang /_'du shes dang /_'du byed rnams dang /_rnam par shes pa rang bzhin gyis stong pa nyid kyi phyir shes pa med pa yin no/_/gsol pa/_btsun pa bcom ldan 'das chos 
[\[103a.5\]]thams cad rnam par dag pa'i slad du/_chos rnam par dag pa lags sam/_bcom ldan 'das kyis bka' stsal pa/_sha ra dwa ti'i bu chos thams cad shin tu rnam par dag pa'i phyir chos rnam par dag pa yin no/_/gsol pa/_btsun pa bcom ldan 'das ji ltar na chos thams cad 
[\[103a.6\]]rnam par dag pa'i slad du/_chos rnam par dag pa lags/_bcom ldan 'das kyis bka' stsal pa/_sha ra dwa ti'i bu chos thams cad dmigs su med pa'i phyir ro/_/gsol pa/_btsun pa bcom ldan 'das shes rab kyi pha rol tu phyin pa ni rnam pa thams cad mkhyen pa nyid la sman par 
[\[103a.7\]]bgyid pa yang ma lags/_gnod par bgyid pa yang ma lags so/_/bcom ldan 'das kyis bka' stsal pa/_sha ra dwa ti'i bu shin tu rnam par dag pa'i phyir/_shes rab kyi pha rol tu phyin pa ni rnam pa thams cad mkhyen pa nyid la phan par byed pa yang ma yin/_gnod par byed pa yang ma 
[\[103b\]]
[\[103b.1\]]yin no/_/gsol pa/_btsun pa bcom ldan 'das ji ltar na shes rab kyi pha rol tu phyin pa rnam pa thams cad mkhyen pa nyid la sman par yang mi bgyid/_gnod par mi bgyid pa lags/_bcom ldan 'das kyis bka' stsal pa/_chos gnas pa nyid kyi phyir ro/_/gsol pa/_btsun 
[\[103b.2\]]pa bcom ldan 'das shes rab kyi pha rol tu phyin pa rnam par dag pa ni chos ci yang yongs su mi 'dzin pa lags so/_/bcom ldan 'das kyis bka' stsal pa/_sha ra dwa ti'i bu chos thams cad shin tu rnam par dag pa'i phyir/_shes rab kyi pha rol tu phyin pa rnam par dag pa ni chos ci yang 
[\[103b.3\]]yongs su mi 'dzin pa yin no/_/gsol pa/_btsun pa bcom ldan 'das ji ltar na shes rab kyi pha rol tu phyin pa rnam par dag pa chos ci yang yongs su mi 'dzin pa lags/_bcom ldan 'das kyis bka' stsal pa/_chos kyi dbyings dmigs su med pa'i phyir ro/_/de nas bcom 
[\[103b.4\]]ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das bdag rnam par dag pas/_gzugs rnam par dag pa lags so/_/bcom ldan 'das kyis bka' stsal pa/_rab 'byor bdag shin tu rnam par dag pa'i phyir ro/_/gsol pa/_
[\[103b.5\]]btsun pa bcom ldan 'das ci'i slad du/_bdag rnam par dag pas/_gzugs rnam par dag pa lags/_bcom ldan 'das kyis bka' stsal pa/_bdag med pa'i phyir ro/_/gsol pa/_btsun pa bcom ldan 'das bdag rnam par dag pas/_tshor ba dang /_'du shes dang /_
[\[103b.6\]]'du byed rnams dang /_rnam par shes pa rnam par dag pa lags so/_/bcom ldan 'das kyis bka' stsal pa/_rab 'byor bdag shin tu rnam par dag pa'i phyir ro/_/gsol pa/_btsun pa bcom ldan 'das ci'i slad du/_bdag rnam par dag pas/_tshor ba dang /_'du shes 
[\[103b.7\]]dang /_'du byed rnams dang /_rnam par shes pa rnam par dag pa lags/_bcom ldan 'das kyis bka' stsal pa/_bdag med pa'i phyir ro/_/gsol pa/_btsun pa bcom ldan 'das bdag rnam par dag pas/_sbyin pa'i pha rol tu phyin pa rnam par dag pa lags so/_/de bzhin 
[\[104a\]]
[\[104a.1\]]du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa rnam par dag cing /_shes rab kyi pha rol tu phyin pa rnam par dag pa lags so/_/btsun pa bcom ldan 'das 
[\[104a.2\]]bdag rnam par dag pas/_dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam rnam par dag pa lags so/_/btsun pa bcom ldan 'das bdag rnam par dag 
[\[104a.3\]]pas/_de bzhin gshegs pa'i stobs bcu rnam par dag pa nas/_sangs rgyas kyi chos ma 'dres pa [{]bcwa [,]bco [}]brgyad kyi bar du rnam par dag pa lags so/_/bcom ldan 'das kyis bka' stsal pa/_rab 'byor bdag shin tu rnam par dag pa'i phyir ro/_/gsol pa/_btsun pa bcom 
[\[104a.4\]]ldan 'das ci'i slad du bdag rnam par dag pas/_sangs rgyas kyi chos ma 'dres pa [{]bcwa [,]bco [}]brgyad kyi bar du rnam par dag pa lags/_bcom ldan 'das kyis bka' stsal pa/_bdag med pa'i phyir ro/_/gsol pa/_btsun pa bcom ldan 'das bdag rnam par dag pas/_rgyun du 
[\[104a.5\]]zhugs pa'i 'bras bu rnam par dag pa lags so/_/de bzhin du lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid kyi 'bras bu dang /_rang byang chub dang /_yang dag par rdzogs pa'i byang chub rnam par dag pa lags so/_/bcom ldan 
[\[104a.6\]]'das kyis bka' stsal pa/_rab 'byor bdag shin tu rnam par dag pa'i phyir ro/_/gsol pa/_btsun pa bcom ldan 'das ci'i slad du bdag rnam par dag pas/_yang dag par rdzogs pa'i byang chub kyi bar du rnam par dag pa lags/_bcom ldan 'das kyis bka' stsal pa/_rab 
[\[104a.7\]]'byor rang gi mtshan nyid stong pa nyid kyi phyir ro/_/gsol pa/_btsun pa bcom ldan 'das bdag rnam par dag pas/_rnam pa thams cad mkhyen pa nyid rnam par dag pa lags so/_/bcom ldan 'das kyis bka' stsal pa/_rab 'byor bdag shin tu rnam par dag pa'i phyir ro/_/gsol pa/_
[\[104b\]]
[\[104b.1\]]btsun pa bcom ldan 'das ci'i slad du bdag rnam par dag pas/_rnam pa thams cad mkhyen pa nyid rnam par dag pa lags/_bcom ldan 'das kyis bka' stsal pa/_bdag med pa'i phyir dang /_mtshan nyid med pa'i phyir dang /_shes pa po med pa'i phyir ro/_/gsol pa/_btsun pa 
[\[104b.2\]]bcom ldan 'das gnyis rnam par dag pas thob pa ma mchis shing mngon par rtogs pa ma mchis pa lags so/_/bcom ldan 'das kyis bka' stsal pa/_rab 'byor shin tu rnam par dag pa'i phyir thob pa dang mngon par rtogs pa med do/_/gsol pa/_btsun pa bcom ldan 'das ci'i 
[\[104b.3\]]slad du gnyis rnam par dag pas thob pa ma mchis shing mngon par rtogs pa ma mchis pa lags/_bcom ldan 'das kyis bka' stsal pa/_phyin ci log las byung ba'i phyir ro/_/gsol pa/_btsun pa bcom ldan 'das bdag mu ma mchis pa'i slad du gzugs dang /_tshor ba dang /_
[\[104b.4\]]'du shes dang /_'du byed rnams dang /_rnam par shes pa mu ma mchis pa lags so/_/bcom ldan 'das kyis bka' stsal pa/_rab 'byor bdag shin tu rnam par dag pa'i phyir ro/_/gsol pa/_btsun pa bcom ldan 'das ci'i slad du bdag mu ma mchis pa'i slad du gzugs 
[\[104b.5\]]dang /_tshor ba dang /_'du shes dang /_'du byed rnams dang /_rnam par shes pa mu ma mchis pa lags/_bcom ldan 'das kyis bka' stsal pa/_mtha' las 'das pa stong pa nyid dang /_thog ma dang tha ma med pa stong pa nyid kyi phyir bdag med pa'i phyir ro/_/gsol pa/_de ltar 
[\[104b.6\]]rtogs pa gang lags pa de ni byang chub sems dpa' sems dpa' chen po'i shes rab kyi pha rol tu phyin pa lags so/_/bcom ldan 'das kyis bka' stsal pa/_rab 'byor chos thams cad shin tu rnam par dag pa'i phyir ro/_/gsol pa/_btsun pa bcom ldan 'das ci'i slad du 
[\[104b.7\]]de ltar rtogs pa gang lags pa de byang chub sems dpa' sems dpa' chen po'i shes rab kyi pha rol tu phyin pa lags/_bcom ldan 'das kyis bka' stsal pa/_lam gyi rnam pa shes pa nyid kyi phyir ro/_/gsol pa/_btsun pa bcom ldan 'das gal te byang chub sems dpa' sems 
[\[105a\]]
[\[105a.1\]]dpa' chen po shes rab kyi pha rol tu phyin pa la spyod pa thabs la mkhas pa 'di snyam du gzugs kyis gzugs mi shes so/_/tshor ba dang /_'du shes dang /_'du byed rnams dang /_rnam par shes pas rnam par shes pa mi shes so/_/'das pa'i chos rnams kyis 
[\[105a.2\]]'das pa'i chos rnams mi shes so/_/ma 'ongs pa'i chos rnams kyis ma 'ongs pa'i chos rnams mi shes so/_/da ltar byung ba'i chos rnams kyis da ltar byung ba'i chos rnams mi shes so/_/sbyin pa'i pha rol tu phyin pas sbyin pa'i pha rol tu phyin pa mi shes so/_/shes rab kyi pha rol tu phyin 
[\[105a.3\]]pa'i bar gyis shes rab kyi pha rol tu phyin pa mi shes so/_/de bzhin du sbyar te/_rnam pa thams cad mkhyen pa nyid kyi bar gyis rnam pa thams cad mkhyen pa nyid mi shes so snyam du sems na/_byang chub sems dpa' de ni yang dag pa nyid du nges pa'i phung po 'di lta ste/_bla na med pa yang 
[\[105a.4\]]dag par rdzogs pa'i byang chub la gnas pa lags so/_/bcom ldan 'das kyis bka' stsal pa/_rab 'byor de de bzhin te/_ji skad smras pa de bzhin no/_/de nas tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor 
[\[105a.5\]]ci byang chub sems dpa' sems dpa' chen po shes rab kyi pha rol tu phyin pa la spyod pa thabs la mkhas pa la gnyis kyi 'du shes 'byung ngam/_de skad ces smras pa dang /_tshe dang ldan pa rab 'byor gyis/_tshe dang ldan pa sha ra dwa ti'i bu la 'di skad ces smras so/_/tshe dang ldan pa sha ra dwa 
[\[105a.6\]]ti'i bu byang chub sems dpa' sems dpa' chen po thabs la mkhas pa shes rab kyi pha rol tu phyin pa la spyod pa ni nang stong pa nyid kyi phyir dang /_phyi stong pa nyid kyi phyir dang /_de bzhin du phyi nang stong pa nyid dang /_stong pa nyid stong pa nyid dang /_chen po stong pa nyid dang /_don dam pa stong pa nyid 
[\[105a.7\]]dang /_'dus byas stong pa nyid dang /_'dus ma byas stong pa nyid dang /_mtha' las 'das pa stong pa nyid dang /_thog ma dang tha ma med pa stong pa nyid dang /_dor ba med pa stong pa nyid dang /_rang bzhin stong pa nyid dang /_chos thams cad stong pa nyid dang /_rang gi mtshan nyid stong pa nyid 
[\[105b\]]
[\[105b.1\]]kyi phyir 'di snyam du bdag gis sbyin pa sbyin par bya'o/_/'di la sbyin pa sbyin par bya'o/_/sbyin pa 'di 'dra ba zhig sbyin par bya'o/_/bdag gis tshul khrims bsrung bar bya'o/_/tshul khrims 'di ltar bsrung bar bya'o/_/bdag gis bzod pa bsgom par bya'o/_/bzod pa 'di ltar bsgom 
[\[105b.2\]]par bya'o/_/bdag gis brtson 'grus brtsam par bya'o/_/brtson 'grus 'di ltar brtsam par bya'o/_/bdag gis bsam gtan la snyoms par 'jug par bya'o/_/bsam gtan la 'di ltar snyoms par 'jug par bya'o/_/bdag gis shes rab bsgom par bya'o/_/shes rab 
[\[105b.3\]]'di ltar bsgom par bya'o/_/bdag gis bsod nams bskyed par bya'o/_/bsod nams 'di ltar bskyed par bya'o/_/bdag gis byang chub sems dpa'i skyon med pa la 'jug par bya'o/_/byang chub sems dpa'i skyon med pa la 'di ltar 'jug par bya'o/_/bdag gis sangs rgyas kyi 
[\[105b.4\]]zhing yongs su dag par bya'o/_/sangs rgyas kyi zhing 'di ltar yongs su dag par bya'o/_/bdag gis sems can rnams yongs su smin par bya'o/_/sems can rnams 'di ltar yongs su smin par bya'o/_/bdag gis rnam pa thams cad mkhyen pa nyid rjes su thob par bya'o/_/rnam pa 
[\[105b.5\]]thams cad mkhyen pa nyid 'di ltar rjes su thob par bya'o snyam pa'i rnam par rtog pa de dag thams cad ni tshe dang ldan pa sha ra dwa ti'i bu byang chub sems dpa' sems dpa' chen po shes rab kyi pha rol tu phyin pa la spyod pa thabs la mkhas pa med de/_tshe dang ldan pa sha ra dwa ti'i bu de dag ni byang chub sems 
[\[105b.6\]]dpa' sems dpa' chen po shes rab kyi pha rol tu phyin pa la spyod pa thabs la mkhas pa'i chags pa med pa yin no/_/de nas lha'i dbang po brgya byin gyis/_tshe dang ldan pa rab 'byor la 'di skad ces smras so/_/tshe dang ldan pa rab 'byor rnam grangs gang gis byang chub sems dpa'i theg pa pa'i 
[\[105b.7\]]rigs kyi bu'am rigs kyi bu mo de dag gi chags pa gang dag yin par rig par bya/_de skad ces smras pa dang /_tshe dang ldan pa rab 'byor gyis lha'i dbang po brgya byin la 'di skad ces smras so/_/kau shi ka 'di la byang chub sems dpa'i theg pa pa'i rigs kyi bu'am rigs kyi bu mo ni rang gi sems 
[\[106a\]]
[\[106a.1\]]su kun tu shes/_sbyin par kun tu shes/_sbyin pa'i pha rol tu phyin par kun tu shes/_tshul khrims su kun tu shes/_tshul khrims kyi pha rol tu phyin par kun tu shes/_bzod par kun tu shes/_bzod pa'i pha rol tu phyin par kun tu shes/_brtson 'grus su kun 
[\[106a.2\]]tu shes/_brtson 'grus kyi pha rol tu phyin par kun tu shes/_bsam gtan du kun tu shes/_bsam gtan gyi pha rol tu phyin par kun tu shes/_shes rab tu kun tu shes/_shes rab kyi pha rol tu phyin par kun tu shes/_de bzhin du nang stong pa nyid du kun tu shes/_phyi stong pa nyid dang /_
[\[106a.3\]]phyi nang stong pa nyid du kun tu shes pa dang /_de bzhin du sbyar te/_dngos po med pa'i ngo bo nyid stong pa nyid kyi bar du kun tu shes pa dang /_dran pa nye bar gzhag pa bzhir kun tu shes pa nas/_'phags pa'i lam yan lag brgyad pa'i bar du kun tu shes pa dang /_de bzhin gshegs pa'i 
[\[106a.4\]]stobs bcur kun tu shes pa nas/_sangs rgyas kyi chos ma 'dres pa [{]bcwa [,]bco [}]brgyad kyi bar du kun tu shes/_sangs rgyas su kun tu shes/_sangs rgyas la bskyed pa'i dge ba'i rtsa ba rnams su kun tu shes shing /_chos de dag thams cad kyang brtul cing bsdus te sems can thams cad dang /_
[\[106a.5\]]thun mong du byas nas bla na med pa yang dag par rdzogs pa'i byang chub tu yongs su sngo bar byed la/_de yang yongs su bsngo bar kun tu shes pa ste/_kau shi ka de dag ni byang chub sems dpa'i theg pa pa'i rigs kyi bu'am rigs kyi bu mo de dag gi chags pa yin par rig par bya ste/_chags pa 
[\[106a.6\]]de dag dang kun tu 'brel na chags pa med pa'i shes rab kyi pha rol tu phyin pa la spyad par mi nus so/_/de ci'i phyir zhe na/_kau shi ka gzugs kyi rang bzhin ni yongs su bsngo bar mi nus la/_tshor ba dang /_'du shes dang /_'du byed rnams dang /_rnam par shes pa'i rang bzhin ni 
[\[106a.7\]]yongs su bsngo bar mi nus shing /_de bzhin du gong ma bzhin du sbyar te/_rnam pa thams cad mkhyen pa nyid kyi bar gyi rang bzhin ni yongs su bsngo bar mi nus pa'i phyir ro/_/kau shi ka gzhan yang byang chub sems dpa' sems dpa' chen pos gzhan dag kun tu mgu ba dang /_chos 
[\[106b\]]
[\[106b.1\]]thams cad mnyam pa nyid du mthong ba dang /_rnam pa thams cad du 'byung ba thams cad kyi rjes su song ba'i yid kyis gzhan dag bla na med pa yang dag par rdzogs pa'i byang chub tu yang dag par dga' bar bya/_yang dag par 'dzin du gzhug par bya/_yang dag par gzengs bstod 
[\[106b.2\]]par bya/_yang dag par bstan par bya'o/_/sbyin pa'i pha rol tu phyin pa la spyod na/_bdag ni sbyin pa sbyin par byed pa'o/_/bdag ni tshul khrims bsrung ba'o/_/bdag ni bzod pa bsgom pa'o/_/bdag ni brtson 'grus rtsom mo/_/bdag ni bsam gtan la snyoms par 'jug 
[\[106b.3\]]pa'o/_/bdag ni shes rab bsgom pa'o/_/bdag ni nang stong pa nyid la spyod pa'o/_/bdag ni phyi stong pa nyid la spyod pa'o/_/bdag ni dngos po med pa'i ngo bo nyid stong pa nyid kyi bar la spyod pa'o/_/bdag ni dran pa nye bar gzhag pa rnams bsgom pa'o/_/de bzhin du sbyar te/_
[\[106b.4\]]bdag ni sangs rgyas kyi chos ma 'dres pa [{]bcwa [,]bco [}]brgyad kyi bar la bsgom pa'o/_/bdag ni rdzogs pa'i byang chub tu spyod pa'o snyam du mtshan ma las rnam par rtog pa dag yid la mi bya'o/_/de ltar spyod pa'i rigs kyi bu'am rigs kyi bu mo gzhan dag bla na med pa yang dag par 
[\[106b.5\]]rdzogs pa'i byang chub la yang dag par dga' bar bya/_yang dag par 'dzin du gzhug par bya/_yang dag par gzengs bstod par bya/_yang dag par bstan par bya'o/_/de yang dag par dga' bar bya ba dang /_yang dag par 'dzin du gzhug pa dang /_yang dag par gzengs 
[\[106b.6\]]bstod pa dang /_yang dag par bstan pa des gzhan dag yang dag par dga' bar byed cing /_yang dag par 'dzin du gzhug pa dang /_yang dag par gzengs stod pa dang /_yang dag par ston par byed pa na/_bdag kyang nyams par mi 'gyur zhing /_sangs rgyas kyis gnang ba 
[\[106b.7\]]dang /_sangs rgyas kyis bsngags pa la yang dag par 'dzin du bcug par 'gyur ro/_/de ltar byed pa'i rigs kyi bu'am rigs kyi bu mo des ni chags pa'i mtha' thams cad yongs su spangs par 'gyur ro/_/de nas bcom ldan 'das kyis tshe dang ldan pa rab 'byor la 'di skad ces 
[\[107a\]]
[\[107a.1\]]bka' stsal to/_/rab 'byor khyod byang chub sems dpa' sems dpa' chen po rnams kyi chags pa'i mtha' yongs su sbyong ba dang /_byang chub sems dpa' sems dpa' chen po rnams kyang chags pa'i mtha' rnams yongs su sbyong bar byed pa ni legs so legs so/_/
[\[107a.2\]]rab 'byor de'i phyir chags pa'i mtha' ches phra ba gzhan dag kyang legs par rab tu nyon la yid la zung shig dang bshad par bya'o/_/btsun pa de ltar 'tshal lo zhes gsol nas/_tshe dang ldan pa rab 'byor bcom ldan 'das kyi ltar nyan pa dang /_bcom ldan 
[\[107a.3\]]'das kyis de la 'di skad ces bka' stsal to/_/rab 'byor 'di la rigs kyi bu'am rigs kyi bu mo bla na med pa yang dag par rdzogs pa'i byang chub tu yang dag par zhugs pa la la zhig_/de bzhin gshegs pa dgra bcom pa yang dag par rdzogs pa'i sangs rgyas mtshan mar 
[\[107a.4\]]yid la byed na/_rab 'byor ci tsam du mtshan mar yid la byed pa de tsam du chags pa yin no/_/rab 'byor gzhan yang de bzhin gshegs pa 'das pa dang /_ma 'ongs pa dang /_da ltar byung ba de dag gis thugs dang po bskyed pa nas bzung ste/_ji srid du dam pa'i chos gnas pa'i 
[\[107a.5\]]bar skabs de'i dge ba'i rtsa ba gang yin pa de dag thams cad mtshan mar yid la byed cing mtshan mar yid la byas te/_sems can thams cad dang thun mong du byas nas bla na med pa yang dag par rdzogs pa'i byang chub tu yongs su sngo bar byed na/_rab 'byor de ci tsam du mtshan mar 
[\[107a.6\]]yid la byed pa de tsam du chags pa yin no/_/rab 'byor de bzhin du de bzhin gshegs pa de dag gi nyan thos rnams kyi dge ba'i rtsa ba rnams dang de las gzhan pa'i sems can rnams kyi dge ba'i rtsa ba gang dag yin pa de dag thams cad mtshan mar yid la byas te/_sems can thams cad 
[\[107a.7\]]dang thun mong du byas nas/_bla na med pa yang dag par rdzogs pa'i byang chub tu yongs su sngo bar byed na/_ci tsam du sems can rnams mtshan mar yid la byed pa ni de dag gi bla na med pa yang dag par rdzogs pa'i byang chub tu yongs su bsngo ba ma yin te/_de tsam du chags pa yin no/_/de 
[\[107b\]]
[\[107b.1\]]ci'i phyir zhe na/_rab 'byor de bzhin gshegs pa dang /_de bzhin gshegs pa'i nyan thos kyi dge 'dun dang bcas pa de dag gi dge ba'i rtsa ba rnams kyang mtshan mar yid la bya ba ma yin pa'i phyir ro/_/de nas bcom ldan 'das la tshe dang ldan pa rab 'byor gyis 'di skad ces gsol to/_/
[\[107b.2\]]btsun pa bcom ldan 'das shes rab kyi pha rol tu phyin pa ni zab pa lags so/_/bcom ldan 'das kyis bka' stsal pa/_rab 'byor chos thams cad rang bzhin gyis dben pa'i phyir ro/_/gsol pa/_btsun pa bcom ldan 'das shes rab kyi pha rol tu phyin pa la phyag 'tshal lo/_/
[\[107b.3\]]bcom ldan 'das kyis bka' stsal pa/_rab 'byor 'di ltar ma byas shing mngon par 'dus ma byas pa de ni sus kyang mngon par rdzogs par 'tshang rgya bar mi nus so/_/gsol pa/_btsun pa bcom ldan 'das chos thams cad mngon par rdzogs par sangs ma rgyas pa lags so/_/
[\[107b.4\]]bcom ldan 'das kyis bka' stsal pa/_rab 'byor 'di ltar chos kyi rang bzhin la ni gnyis su med de/_rab 'byor chos kyi rang bzhin ni gcig kho nar zad do/_/rab 'byor chos kyi rang bzhin gcig bo gang yin pa de ni rang bzhin med pa yin no/_/rab 'byor rang bzhin gang 
[\[107b.5\]]yin pa de ni yang dag pa'i rang bzhin yin no/_/yang dag pa'i rang bzhin gang yin pa de ni mngon par 'dus ma byas pa yin te/_rab 'byor de ltar na byang chub sems dpa' sems dpa' chen pos chos thams cad kyi rang bzhin med pa mngon par 'dus ma byas par shes na/_chags 
[\[107b.6\]]pa'i mtha' thams cad rnam par spangs pa yin no/_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das shes rab kyi pha rol tu phyin pa ni rtogs par dka' ba lags so/_/bcom ldan 'das kyis bka' stsal pa/_rab 
[\[107b.7\]]'byor 'di ltar shes rab kyi pha rol tu phyin pa ni sus kyang ma mthong ma thos rnam par ma shes so/_/gsol pa/_btsun pa bcom ldan 'das shes rab kyi pha rol tu phyin pa ni bsam gyis mi khyab pa lags so/_/bcom ldan 'das kyis bka' stsal pa/_rab 'byor 'di ltar shes rab kyi 
[\[108a\]]
[\[108a.1\]]pha rol tu phyin pa ni sems kyis ma bskyed/_gzugs kyis ma yin/_tshor bas ma yin/_'du shes kyis ma yin/_'du byed rnams kyis ma yin/_rnam par shes pas ma bskyed do/_/de bzhin du gong ma bzhin du sbyar te/_dran pa nye bar gzhag pa 
[\[108a.2\]]rnams kyis ma bskyed/_'phags pa'i lam yan lag brgyad pa'i bar gyis ma bskyed do/_/de bzhin gshegs pa'i stobs bcus ma bskyed/_de bzhin du sangs rgyas kyi chos ma 'dres pa [{]bcwa [,]bco [}]brgyad kyi bar dag gis ma bskyed do/_/shes rab kyi pha rol tu phyin pa khri pa las/_
[\[108a.3\]]rnam par dag pa'i le'u zhes bya ste [{]bcwa [,]bco [}]brgyad pa'o//_//de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das shes rab kyi pha rol tu phyin pa ni bgyi ba ma mchis pa'i byed pa po lags so/_/bcom 
[\[108a.4\]]ldan 'das kyis bka' stsal pa/_byed pa po dmigs su med pa'i phyir dang /_chos thams cad kyi bar du dmigs su med pa'i phyir ro/_/gsol pa/_btsun pa bcom ldan 'das byang chub sems dpa' sems dpa' chen pos shes rab kyi pha rol tu phyin pa la ji ltar spyad par bgyi 
[\[108a.5\]]lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa ni/_gang gi tshe gzugs la mi spyod na/_de ni shes rab kyi pha rol tu phyin pa la spyod pa yin no/_/de bzhin du tshor ba 
[\[108a.6\]]dang /_'du shes dang /_'du byed rnams dang /_rnam par shes pa la mi spyod na/_de ni shes rab kyi pha rol tu phyin pa la spyod pa yin no/_/de bzhin du sbyar te/_rnam pa thams cad mkhyen pa nyid kyi bar la mi spyod na/_de ni shes rab kyi pha rol tu phyin pa la spyod pa yin no/_/gzugs 
[\[108a.7\]]rtag ces bya ba'am/_mi rtag ces bya bar mi spyod na/_de ni shes rab kyi pha rol tu phyin pa la spyod pa yin no/_/de bzhin du tshor ba dang /_'du shes dang /_'du byed rnams dang /_rnam par shes pa rtag ces bya ba'am/_mi rtag ces bya bar mi spyod na/_de ni shes rab kyi pha rol tu phyin pa 
[\[108b\]]
[\[108b.1\]]la spyod pa yin no/_/gzugs bde zhes bya ba'am/_sdug bsngal zhes bya bar mi spyod na/_de ni shes rab kyi pha rol tu phyin pa la spyod pa yin no/_/de bzhin du tshor ba dang /_'du shes dang /_'du byed rnams dang /_rnam par shes pa bdag ces bya ba'am/_bdag med ces bya bar 
[\[108b.2\]]mi spyod na/_de ni shes rab kyi pha rol tu phyin pa la spyod pa yin no/_/gzugs bdag ces bya ba'am/_bdag med ces bya ba mi spyod na/_de ni shes rab kyi pha rol tu phyin pa la spyod pa yin no/_/de bzhin du tshor ba dang /_'du shes dang /_'du byed rnams dang /_rnam par shes 
[\[108b.3\]]pa bdag ces bya ba'am/_bdag med ces bya bar mi spyod na/_de ni shes rab kyi pha rol tu phyin pa la spyod pa yin no/_/gzugs stong zhes bya ba'am/_mi stong zhes bya ba mi spyod na/_de ni shes rab kyi pha rol tu phyin pa la spyod pa yin no/_/de bzhin du tshor ba dang /_'du shes dang /_
[\[108b.4\]]'du byed rnams dang /_rnam par shes pa mtshan ma yod ces bya ba'am/_mtshan ma med ces bya bar mi spyod na/_de ni shes rab kyi pha rol tu phyin pa la spyod pa yin no/_/gzugs smon pa yod ces bya ba'am/_smon pa med ces bya bar mi spyod na/_de ni shes rab kyi pha rol tu phyin pa la spyod pa yin no/_/
[\[108b.5\]]de bzhin du tshor ba dang /_'du shes dang /_'du byed rnams dang /_rnam par shes pa mtshan ma yod ces bya ba'am/_mtshan ma med ces bya ba mi spyod na/_de ni shes rab kyi pha rol tu phyin pa la spyod pa yin no/_/gzugs smon pa yod ces bya ba'am/_smon pa med ces bya bar 
[\[108b.6\]]mi spyod na/_de ni shes rab kyi pa rol tu phyin pa la spyod pa yin no/_/de bzhin du tshor ba dang /_'du shes dang /_'du byed rnams dang /_rnam par shes pa smon pa yod ces bya ba'am/_smon pa med ces bya ba mi spyod na/_de ni shes rab kyi pha rol tu phyin pa la spyod pa yin no/_/gzugs 
[\[108b.7\]]zhi zhes bya ba'am/_ma zhi zhes bya bar mi spyod na/_de ni shes rab kyi pha rol tu phyin pa la spyod pa yin no/_/de bzhin du tshor ba dang /_'du shes dang /_'du byed dang /_'du byed rnams dang /_rnam par shes pa zhi zhes bya ba'am/_ma zhi zhes bya bar mi spyod na/_de ni shes rab kyi pha rol tu phyin pa 
[\[109a\]]
[\[109a.1\]]la spyod pa yin no/_/gzugs dben zhes bya ba'am/_mi dben zhes bya bar mi spyod na/_de ni shes rab kyi pha rol tu phyin pa la spyod pa yin no/_/de bzhin du tshor ba dang /_'du shes dang /_'du byed rnams dang /_rnam par shes pa dben zhes bya ba'am/_mi dben 
[\[109a.2\]]zhes bya bar mi spyod na/_de ni shes rab kyi pha rol tu phyin pa la spyod pa yin no/_/gzugs kun nas nyon mongs zhes bya ba'am/_rnam par byang ba zhes bya bar mi spyod na/_de ni shes rab kyi pha rol tu phyin pa la spyod pa yin no/_/de bzhin du tshor ba dang /_'du shes dang /_'du byed rnams 
[\[109a.3\]]dang /_rnam par shes pa kun nas nyon mongs zhes bya ba'am/_rnam par byang ba zhes bya bar mi spyod na/_de ni shes rab kyi pha rol tu phyin pa la spyod pa yin no/_/gzugs skye zhes bya ba'am/_mi skye zhes bya bar mi spyod na/_de ni shes rab kyi pha rol tu phyin pa la spyod pa yin no/_/de bzhin 
[\[109a.4\]]du tshor ba dang /_'du shes dang /_'du byed rnams dang /_rnam par shes pa skye zhes bya ba'am/_mi skye zhes bya bar mi spyod na/_de ni shes rab kyi pha rol tu phyin pa la spyod pa yin no/_/gzugs 'gag ces bya ba'am/_mi 'gag ces bya bar mi spyod na/_de ni shes rab kyi pha 
[\[109a.5\]]rol tu phyin pa la spyod pa yin no/_/de bzhin du tshor ba dang /_'du shes dang /_'du byed rnams dang /_rnam par shes pa 'gag ces bya ba'am/_mi 'gag ces bya bar mi spyod na/_de ni shes rab kyi pha rol tu phyin pa la spyod pa yin no/_/gzugs dngos po yod ces bya ba 
[\[109a.6\]]'am/_dngos po med ces bya bar mi spyod na/_de ni shes rab kyi pha rol tu phyin pa la spyod pa yin no/_/de bzhin du tshor ba dang /_'du shes dang /_'du byed rnams dang /_rnam par shes pa dngos po yod ces bya ba'am/_dngos po med ces bya bar mi spyod na/_de ni shes rab kyi pha 
[\[109a.7\]]rol tu phyin pa la spyod pa yin no/_/gzugs gtsang zhes bya ba'am/_mi gtsang zhes bya bar mi spyod na/_de ni shes rab kyi pha rol tu phyin pa la spyod pa yin no/_/de bzhin du tshor ba dang /_'du shes dang /_'du byed rnams dang /_rnam par shes pa gtsang zhes bya ba'am/_mi gtsang 
[\[109b\]]
[\[109b.1\]]zhes bya bar mi spyod na/_de ni shes rab kyi pha rol tu phyin pa la spyod pa yin no/_/de bzhin du sbyar te/_rnam pa thams cad mkhyen pa nyid kyi bar du rtag ces bya ba'am/_mi rtag ces bya ba nas/_de bzhin du mig gi bar la gtsang zhes bya ba'am/_mi gtsang zhes bya bar mi spyod na/_de 
[\[109b.2\]]ni shes rab kyi pha rol tu phyin pa la spyod pa yin no/_/de ci'i phyir zhe na/_byang chub sems dpa' sems dpa' chen po shes rab kyi pha rol tu phyin pa la spyod pa na/_gzugs rtag ces bya ba'am/_mi rtag ces bya bar yang dag par rjes su mi mthong /_de bzhin du bde zhes bya ba'am/_
[\[109b.3\]]sdug bsngal zhes bya ba'am/_bdag ces bya ba'am/_bdag med ces bya ba'am/_stong zhes bya ba'am/_mi stong zhes bya ba'am/_mtshan ma yod ces bya ba'am/_mtshan ma med ces bya ba'am/_smon pa yod ces bya ba'am/_smon pa med ces bya ba'am/_zhi zhes bya ba 
[\[109b.4\]]'am/_ma zhi zhes bya ba'am/_dben zhes bya ba'am/_mi dben zhes bya ba'am/_kun nas nyon mongs zhes bya ba'am/_rnam par byang zhes bya ba'am/_skye zhes bya ba'am/_'gag ces bya ba'am/_dngos po yod ces bya ba'am/_dngos po med ces bya ba'am/_gtsang 
[\[109b.5\]]zhes bya ba'am/_mi gtsang zhes bya bar yang dag par rjes su mi mthong /_de bzhin du tshor ba dang /_'du shes dang /_'du byed rnams dang /_rnam par shes pa dang /_de bzhin du rnam pa thams cad mkhyen pa nyid kyi bar du rtag ces bya ba'am/_mi rtag ces bya ba'am/_bde 
[\[109b.6\]]zhes bya ba'am/_sdug bsngal zhes bya ba'am/_bdag ces bya ba'am/_bdag med ces bya ba'am/_de bzhin du sbyar te/_gtsang zhes bya ba'am/_mi gtsang zhes bya ba'i bar du yang dag par rjes su mi mthong ba'i phyir ro/_/rab 'byor gzhan yang byang chub sems dpa' sems 
[\[109b.7\]]dpa' chen po shes rab kyi pha rol tu phyin pa la spyod pa na/_gzugs yongs su rdzogs zhes bya ba'am/_yongs su ma rdzogs zhes bya bar mi spyod na/_de ni shes rab kyi pha rol tu phyin pa la spyod pa yin no/_/de bzhin du tshor ba dang /_'du shes dang /_'du byed rnams dang /_
[\[110a\]]
[\[110a.1\]]rnam par shes pa yongs su rdzogs zhes bya ba'am/_yongs su ma rdzogs zhes bya bar mi spyod na/_de ni shes rab kyi pha rol tu phyin pa la spyod pa yin no/_/de bzhin du sbyar te/_rnam pa thams cad mkhyen pa nyid kyi bar dag yongs su rdzogs zhes 
[\[110a.2\]]bya ba'am/_yongs su ma rdzogs zhes bya bar mi spyod na/_de ni shes rab kyi pha rol tu phyin pa la spyod pa yin no/_/de ci'i phyir zhe na/_'di ltar byang chub sems dpa' sems dpa' chen po shes rab kyi pha rol tu phyin pa la spyod pa na/_gzugs yang dag par rjes su mi mthong mi 
[\[110a.3\]]dmigs la/_de bzhin du tshor ba dang /_'du shes dang /_'du byed rnams dang /_rnam par shes pa yang dag par rjes su mi mthong mi dmigs shing /_de bzhin du sbyar te/_rnam pa thams cad mkhyen pa nyid kyi bar du yang dag par rjes su mi mthong mi dmigs pa'i phyir ro/_/de nas 
[\[110a.4\]]bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das ci tsam du bcom ldan 'das kyis byang chub sems dpa'i theg pa pa'i rigs kyi bu'am/_rigs kyi bu mo rnams kyi chags pa ma mchis pa de dag legs par bshad pa ni ngo 
[\[110a.5\]]mtshar lags so/_/bcom ldan 'das kyis bka' stsal pa/_rab 'byor de de bzhin no/_/ji skad smras pa de bzhin te/_de bzhin gshegs pa dgra bcom pa yang dag par rdzogs pa'i sangs rgyas kyis byang chub sems dpa'i theg pa pa'i rigs kyi bu 'am/_rigs kyi bu mo rnams 
[\[110a.6\]]kyi chags pa med pa dag legs par bshad pa yin no/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa na/_gzugs chags zhes bya ba'am/_ma chags zhes bya bar mi spyod na/_de ni shes rab kyi pha rol tu phyin pa la spyod 
[\[110a.7\]]pa yin no/_/de bzhin du tshor ba dang /_'du shes dang /_'du byed rnams dang /_rnam par shes pa chags zhes bya ba'am/_ma chags zhes bya bar mi spyod na/_de ni shes rab kyi pha rol tu phyin pa la spyod pa yin no/_/de bzhin du mig dang /_rna ba dang /_sna dang /_lce dang /_lus 
[\[110b\]]
[\[110b.1\]]dang /_yid chags zhes bya ba'am/_ma chags zhes bya bar mi spyod na/_de ni shes rab kyi pha rol tu phyin pa la spyod pa yin no/_/de bzhin du gzugs dang /_sgra dang /_dri dang /_ro dang /_reg pa dang /_chos rnams chags zhes bya ba'am/_ma chags zhes bya bar mi 
[\[110b.2\]]spyod na/_de ni shes rab kyi pha rol tu phyin pa la spyod pa yin no/_/de bzhin du sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_
[\[110b.3\]]shes rab kyi pha rol tu phyin pa chags zhes bya ba'am/_ma chags zhes bya bar mi spyod na/_de ni shes rab kyi pha rol tu phyin pa la spyod pa yin no/_/de bzhin du sbyar te/_dran pa nye bar gzhag pa rnams chags zhes bya ba'am/_ma chags zhes bya bar mi spyod na/_de ni shes 
[\[110b.4\]]rab kyi pha rol tu phyin pa la spyod pa yin no/_/de bzhin du 'phags pa'i lam yan lag brgyad pa'i bar du chags zhes bya ba'am/_ma chags zhes bya bar mi spyod na/_de ni shes rab kyi pha rol tu phyin pa la spyod pa yin no/_/de bzhin gshegs pa'i stobs bcu 
[\[110b.5\]]chags zhes bya ba'am/_ma chags zhes bya bar mi spyod na/_de ni shes rab kyi pha rol tu phyin pa la spyod pa yin no/_/de bzhin du sangs rgyas kyi chos ma 'dres pa [{]bcwa [,]bco [}]brgyad kyi bar du chags zhes bya ba'am/_ma chags zhes bya bar mi spyod na/_de ni shes rab kyi pha rol tu 
[\[110b.6\]]phyin pa la spyod pa yin no/_/de bzhin du sbyar te/_rnam pa thams cad mkhyen pa nyid kyi bar du chags zhes bya ba'am/_ma chags zhes bya bar mi spyod na/_de ni shes rab kyi pha rol tu phyin pa la spyod pa yin no/_/rab 'byor byang chub sems dpa' sems dpa' chen po de ltar spyod 
[\[110b.7\]]na/_gzugs chags zhes bya bar yang dag par shes so/_/de bzhin du tshor ba dang /_'du shes dang /_'du byed rnams dang /_rnam par shes pa chags zhes bya bar yang dag par shes so/_/de bzhin du sbyar te/_rgyun du zhugs pa'i 'bras bu chags zhes bya bar yang dag 
[\[111a\]]
[\[111a.1\]]par shes so/_/de bzhin du lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_bla na med pa yang dag par rdzogs pa'i byang chub kyi bar du chags zhes bya bar yang dag par shes so/_/de 
[\[111a.2\]]nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das ji tsam du chos zab mo 'di ma bshad kyang 'grib pa ma mchis la/_bshad kyang 'phel ba ma mchis pa ni ngo mtshar lags so/_/de skad ces gsol pa dang /_bcom 
[\[111a.3\]]ldan 'das kyis tshe dang ldan pa rab 'byor la 'di skad ces bka' stsal to/_/rab 'byor de de bzhin no/_/ji skad smras pa de bzhin te/_chos zab mo 'di ma bshad kyang 'grib pa med la/_bshad kyang 'phel ba med do/_/rab 'byor dper na/_de bzhin gshegs pa dgra bcom 
[\[111a.4\]]pa yang dag par rdzogs pa'i sangs rgyas kyis ji srid 'tsho'i bar du nam mkha'i bsngags pa brjod na/_nam mkha' la ni bsngags pa brjod kyang 'phel ba med la bsngags pa ma yin pa brjod kyang yongs su 'grib pa med do/_/rab 'byor de bzhin du sgyu ma'i skyes bu la ni bsngags 
[\[111a.5\]]pa brjod pas 'phel ba med la/_bsngags pa ma yin pa brjod kyang yongs su 'grib pa med do/_/rab 'byor de bzhin du chos de ni bshad kyang 'phel ba med la/_ma bshad kyang 'grib pa med de/_bshad kyang de kho nar zad la/_ma bshad kyang de kho nar zad do/_/de nas bcom 
[\[111a.6\]]ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das byang chub sems dpa' sems dpa' chen po gang dag shes rab kyi pha rol tu phyin pa la spyod cing /_shes rab kyi pha rol tu phyin pa bsgom pa na/_mi zhum mi 'gong ste/_zhum par 'gyur 
[\[111a.7\]]ba ma mchis la/_zhum pa ma mchis shing shes rab kyi pha rol tu phyin pa 'di la yang snyoms par 'jug la/_bla na med pa yang dag par rdzogs pa'i byang chub las kyang phyir mi ldog pa ni dka' ba bgyid pa lags so/_/de ci'i slad du zhe na/_btsun pa bcom ldan 'das 'di lta ste/_
[\[111b\]]
[\[111b.1\]]shes rab kyi pha rol tu phyin pa bsgom pa 'di ni nam mkha' bsgom pa lags shing /_sbyin pa'i pha rol tu phyin pa'i bar du yang de bzhin te/_nam mkha' la ni shes rab kyi pha rol tu phyin pa ma mchis pa nas/_sbyin pa'i pha rol tu phyin pa'i bar du ma mchis/_nam mkha' la ni 
[\[111b.2\]]gzugs ma mchis/_tshor ba dang /_'du shes dang /_'du byed rnams dang /_rnam par shes pa ma mchis/_nam mkha' la ni nang stong pa nyid ma mchis pa nas/_phyi stong pa nyid dang /_phyi nang stong pa nyid dang /_dngos po med pa'i ngo bo nyid stong pa nyid kyi bar du ma mchis/_nam mkha' la ni 
[\[111b.3\]]dran pa nye bar gzhag pa rnams ma mchis pa nas/_'phags pa'i lam yan lag brgyad pa'i bar du ma mchis/_de bzhin gshegs pa'i stobs bcu dang /_sangs rgyas kyi chos ma 'dres pa [{]bcwa [,]bco [}]brgyad kyi bar du ma mchis/_nam mkha' la ni rgyun du zhugs pa'i 'bras bu ma 
[\[111b.4\]]mchis/_lan cig phyir 'ong ba'i 'bras bu ma mchis/_phyir mi 'ong ba'i 'bras bu dang /_dgra bcom pa nyid dang /_rang byang chub dang /_bla na med pa yang dag par rdzogs pa'i byang chub ma mchis pa'i slad du'o/_/btsun pa bcom ldan 'das byang chub sems dpa' sems 
[\[111b.5\]]dpa' chen po gang dag go cha chen po 'di 'tshal ba de dag ni phyag bgyi ba'i gnas lags so/_/btsun pa bcom ldan 'das gang dag sems can rnams kyi slad du go cha 'tshal ba de dag ni nam mkha'i slad du brtson par 'tshal ba dang /_'bad par 'tshal ba dang /_rtsol bar 
[\[111b.6\]]'tshal ba dag lags so/_/btsun pa bcom ldan 'das gang dag sems can rnams 'khor ba las thar bar bgyi bar 'tshal zhing go cha chen po 'tshal ba de dag ni nam mkha' yongs su thar bar bgyi bar 'tshal ba lags so/_/btsun pa bcom ldan 'das gang dag sems can 
[\[111b.7\]]rnams kyi slad du go cha 'tshal ba de dag ni bar snang 'degs par 'tshal ba lags so/_/btsun pa bcom ldan 'das byang chub sems dpa' sems dpa' chen po gang dag sems can rnams kyi slad du/_bla na med pa yang dag par rdzogs par sangs rgyas pa de dag ni brtson 'grus 
[\[112a\]]
[\[112a.1\]]kyi stobs chen po thob pa lags so/_/btsun pa bcom ldan 'das byang chub sems dpa' sems dpa' chen po gang dag sems can thams cad kyi slad du/_bla na med pa yang dag par rdzogs pa'i byang chub tu yang dag par zhugs pa de dag ni dpa' ba dang /_
[\[112a.2\]]rtul phod pa lags so/_/btsun pa bcom ldan 'das byang chub sems dpa' sems dpa' chen po gang dag nam mkha' dang 'dra ba'i sems can rnams kyi slad du/_bla na med pa yang dag par rdzogs pa'i byang chub mngon par rdzogs par 'tshang rgya bar 'tshal ba de dag ni 
[\[112a.3\]]go cha chen po 'tshal ba lags shing bsam gyis mi khyab pa dang /_mtshungs pa ma mchis pa'i go cha 'tshal ba lags so/_/de ci'i slad du zhe na/_btsun pa bcom ldan 'das gal te stong gsum gyi stong chen po'i 'jig rten gyi khams 'di de bzhin gshegs pa dgra bcom pa yang 
[\[112a.4\]]dag par rdzogs pa'i sangs rgyas sha stag gis dper bgyi na/_'dam bu'i tshal lam/_'od ma'i tshal lam/_bu ram shing gi tshal lam/_'bras sA lu'i zhing ngam/_mda' rgyu'i tshal ltar yongs su bltams par gyur cing /_de bzhin gshegs pa de dag kyang bskal pa 
[\[112a.5\]]'am/_bskal pa las lhag par bzhugs te/_chos bshad par gyur la/_de bzhin gshegs pa re res kyang sems can dpag tu ma mchis/_grangs ma mchis/_tshad ma mchis pa dag yongs su mya ngan las bzlas par gyur kyang /_btsun pa bcom ldan 'das sems 
[\[112a.6\]]can gyi khams la ni bri ba'am/_gang bar mi mngon lags so/_/de ci'i slad du zhe na/_sems can ma mchis pa'i slad du dang /_sems can dben pa'i slad du'o/_/de bzhin du gong ma bzhin du sbyar te/_phyogs bcu'i 'jig rten gyi khams kyi bar du rgyas par sbyar bar bgyi 
[\[112a.7\]]ste/_btsun pa bcom ldan 'das rnam grangs des na bdag 'di skad du gang dag sems can rnams kyi slad du go cha chen po 'tshal nas/_bla na med pa yang dag par rdzogs pa'i byang chub tu mngon par rdzogs par 'tshang rgya bar 'tshal ba de dag ni nam mkha' yongs su thar bar bgyi 
[\[112b\]]
[\[112b.1\]]bar 'tshal ba lags so zhes mchi lags so/_/de nas 'khor de nyid na dge slong zhig 'di snyam du/_kye ma btsun pa bcom ldan 'das chos 'ga' yang mi skye mi 'gag kyang tshul khrims kyi phung po yang mchis/_ting nge 'dzin gyi phung po yang mchis/_shes rab kyi phung po yang mchis/_
[\[112b.2\]]rnam par grol ba'i phung po yang mchis/_rnam par grol ba'i ye shes mthong ba'i phung po yang mchis shing /_de bzhin du rgyun du zhugs pa yang mchis/_lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas dang /_de bzhin gshegs pa 
[\[112b.3\]]dgra bcom pa yang dag par rdzogs pa'i sangs rgyas kyang mchis/_byang chub sems dpa' sems dpa' chen po yang mchis/_sangs rgyas dkon mchog kyang mchis/_chos dkon mchog kyang mchis/_dge 'dun dkon mchog kyang mchis/_chos kyi 'khor lo bskor ba 
[\[112b.4\]]yang mchis pa'i shes rab kyi pha rol tu phyin pa la phyag 'tshal lo snyam mo/_/de nas lha'i dbang po brgya byin gyis/_tshe dang ldan pa rab 'byor la 'di skad ces smras so/_/btsun pa rab 'byor byang chub sems dpa' shes rab kyi pha rol tu phyin pa la rnal 'byor du snyoms 
[\[112b.5\]]par 'jug pa de/_gang la rnal 'byor du snyoms par 'jug pa yin/_tshe dang ldan pa rab 'byor gyis smras pa/_gang shes rab kyi pha rol tu phyin pa la rnal 'byor du snyoms par 'jug par bya bar sems pa de ni nam mkha' la rnal 'byor du snyoms par 'jug pa yin no/_/de nas 
[\[112b.6\]]bcom ldan 'das la lha'i dbang po brgya byin gyis 'di skad ces gsol to/_/btsun pa bcom ldan 'das rigs kyi bu'am/_rigs kyi bu mo gang shes rab kyi pha rol tu phyin pa 'di 'dzin pa dang /_'chang ba dang /_kun chub par bgyid pa dang /_klog pa dang /_tshul bzhin 
[\[112b.7\]]du yid la bgyid pa de la bdag gis bsrung ba dang /_bskyab pa dang /_sba ba ji lta bu zhig bgyi lags/_de nas tshe dang ldan pa rab 'byor gyis/_lha'i dbang po brgya byin la 'di skad ces smras so/_/kau shi ka khyod kyis gang la bsrung ba dang /_bskyab pa dang /_sba bar bya ba gang 
[\[113a\]]
[\[113a.1\]]yang dag par rjes su mthong ngam/_smras pa/_btsun pa rab 'byor ma yin no/_/smras pa/_kau shi ka gal te rigs kyi bu'am/_rigs kyi bu mo de dag ji skad bstan pa'i shes rab kyi pha rol tu phyin pa 'di la gnas na/_de nyid de dag gi bsrung ba dang /_
[\[113a.2\]]bskyab pa dang /_sba ba bya bar 'gyur te/_de dag la ni mi dang /_mi ma yin pa glags tshol ba rnams kyis glags rnyed par mi 'gyur ro/_/rigs kyi bu'am rigs kyi bu mo gang dag ji skad bstan pa'i shes rab kyi pha rol tu phyin pa la gnas pa de dag shes rab kyi pha rol tu phyin pa dang ma bral 
[\[113a.3\]]bar rig par bya'o/_/kau shi ka gang zhig byang chub sems dpa' sems dpa' chen po shes rab kyi pha rol tu phyin pa la spyod pa dag la bsrung ba dang /_bskyab pa dang /_sba ba bya bar sems pa de ni nam mkha' la bsrung ba dang /_bskyab pa dang /_sba ba bya bar sems pa yin no/_/kau shi 
[\[113a.4\]]ka khyod kyis rmi lam dang /_smig rgyu dang /_mig yor dang /_sgyu ma dang /_sprul pa la bsrung ba dang /_bskyab pa dang /_sba bar nus sam/_smras pa/_btsun pa rab 'byor ma yin no/_/kau shi ka de bzhin du gang zhig byang chub sems dpa' sems dpa' chen po shes rab kyi pha rol tu 
[\[113a.5\]]phyin pa la spyod pa dag la bsrung ba dang /_bskyab pa dang /_sba ba bya bar sems pa ni 'di lta ste/_mi 'grub pa dang ngal ba'i skal ba can du 'gyur ro/_/kau shi ka 'di ji snyam du sems/_khyod kyis de bzhin gshegs pa'am/_de bzhin gshegs pa'i sprul pa la bsrung ba dang /_bskyab 
[\[113a.6\]]pa dang /_sba bar nus sam/_smras pa/_btsun pa rab 'byor ma yin no/_/kau shi ka de bzhin du gang zhig byang chub sems dpa' sems dpa' chen po shes rab kyi pha rol tu phyin pa la spyod pa dag la bsrung ba dang /_bskyab pa dang /_sba ba bya bar sems pa de ni 'di lta ste/_mi 'grub 
[\[113a.7\]]pa dang /_ngal ba'i skal ba can du 'gyur bar zad do/_/kau shi ka 'di ji snyam du sems/_khyod kyis chos kyi dbyings dang /_yang dag pa'i mtha' dang /_de bzhin nyid dang /_bsam gyis mi khyab pa'i dbyings la bsrung ba dang /_bskyab pa dang /_sba bar nus sam/_smras pa/_btsun pa 
[\[113b\]]
[\[113b.1\]]rab 'byor ma yin no/_/smras pa/_kau shi ka de bzhin du gong ma bzhin du sbyar te/_'di lta ste/_mi 'grub pa dang /_ngal ba'i skal ba can du 'gyur bar zad do/_/de nas lha'i dbang po brgya byin gyis/_tshe dang ldan pa rab 'byor la 'di skad ces smras so/_/btsun pa rab 'byor 
[\[113b.2\]]'di ji snyam du sems/_byang chub sems dpa' sems dpa' chen po shes rab kyi pha rol tu phyin pa la spyod pas re shig rmi lam lta bu dang /_smig rgyu lta bu dang /_brag ca lta bu dang /_sgyu ma lta bu dang /_sprul pa lta bur chos rnams de ltar yongs su shes pa yin/_de shes nas byang chub 
[\[113b.3\]]sems dpa' sems dpa' chen po rmi lam rlom sems su mi byed/_rmi lam gyis rlom sems su mi byed pa yin no/_/de skad ces smras pa dang /_tshe dang ldan pa rab 'byor gyis lha'i dbang po brgya byin la 'di skad ces smras so/_/kau shi ka gang gi tshe byang chub sems dpa' sems 
[\[113b.4\]]dpa' chen po shes rab kyi pha rol tu phyin pa la spyod pa na/_gzugs su rlom sems su mi byed/_gzugs kyis rlom sems su mi byed/_gzugs kyi rlom sems su mi byed/_gzugs la rlom sems su mi byed cing /_de bzhin du tshor ba dang /_'du shes dang /_'du byed 
[\[113b.5\]]rnams dang /_rnam par shes par rlom sems su mi byed/_rnam par shes pas rlom sems su mi byed/_rnam par shes pa'i rlom sems su mi byed/_rnam par shes pa la rlom sems su mi byed la/_de bzhin du gong ma bzhin du sbyar te/_rnam pa thams cad mkhyen pa nyid kyi bar 
[\[113b.6\]]du rlom sems su mi byed/_rnam pa thams cad mkhyen pa nyid kyis rlom sems su mi byed/_rnam pa thams cad mkhyen pa nyid kyi rlom sems su mi byed/_rnam pa thams cad mkhyen pa nyid la rlom sems su mi byed pa de'i tshe/_byang chub sems dpa' sems dpa' chen po shes rab kyi pha 
[\[113b.7\]]rol tu phyin pa la spyod pas/_chos rnams rmi lam lta bu nas/_chos rnams sprul pa lta bu'i bar du yongs su shes pa yin te/_de shes nas rmi lam rlom sems su mi byed/_rmi lam gyis rlom sems su mi byed/_rmi lam gyi rlom sems su mi byed/_rmi lam la rlom sems 
[\[114a\]]
[\[114a.1\]]su mi byed pa nas/_sprul pa'i bar du rlom sems su mi byed/_sprul pas rlom sems su mi byed/_sprul pa'i rlom sems su mi byed/_sprul pa la yang rlom sems su mi byed pa yin no/_/de nas sangs rgyas kyi mthus/_stong gsum gyi stong chen po'i 'jig rten gyi khams 
[\[114a.2\]]'di na rgyal chen bzhi'i ris kyi lha rnams dang /_sum cu rtsa gsum pa rnams dang /_'thab bral dang /_dga' ldan dang /_'phrul dga' dang /_gzhan 'phrul dbang byed kyi lha rnams dang /_tshangs ris rnams dang /_tshangs pa'i mdun na 'don rnams dang /_tshangs 'khor rnams 
[\[114a.3\]]dang /_tshangs pa chen po rnams dang /_'od gsal gyi lha rnams nas/_gnas gtsang ma'i bar gyi lha gang dag yod pa de dag thams cad kyis lha'i me tog dag dang /_lha'i tsan dan gyi phye ma dag dang /_spos kyi phye ma dag bcom ldan 'das shAkya thub pa la gtor nas bcom 
[\[114a.4\]]ldan 'das shAkya thub pa ga la ba de logs su dong ste/_bcom ldan 'das kyi zhabs la mgo bos phyag 'tshal nas phyogs gcig tu 'khod do/_/de nas rgyal chen bzhi'i ris kyi lha de dag dang /_gnas gtsang ma'i bar gyi lha de dag gis sangs rgyas kyi mthus shar phyogs 
[\[114a.5\]]na sangs rgyas stong rnam pa 'di dag nyid kyis chos ston cing /_ming 'di zhes bya ba 'di lta ste/_dge slong rab 'byor ces bya ba sha stag shes rab kyi pha rol tu phyin pa 'di nyid yongs su zhu bar byed la/_de nas lha'i dbang po brgya byin sha stag shes rab kyi pha rol tu phyin pa'i le'u 'di 
[\[114a.6\]]nyid yongs su zhu bar byed pa dag mthong bar gyur to/_/de bzhin du lho phyogs dang /_nub phyogs dang /_byang phyogs dang /_'og gi phyogs dang /_steng gi phyogs dang /_de bzhin du phyogs mtshams bzhi po'i 'jig rten gyi khams thams cad du sangs rgyas stong stong mthong 
[\[114a.7\]]bar gyur te/_gong ma bzhin du sbyar te/_rgya cher thams cad du sbyar bar bya'o/_/de nas bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor byang chub sems dpa' sems dpa' chen po byams pa bla na med pa yang dag par rdzogs pa'i byang chub 
[\[114b\]]
[\[114b.1\]]mngon par rdzogs par sangs rgyas nas/_sa phyogs 'di nyid du shes rab kyi pha rol tu phyin pa 'di nyid ston par 'gyur ro/_/bskal pa bzang po'i de bzhin gshegs pa dgra bcom pa yang dag par rdzogs pa'i sangs rgyas thams cad kyang sa phyogs 'di nyid du 'byung bar 'gyur zhing shes rab 
[\[114b.2\]]kyi pha rol tu phyin pa 'di nyid ston par 'gyur ro//_//shes rab kyi pha rol tu phyin pa khri pa/_bam po bcu dgu pa/_de nas bcom ldan 'das la/_tshe dang ldan pa rab 'byor gyis 'di skad ces gsol to/_/btsun pa bcom ldan 'das rnam pa gang dag dang /_rtags 
[\[114b.3\]]gang dag dang /_mtshan ma gang dag gis byang chub sems dpa' sems dpa' chen po byams pa bla na med pa yang dag par rdzogs pa'i byang chub mngon par rdzogs par sangs rgyas nas/_shes rab kyi pha rol tu phyin pa 'di nyid ston par 'gyur lags/_de skad ces gsol pa dang /_
[\[114b.4\]]bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 'di la byang chub sems dpa' sems dpa' chen po byams pa bla na med pa yang dag par rdzogs pa'i byang chub mngon par rdzogs par sangs rgyas nas/_gzugs rtag ces bya ba dang /_
[\[114b.5\]]mi rtag ces bya bar chos ston par mi 'gyur ro/_/gzugs bde zhes bya ba dang /_sdug bsngal zhes bya bar chos ston par mi 'gyur ro/_/gzugs bdag ces bya ba dang /_bdag med ces bya bar chos ston par mi 'gyur ro/_/gzugs stong zhes bya ba dang /_mi stong 
[\[114b.6\]]zhes bya bar chos ston par mi 'gyur ro/_/gzugs mtshan ma yod ces bya ba dang /_mtshan ma med ces bya bar chos ston par mi 'gyur ro/_/gzugs smon pa yod ces bya ba dang /_smon pa med ces bya bar chos ston par mi 'gyur ro/_/gzugs zhi zhes bya ba dang /_ma 
[\[114b.7\]]zhi zhes bya bar chos ston par mi 'gyur ro/_/gzugs dben zhes bya ba dang /_mi dben zhes bya bar chos ston par mi 'gyur ro/_/gzugs kun nas nyon mongs zhes bya ba dang /_rnam par byang zhes bya bar chos ston par mi 'gyur ro/_/gzugs skye zhes bya ba 
[\[115a\]]
[\[115a.1\]]dang /_'gag ces bya bar chos ston par mi 'gyur ro/_/gzugs dngos po yod ces bya ba dang /_dngos po med ces bya bar chos ston par mi 'gyur ro/_/gzugs gtsang zhes bya ba dang /_mi gtsang zhes bya bar chos ston par mi 'gyur ro/_/gzugs 
[\[115a.2\]]bcings zhes bya ba dang /_grol zhes bya bar chos ston par mi 'gyur ro/_/gzugs ji lta ba bzhin du tshor ba dang /_'du shes dang /_'du byed dang /_rnam par shes pa bcings zhes bya ba dang /_grol zhes bya ba'i bar du chos ston par mi 'gyur ro/_/gzugs 'das zhes 
[\[115a.3\]]bya ba dang /_ma 'ongs zhes bya ba dang /_da ltar byung zhes bya bar chos ston par mi 'gyur ro/_/de bzhin du tshor ba dang /_'du shes dang /_'du byed rnams dang /_rnam par shes pa 'das zhes bya ba dang /_ma 'ongs zhes bya ba dang /_da ltar byung zhes bya bar chos ston par mi 
[\[115a.4\]]'gyur ro/_/de bzhin du sbyar te/_rnam pa thams cad mkhyen pa nyid kyi bar du 'das zhes bya ba dang /_ma 'ongs zhes bya ba dang /_da ltar byung zhes bya bar chos ston par mi 'gyur ro/_/de bzhin du sbyar te/_gzugs shin tu rnam par dag ces bya ba dang /_shin tu rnam par ma dag 
[\[115a.5\]]ces bya bar chos ston par mi 'gyur ro/_/de bzhin du tshor ba dang /_'du shes dang /_'du byed rnams dang /_rnam par shes pa shin tu rnam par dag ces bya ba dang /_shin tu rnam par ma dag ces bya bar chos ston par mi 'gyur ro/_/de bzhin du sbyar te/_rnam pa thams cad 
[\[115a.6\]]mkhyen pa nyid kyi bar du shin tu rnam par dag ces bya ba dang /_shin tu rnam par ma dag ces bya bar chos ston par mi 'gyur ro/_/de nas bcom ldan 'das la/_tshe dang ldan pa rab 'byor gyis 'di skad ces gsol to/_/btsun pa bcom ldan 'das shes rab kyi pha rol tu phyin 
[\[115a.7\]]pa ni yongs su dag pa lags so/_/bcom ldan 'das kyis bka' stsal pa/_rab 'byor gzugs yongs su dag pa'i phyir shes rab kyi pha rol tu phyin pa yongs su dag pa yin no/_/rab 'byor de bzhin du tshor ba dang /_'du shes dang /_'du byed rnams dang /_rnam par 
[\[115b\]]
[\[115b.1\]]shes pa yongs su dag pa'i phyir shes rab kyi pha rol tu phyin pa yongs su dag pa yin no/_/gsol pa/_btsun pa bcom ldan 'das ji ltar na/_gzugs yongs su dag pa'i slad du/_shes rab kyi pha rol tu phyin pa yongs su dag pa lags/_de bzhin du tshor ba dang /_'du 
[\[115b.2\]]shes dang /_'du byed rnams dang /_rnam par shes pa yongs su dag pa'i slad du shes rab kyi pha rol tu phyin pa yongs su dag pa lags/_bcom ldan 'das kyis bka' stsal pa/_rab 'byor gzugs skye ba med pa dang /_'gag pa med pa dang /_kun nas nyon mongs 
[\[115b.3\]]pa med pa dang /_rnam par byang ba med pa'i phyir gzugs yongs su dag pa yin no/_/de bzhin du tshor ba dang /_'du shes dang /_'du byed rnams dang /_rnam par shes pa skye ba med pa dang /_'gag pa med pa dang /_kun nas nyon mongs pa med pa dang /_rnam par byang 
[\[115b.4\]]ba med pa'i phyir/_rnam par shes pa yongs su dag pa yin no/_/rab 'byor gzhan yang nam mkha' yongs su dag pa'i phyir/_shes rab kyi pha rol tu phyin pa yongs su dag pa yin no/_/gsol pa/_btsun pa bcom ldan 'das ji ltar na/_nam mkha' yongs su dag pa'i 
[\[115b.5\]]slad du/_shes rab kyi pha rol tu phyin pa yongs su dag pa lags/_bcom ldan 'das kyis bka' stsal pa/_rab 'byor nam mkha' la skye ba med pa dang /_'gag pa med pa dang /_kun nas nyon mongs pa med pa dang /_rnam par byang ba med pa'i phyir/_nam mkha' yongs 
[\[115b.6\]]su dag pa yin no/_/rab 'byor gzhan yang gzugs gos pa med pa'i phyir/_shes rab kyi pha rol tu phyin pa yongs su dag pa yin no/_/de bzhin du tshor ba dang /_'du shes dang /_'du byed rnams dang /_rnam par shes pa gos pa med pa'i phyir/_shes rab kyi pha rol tu 
[\[115b.7\]]phyin pa yongs su dag pa yin no/_/gsol pa/_btsun pa bcom ldan 'das ji ltar na nam mkha' gos pa ma mchis pa'i slad du/_shes rab kyi pha rol tu phyin pa yongs su dag pa lags/_bcom ldan 'das kyis bka' stsal pa/_rab 'byor nam mkha' gzung du med 
[\[116a\]]
[\[116a.1\]]pa'i phyir/_shes rab kyi pha rol tu phyin pa yongs su dag pa yin no/_/de bzhin du nam mkha' la tha snyad gdags su med pa'i phyir/_shes rab kyi pha rol tu phyin pa yongs su dag pa yin no/_/rab 'byor dper na nam mkha' la brag ca gnyis kyi sgra 
[\[116a.2\]]grag pa de bzhin du/_rab 'byor nam mkha' la tha snyad gdags su med pa'i phyir/_shes rab kyi pha rol tu phyin pa yongs su dag pa yin no/_/gsol pa/_btsun pa bcom ldan 'das ji ltar na nam mkha' dmigs su ma mchis pa'i slad du/_shes rab kyi pha rol tu phyin 
[\[116a.3\]]pa yongs su dag pa lags/_bcom ldan 'das kyis bka' stsal pa/_rab 'byor nam mkha' la ci yang dmigs su med pa'i phyir/_shes rab kyi pha rol tu phyin pa yongs su dag pa yin no/_/rab 'byor gzhan yang chos thams cad skye ba med pa dang /_'gag pa 
[\[116a.4\]]med pa dang /_kun nas nyon mongs pa med pa dang /_rnam par byang ba med pa'i phyir/_shes rab kyi pha rol tu phyin pa yongs su dag pa yin no/_/gsol pa/_btsun pa bcom ldan 'das ji ltar na chos thams cad skye ba ma mchis pa dang /_'gag pa ma mchis pa dang /_
[\[116a.5\]]kun nas nyon mongs pa ma mchis pa dang /_rnam par byang ba ma mchis pa'i slad du/_shes rab kyi pha rol tu phyin pa yongs su dag pa lags/_bcom ldan 'das kyis bka' stsal pa/_rab 'byor chos thams cad shin tu rnam par dag pa'i phyir/_shes rab kyi pha 
[\[116a.6\]]rol tu phyin pa yongs su dag pa yin no/_/de nas bcom ldan 'das la/_tshe dang ldan pa rab 'byor gyis 'di skad ces gsol to/_/btsun pa bcom ldan 'das rigs kyi bu'am rigs kyi bu mo gang la la zhig shes rab kyi pha rol tu phyin pa 'di 'dzin pa dang /_'chang ba dang /_
[\[116a.7\]]kun chub par bgyid pa dang /_klog pa dang /_tshul bzhin du yid la bgyid pa de la ni/_btsun pa bcom ldan 'das mig nad 'byung bar mi 'gyur/_rna ba'i nad 'byung bar mi 'gyur/_sna nad 'byung bar mi 'gyur/_lce nad 'byung bar mi 'gyur/_yan lag ma tshang bar mi 
[\[116b\]]
[\[116b.1\]]'gyur/_lus ha cang 'khogs par mi 'gyur/_gshis ngan du 'gum par mi 'gyur lags so/_/'di lta ste/_rgyal chen bzhi'i ris kyi lha rnams nas/_gnas gtsang ma'i bar gyi lha dag dang /_lha stong phrag mang po dag kyang de'i slad bzhin du 'brang bar 'gyur 
[\[116b.2\]]lags so/_/tshes brgyad dang /_tshes bcu bzhi dang /_tshes [{]bcwa [,]bco [}]lnga la gang na rigs kyi bu'am rigs kyi bu mo chos ston pa de shes rab kyi pha rol tu phyin pa 'di kha ton bgyid pa dang /_'chad par lha'i tshogs mang po mchi bar 'gyur zhing /_bsod nams dpag tu ma 
[\[116b.3\]]mchis/_grangs ma mchis tshad ma mchis/_bsam gyis mi khyab gzhal du ma mchis pa mang po dag kyang bskyed par 'gyur lags so/_/de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 
[\[116b.4\]]de de bzhin no/_/ji skad smras pa de bzhin te/_rigs kyi bu'am rigs kyi bu mo de tshes brgyad dang /_tshes bcu bzhi dang /_tshes [{]bcwa [,]bco [}]lnga la shes rab kyi pha rol tu phyin pa 'di kha ton du byed pa dang /_'chad par byed pa na bsod nams kyi phung po dpag tu med/_grangs med 
[\[116b.5\]]tshad med/_bsam gyis mi khyab gzhal du med pa mang po dag bskyed par 'gyur zhing /_de shes rab kyi pha rol tu phyin pa 'di kha ton du byed pa dang /_'chad par byed pa na lha'i 'khor mdun du gnas par 'gyur ro/_/de ci'i phyir zhe na/_rab 'byor 'di lta ste/_shes rab kyi 
[\[116b.6\]]pha rol tu phyin pa 'di ni rin po che yin pa'i phyir te/_rab 'byor de la rin po che ni 'di yin te/_shes rab kyi pha rol tu phyin pa ni sems can dmyal bar 'gro ba las yongs su thar bar byed pa dang /_dud 'gro'i skye gnas dang /_gshin rje'i 'jig rten dang /_mi dbul po dang /_
[\[116b.7\]]gnod sbyin dbul po dang /_klu dbul po las yongs su thar bar byed pa yin no/_/gzhan yang rgyal rigs shing sA la chen po lta bu rnams su sbyin par byed pa dang /_de bzhin du bram ze'i rigs shing sA la chen po lta bu rnams dang /_khyim bdag gi rigs shing sA 
[\[117a\]]
[\[117a.1\]]la chen po lta bu rnams dang /_tshong dpon shing sA la chen po lta bu rnams sbyin par byed pa dang /_de bzhin du rgyal chen bzhi'i ris kyi lha rnams kyi nang du skye ba sbyin par byed pa dang /_de bzhin du sbyar te/_'du shes med 'du shes med min skye mched kyi lha 
[\[117a.2\]]rnams kyi nang du skye ba sbyin par byed pa dang /_de bzhin du rgyun du zhugs pa'i 'bras bu sbyin par byed pa dang /_de bzhin du lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_bla na med pa yang dag par 
[\[117a.3\]]rdzogs pa'i byang chub sbyin par byed pa yin no/_/de ci'i phyir zhe na/_rab 'byor shes rab kyi pha rol tu phyin pa 'dir dge ba bcu'i las kyi lam rnams rgya cher bstan te/_de la bslabs nas/_rgyal rigs shing sA la chen po lta bu dag 'jig rten na yod pa dang /_de bzhin 
[\[117a.4\]]du bram ze'i rigs shing sA la chen po lta bu dag dang /_khyim bdag gi rigs shing sA la chen po lta bu dag dang /_tshong dpon gyi rigs shing sA la chen po lta bu dag dang /_de bzhin du rgyal chen bzhi'i ris kyi lha rnams yod pa nas/_gzhan 'phrul dbang byed kyi lha rnams 
[\[117a.5\]]kyi bar dag 'jig rten na yod pa dang /_de bzhin du tshangs ris kyi lha rnams dang /_tshangs pa'i mdun na 'don rnams dang /_tshangs 'khor rnams dang /_tshangs pa chen po rnams dang /_'od chen rnams dang /_'od chung rnams dang /_tshad med 'od rnams dang /_
[\[117a.6\]]'od gsal rnams dang /_dge ba rnams dang /_dge chung rnams dang /_tshad med dge rnams dang /_dge rgyas rnams dang /_'du shes med 'du shes med min skye mched kyi bar gyi lha rnams 'jig rten na yod pa dang /_de bzhin du rgyun du zhugs pa'i 'bras bu yod pa 
[\[117a.7\]]dang /_de bzhin du lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_bla na med pa yang dag par rdzogs pa'i byang chub 'jig rten na yod par 'gyur ba dang /_rab 'byor de bzhin du shes rab kyi pha rol 
[\[117b\]]
[\[117b.1\]]tu phyin pa de la ni bsam gtan bzhi bstan pa yod pa dang /_de bzhin du 'phags pa'i lam yan lag brgyad pa'i bar du bstan pa yod pa dang /_de bzhin du sbyin pa'i pha rol tu phyin pa bstan pa yod pa dang /_de bzhin du tshul khrims kyi pha rol tu phyin pa dang /_bzod 
[\[117b.2\]]pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa bstan pa yod pas de bzhin du nang stong pa nyid bstan pa yod pa dang /_phyi stong pa nyid bstan pa yod pa dang /_de bzhin du sbyar 
[\[117b.3\]]te/_dngos po med pa'i ngo bo nyid stong pa nyid kyi bar du bstan pa yod pa dang /_de bzhin du de bzhin gshegs pa'i stobs bcu bstan pa yod pa dang /_gong ma bzhin du sbyar te/_rnam pa thams cad mkhyen pa nyid kyi bar du bstan pa yod de/_de la bslabs nas de bzhin 
[\[117b.4\]]gshegs pa dgra bcom pa yang dag par rdzogs pa'i sangs rgyas rnams 'jig rten na yod pa'i phyir te/_des na 'di lta ste/_shes rab kyi pha rol tu phyin pa 'di ni rin po che'i pha rol tu phyin pa zhes bya'o/_/rin po che'i pha rol tu phyin pa 'di la ni skye ba'am/_'gag pa 
[\[117b.5\]]'am/_kun nas nyon mongs pa'am/_rnam par byang ba'am/_yongs su gzung bar bya ba'am/_gtang bar bya ba'i chos gang yang med do/_/de ci'i phyir zhe na/_'di ltar chos gang yang skye ba'am/_'gag pa'am/_kun nas nyon mongs pa'am/_rnam par 
[\[117b.6\]]byang ba'am/_yongs su gzung bar bya ba'am/_gtang bar bya ba de med pa'i phyir ro/_/rab 'byor rin po che'i pha rol tu phyin pa 'di la ni dge ba'am/_mi dge ba'am/_lung bstan du yod pa'am/_lung bstan du med pa'am/_'jig rten pa'am/_'jig rten 
[\[117b.7\]]las 'das pa'am/_zag pa dang bcas pa'am/_zag pa med pa'am/_'dus byas sam/_'dus ma byas kyi chos gang yang dmigs su med de/_rab 'byor rnam grangs des na/_rin po che'i pha rol tu phyin pa 'di ni dmigs su med pa yin no/_/rab 'byor rin 
[\[118a\]]
[\[118a.1\]]po che'i pha rol tu phyin pa 'di ni chos gang gis kyang gos pa med do/_/de ci'i phyir zhe na/_rab 'byor 'di ltar gang dag gis rin po che'i pha rol tu phyin pa gos par 'gyur ba'i chos dmigs su med pa'i phyir ro/_/rab 'byor gal te byang chub sems 
[\[118a.2\]]dpa' sems dpa' chen po shes rab kyi pha rol tu phyin pa la spyod pa na/_de ltar yang kun tu mi 'dzin cing /_de ltar yang rnam par rtog par mi byed la/_de ltar yang spros par mi byed na/_de ni shes rab kyi pha rol tu phyin pa la spyod pa yin te/_sangs rgyas bcom 
[\[118a.3\]]ldan 'das rnams la bkur sti dang /_ri mo dang /_mchod pa byed du sangs rgyas kyi zhing nas sangs rgyas kyi zhing du 'gro bar 'gyur zhing /_sangs rgyas kyi zhing nas sangs rgyas kyi zhing du 'gro ba na/_sems can 'bum dag kyang yongs su smin par byed la/_sangs rgyas 
[\[118a.4\]]kyi zhing yang yongs su dag par byed par 'gyur ro/_/rab 'byor shes rab kyi pha rol tu phyin pa 'di ni chos gang yang ston par byed pa'am/_mi ston par byed pa'am/_'dzin par byed pa'am/_sbyin par byed pa'am/_skye bar byed pa'am/_'gag par byed pa 
[\[118a.5\]]'am/_kun nas nyon mongs par byed pa'am/_rnam par byang bar byed pa'am/_'grib pa'am/_'phel bar byed par 'gyur ba ma yin no/_/'das pa yang ma yin/_ma 'ongs pa dang /_da ltar byung ba yang ma yin no/_/rab 'byor shes rab kyi pha rol tu 
[\[118a.6\]]phyin pa de ni/_'dod pa'i khams nas 'gro bar byed pa ma yin/_'dod pa'i khams su 'jog par byed pa ma yin no/_/gzugs kyi khams nas 'gro bar byed pa ma yin/_gzugs kyi khams su 'jog par byed pa ma yin no/_/gzugs med pa'i khams nas 
[\[118a.7\]]'gro bar byed pa ma yin/_gzugs med pa'i khams su 'jog par byed pa ma yin no/_/sbyin pa'i pha rol tu phyin pa sbyin par byed pa ma yin/_'dor bar byed pa ma yin/_tshul khrims kyi pha rol tu phyin pa sbyin par byed pa ma yin/_'dor bar byed pa ma yin/_
[\[118b\]]
[\[118b.1\]]bzod pa'i pha rol tu phyin pa sbyin par byed pa ma yin/_'dor bar byed pa ma yin/_brtson 'grus kyi pha rol tu phyin pa sbyin par byed pa ma yin/_'dor bar byed pa ma yin/_bsam gtan gyi pha rol tu phyin pa sbyin par byed pa ma yin/_'dor bar byed pa ma yin no/_/
[\[118b.2\]]nang stong pa nyid sbyin par byed pa ma yin/_'dor bar byed pa ma yin no/_/dngos po med pa'i ngo bo nyid stong pa nyid kyi bar du sbyin par byed pa ma yin/_'dor bar byed pa ma yin/_rgyun du zhugs pa'i 'bras bu sbyin par byed pa ma yin/_'dor bar byed pa ma yin no/_/
[\[118b.3\]]de bzhin du lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid sbyin par byed pa ma yin/_'dor bar byed pa ma yin/_rang byang chub sbyin par byed pa ma yin/_'dor bar byed pa ma yin/_byang chub sems dpa'i skyon med pa 
[\[118b.4\]]sbyin par byed pa ma yin/_'dor bar byed pa ma yin no/_/rnam pa thams cad mkhyen pa nyid sbyin par byed pa ma yin/_'dor bar byed pa ma yin no/_/rab 'byor shes rab kyi pha rol tu phyin pa de ni so so'i skye bo'i chos rnams sbyin par byed pa ma yin/_'dor bar byed pa 
[\[118b.5\]]ma yin no/_/rgyun du zhugs pa'i chos rnams sbyin par byed pa ma yin/_'dor bar byed pa ma yin no/_/dgra bcom pa'i bar gyi chos rnams sbyin par byed pa ma yin/_'dor bar byed pa ma yin no/_/byang chub sems dpa'i chos rnams sbyin par byed pa ma yin/_
[\[118b.6\]]'dor bar byed pa ma yin no/_/yang dag par rdzogs pa'i sangs rgyas kyi chos rnams sbyin par byed pa ma yin/_'dor bar byed pa ma yin no/_/rab 'byor yang shes rab kyi pha rol tu phyin pa 'di ni 'dus byas kyi khams 'dor bar byed pa ma yin/_'dus ma byas 
[\[118b.7\]]kyi khams sbyin par byed pa ma yin no/_/de ci'i phyir zhe na/_rab 'byor 'di ltar de bzhin gshegs pa rnams byung yang rung /_de bzhin gshegs pa rnams ma byung yang rung ste/_chos rnams kyi chos gnas pa nyid dang /_chos kyi dbyings ni gnas pa nyid yin pa'i phyir ro/_/
[\[119a\]]
[\[119a.1\]]yang chos kyi dbyings de ni brjed ngas pa med pa dang /_yongs su mi nyams par 'gyur bar byed pa yin no/_/de nas lha'i bu stong phrag mang po dag nam mkha'i dkyil na 'khod cing gzha'i sgra ring zhes bton nas/_lha'i me tog ud pa la dang /_pad 
[\[119a.2\]]ma dang /_ku mu da dang /_pad ma dkar po dag gtor te/_tshig 'di skad ces a la la 'dzam bu gling du chos kyi 'khor lo lan gnyis pa bskor ba mthong ngo zhes 'dzer to/_/der lha'i bu stong phrag du ma dag gis mi skye ba'i chos la bzod pa thob par gyur to/_/de 
[\[119a.3\]]nas bcom ldan 'das kyis tshe dang ldan pa rab 'byor la bka' stsal pa/_rab 'byor dngos po med pa'i ngo bo nyid stong pa nyid kyi phyir 'dzam bu'i gling du chos kyi 'khor lo bskor ba 'di ni dang po ma yin no/_/gnyis pa ma yin te/_shes rab kyi pha rol tu phyin pa 'di ni 
[\[119a.4\]]chos gang yang bskor bar bya ba'i phyir ram/_ldog par bya ba'i phyir nye bar gnas pa ma yin no/_/de nas bcom ldan 'das la/_tshe dang ldan pa rab 'byor gyis 'di skad ces gsol to/_/btsun pa bcom ldan 'das 'di ltar shes rab kyi pha rol tu phyin pa 'di chos 
[\[119a.5\]]gang yang bskor bar bgyi ba'am/_ldog par bgyi ba'i slad du nye bar gnas pa ma lags pa'i dngos po ma mchis pa'i ngo bo nyid stong pa nyid de dag gang lags/_bcom ldan 'das kyis bka' stsal pa/_rab 'byor shes rab kyi pha rol tu phyin pa ni/_shes rab kyi pha 
[\[119a.6\]]rol tu phyin pas stong ngo /_/de bzhin du sbyin pa'i pha rol tu phyin pa'i bar ni/_sbyin pa'i pha rol tu phyin pas stong /_de bzhin du nang stong pa nyid ni/_nang stong pa nyid kyis stong /_phyi stong pa nyid ni phyi stong pa nyid kyis stong /_phyi nang stong pa nyid ni phyi nang stong pa nyid kyis stong /_
[\[119a.7\]]dngos po med pa'i ngo bo nyid stong pa nyid kyi bar ni/_dngos po med pa'i ngo bo nyid stong pa nyid kyis stong /_dran pa nye bar gzhag pa rnams ni dran pa nye bar gzhag pa rnams kyis stong /_'phags pa'i lam yan lag brgyad pa'i bar ni/_'phags pa'i lam yan lag brgyad pas 
[\[119b\]]
[\[119b.1\]]stong /_de bzhin gshegs pa'i stobs bcu ni/_de bzhin gshegs pa'i stobs bcus stong /_sangs rgyas kyi chos ma 'dres pa [{]bcwa [,]bco [}]brgyad kyi bar ni/_sangs rgyas kyi chos ma 'dres pa [{]bcwa [,]bco [}]brgyad kyis stong /_so so'i skye bo ni so so'i skye bos stong /_rgyun du 
[\[119b.2\]]zhugs pa'i 'bras bu ni/_rgyun du zhugs pa'i 'bras bus stong /_lan cig phyir 'ong ba'i 'bras bu ni/_lan cig phyir 'ong ba'i 'bras bus stong /_phyir mi 'ong ba'i 'bras bu ni/_phyir mi 'ong ba'i 'bras bus stong /_dgra bcom pa nyid ni dgra bcom pa nyid 
[\[119b.3\]]kyis stong /_rang byang chub ni rang byang chub kyis stong /_byang chub sems dpa'i ngo bo nyid ni/_byang chub sems dpa'i ngo bo nyid kyis stong /_rnam pa thams cad mkhyen pa nyid ni/_rnam pa thams cad mkhyen pa nyid kyis stong ngo /_/de nas bcom ldan 'das la/_tshe dang 
[\[119b.4\]]ldan pa rab 'byor gyis 'di skad ces gsol to/_/btsun pa bcom ldan 'das 'di lta ste/_byang chub sems dpa' rnams kyi shes rab kyi pha rol tu phyin pa 'di ni pha rol tu phyin pa chen po lags te/_chos thams cad ngo bo nyid kyis stong pa yang chos thams cad kyis 
[\[119b.5\]]stong la/_byang chub sems dpa' sems dpa' chen po rnams ni shes rab kyi pha rol tu phyin pa 'di la brten nas/_bla na med pa yang dag par rdzogs pa'i byang chub mngon par rdzogs par 'tshang rgya zhing /_chos kyi 'khor lo skor bar bgyid kyang skor bar bgyid pa'am/_
[\[119b.6\]]ldog par bgyid pa'i chos gang yang ma mchis te/_chos gang gis kyang chos gang yang yang dag par rjes su mthong ba'am/_skor bar bgyid pa ma mchis lags so/_/de ci'i slad du zhe na/_'di ltar stong pa nyid la chos gang yang skor bar bgyid pa'am/_ldog 
[\[119b.7\]]par bgyid pa'i chos ni 'ga' yang dmigs su ma mchis pa'i slad du'o/_/de ci'i slad du zhe na/_'di ltar chos thams cad gtan mngon par ma grub pa'i slad du'o/_/de ci'i slad du zhe na/_'di ltar stong pa nyid ni chos gang yang skor bar bgyid pa'am/_ldog par bgyid 
[\[120a\]]
[\[120a.1\]]pa ma lags/_mtshan ma ma mchis pa ni chos gang yang skor bar bgyid pa'am/_ldog par bgyid pa ma lags/_smon pa ma mchis pa ni chos gang yang skor bar bgyid pa'am/_ldog par bgyid pa ma lags pa'i slad du ste/_gang de ltar shes rab 
[\[120a.2\]]kyi pha rol tu phyin pa rjod pa dang /_'chad pa dang /_'dogs pa dang /_'jog pa dang /_rnam par 'byed pa dang /_rnam par 'grel pa dang /_gsal bar bgyid pa dang /_'jug par bgyid pa dang /_'chad par bgyid pa 'di ni shes rab kyi pha rol tu phyin pa bshad pa yongs su 
[\[120a.3\]]dag pa lags so/_/shes rab kyi pha rol tu phyin pa bshad pa 'di ni sus kyang bshad pa ma mchis la bstan pa yang ma mchis te/_sus kyang dris pa yang ma mchis/_sus kyang mngon sum du bgyid pa yang ma mchis lags so/_/de la ni gang yang mya ngan las 'das pa ma 
[\[120a.4\]]mchis te/_chos bstan pa 'di la ni yon gnas su bgyi ba gang yang ma mchis lags so/_/shes rab kyi pha rol tu phyin pa khri pa las/_byed pa po dang /_byed pa po med pa'i le'u zhes bya ste/_bcu dgu pa'o//_//de nas bcom ldan 'das la tshe dang ldan 
[\[120a.5\]]pa rab 'byor gyis 'di skad ces gsol to/_/btsun pa bcom ldan 'das 'di lta ste/_shes rab kyi pha rol tu phyin pa 'di ni pha rol tu phyin pa mtha' yas pa lags so/_/bcom ldan 'das kyis bka' stsal pa/_nam mkha' mtha' yas pa nyid kyi phyir ro/_/btsun 
[\[120a.6\]]pa bcom ldan 'das pha rol tu phyin pa 'di ni mnyam pa nyid lags so/_/bcom ldan 'das kyis bka' stsal pa/_chos thams cad mnyam pa nyid kyi phyir ro/_/btsun pa bcom ldan 'das pha rol tu phyin pa 'di ni dben pa lags so/_/bcom ldan 'das kyis bka' 
[\[120a.7\]]stsal pa/_mtha' las 'das pa stong pa nyid kyi phyir ro/_/btsun pa bcom ldan 'das pha rol tu phyin pa 'di ni rdzi ba ma mchis pa lags so/_/bcom ldan 'das kyis bka' stsal pa/_chos thams cad dmigs su med pa nyid kyi phyir ro/_/btsun pa bcom ldan 'das pha 
[\[120b\]]
[\[120b.1\]]rol tu phyin pa 'di ni ma mchis pa lags so/_/bcom ldan 'das kyis bka' stsal pa/_ming med pa dang /_lus med pa nyid kyi phyir ro/_/btsun pa bcom ldan 'das pha rol tu phyin pa 'di ni nam mkha' lta bu lags so/_/bka' stsal pa/_dbugs dbyung ba dang /_
[\[120b.2\]]rngub pa dmigs su med pa nyid kyi phyir ro/_/btsun pa bcom ldan 'das pha rol tu phyin pa 'di ni brjod du ma mchis pa lags so/_/bka' stsal pa/_rtog pa dang /_dpyod pa dmigs su med pa'i phyir ro/_/btsun pa bcom ldan 'das pha rol tu phyin pa 'di ni ming ma 
[\[120b.3\]]mchis pa lags so/_/bka' stsal pa/_tshor ba dang /_'du shes dang /_'du byed rnams dang /_rnam par shes pa'i phung po dmigs su med pa'i phyir ro/_/btsun pa bcom ldan 'das pha rol tu phyin pa 'di ni mchi ba ma mchis pa lags so/_/bka' stsal pa/_
[\[120b.4\]]chos thams cad ni 'ong ba med pa'i phyir ro/_/btsun pa bcom ldan 'das pha rol tu phyin pa 'di ni mi 'phrogs pa lags so/_/bka' stsal pa/_chos thams cad ni gzung du med pa'i phyir ro/_/btsun pa bcom ldan 'das pha rol tu phyin pa 'di ni mi bas pa lags so/_/
[\[120b.5\]]bka' stsal pa/_chos thams cad gtan zad cing byang ba'i phyir ro/_/btsun pa bcom ldan 'das pha rol tu phyin pa 'di ni skye ba ma mchis pa lags so/_/bka' stsal pa/_chos thams cad 'gag pa med pa dang /_skye ba med pa'i phyir ro/_/btsun pa bcom ldan 'das 
[\[120b.6\]]pha rol tu phyin pa 'di ni byed pa po ma mchis pa lags so/_/bka' stsal pa/_byed pa po dmigs su med pa'i phyir ro/_/btsun pa bcom ldan 'das pha rol tu phyin pa 'di ni shes pa po ma mchis pa lags so/_/bka' stsal pa/_chos thams cad bems po nyid yin pa'i 
[\[120b.7\]]phyir ro/_/btsun pa bcom ldan 'das pha rol tu phyin pa 'di ni 'pho ba ma mchis pa lags so/_/bka' stsal pa/_'chi 'pho ba dmigs su med pa'i phyir ro/_/btsun pa bcom ldan 'das pha rol tu phyin pa 'di ni 'jig pa ma mchis pa lags so/_/bka' stsal pa/_
[\[121a\]]
[\[121a.1\]]chos thams cad 'jig pa med pa'i phyir ro/_/btsun pa bcom ldan 'das pha rol tu phyin pa 'di ni rmi lam lta bu lags so/_/bka' stsal pa/_rmi lam mthong ba dmigs su med pa'i phyir ro/_/btsun pa bcom ldan 'das pha rol tu phyin pa 'di 
[\[121a.2\]]ni brag ca lta bu lags so/_/bka' stsal pa/_sgra dang rna ba dmigs su med pa'i phyir ro/_/btsun pa bcom ldan 'das pha rol tu phyin pa 'di ni mig yor lta bu lags so/_/bka' stsal pa/_me long dang bzhin dmigs su med pa'i phyir ro/_/btsun pa bcom 
[\[121a.3\]]ldan 'das pha rol tu phyin pa 'di ni smig rgyu lta bu lags so/_/bka' stsal pa/_chu 'bab pa dmigs su med pa'i phyir ro/_/gsol pa/_btsun pa bcom ldan 'das pha rol tu phyin pa 'di ni sgyu ma lta bu lags so/_/bka' stsal pa/_dngos po med pa dmigs su 
[\[121a.4\]]med pa'i phyir ro/_/btsun pa bcom ldan 'das pha rol tu phyin pa 'di ni kun nas nyon mongs pa ma mchis pa lags so/_/bka' stsal pa/_nyon mongs pa thams cad dmigs su med pa'i phyir ro/_/btsun pa bcom ldan 'das pha rol tu phyin pa 'di ni rnam par byang ba ma 
[\[121a.5\]]mchis pa lags so/_/bka' stsal pa/_nyon mongs pa thams cad med pa nyid kyi phyir ro/_/btsun pa bcom ldan 'das pha rol tu phyin pa 'di ni gos pa ma mchis pa lags so/_/bka' stsal pa/_gos pa dmigs su med pa'i phyir ro/_/btsun pa bcom ldan 
[\[121a.6\]]'das pha rol tu phyin pa 'di ni spros pa ma mchis pa lags so/_/bka' stsal pa/_spros pa thams cad yang dag par bcom pa'i phyir ro/_/btsun pa bcom ldan 'das pha rol tu phyin pa 'di ni rlom sems ma mchis pa lags so/_/bka' stsal pa/_rlom sems 
[\[121a.7\]]thams cad yang dag par bcom pa'i phyir ro/_/btsun pa bcom ldan 'das pha rol tu phyin pa 'di ni g.yo ba ma mchis pa lags so/_/bka' stsal pa/_chos kyi dbyings gnas pa nyid kyi phyir ro/_/btsun pa bcom ldan 'das pha rol tu phyin pa 'di ni 'dod chags dang bral 
[\[121b\]]
[\[121b.1\]]ba lags so/_/bka' stsal pa/_chos thams cad phyin ci ma log par rtogs pa'i phyir ro/_/btsun pa bcom ldan 'das pha rol tu phyin pa 'di ni kun nas ldang ba ma mchis pa lags so/_/bka' stsal pa/_chos thams cad rnam par rtog pa med pa'i phyir ro/_/btsun pa 
[\[121b.2\]]bcom ldan 'das pha rol tu phyin pa 'di ni zhi ba lags so/_/bka' stsal pa/_chos thams cad kyi mtshan ma dmigs su med pa'i phyir ro/_/btsun pa bcom ldan 'das pha rol tu phyin pa 'di ni 'dod chags ma mchis pa lags so/_/bka' stsal pa/_'dod chags dmigs su 
[\[121b.3\]]med pa'i phyir ro/_/btsun pa bcom ldan 'das pha rol tu phyin pa 'di ni zhe sdang ma mchis pa lags so/_/bka' stsal pa/_zhe sdang yod pa ma yin pa nyid kyi phyir ro/_/btsun pa bcom ldan 'das pha rol tu phyin pa 'di ni gti mug ma mchis pa lags so/_/bka' stsal 
[\[121b.4\]]pa/_mi shes pa'i mun pa thams cad rnam par sel ba'i phyir ro/_/btsun pa bcom ldan 'das pha rol tu phyin pa 'di ni nyon mongs pa ma mchis pa lags so/_/bka' stsal pa/_kun tu rtog pa yod pa ma yin pa'i phyir ro/_/btsun pa bcom ldan 'das pha rol tu phyin 
[\[121b.5\]]pa 'di ni sems can ma mchis pa lags so/_/bka' stsal pa/_sems can yod pa ma yin pa'i phyir ro/_/btsun pa bcom ldan 'das pha rol tu phyin pa 'di ni spang du ma mchis pa lags so/_/bka' stsal pa/_chos thams cad kun nas ldang ba med pa'i phyir 
[\[121b.6\]]ro/_/btsun pa bcom ldan 'das pha rol tu phyin pa 'di ni mtha' gnyis dmigs su ma mchis pa lags so/_/bka' stsal pa/_mtha' gnyis rnam par spangs pa'i phyir ro/_/btsun pa bcom ldan 'das pha rol tu phyin pa 'di ni tha mi dad pa lags so/_/bka' stsal 
[\[121b.7\]]pa/_chos thams cad 'brel ba med pa'i phyir ro/_/btsun pa bcom ldan 'das pha rol tu phyin pa 'di ni nag nog ma mchis pa lags so/_/bka' stsal pa/_nyan thos dang /_rang sangs rgyas kyis thams cad las yang dag par 'das pa'i phyir ro/_/btsun pa 
[\[122a\]]
[\[122a.1\]]bcom ldan 'das pha rol tu phyin pa 'di ni rnam par mi rtog pa lags so/_/bka' stsal pa/_rnam par rtog pa thams cad dmigs su med pa'i phyir ro/_/btsun pa bcom ldan 'das pha rol tu phyin pa 'di ni tshad ma mchis pa lags so/_/bka' 
[\[122a.2\]]stsal pa/_chos thams cad kyi tshad dmigs su med pa nyid kyi phyir ro/_/btsun pa bcom ldan 'das pha rol tu phyin pa 'di ni chags pa ma mchis pa lags so/_/bka' stsal pa/_chos thams cad chags pa med pa nyid kyi phyir ro/_/btsun pa bcom ldan 'das 
[\[122a.3\]]pha rol tu phyin pa 'di ni mi rtag pa lags so/_/bka' stsal pa/_chos thams cad 'jig pa med pa nyid kyi phyir ro/_/btsun pa bcom ldan 'das pha rol tu phyin pa 'di ni sdug bsngal ba lags so/_/bka' stsal pa/_chos thams cad skyo ba med pa nyid kyi phyir ro/_/
[\[122a.4\]]btsun pa bcom ldan 'das pha rol tu phyin pa 'di ni bdag ma mchis pa lags so/_/bka' stsal pa/_chos thams cad la mngon par zhen pa med pa'i phyir ro/_/btsun pa bcom ldan 'das pha rol tu phyin pa 'di ni stong pa nyid lags so/_/bka' stsal pa/_chos thams 
[\[122a.5\]]cad dmigs su med pa nyid kyi phyir ro/_/btsun pa bcom ldan 'das pha rol tu phyin pa 'di ni mtshan nyid ma mchis pa lags so/_/bka' stsal pa/_chos thams cad ldog pa med pa nyid kyi phyir ro/_/btsun pa bcom ldan 'das pha rol tu phyin pa 'di ni nang stong pa nyid 
[\[122a.6\]]lags so/_/bka' stsal pa/_nang gi chos dmigs su med pa nyid kyi phyir ro/_/btsun pa bcom ldan 'das pha rol tu phyin pa 'di ni phyi stong pa nyid lags so/_/bka' stsal pa/_phyi'i chos dmigs su med pa nyid kyi phyir ro/_/btsun pa bcom ldan 'das pha rol 
[\[122a.7\]]tu phyin pa 'di ni phyi nang stong pa nyid lags so/_/bka' stsal pa/_phyi nang gi chos rnams dmigs su med pa nyid kyi phyir ro/_/btsun pa bcom ldan 'das pha rol tu phyin pa 'di ni stong pa nyid stong pa nyid lags so/_/bka' stsal pa/_stong pa nyid stong pa nyid dmigs 
[\[122b\]]
[\[122b.1\]]su med pa nyid kyi phyir ro/_/btsun pa bcom ldan 'das pha rol tu phyin pa 'di ni chen po stong pa nyid lags so/_/bka' stsal pa/_chos thams cad dmigs su med pa nyid kyi phyir ro/_/btsun pa bcom ldan 'das pha rol tu phyin pa 'di ni don dam pa stong pa nyid 
[\[122b.2\]]lags so/_/bka' stsal pa/_don dam pa stong pa nyid dmigs su med pa nyid kyi phyir ro/_/btsun pa bcom ldan 'das pha rol tu phyin pa 'di ni 'dus byas stong pa nyid lags so/_/bka' stsal pa/_'dus byas stong pa nyid dmigs su med pa'i phyir ro/_/btsun 
[\[122b.3\]]pa bcom ldan 'das pha rol tu phyin pa 'di ni 'dus ma byas stong pa nyid lags so/_/bka' stsal pa/_'dus ma byas stong pa nyid dmigs su med pa'i phyir ro/_/btsun pa bcom ldan 'das pha rol tu phyin pa 'di ni mtha' las 'das pa stong pa nyid lags so/_/
[\[122b.4\]]bka' stsal pa/_mtha' las 'das pa stong pa nyid dmigs su med pa'i phyir ro/_/btsun pa bcom ldan 'das pha rol tu phyin pa 'di ni thog ma dang tha ma med pa stong pa nyid lags so/_/bka' stsal pa/_thog ma dang tha ma med pa stong pa nyid dmigs su med 
[\[122b.5\]]pa'i phyir ro/_/btsun pa bcom ldan 'das pha rol tu phyin pa 'di ni dor ba ma mchis pa stong pa nyid lags so/_/bka' stsal pa/_dor ba med pa stong pa nyid dmigs su med pa'i phyir ro/_/btsun pa bcom ldan 'das pha rol tu phyin pa 'di ni rang bzhin stong pa nyid lags 
[\[122b.6\]]so/_/bka' stsal pa/_'dus ma byas kyi chos dmigs su med pa'i phyir ro/_/btsun pa bcom ldan 'das pha rol tu phyin pa 'di ni chos thams cad stong pa nyid lags so/_/bka' stsal pa/_nang dang phyi'i chos dmigs su med pa'i phyir ro/_/btsun pa bcom 
[\[122b.7\]]ldan 'das pha rol tu phyin pa 'di ni rang gi mtshan nyid stong pa nyid lags so/_/bka' stsal pa/_rang gi mtshan nyid stong pa nyid kyi chos rnams dben pa'i phyir ro/_/btsun pa bcom ldan 'das pha rol tu phyin pa 'di ni dngos po med pa'i ngo bo nyid stong pa nyid lags so/_/
[\[123a\]]
[\[123a.1\]]bka' stsal pa/_dngos po med pa'i ngo bo nyid stong pa nyid dmigs su med pa'i phyir ro/_/btsun pa bcom ldan 'das pha rol tu phyin pa 'di ni dran pa nye bar gzhag pa lags so/_/bka' stsal pa/_lus dang /_tshor ba dang /_sems dang /_chos 
[\[123a.2\]]dmigs su med pa'i phyir ro/_/btsun pa bcom ldan 'das pha rol tu phyin pa 'di ni yang dag pa'i spong ba lags so/_/bka' stsal pa/_dge ba dang mi dge ba'i chos dmigs su med pa'i phyir ro/_/btsun pa bcom ldan 'das pha rol tu phyin pa 'di ni rdzu 'phrul 
[\[123a.3\]]gyi rkang pa lags so/_/bka' stsal pa/_rdzu 'phrul gyi rkang pa bzhi dmigs su med pa'i phyir ro/_/btsun pa bcom ldan 'das pha rol tu phyin pa 'di ni dbang po lags so/_/bka' stsal pa/_dbang po lnga dmigs su med pa'i phyir ro/_/btsun pa bcom 
[\[123a.4\]]ldan 'das pha rol tu phyin pa 'di ni stobs lags so/_/bka' stsal pa/_stobs lnga dmigs su med pa'i phyir ro/_/btsun pa bcom ldan 'das pha rol tu phyin pa 'di ni byang chub kyi yan lag lags so/_/bka' stsal pa/_byang chub kyi yan lag bdun 
[\[123a.5\]]dmigs su med pa'i phyir ro/_/btsun pa bcom ldan 'das pha rol tu phyin pa 'di ni 'phags pa'i lam lags so/_/bka' stsal pa/_'phags pa'i lam yan lag brgyad pa dmigs su med pa'i phyir ro/_/btsun pa bcom ldan 'das pha rol tu phyin pa 'di 
[\[123a.6\]]ni stong pa lags so/_/bka' stsal pa/_stong pa'i rnam pa dang /_dben pa'i rnam pa dmigs su med pa'i phyir ro/_/btsun pa bcom ldan 'das pha rol tu phyin pa 'di ni mtshan ma ma mchis pa lags so/_/bka' stsal pa/_zhi ba'i rnam pa nyid yin pa'i phyir 
[\[123a.7\]]ro/_/btsun pa bcom ldan 'das pha rol tu phyin pa 'di ni smon pa ma mchis pa lags so/_/bka' stsal pa/_smon lam dmigs su med pa'i phyir ro/_/btsun pa bcom ldan 'das pha rol tu phyin pa 'di ni rnam par thar pa lags so/_/bka' stsal pa/_rnam 
[\[123b\]]
[\[123b.1\]]par thar pa brgyad dmigs su med pa'i phyir ro/_/btsun pa bcom ldan 'das pha rol tu phyin pa 'di ni snyoms par 'jug pa lags so/_/bka' stsal pa/_mthar gyis gnas pa'i snyoms par 'jug pa dgu dmigs su med pa'i phyir ro/_/btsun pa bcom 
[\[123b.2\]]ldan 'das pha rol tu phyin pa 'di ni sbyin pa lags so/_/bka' stsal pa/_ser sna dmigs su med pa'i phyir ro/_/btsun pa bcom ldan 'das pha rol tu phyin pa 'di ni tshul khrims lags so/_/bka' stsal pa/_'chal pa'i tshul khrims dmigs su med 
[\[123b.3\]]pa'i phyir ro/_/btsun pa bcom ldan 'das pha rol tu phyin pa 'di ni bzod pa lags so/_/bka' stsal pa/_gnod sems dang /_bzod pa dmigs su med pa'i phyir ro/_/btsun pa bcom ldan 'das pha rol tu phyin pa 'di ni brtson 'grus lags so/_/bka' 
[\[123b.4\]]stsal pa/_le lo dmigs su med pa'i phyir ro/_/btsun pa bcom ldan 'das pha rol tu phyin pa 'di ni bsam gtan lags so/_/bka' stsal pa/_rnam par g.yengs pa'i sems dmigs su med pa'i phyir ro/_/btsun pa bcom ldan 'das pha rol tu phyin pa 'di 
[\[123b.5\]]ni shes rab lags so/_/bka' stsal pa/_'chal pa'i shes rab dmigs su med pa'i phyir ro/_/btsun pa bcom ldan 'das pha rol tu phyin pa 'di ni stobs bcu lags so/_/bka' stsal pa/_chos thams cad kyis mi brdzi ba'i phyir ro/_/btsun pa bcom 
[\[123b.6\]]ldan 'das pha rol tu phyin pa 'di ni mi 'jigs pa bzhi lags so/_/bka' stsal pa/_chos thams cad kyis brdzi ba med pa'i phyir dang /_lam gyi rnam pa shes pa de la zhum pa med pa nyid kyi phyir ro/_/btsun pa bcom ldan 'das pha rol tu phyin pa 'di ni so so yang 
[\[123b.7\]]dag par rig pa lags so/_/bka' stsal pa/_shes pa thams cad la chags pa med cing thogs pa med pa'i phyir ro/_/btsun pa bcom ldan 'das pha rol tu phyin pa 'di ni snying rje chen po lags so/_/bka' stsal pa/_sems can thams cad yongs su ma 
[\[124a\]]
[\[124a.1\]]btang ba nyid kyi phyir ro/_/btsun pa bcom ldan 'das pha rol tu phyin pa 'di ni sangs rgyas kyi chos ma 'dres pa [{]bcwa [,]bco [}]brgyad lags so/_/bka' stsal pa/_nyan thos dang /_rang sangs rgyas kyi chos thams cad las yang dag par 'das pa'i phyir 
[\[124a.2\]]ro/_/btsun pa bcom ldan 'das pha rol tu phyin pa 'di ni de bzhin gshegs pa lags so/_/bka' stsal pa/_skad thams cad du de bzhin du gsung ba'i chos nyid yin pa'i phyir ro/_/btsun pa bcom ldan 'das pha rol tu phyin pa 'di ni rang byung lags so/_/
[\[124a.3\]]bka' stsal pa/_chos thams cad la dbang sgyur ba'i phyir ro/_/btsun pa bcom ldan 'das pha rol tu phyin pa 'di ni yang dag par rdzogs pa'i sangs rgyas lags so/_/bka' stsal pa/_chos thams cad rnam pa thams cad du mngon par rdzogs par sangs rgyas 
[\[124a.4\]]pa'i phyir ro/_/de nas stong gsum gyi stong chen po'i 'jig rten gyi khams 'di na 'dod pa na spyod pa'i lha rnams dang gzugs na spyod pa'i lha gang dag ji snyed yod pa de dag thams cad lha'i me tog dang /_spos dang /_rgya spos dang /_spri ka dang /_a ka ru nag po'i phye 
[\[124a.5\]]ma dag 'thor zhing /_bcom ldan 'das ga la ba de logs su dong ste phyin nas/_bcom ldan 'das kyi zhabs gnyis la mgo bos phyag 'tshal nas/_phyogs gcig tu 'khod do/_/phyogs gcig tu 'khod nas kyang 'dod pa na spyod pa dang /_gzugs na spyod pa'i 
[\[124a.6\]]lha de dag gis bcom ldan 'das la 'di skad ces gsol to/_/btsun pa bcom ldan 'das kyis shes rab kyi pha rol tu phyin pa zab mo 'di bshad pa lags na/_bcom ldan 'das shes rab kyi pha rol tu phyin pa zab mo 'di'i mtshan nyid ji lta bu lags/_de skad ces 
[\[124a.7\]]gsol pa dang /_bcom ldan 'das kyis lha de dag la 'di skad ces bka' stsal to/_/lha dag shes rab kyi pha rol tu phyin pa zab mo 'di ni stong pa nyid kyi mtshan nyid yin no/_/lha dag shes rab kyi pha rol tu phyin pa zab mo 'di ni mtshan ma med pa'i mtshan nyid dang /_smon 
[\[124b\]]
[\[124b.1\]]pa med pa'i mtshan nyid yin no/_/lha dag de bzhin du shes rab kyi pha rol tu phyin pa zab mo 'di ni mngon par 'du byed pa med pa'i mtshan nyid dang /_skye ba med pa'i mtshan nyid dang /_'gag pa med pa'i mtshan nyid dang /_kun nas nyon mongs pa med pa'i mtshan nyid dang /_
[\[124b.2\]]rnam par byang ba med pa'i mtshan nyid dang /_dngos po med pa'i mtshan nyid yin no/_/lha dag shes rab kyi pha rol tu phyin pa zab mo 'di ni mtshan nyid de lta bu yin yang de bzhin gshegs pa 'jig rten gyi don du ming dang /_brda dang /_gdags pa dang /_tha snyad kyis 
[\[124b.3\]]tha snyad du 'dogs par mdzad de/_lha dag de dag don dam par ni ma yin te/_lha dang mi dang /_lha ma yin du bcas pa'i 'jig rten gyis dkrug par mi nus so/_/de ci'i phyir zhe na/_'di ltar lha dang mi dang lha ma yin du bcas pa'i 'jig rten yang de'i mtshan nyid 
[\[124b.4\]]kho na yin pa'i phyir ro/_/lha dag de bzhin du mtshan nyid kyis mtshan nyid rab tu mi shes/_mtshan nyid kyis mtshan nyid med pa yang rab tu mi shes/_mtshan nyid med pas mtshan nyid rab tu mi shes/_mtshan nyid med pas mtshan nyid med pa yang rab tu mi shes te/_
[\[124b.5\]]lha dag de ltar na mtshan nyid dang /_mtshan nyid med pa dang /_mtshan nyid kyi mtshan nyid dang /_de dag gnyi ga gang gis shes par 'gyur ba dang /_gang shes par 'gyur ba mi srid pa'i phyir ro/_/lha dag mtshan nyid de dag ni gzugs kyis mngon par 'dus byas pa ma 
[\[124b.6\]]yin/_tshor ba dang /_'du shes dang /_'du byed rnams kyis mngon par 'dus byas pa ma yin/_rnam par shes pas mngon par 'dus byas pa ma yin/_nang stong pa nyid kyis mngon par 'dus byas pa ma yin/_phyi stong pa nyid kyis mngon par 'dus byas pa ma yin/_phyi 
[\[124b.7\]]nang stong pa nyid kyis mngon par 'dus byas pa ma yin/_de bzhin du sbyar te/_dngos po med pa'i ngo bo nyid stong pa nyid kyi bar gyis mngon par 'dus byas pa ma yin/_dran pa nye bar gzhag pa nas/_de bzhin du sbyar te/_rnam pa thams cad mkhyen pa nyid kyi bar gyis 
[\[125a\]]
[\[125a.1\]]mngon par 'dus byas pa ma yin no/_/lha'i bu dag mtshan nyid de dag ni mi rnams sam/_mi ma yin pa rnams sam/_zag pa dang bcas pa rnams sam/_zag pa med pa rnams sam/_'jig rten pa rnams sam/_'jig rten las 'das 
[\[125a.2\]]pa rnams sam/_'dus byas rnams sam/_'dus ma byas rnams kyang ma yin no/_/yang lha dag gang la la zhig 'di skad du nam mkha'i mtshan nyid ji lta bu yin zhes zer na/_ci khyed de la yang dag par smra bas yang dag par smra snyam 'am/_gsol pa/_
[\[125a.3\]]bcom ldan 'das nam mkha'i mtshan nyid lags so zhes yang dag par mi smra lags so/_/de ci'i slad du zhe na/_btsun pa bcom ldan 'das nam mkha' ni 'dus ma bgyis lags pa'i slad du mtshan nyid gang dang yang ldan pa yang ma lags/_mi ldan pa yang ma lags 
[\[125a.4\]]te/_ma mchis shing dmigs su ma mchis pa'i slad du'o/_/de skad ces gsol pa dang /_bcom ldan 'das kyis 'dod pa na spyod pa dang /_gzugs na spyod pa'i lha de dag la 'di skad ces bka' stsal to/_/lha dag de bzhin gshegs pa rnams byung yang 
[\[125a.5\]]rung /_de bzhin gshegs pa rnams ma byung yang rung ste/_chos kyi mtshan nyid kyi dbyings ni gnas pa nyid yin te/_de yang de bzhin gshegs pas yang dag pa ji lta ba bzhin du mngon par rdzogs par sangs rgyas pas de'i phyir de bzhin gshegs pa zhes bya'o/_/de 
[\[125a.6\]]skad ces bka' stsal pa dang /_lha de dag gis bcom ldan 'das la 'di skad ces gsol to/_/btsun pa bcom ldan 'das mtshan nyid gang dag mngon par rdzogs par sangs rgyas pas/_chos rnams la de bzhin gshegs pa'i ye shes chags pa ma mchis pa 
[\[125a.7\]]gzigs pa 'jug pa dang /_de bzhin gshegs pas mtshan nyid gang la gnas nas/_chags pa thams cad las 'das pa'i mtshan nyid shes rab kyi pha rol tu phyin pa zab mo 'di mngon par rdzogs par sangs rgyas shing /_de bzhin gshegs pas mngon par rdzogs 
[\[125b\]]
[\[125b.1\]]par sangs rgyas pa'i mtshan nyid 'di dag ni zab lags so/_/btsun pa bcom ldan 'das 'di lta ste/_gang la spyad pas de bzhin gshegs pa sngon gyi sku tshe rabs dag tu byang chub sems dpar gyur pas byang chub sems dpa'i mngon par shes pa lnga brnyes shing /_sku tshe 
[\[125b.2\]]'di la ni rnam pa thams cad mkhyen pa nyid du mngon par rdzogs par sangs rgyas la/_rnam pa thams cad mkhyen pa nyid du mngon par rdzogs par sangs rgyas nas kyang mtshan nyid thams cad thugs su chud pa'i de bzhin gshegs pa dgra bcom pa yang dag par rdzogs 
[\[125b.3\]]pa'i sangs rgyas rnams kyi spyod yul shes rab kyi pha rol tu phyin pa zab mo 'di ngo mtshar lags so/_/chos thams cad kyi mtshan nyid thugs su chud pa ni gzugs dang /_tshor ba dang /_'du shes dang /_'du byed rnams dang /_rnam par shes pa'i mtshan nyid 
[\[125b.4\]]thugs su chud pa dang /_de bzhin du sbyin pa'i pha rol tu phyin pa'i mtshan nyid thugs su chud pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab 
[\[125b.5\]]kyi pha rol tu phyin pa'i mtshan nyid thugs su chud pa nas/_rnam pa thams cad mkhyen pa nyid kyi bar gyi mtshan nyid thugs su chud pa lags so/_/de skad ces gsol pa dang /_bcom ldan 'das kyis 'dod pa na spyod pa dang /_gzugs na spyod pa'i lha de dag la 'di skad 
[\[125b.6\]]ces bka' stsal to/_/lha dag gzugs kyi mtshan nyid ni gzugs su rung ba ste/_de ni de bzhin gshegs pas mtshan nyid med par mngon par rdzogs par sangs rgyas so/_/de bzhin du tshor ba ni myong ba'i mtshan nyid/_'du shes ni 'dzin pa'i mtshan nyid/_'du byed 
[\[125b.7\]]rnams ni mngon par 'du byed pa'i mtshan nyid/_rnam par shes pa ni so sor rnam par rig pa'i mtshan nyid de/_de ni de bzhin gshegs pas mtshan nyid med par mngon par rdzogs par sangs rgyas so/_/sbyin pa'i pha rol tu phyin pa ni yongs su gtong ba'i mtshan nyid de/_
[\[126a\]]
[\[126a.1\]]de ni de bzhin gshegs pas mtshan nyid med par mngon par rdzogs par sangs rgyas so/_/tshul khrims kyi pha rol tu phyin pa ni yongs su gdung ba med pa'i mtshan nyid/_bzod pa'i pha rol tu phyin pa ni 'khrug pa med pa'i mtshan nyid/_brtson 
[\[126a.2\]]'grus kyi pha rol tu phyin pa ni brdzi ba med pa'i mtshan nyid/_bsam gtan gyi pha rol tu phyin pa ni rnam par mi g.yeng ba'i mtshan nyid/_shes rab kyi pha rol tu phyin pa ni chos thams cad la mngon par zhen pa med pa'i mtshan nyid de/_de ni de bzhin gshegs pas 
[\[126a.3\]]mtshan nyid med par mngon par rdzogs par sangs rgyas so/_/bsam gtan bzhi dang /_de bzhin du tshad med pa bzhi dang /_gzugs med pa'i snyoms par 'jug pa bzhi ni nye bar zhi ba'i mtshan nyid de/_de ni de bzhin gshegs pas mtshan nyid med par mngon 
[\[126a.4\]]par rdzogs par sangs rgyas so/_/byang chub kyi phyogs kyi chos sum cu rtsa bdun ni nges par 'byin pa'i mtshan nyid de/_de dag ni de bzhin gshegs pas mtshan nyid med par mngon par rdzogs par sangs rgyas so/_/rnam par thar pa'i sgo stong pa nyid ni rnam par 
[\[126a.5\]]grol ba'i mtshan nyid/_rnam par thar pa'i sgo mtshan ma med pa ni 'dzin pa med pa'i mtshan nyid/_rnam par thar pa'i sgo smon pa med pa ni don du gnyer ba med pa'i mtshan nyid/_btang snyoms ni 'du byed pa med pa'i mtshan nyid/_rnam par thar pa brgyad ni mi 
[\[126a.6\]]'phrogs pa'i mtshan nyid/_de bzhin gshegs pa'i stobs bcu ni thub pa med pa'i mtshan nyid/_mi 'jigs pa bzhi ni zhum pa med pa'i mtshan nyid/_snying rje chen po ni snying brtse ba'i mtshan nyid/_sangs rgyas kyi chos ma 'dres pa [{]bcwa [,]bco [}]brgyad ni zil gyis mi non 
[\[126a.7\]]pa'i mtshan nyid de/_de dag ni de bzhin gshegs pas mtshan nyid med par mngon par rdzogs par sangs rgyas so/_/rnam pa thams cad mkhyen pa nyid ni chos thams cad ji lta ba bzhin la sgrib pa med pa'i mtshan nyid de/_de bzhin gshegs pas mtshan nyid med 
[\[126b\]]
[\[126b.1\]]par mngon par rdzogs par sangs rgyas so/_/lha dag de ltar na de bzhin gshegs pas chos thams cad mtshan nyid med par mngon par rdzogs par sangs rgyas pas des na de bzhin gshegs pa ye shes chags pa med par gzigs pa zhes bya'o//_//
[\[126b.2\]]shes rab kyi pha rol tu phyin pa khri pa/_bam po nyi shu pa/_de nas bcom ldan 'das kyis tshe dang ldan pa rab 'byor la bka' stsal pa/_rab 'byor shes rab kyi pha rol tu phyin pa ni de bzhin gshegs pa dgra bcom pa yang dag par rdzogs pa'i sangs rgyas 
[\[126b.3\]]rnams skyed pa dang /_ston par byed pa yin te/_de'i phyir de bzhin gshegs pa shes rab kyi pha rol tu phyin pa 'di la nye bar brten nas gnas so/_/nye bar brten nas kyang shes rab kyi pha rol tu phyin pa'i chos de la bkur stir mdzad/_bla mar mdzad/_ri mor 
[\[126b.4\]]mdzad/_mchod par mdzad de/_rab 'byor de ltar na dam pa'i chos shes rab kyi pha rol tu phyin pa 'di nyid la de bzhin gshegs pa bkur stir mdzad/_bla mar mdzad/_ri mor mdzad/_mchod par mdzad pa yin no/_/de ci'i phyir zhe na/_rab 'byor de 
[\[126b.5\]]bzhin gshegs pa dgra bcom pa yang dag par rdzogs pa'i sangs rgyas rnams ni shes rab kyi pha rol tu phyin pa 'di las 'byung la/_de bzhin gshegs pa ni shes rab kyi pha rol tu phyin pa 'di la byas pa gzo ba dang /_byas pa tshor ba yin pa'i phyir ro/_/rab 'byor 
[\[126b.6\]]gang zhig de bzhin gshegs pa ni byas pa gzo ba dang /_byas pa tshor ba'o zhes yang dag par smra bas smras na/_de ni byas pa gzo ba dang /_byas pa tshor bar yang dag par smra bas smras pa yin no/_/rab 'byor ji ltar na de bzhin gshegs pa byas pa gzo ba dang /_
[\[126b.7\]]byas pa tshor ba yin zhe na/_rab 'byor 'di la de bzhin gshegs pa theg pa gang gis byon pa dang /_de bzhin gshegs pa lam gang gis bla na med pa yang dag par rdzogs pa'i byang chub mngon par rdzogs par sangs rgyas pa'i theg pa de dang /_lam de la de bzhin gshegs 
[\[127a\]]
[\[127a.1\]]pa rgyun kho nar bkur stir mdzad/_bla mar mdzad/_ri mor mdzad/_mchod pa mdzad cing /_de bzhin du rjes su 'dzin cing /_rjes su skor bar mdzad pa ste/_rab 'byor de ni de bzhin gshegs pa'i byas pa gzo ba dang /_byas pa tshor ba yin par 
[\[127a.2\]]blta bar bya'o/_/rab 'byor gzhan yang byed pa po med pa'i phyir de bzhin gshegs pas dam pa'i chos byas pa med par mngon par rdzogs par sangs rgyas so/_/de bzhin du lus med pa'i phyir chos thams cad byas pa med par mngon par rdzogs par sangs rgyas te/_
[\[127a.3\]]rab 'byor shes rab kyi pha rol tu phyin pa zab mo 'di la brten nas/_mngon par rdzogs par sangs rgyas pa 'di yang de bzhin gshegs pa'i byas pa gzo ba dang /_byas pa tshor ba yin no/_/rab 'byor gzhan yang shes rab kyi pha rol tu phyin pa 'di nyid la brten nas/_de 
[\[127a.4\]]bzhin gshegs pa dgra bcom pa yang dag par rdzogs pa'i sangs rgyas chos thams cad la byas pa med par mkhyen pa 'jug cing rang bzhin dang brdas ni ma yin te/_rab 'byor rnam grangs des kyang shes rab kyi pha rol tu phyin pa 'di de bzhin gshegs pa skyed pa 
[\[127a.5\]]dang /_'jig rten rnams ston par byed pa yin no/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das de bzhin gshegs pas 'di skad du chos thams cad ni shes pa 
[\[127a.6\]]med pa dang /_mig med pa'o/_/zhes bka' stsal lags na/_'o na ji ltar na shes rab kyi pha rol tu phyin pa de bzhin gshegs pa rnams skyed pa dang /_'jig rten rnams ston par bgyid pa lags/_de skad ces gsol pa dang /_bcom ldan 'das kyis tshe dang ldan 
[\[127a.7\]]pa rab 'byor la 'di skad ces bka' stsal to/_/rab 'byor de de bzhin te/_chos thams cad shes pa med pa dang /_mig med pa'o/_/zhes ji skad smras pa bzhin no/_/rab 'byor ji ltar na chos thams cad shes pa med pa dang /_mig med pa yin zhe na/_rab 'byor 
[\[127b\]]
[\[127b.1\]]chos thams cad ni rten pa med cing khongs su gtogs pa ma yin no/_/rab 'byor rnam grangs des na chos thams cad shes pa med pa dang /_mig med pa yin te/_rab 'byor de ltar na shes rab kyi pha rol tu phyin pa ni de bzhin gshegs pa rnams skyed pa dang /_'jig 
[\[127b.2\]]rten rnams ston par byed pa yin no/_/de yang gzugs ma mthong ba'i phyir ston par byed pa yin no/_/de bzhin du tshor ba dang /_'du shes dang /_'du byed rnams dang /_rnam par shes pa ma mthong ba'i phyir ston par byed pa yin no/_/de bzhin du 
[\[127b.3\]]gong ma bzhin du sbyar te/_rnam pa thams cad mkhyen pa nyid kyi bar du ma mthong ba'i phyir ston par byed pa yin te/_rab 'byor de ltar na shes rab kyi pha rol tu phyin pa ni de bzhin gshegs pa rnams skyed pa dang /_'jig rten rnams ston par byed pa yin no/_/gsol pa/_btsun pa 
[\[127b.4\]]bcom ldan 'das ji ltar na gzugs ma mthong ba'i slad du/_shes rab kyi pha rol tu phyin pa 'di ston par bgyid pa lags/_de bzhin du ji ltar na tshor ba dang /_ji ltar na 'du shes dang /_ji ltar na 'du byed rnams dang /_ji ltar na rnam par shes pa ma mthong ba'i slad 
[\[127b.5\]]du/_shes rab kyi pha rol tu phyin pa 'di ston par bgyid pa lags/_de bzhin du gong ma bzhin du sbyar te/_ji ltar na rnam pa thams cad mkhyen pa nyid kyi bar du ma mthong ba'i slad du/_shes rab kyi pha rol tu phyin pa 'di ston par bgyid pa lags/_bcom ldan 
[\[127b.6\]]'das kyis bka' stsal pa/_rab 'byor 'di ltar gzugs la dmigs pa'i rnam par shes pa mi 'byung na/_de ltar na gzugs ma mthong ba'i phyir shes rab kyi pha rol tu phyin pa 'di ston par byed pa yin no/_/de bzhin du 'di ltar tshor ba la dmigs pa dang /_'du 
[\[127b.7\]]shes la dmigs pa dang /_'du byed rnams la dmigs pa dang /_rnam par shes pa la dmigs pa'i rnam par shes pa mi 'byung na/_de ltar na rnam par shes pa ma mthong ba'i phyir shes rab kyi pha rol tu phyin pa 'di ston par byed pa yin no/_/de bzhin du gong ma bzhin du 
[\[128a\]]
[\[128a.1\]]sbyar te/_'di ltar rnam pa thams cad mkhyen pa nyid kyi bar la dmigs pa'i rnam par shes pa mi 'byung na/_de ltar na rnam pa thams cad mkhyen pa nyid ma mthong ba'i phyir/_shes rab kyi pha rol tu phyin pa 'di ston par byed pa yin te/_rab 
[\[128a.2\]]'byor de ltar na shes rab kyi pha rol tu phyin pa 'di ni de bzhin gshegs pa rnams skyed pa dang /_'jig rten rnams ston par byed pa yin no/_/rab 'byor gzhan yang shes rab kyi pha rol tu phyin pa 'di 'jig rten rnams la phung po lnga po stong ngo zhes rjod par byed do/_/
[\[128a.3\]]de bzhin du 'jig rten rnams la skye mched bcu gnyis dang /_khams [{]bcwa [,]bco [}]brgyad stong ngo zhes rjod do/_/de bzhin du 'jig rten rnams la dge ba bcu'i las kyi lam rnams dang /_bsam gtan bzhi dang /_tshad med pa bzhi dang /_gzugs med pa'i snyoms par 
[\[128a.4\]]'jug pa bzhi stong ngo zhes rjod do/_/de bzhin du 'jig rten rnams la rten cing 'brel par 'byung ba yan lag bcu gnyis dang /_lta ba'i rnam pa drug cu rtsa gnyis kyi rtsa ba 'jig tshogs la lta ba stong ngo zhes rjod do/_/de bzhin du 'jig rten rnams la sbyin pa'i pha 
[\[128a.5\]]rol tu phyin pa nas/_shes rab kyi pha rol tu phyin pa'i bar du stong ngo zhes rjod do/_/de bzhin du 'jig rten rnams la nang stong pa nyid stong ngo zhes rjod do/_/de bzhin du sbyar te/_dngos po med pa'i ngo bo nyid stong pa nyid kyi bar du stong ngo zhes rjod do/_/de bzhin du 
[\[128a.6\]]'jig rten rnams la dran pa nye bar gzhag pa bzhi stong ngo zhes rjod do/_/de bzhin du gong ma bzhin du sbyar te/_'jig rten rnams la sangs rgyas kyi chos ma 'dres pa [{]bcwa [,]bco [}]brgyad kyi bar du stong ngo zhes rjod do/_/'jig rten rnams la rnam pa thams cad mkhyen pa nyid 
[\[128a.7\]]stong ngo zhes rjod de/_rab 'byor de ltar na shes rab kyi pha rol tu phyin pa 'di de bzhin gshegs pa rnams skyed pa dang /_'jig rten rnams la ston par byed pa yin no/_/rab 'byor gzhan yang de bzhin gshegs pa dgra bcom pa yang dag par rdzogs pa'i sangs rgyas 
[\[128b\]]
[\[128b.1\]]shes rab kyi pha rol tu phyin pa 'di nyid la brten nas 'jig rten rnams la phung po lnga stong ngo zhes ston te/_'jig rten yang stong ngo khong du chud cing rig la/_kun tu shes shing 'jig rten dag la yang de kho na bzhin du rjod par byed de/_rab 'byor de ltar na shes rab 
[\[128b.2\]]kyi pha rol tu phyin pa 'di de bzhin gshegs pa rnams skyed pa dang /_'jig rten rnams la ston par byed pa yin no/_/rab 'byor gzhan yang shes rab kyi pha rol tu phyin pa 'di de bzhin gshegs pa dgra bcom pa yang dag par rdzogs pa'i sangs rgyas rnams la 
[\[128b.3\]]'jig rten stong ngo zhes ston par byed do/_/'jig rten stong par ston pa de gang zhe na/_phung po lnga'i 'jig rten de stong par ston to/_/de bzhin du skye mched bcu gnyis kyi 'jig rten de stong par ston to/_/de bzhin du khams [{]bcwa [,]bco [}]brgyad kyi 'jig rten de stong par ston 
[\[128b.4\]]to/_/de bzhin du gong ma bzhin du sbyar te/_rnam pa thams cad mkhyen pa nyid kyi bar gyi 'jig rten de stong par ston par byed de/_rab 'byor de ltar na shes rab kyi pha rol tu phyin pa 'di de bzhin gshegs pa rnams skyed pa dang /_'jig rten rnams ston par byed pa 
[\[128b.5\]]yin no/_/rab 'byor gzhan yang shes rab kyi pha rol tu phyin pa 'di de bzhin gshegs pa dgra bcom pa yang dag par rdzogs pa'i sangs rgyas rnams la 'jig rten bsam gyis mi khyab par ston par byed do/_/'jig rten gang zhig bsam gyis mi khyab pa yin zhe na/_
[\[128b.6\]]'di lta ste/_phung po lnga dang /_skye mched bcu gnyis dang /_khams [{]bcwa [,]bco [}]brgyad kyi 'jig rten bsam gyis mi khyab par ston to/_/de bzhin du sbyar te/_rnam pa thams cad mkhyen pa nyid kyi bar gyi 'jig rten bsam gyis mi khyab par ston te/_rab 'byor de ltar 
[\[128b.7\]]na shes rab kyi pha rol tu phyin pa 'di de bzhin gshegs pa rnams skyed pa dang /_'jig rten rnams ston par byed pa yin no/_/rab 'byor gzhan yang shes rab kyi pha rol tu phyin pa 'di de bzhin gshegs pa dgra bcom pa yang dag par rdzogs pa'i sangs rgyas rnams 
[\[129a\]]
[\[129a.1\]]la 'jig rten zhi zhes bya ba dang /_ngo bo nyid kyis stong zhes bya bar ston to/_/'jig rten zhi zhes bya ba nas/_stong zhes bya ba'i bar du ston pa de gang zhe na/_'di lta ste/_phung po lnga nas/_rnam pa thams cad mkhyen pa nyid kyi bar du zhi zhes bya bar ston to/_/
[\[129a.2\]]de bzhin du phung po lnga nas/_rnam pa thams cad mkhyen pa nyid kyi bar du ngo bo nyid kyis stong zhes bya bar ston te/_rab 'byor de ltar na shes rab kyi pha rol tu phyin pa 'di de bzhin gshegs pa rnams skyed pa dang /_'jig rten rnams ston par byed pa yin no/_/rab 'byor 
[\[129a.3\]]gzhan yang shes rab kyi pha rol tu phyin pa 'di de bzhin gshegs pa dgra bcom pa yang dag par rdzogs pa'i sangs rgyas rnams la 'jig rten 'di la 'jig rten du 'du shes pa med pa dang /_'jig rten pha rol la 'jig rten du 'du shes pa med par 'jig rten gyi 
[\[129a.4\]]'du shes ston par byed do/_/de ci'i phyir zhe na/_rab 'byor 'di ltar chos gang dag gis 'jig rten 'dir 'du shes pa'am/_'jig rten pha rol tu 'du shes par 'gyur ba'i chos rnams med cing dmigs su med pa'i phyir ro/_/de skad ces bka' stsal pa dang /_
[\[129a.5\]]bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das shes rab kyi pha rol tu phyin pa 'di ni mdzad pa chen pos nye bar gnas pa lags so/_/btsun pa bcom ldan 'das shes rab kyi pha rol tu phyin pa 'di ni 
[\[129a.6\]]mdzad pa bsam gyis mi khyab pa dang /_mdzad pa dpag tu ma mchis pas nye bar gnas pa lags so/_/bcom ldan 'das kyis bka' stsal pa/_rab 'byor de de bzhin no/_/ji skad smras pa de bzhin te/_shes rab kyi pha rol tu phyin pa 'di ni mdzad pa chen 
[\[129a.7\]]pos nye bar gnas pa yin zhing /_de bzhin du shes rab kyi pha rol tu phyin pa 'di ni mdzad pa bsam gyis mi khyab pa dang /_mdzad pa gzhal du med pa dang /_mdzad pa mi mnyam pa dang /_mnyam pas nye bar gnas pa yin no/_/rab 'byor ji ltar na shes rab kyi pha rol 
[\[129b\]]
[\[129b.1\]]tu phyin pa 'di mdzad pa chen po dang /_mdzad pa mi mnyam pa dang mnyam pa'i bar gyis nye bar gnas pa yin zhe na/_de bzhin gshegs pa dgra bcom pa yang dag par rdzogs pa'i sangs rgyas rnams kyi mdzad pa chen po ni 'di yin te/_'di lta ste/_sems can 
[\[129b.2\]]thams cad bskyab par bya ba'i don dang /_yongs su mi gtang bar bya ba'i don du shes rab kyi pha rol tu phyin pa 'di nye bar gnas pa yin no/_/rab 'byor ji ltar na shes rab kyi pha rol tu phyin pa 'di mdzad pa bsam gyis mi khyab pas nye bar gnas pa yin zhe na/_rab 
[\[129b.3\]]'byor bsam gyis mi khyab pa ni 'di lta ste/_yang dag par rdzogs pa'i sangs rgyas nyid dang /_de bzhin gshegs pa nyid dang /_rang byung nyid dang /_thams cad mkhyen pa nyid yin te/_rab 'byor rnam grangs 'dis kyang shes rab kyi pha rol tu phyin pa 'di de 
[\[129b.4\]]bzhin gshegs pa dgra bcom pa yang dag par rdzogs pa'i sangs rgyas rnams kyi mdzad pa bsam gyis mi khyab pas nye bar gnas pa yin no/_/rab 'byor ji ltar na shes rab kyi pha rol tu phyin pa 'di mdzad pa gzhal du med pas nye bar gnas pa yin zhe na/_rab 'byor 
[\[129b.5\]]'gro ba lnga po dag na/_sems can du bsdu bar bsdus pa la gang yang dag par rdzogs pa'i sangs rgyas nyid dam/_de bzhin gshegs pa nyid dam/_rang byung ba nyid dam/_thams cad mkhyen pa nyid bsam pa'am/_gzhal bar nus pa'i sems can ni 'ga' 
[\[129b.6\]]yang med la/_de ni shes rab kyi pha rol tu phyin pa'i mthu yin te/_rab 'byor rnam grangs des na/_shes rab kyi pha rol tu phyin pa 'di de bzhin gshegs pa dgra bcom pa yang dag par rdzogs pa'i sangs rgyas rnams kyi mdzad pa gzhal du med pas nye bar gnas pa 
[\[129b.7\]]yin no/_/rab 'byor ji ltar na shes rab kyi pha rol tu phyin pa mdzad pa dpag tu med pas nye bar gnas pa yin zhe na/_rab 'byor dpag tu med pa ni 'di lta ste/_yang dag par rdzogs pa'i sangs rgyas nyid dang /_de bzhin gshegs pa nyid dang /_rang byung ba nyid dang /_
[\[130a\]]
[\[130a.1\]]thams cad mkhyen pa nyid yin te/_rab 'byor 'gro ba lnga po dag na sems can du bsdu bar bsdus pa la/_gang de bzhin gshegs pa dgra bcom pa yang dag par rdzogs pa'i sangs rgyas rnams dang /_mnyam pa'i sems can ni 'ga' yang med 
[\[130a.2\]]na/_lhag pa lta ga la yod de/_de bzhin gshegs pa dgra bcom pa yang dag par rdzogs pa'i sangs rgyas de dag kyang shes rab kyi pha rol tu phyin pas rab tu phye ba yin te/_rab 'byor rnam grangs des na/_shes rab kyi pha rol tu phyin pa 'di de bzhin gshegs pa 
[\[130a.3\]]dgra bcom pa yang dag par rdzogs pa'i sangs rgyas rnams kyi mdzad pa dpag tu med pa nas/_mdzad pa mi mnyam pa dang /_mnyam pa'i bar gyis nye bar gnas pa yin no/_/de skad ces bka' stsal pa dang /_bcom ldan 'das la/_tshe dang ldan pa rab 'byor 
[\[130a.4\]]gyis 'di skad ces gsol to/_/btsun pa bcom ldan 'das ci yang dag par rdzogs pa'i sangs rgyas nyid dang /_de bzhin gshegs pa nyid dang /_rang byung nyid dang /_thams cad mkhyen pa nyid bsam gyis mi khyab pa dang /_gzhal du ma mchis pa dang /_dpag tu ma 
[\[130a.5\]]mchis pa dang /_mi mnyam pa dang mnyam pa lags sam/_bcom ldan 'das kyis bka' stsal pa/_rab 'byor de de bzhin no/_/ji skad smras pa bzhin te/_rab 'byor 'di ni bsam gyis mi khyab pa yin te/_'di lta ste/_yang dag par rdzogs pa'i sangs rgyas nyid dang /_
[\[130a.6\]]de bzhin gshegs pa nyid dang /_rang byung nyid dang /_thams cad mkhyen pa nyid do/_/rab 'byor 'di ni gzhal du med pa yin te/_'di lta ste/_yang dag par rdzogs pa'i sangs rgyas nyid dang /_de bzhin gshegs pa nyid dang /_rang byung nyid dang /_thams cad mkhyen 
[\[130a.7\]]pa nyid yin no/_/rab 'byor 'di ni dpag tu med pa yin te/_'di lta ste/_yang dag par rdzogs pa'i sangs rgyas nyid dang /_de bzhin gshegs pa nyid dang /_rang byung nyid dang /_thams cad mkhyen pa nyid yin no/_/rab 'byor 'di ni mi mnyam pa dang mnyam pa yin te/_
[\[130b\]]
[\[130b.1\]]'di lta ste/_yang dag par rdzogs pa'i sangs rgyas nyid dang /_de bzhin gshegs pa nyid dang /_rang byung nyid dang /_thams cad mkhyen pa nyid yin no/_/rab 'byor de bzhin du gzugs kyang bsam gyis mi khyab pa dang /_gzhal du med pa dang /_dpag tu med pa dang /_
[\[130b.2\]]mi mnyam pa dang mnyam pa yin no/_/de bzhin du tshor ba dang /_'du shes dang /_'du byed rnams dang /_rnam par shes pa yang bsam gyis mi khyab pa dang /_gzhal du med pa dang /_dpag tu med pa dang /_mi mnyam pa dang mnyam pa yin no/_/rab 'byor de bzhin du 
[\[130b.3\]]sbyar te/_rnam pa thams cad mkhyen pa nyid kyi bar du yang bsam gyis mi khyab pa nas/_mi mnyam pa dang mnyam pa'i bar du yin no/_/rab 'byor chos thams cad kyang bsam gyis mi khyab pa nas/_mi mnyam pa dang mnyam pa'i bar du yin te/_de dag la ni sems dang 
[\[130b.4\]]sems las byung ba'i chos rnams med cing mi dmigs so/_/rab 'byor gzugs kyang bsam gyis mi khyab pa nas/_mi mnyam pa dang mnyam pa'i bar du yin te med do/_/rab 'byor de bzhin du tshor ba dang /_'du shes dang /_'du byed rnams dang /_rnam par shes pa 
[\[130b.5\]]yang bsam gyis mi khyab pa nas/_mi mnyam pa dang mnyam pa'i bar du yin te med do/_/rab 'byor de bzhin du sbyar te/_rnam pa thams cad mkhyen pa nyid kyi bar du yang bsam gyis mi khyab pa nas/_mi mnyam pa dang mnyam pa'i bar du yin te med do/_/de skad 
[\[130b.6\]]ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das ci'i slad du/_gzugs bsam gyis mi khyab pa dang /_gzhal du ma mchis pa dang /_dpag tu ma mchis pa dang /_mi mnyam 
[\[130b.7\]]pa dang mnyam pa lags te ma mchis pa lags/_de bzhin du tshor ba dang /_'du shes dang /_'du byed rnams dang /_rnam par shes pa bsam gyis mi khyab pa dang /_gzhal du ma mchis pa dang /_dpag tu ma mchis pa dang /_mi mnyam pa dang mnyam pa'i bar du lags te 
[\[131a\]]
[\[131a.1\]]ma mchis pa lags/_de bzhin du sbyar te/_rnam pa thams cad mkhyen pa nyid kyi bar du bsam gyis mi khyab pa nas/_mi mnyam pa dang mnyam pa'i bar du lags te ma mchis pa lags/_bcom ldan 'das kyis bka' stsal pa/_rab 'byor 
[\[131a.2\]]gzugs la yang tshad med de/_de'i phyir gzugs bsam gyis mi khyab pa nas/_mi mnyam pa dang mnyam pa'i bar du yin te med do/_/rab 'byor de bzhin du tshor ba dang /_'du shes dang /_'du byed rnams dang /_rnam par shes pa yang tshad med de/_de'i phyir 
[\[131a.3\]]rnam par shes pa yang bsam gyis mi khyab pa nas/_mi mnyam pa dang mnyam pa'i bar du yin te med do/_/rab 'byor de bzhin du sbyar te/_rnam pa thams cad mkhyen pa nyid kyi bar du yang tshad med de/_de'i phyir rnam pa thams cad mkhyen pa nyid kyang bsam gyis mi khyab 
[\[131a.4\]]pa nas/_mi mnyam pa dang mnyam pa'i bar du yin te med do/_/gsol pa/_ci'i slad du gzugs tshad ma mchis pa lags/_de bzhin du tshor ba dang /_'du shes dang /_'du byed rnams dang /_rnam par shes pa tshad ma mchis pa lags/_de bzhin du sbyar te/_rnam 
[\[131a.5\]]pa thams cad mkhyen pa nyid kyi bar du tshad ma mchis pa lags/_bcom ldan 'das kyis bka' stsal pa/_rab 'byor gzugs bsam gyis mi khyab pa nas/_mi mnyam pa dang mnyam pa'i bar du yin te/_de'i phyir gzugs la tshad med do/_/rab 'byor de bzhin du 
[\[131a.6\]]gong ma bzhin du sbyar te/_rnam pa thams cad mkhyen pa nyid kyi bar du bsam gyis mi khyab pa nas/_mi mnyam pa dang mnyam pa'i bar du yin te/_de'i phyir rnam pa thams cad mkhyen pa nyid la tshad med do/_/rab 'byor 'di ji snyam du sems/_bsam gyis mi khyab pa 
[\[131a.7\]]nas/_mi mnyam pa dang mnyam pa'i bar gang yin pa de la gzugs dmigs su yod snyam 'am/_de bzhin du sbyar te/_rnam pa thams cad mkhyen pa nyid kyi bar du dmigs su yod snyam 'am/_gsol pa/_btsun pa bcom ldan 'das ma mchis lags so/_/
[\[131b\]]
[\[131b.1\]]rab 'byor rnam grangs des na/_chos thams cad bsam gyis mi khyab pa nas/_mi mnyam pa dang mnyam pa'i bar du yin no/_/rab 'byor 'di dag ni de bzhin gshegs pa'i de bzhin gshegs pa'i chos rnams yin te/_'di lta ste/_bsam gyis mi khyab pa dang /_gzhal 
[\[131b.2\]]du med pa dang /_dpag tu med pa dang /_mi mnyam pa dang mnyam pa ste/_de'i phyir de bzhin gshegs pa'i chos rnams ni bsam gyis mi khyab pa/_bsam pa dang bral ba/_gzhal du med pa/_gzhal ba dang bral ba/_dpag tu med pa/_dpag pa dang bral ba/_mi 
[\[131b.3\]]mnyam pa dang mnyam pa/_mi mnyam pa dang mnyam pa dang bral ba yin no/_/rab 'byor bsam gyis mi khyab pa zhes bya ba de ni bsam gyis mi khyab pa'i tshig [{]bla dgas [,]bla dwags [}]yin no/_/gzhal du med pa zhes bya ba de ni gzhal du med pa'i tshig [{]bla dgas [,]bla dwags [}]yin no/_/dpag tu 
[\[131b.4\]]med pa zhes bya ba de ni dpag tu med pa'i tshig [{]bla dgas [,]bla dwags [}]yin te/_rab 'byor rnam grangs des kyang de bzhin gshegs pa'i de bzhin gshegs pa'i chos rnams ni bsam gyis mi khyab pa nas/_mi mnyam pa dang mnyam pa'i bar du yin no/_/rab 'byor dper na nam mkha' 
[\[131b.5\]]ni bsam gyis mi khyab pa dang /_mi mnyam pa dang mnyam pa yin no/_/rab 'byor de bzhin du/_de bzhin gshegs pa'i chos rnams ni bsam gyis mi khyab pa dang /_mi mnyam pa dang mnyam pa dag yin te/_de dag kyang lha dang /_mi dang /_lha ma 
[\[131b.6\]]yin du bcas pa'i 'jig rten gyis bsam pa'am/_gzhal ba'am/_bgrang bar mi nus so/_/de bzhin du dpag tu med pa ni de bzhin gshegs pa'i de bzhin gshegs pa'i chos rnams yin no/_/de bzhin gshegs pa'i chos rnams bsam gyis mi 
[\[131b.7\]]khyab pa dang /_gzhal du med pa dang /_dpag tu med pa dang /_mi mnyam pa dang mnyam pa'i le'u 'di bshad pa na dge slong lnga brgya ni len pa med par zag pa rnams las sems rnam par grol lo/_/dge slong ma nyis brgya ni len pa med par zag pa rnams las sems 
[\[132a\]]
[\[132a.1\]]rnam par grol lo/_/dge bsnyen drug brgya dang /_dge bsnyen ma sum brgya ni chos kyi mig rdul med cing dri ma dang bral ba skyes so/_/byang chub sems dpa' nyis stong gis ni mi skye ba'i chos la bzod pa thob ste/_de dag kyang bskal pa bzang po 'di 
[\[132a.2\]]nyid la lung bstan to/_/shes rab kyi pha rol tu phyin pa khri pa las/_yon tan gyi le'u zhes bya ste nyi shu pa'o//_//de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das shes rab kyi pha 
[\[132a.3\]]rol tu phyin pa 'di ni zab pa lags shing /_btsun pa bcom ldan 'das shes rab kyi pha rol tu phyin pa 'di ni bgyi ba chen pos nye bar gnas pa lags so/_/btsun pa bcom ldan 'das de bzhin du shes rab kyi pha rol tu phyin pa 'di ni bgyi ba gzhal du ma mchis pa 
[\[132a.4\]]dang /_bgyi ba dpag tu ma mchis pa dang /_mi mnyam pa dang mnyam pa'i bgyi bas nye bar gnas pa lags so/_/de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor de de bzhin no/_/ji skad 
[\[132a.5\]]smras pa de bzhin te/_shes rab kyi pha rol tu phyin pa 'di ni bya ba chen pos nye bar gnas pa nas/_shes rab kyi pha rol tu phyin pa 'di ni mi mnyam pa dang mnyam pa'i bar gyi bya bas nye bar gnas pa yin no/_/de ci'i phyir zhe na/_rab 'byor shes rab kyi pha rol tu phyin pa 'dir 
[\[132a.6\]]pha rol tu phyin pa lnga 'dus pa dang /_nang stong pa nyid 'dus pa nas dngos po med pa'i ngo bo nyid stong pa nyid kyi bar du 'dus pa dang /_dran pa nye bar gzhag pa bzhi 'dus pa dang /_de bzhin du sbyar te 'phags pa'i lam yan lag brgyad pa'i bar du 'dus pa dang /_de bzhin 
[\[132a.7\]]gshegs pa'i stobs bcu 'dus pa dang /_rab 'byor shes rab kyi pha rol tu phyin pa 'dir sangs rgyas kyi chos ma 'dres pa [{]bcwa [,]bco [}]brgyad kyi bar du 'dus pa'i phyir ro/_/rab 'byor dper na rgyal po rgyal rigs kyi spyi bo nas dbang bskur ba yul gyi mi la spyod pa thob pa'i rgyal 
[\[132b\]]
[\[132b.1\]]po'i dgos pa dang /_rgyal po'i bya ba gang dag yin pa de dag thams cad ni bka' la gtogs pa'i mi la yod cing /_blon po chen po'i mi la yod pa yin te/_rgyal po ni bya ba de dag la snying las chung ba dang /_khur bor ba yin no/_/rab 'byor de bzhin du nyan thos kyi chos 
[\[132b.2\]]rnams sam/_rang sangs rgyas kyi chos rnams sam/_byang chub sems dpa'i chos rnams sam/_yang dag par rdzogs pa'i sangs rgyas kyi chos gang dag ji snyed yod pa de dag thams cad ni shes rab kyi pha rol tu phyin par 'dus shing /_shes rab kyi pha rol tu phyin pa 
[\[132b.3\]]ni de dag gi bya ba byed pa yin no/_/rab 'byor de lta bas na rnam grangs des na shes rab kyi pha rol tu phyin pa 'di ni bya ba chen pos nye bar gnas pa yin zhing /_shes rab kyi pha rol tu phyin pa 'di ni mi mnyam pa dang mnyam par bya ba'i bar dang /_gzugs la yongs su 'dzin 
[\[132b.4\]]pa med cing mngon par zhen pa med pa dang /_de bzhin du tshor ba dang /_'du shes dang /_'du byed rnams dang /_rnam par shes pa la yongs su 'dzin pa med cing mngon par zhen pa med pa dang /_de bzhin du gong ma bzhin du sbyar te/_rnam pa thams cad mkhyen pa nyid 
[\[132b.5\]]kyi bar la yongs su 'dzin pa med cing /_mngon par zhen pa med par nye bar gnas pa yin no/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das ji ltar na shes rab kyi pha rol 
[\[132b.6\]]tu phyin pa 'di gzugs la yongs su 'dzin pa ma mchis shing mngon par zhen pa ma mchis par nye bar gnas pa lags/_ji ltar na tshor ba dang /_ji ltar na 'du shes dang /_ji ltar na 'du byed rnams dang /_ji ltar na rnam par shes pa la yongs su 'dzin pa ma mchis shing /_
[\[132b.7\]]mngon par zhen pa ma mchis par nye bar gnas pa lags/_ji ltar na rnam pa thams cad mkhyen pa nyid kyi bar la yongs su 'dzin pa ma mchis shing /_mngon par zhen pa ma mchis par nye bar gnas pa lags/_de skad ces gsol pa dang /_bcom ldan 'das kyis 
[\[133a\]]
[\[133a.1\]]tshe dang ldan pa rab 'byor la 'di skad ces bka' stsal to/_/rab 'byor ci khyod kyis gang shes rab kyi pha rol tu phyin pas yongs su gzung ba'am/_mngon par zhen par bya ba'i gzugs de yang dag par rjes su mthong ngam/_gsol pa/_btsun pa 
[\[133a.2\]]bcom ldan 'das ma lags so/_/bcom ldan 'das kyis bka' stsal pa/_rab 'byor ci khyod kyis gang shes rab kyi pha rol tu phyin pas yongs su gzung ba'am/_mngon par zhen par bya ba'i tshor ba de dang /_'du shes de dang /_'du byed de dag dang /_rnam par 
[\[133a.3\]]shes pa de yang dag par rjes su mthong ngam/_gsol pa/_btsun pa bcom ldan 'das ma lags so/_/bcom ldan 'das kyis bka' stsal pa/_rab 'byor ci khyod kyis gang shes rab kyi pha rol tu phyin pas yongs su gzung ba'am/_mngon par zhen par bya ba'i 
[\[133a.4\]]rnam pa thams cad mkhyen pa nyid kyi bar de yang yang dag par rjes su mthong ngam/_gsol pa/_btsun pa bcom ldan 'das ma lags so/_/bcom ldan 'das kyis bka' stsal pa/_rab 'byor legs so legs so/_/ji skad smras pa de bzhin te/_rab 'byor ngas 
[\[133a.5\]]kyang gang shes rab kyi pha rol tu phyin pas yongs su gzung ba'am/_mngon par zhen par bya ba de yang dag par rjes su ma mthong ngo /_/de bzhin du ngas kyang gang shes rab kyi pha rol tu phyin pas yongs su gzung ba'am/_mngon par zhen par bya ba'i tshor ba de dang /_
[\[133a.6\]]'du shes de dang /_'du byed de dag dang /_rnam par shes pa de yang dag par rjes su ma mthong ngo /_/rab 'byor de bzhin du ngas kyang gang shes rab kyi pha rol tu phyin pas yongs su gzung ba'am/_mngon par zhen par bya ba'i rnam pa thams cad mkhyen pa nyid kyi 
[\[133a.7\]]bar du yang dag par rjes su ma mthong ste/_rab 'byor de lta bas na byang chub sems dpa' shes rab kyi pha rol tu phyin pa la spyod pas/_gzugs la yongs su gzung bar mi bya/_mngon par zhen par mi bya'o/_/de bzhin du sbyar te/_rnam pa thams cad mkhyen pa 
[\[133b\]]
[\[133b.1\]]nyid kyi bar la yongs su gzung bar mi bya/_mngon par zhen par mi bya'o/_/de nas 'dod pa na spyod pa dang /_gzugs na spyod pa'i lha rnams kyis bcom ldan 'das la 'di skad ces gsol to/_/btsun pa bcom ldan 'das shes rab kyi pha rol tu phyin pa 'di ni zab cing 
[\[133b.2\]]mthong bar dka' la rtogs par dka' ste/_brtag par mi nus shing rtog ge'i spyod pa ma lags la/_zhib zhib mo brtags pa'i mkhas pa dang /_mdzangs pas rig par bgyi ba lags so/_/btsun pa bcom ldan 'das byang chub sems dpa' sems dpa' chen po 
[\[133b.3\]]gang dag shes rab kyi pha rol tu phyin pa zab mo 'di thos nas mos par gyur pa de dag ni sngon gyi rgyal ba la lhag par bgyi ba bgyis pa dang /_dge ba'i rtsa ba dag bskrun pa dang /_dge ba'i bshes gnyen gyis yongs su zin pa dag lags so/_/btsun pa bcom ldan 
[\[133b.4\]]'das gang gi tshe stong gsum gyi stong chen po'i 'jig rten gyi khams na sems can ji snyed mchis pa de dag thams cad dad pas rjes su 'brang bar gyur cing /_de bzhin du chos kyi rjes su 'brang ba dang /_brgyad pa dang /_rgyun du zhugs pa dang /_lan cig phyir 'ong ba dang /_
[\[133b.5\]]phyir mi 'ong ba dang /_dgra bcom pa dang /_rang sangs rgyas dag tu gyur kyang de dag gi shes pa gang lags pa dang /_spong ba gang lags pa bas ni gang la la zhig shes rab kyi pha rol tu phyin pa zab mo 'di la nyin gcig tsam zhig bzod pa'am/_'dod pa'am/_'jal 
[\[133b.6\]]ba'am/_nye bar rtog par bgyid na/_de'i shes pa dang /_spong ba de nyid ches mang ba lags kyi snga ma dad pas rjes su 'brang ba nas/_rang sangs rgyas kyi bar de dag gi shes pa dang /_spong ba ni ma lags so/_/de ci'i slad du zhe na/_'di ltar dad pas rjes su 'brang ba 
[\[133b.7\]]rnams kyi shes pa dang /_spong ba gang lags pa dang /_de bzhin du rang sangs rgyas kyi bar gyi shes pa dang spong ba de ni/_byang chub sems dpa' sems dpa' chen po mi skye ba'i chos la bzod pa thob pa lags pa'i slad du'o/_/de nas bcom ldan 'das kyis 'dod pa na 
[\[134a\]]
[\[134a.1\]]spyod pa'i lha de dag dang /_gzugs na spyod pa'i lha de dag la bka' stsal pa/_lha dag legs so legs so/_/de de bzhin no/_/ji skad smras pa de bzhin te/_lha dag rigs kyi bu'am/_rigs kyi bu mo gang la la zhig shes rab kyi pha rol tu phyin pa 
[\[134a.2\]]zab mo 'di thos shing thos nas kyang mos par 'gyur la/_mos nas kyang yi ger 'dri'am/_yi ger 'drir 'jug pa'am/_de bzhin du 'chang zhing ston pa nas/_yang dag par rdzogs pa'i sangs rgyas kyi ye shes su tshul bzhin du yid la byed pa'i bar du byed na/_
[\[134a.3\]]rigs kyi bu'am rigs kyi bu mo de ni yang dag par rdzogs pa'i sangs rgyas kyi ye shes kyis ches myur du yongs su mya ngan las 'da' bar nga smra'i/_nyan thos kyi theg pa pa'i rigs kyi bu rnams sam/_rigs kyi bu mo rnams shes rab kyi pha rol tu phyin pa dang bral ba'i mdo sde 
[\[134a.4\]]gzhan dag la bskal pa'am/_bskal pa las lhag par spyod pas ni ma yin no/_/de ci'i phyir zhe na/_lha dag 'di ltar dad pas rjes su 'brang ba rnams nas/_dgra bcom pa'i bar dag dang /_rang sangs rgyas rnams kyi chos gang la bslab par bya ba dang /_byang chub 
[\[134a.5\]]sems dpa' sems dpa' chen po rnams kyi chos gang la bslabs nas/_bla na med pa yang dag par rdzogs pa'i byang chub mngon par rdzogs par sangs rgyas pa'i yang dag phul gyi chos de dag shes rab kyi pha rol tu phyin pa zab mo 'dir rgya cher bstan pa'i phyir ro/_/de nas_
[\[134a.6\]]'dod pa na spyod pa dang /_gzugs na spyod pa'i lha de dag gis 'di skad ces gsol to/_/btsun pa bcom ldan 'das 'di lta ste/_shes rab kyi pha rol tu phyin pa 'di ni pha rol tu phyin pa chen po lags so/_/btsun pa bcom ldan 'das 'di lta ste/_shes rab 
[\[134a.7\]]kyi pha rol tu phyin pa 'di ni pha rol tu phyin pa gzhal du ma mchis pa dang /_pha rol tu phyin pa dpag tu ma mchis pa dang /_pha rol tu phyin pa mi mnyam pa dang mnyam pa lags te/_btsun pa bcom ldan 'das shes rab kyi pha rol tu phyin pa zab mo 'di la bslabs nas/_
[\[134b\]]
[\[134b.1\]]dad pas rjes su 'brang ba rnams dang /_brgyad pa rnams dang /_rgyun du zhugs pa rnams dang /_lan cig phyir 'ong ba rnams dang /_phyir mi 'ong ba rnams dang /_dgra bcom pa rnams dang /_rang sangs rgyas rnams phung po'i lhag ma med pa'i mya ngan las 'das pa'i 
[\[134b.2\]]dbyings su nges par 'byung lags so/_/'di la bslabs nas byang chub sems dpa' sems dpa' chen po rnams bla na med pa yang dag par rdzogs pa'i byang chub mngon par rdzogs par sangs rgyas nas/_phung po'i lhag ma med pa'i mya ngan las 'das pa'i dbyings su yongs su 
[\[134b.3\]]mya ngan las 'da' yang shes rab kyi pha rol tu phyin pa zab mo 'di la ni bri ba'am/_gang bar mngon pa ma mchis lags so/_/zhes ched du brjod pa ched du brjod do/_/de nas lha de dag bcom ldan 'das kyis gsungs pa la mngon par bstod de/_rjes su yi rangs nas 
[\[134b.4\]]bcom ldan 'das kyi zhabs la mgo bos phyag 'tshal te/_bcom ldan 'das la lan gsum bskor ba byas nas/_bcom ldan 'das kyi thad nas dong ngo /_/de dag ha cang yang mi ring ba zhig tu rdzu 'phrul gyis dong nas mi snang bar gyur to/_/de la 'dod pa na spyod pa'i lha 
[\[134b.5\]]de dag ni 'dod pa'i khams su 'khod do/_/gzugs na spyod pa'i lha gang dag yin pa de dag ni gzugs kyi khams su 'khod do/_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das byang chub sems dpa'i 
[\[134b.6\]]theg pa pa'i gang zag gang shes rab kyi pha rol tu phyin pa 'di thos nas/_thos ma thag tu mos par 'gyur zhing gong du yang yi ger 'dri ba dang /_'dzin pa dang /_'chang ba dang /_kun chub par bgyid pa nas/_rtag tu tshul bzhin du yid la bgyid pa'i bar du bgyid pa zhig 
[\[134b.7\]]lags na/_de gang nas shi 'phos nas 'dir skyes pa lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor byang chub sems dpa'i theg pa pa'i gang zag gang shes rab kyi pha rol tu phyin pa zab mo 
[\[135a\]]
[\[135a.1\]]'di thos nas/_thos ma thag tu mos par 'gyur zhing /_gong du yang yi ger 'dri ba dang /_'dzin pa dang /_'chang ba dang /_kun chub par byed pa dang /_rtag tu tshul bzhin du yid la byed pa'i bar du byed pa dang /_gang las shes rab kyi pha rol 
[\[135a.2\]]tu phyin pa zab mo 'di thos pa'i phyi bzhin du rtag tu rjes su 'brang bar 'gyur te/_rab 'byor dper na ba drus ma be'u sar pa'i rjes su 'brang bar byed pa de bzhin du/_byang chub sems dpa'i theg pa pa gang shes rab kyi pha rol tu phyin pa zab mo 'di thos nas/_thos ma 
[\[135a.3\]]thag tu mos par 'gyur zhing /_gong du yang yi ger 'dri ba dang /_'dzin pa dang /_'chang ba dang /_kun chub par byed pa dang /_rtag tu tshul bzhin du yid la byed pa'i bar du byed pa'i byang chub sems dpa'i theg pa pa'i gang zag de ni mi rnams kyi nang kho na nas shi 
[\[135a.4\]]'phos nas mi rnams kyi nang du skyes pa yin no/_/de ci'i phyir zhe na/_rab 'byor 'di ltar byang chub sems dpa'i theg pa pa'i gang zag des sngon gyi tshe rabs dag tu shes rab kyi pha rol tu phyin pa zab mo 'di thos nas/_bzung zhing bcangs la/_kun chub par byas pa nas/_
[\[135a.5\]]tshul bzhin du yid la byed pa'i bar du byas pa yin zhing /_gong du yang yi ger bris te/_glegs bam du chud par byas nas/_me tog dang /_phreng ba dang /_byug pa dang /_phye ma dang /_mar me dang /_bdug pa dang /_gos dang /_gdugs dang /_rgyal mtshan dang /_
[\[135a.6\]]ba dan dag gis bkur stir byas shing /_de bzhin du btsun par byas/_ri mor byas te/_de dge ba'i rtsa ba des mi khom pa brgyad rnam par spangs nas/_mi rnams kyi nang du skyes pa'i phyir ro/_/de skad ces bka' stsal pa dang /_bcom ldan 'das la tshe dang ldan pa 
[\[135a.7\]]rab 'byor gyis 'di skad ces gsol to/_/btsun pa bcom ldan 'das byang chub sems dpa'i theg pa pa'i gang zag gang yon tan de dag nyid dang ldan la/_sangs rgyas kyi zhing gzhan dag tu sangs rgyas bcom ldan 'das rnams la bsnyen bkur bgyis nas/_de nas 
[\[135b\]]
[\[135b.1\]]shi 'phos te 'dir skyes la/_shes rab kyi pha rol tu phyin pa zab mo 'di thos nas/_thos ma thag tu mos par bgyid la/_mos nas kyang yi ger 'dri ba dang /_yi ger 'drir stsol ba dang /_de bzhin du 'dzin pa dang /_'chang ba dang /_tshul bzhin du yid la bgyid 
[\[135b.2\]]par 'gyur ba lta mchis lags sam/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor byang chub sems dpa'i theg pa pa'i gang zag gang sangs rgyas kyi zhing gzhan dag tu sangs rgyas bcom 
[\[135b.3\]]ldan 'das rnams la bsnyen bkur byas nas/_de de nas shi 'phos nas 'dir skyes la/_shes rab kyi pha rol tu phyin pa zab mo 'di thos nas thos ma thag tu mos par byed la/_mos nas kyang yi ger 'dri ba dang /_yi ger 'drir 'jug pa dang /_de bzhin du 'dzin pa dang /_
[\[135b.4\]]'chang ba dang /_kun chub par byed pa dang /_tshul bzhin du yid la byed pa'i bar du byed pa yang yod do/_/de ci'i phyir zhe na/_rab 'byor 'di ltar byang chub sems dpa'i theg pa pa'i gang zag des sangs rgyas kyi zhing de dag tu sangs rgyas bcom ldan 'das de dag las shes 
[\[135b.5\]]rab kyi pha rol tu phyin pa zab mo 'di thos la/_de bzhin du bzung zhing bcangs te/_kun chub par byas pa nas/_tshul bzhin du yid la byed pa'i bar du byas pa yin te/_de dge ba'i rtsa ba des de nas shi 'phos nas 'dir skyes pa yin pa'i phyir ro/_/rab 'byor gzhan yang 
[\[135b.6\]]byang chub sems dpa'i theg pa pa'i gang zag gang gis dga' ldan gyi lha'i ris dag tu shes rab kyi pha rol tu phyin pa zab mo 'di thos shing /_tshul bzhin du yid la byed pa'i bar du byas pa de/_de tshun chad las mi dge ba bsags pa zad par byas nas/_shes rab kyi pha rol 
[\[135b.7\]]tu phyin pa thos pa'i dge ba'i rtsa ba de nyid dang /_shes rab kyi pha rol tu phyin pa bsgoms pa'i rgyus mi rnams dang skal ba mnyam par skyes pa de yang yon tan de dag nyid dang ldan par rig par bya'o/_/de ci'i phyir zhe na/_rab 'byor 'di ltar byang chub sems dpa'i theg pa pa'i 
[\[136a\]]
[\[136a.1\]]gang zag dga' ldan gyi gnas su skyes pa des/_byang chub sems dpa' sems dpa' chen po byams pa la shes rab kyi pha rol tu phyin pa zab mo 'di nyid dris shing yongs su zhus pa'i phyir ro/_/rab 'byor byang chub sems dpa'i theg pa pa'i gang 
[\[136a.2\]]zag gang gis sngon gyi tshe rabs dag tu shes rab kyi pha rol tu phyin pa zab mo 'di thos la/_chos gsal bar ston pa de la ma dris shing yongs su ma zhus pa 'dir skyes pa de ni/_shes rab kyi pha rol tu phyin pa zab mo 'di thos na/_shes rab kyi pha rol tu phyin pa zab mo 
[\[136a.3\]]'di nyid la som nyi nyid du gyur cing /_the tshom nyid du gyur te/_sems zhum pa nyid du 'gyur ro/_/de bzhin du byang chub sems dpa'i theg pa pas sngon gyi tshe rabs dag tu bsam gtan gyi pha rol tu phyin pa dang /_de bzhin du brtson 'grus kyi pha rol tu phyin pa dang /_bzod 
[\[136a.4\]]pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa'i bar gyi zab mo 'di thos la/_chos gsal bar ston pa de la ma dris shing yongs su ma zhus pa 'dir skyes pa de ni/_shes rab kyi pha rol tu phyin pa zab mo 'di thos na/_
[\[136a.5\]]som nyi nyid du gyur cing /_the tshom nyid du gyur te/_sems zhum pa nyid du 'gyur ro/_/rab 'byor gzhan yang byang chub sems dpa'i theg pa pa'i gang zag gang gis sngon gyi tshe rabs dag tu nang stong pa nyid dang /_de bzhin du phyi stong pa nyid dang /_de bzhin du phyi nang stong pa nyid dang /_
[\[136a.6\]]de bzhin du dngos po med pa'i ngo bo nyid stong pa nyid kyi bar 'di thos la/_chos gsal bar ston pa de la ma dris shing yongs su ma zhus pa 'dir skyes pa de ni shes rab kyi pha rol tu phyin pa zab mo 'di thos na/_shes rab kyi pha rol tu phyin pa zab mo 'di nyid la som nyi nyid du gyur 
[\[136a.7\]]cing the tshom nyid du gyur te/_sems zhum pa nyid du 'gyur ro/_/rab 'byor gzhan yang byang chub sems dpa'i theg pa pa'i gang zag gang gis sngon gyi tshe rabs dag tu dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi 
[\[136b\]]
[\[136b.1\]]dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_rnam par thar pa'i sgo gsum dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_de bzhin 
[\[136b.2\]]gshegs pa'i stobs bcu dang /_sangs rgyas kyi chos ma 'dres pa [{]bcwa [,]bco [}]brgyad kyi bar du thos la/_chos gsal bar ston pa de la ma dris shing yongs su ma zhus pa 'dir skyes pa de ni/_shes rab kyi pha rol tu phyin pa zab mo 'di thos na/_shes rab kyi pha rol tu phyin pa 
[\[136b.3\]]zab mo 'di nyid la som nyi nyid du gyur cing /_yid rtul ba nyid dang /_the tshom nyid du gyur te/_sems zhum pa nyid du 'gyur ro//_//shes rab kyi pha rol tu phyin pa khri pa/_bam po nyi shu gcig pa/_rab 'byor gzhan yang byang chub sems dpa'i 
[\[136b.4\]]theg pa pa'i gang zag gang gis sngon gyi tshe rabs dag tu shes rab kyi pha rol tu phyin pa zab mo 'di thos la/_'di lta ste/_nyi ma gcig gam/_gnyis sam/_gsum 'am/_bzhi'am/_nyi ma lngar yang nyams su ma blangs shing ma bsgoms pa ni 'di lta ste/_nyi ma gcig 
[\[136b.5\]]gam/_gnyis sam/_gsum 'am/_bzhi'am/_nyi ma lngar ni shes rab kyi pha rol tu phyin pa zab mo 'di las 'phrogs par mi 'gyur gyi/_de'i 'og tu ni the tshom gyis 'phrogs par 'gyur ro/_/de ci'i phyir zhe na/_rab 'byor nan tan snying por mi byed pa'i gang zag 
[\[136b.6\]]ni chos de dag ma bsgoms shing nan tan ma byas pas de ltar 'gyur ba'i phyir ro/_/rab 'byor byang chub sems dpa'i theg pa pa'i gang zag de ni theg pa la zhugs nas ring po ma lon pa dang /_dge ba'i bshes gnyen gyis yongs su zin pa ma yin pa dang /_sangs rgyas 
[\[136b.7\]]mang po la bsnyen bkur byas pa ma yin pa des ni shes rab kyi pha rol tu phyin pa zab mo 'di yi ger ma bris shing ma bzung la/_ma bcangs te/_kun tu chub par ma byas pa dang /_ma klags pa dang /_kha ton du ma byas pa dang /_lung ma mnos pa dang /_tshul bzhin du yid 
[\[137a\]]
[\[137a.1\]]la ma byas shing /_shes rab kyi pha rol tu phyin pa 'di la yang ma bslabs pa dang /_bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i 
[\[137a.2\]]pha rol tu phyin pa la ma bslabs pa yin pa dang /_de bzhin du nang stong pa nyid la ma bslabs pa nas/_phyi stong pa nyid dang /_phyi nang stong pa nyid dang /_dngos po med pa'i ngo bo nyid stong pa nyid kyi bar la ma bslabs pa dang /_de bzhin du dran pa nye bar gzhag pa rnams la ma 
[\[137a.3\]]bslabs pa dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam rnams dang /_rnam par thar pa brgyad dang /_mthar gyis gnas pa'i 
[\[137a.4\]]snyoms par 'jug pa dgu dang /_de bzhin gshegs pa'i stobs bcu dang /_sangs rgyas kyi chos ma 'dres pa [{]bcwa [,]bco [}]brgyad kyi bar la ma bslabs par rig par bya'o/_/rab 'byor gal te byang chub sems dpa'i theg pa pa'i gang zag de shes rab kyi pha rol tu phyin pa zab mo 
[\[137a.5\]]'di yi ger mi 'dri zhing /_yi ger 'drir mi 'jug pa dang /_mi 'dzin pa dang /_mi 'chang ba dang /_kun chub par mi byed pa dang /_mi klog pa dang /_kha ton du mi byed pa dang /_lung mi nod pa dang /_tshul bzhin du yid la mi byed pa de/_ji skad bstan pa'i shes rab kyi 
[\[137a.6\]]pha rol tu phyin pa 'di yang nyams su mi len la/_shes rab kyi pha rol tu phyin pa zab mo 'dis sems can la yang phan mi 'dogs te/_rnam pa thams cad mkhyen pa nyid kyi bar la sems can rnams yang dag par 'dzin du mi 'jug na/_de ni sa gnyis po 'di lta ste/_
[\[137a.7\]]nyan thos kyi sa'am/_rang sangs rgyas kyi sar shes par bya'o/_/de ci'i phyir zhe na/_'di ltar des ni shes rab kyi pha rol tu phyin pa zab mo 'di yi ger ma bris shing /_yi ger 'drir ma bcug_/ma bzung /_ma bcangs/_kun chub par ma byas/_ma klags/_kha 
[\[137b\]]
[\[137b.1\]]ton du ma byas/_lung ma mnos/_tshul bzhin du yid la ma byas la/_des ni shes rab kyi pha rol tu phyin pa zab mo 'di ji skad bstan pa la nan tan du ma byas pa'i phyir ro/_/rab 'byor dper na rgya mtsho'i gru'am/_gru bo che chag cing zhig na/_de na mi gang dag 'tsho 
[\[137b.2\]]bar 'dod pa dag shing leb dag gam/_shing dag gam/_rkyal pa dag gam/_mi ro dag la mi 'ju zhing /_'dzin par mi byed pa de dag ni/_rgya mtsho'i pha rol gyi 'gram du ma phyin pa kho nar 'chi ba'i dus byed par 'gyur ro/_/rab 'byor dper na rgya mtsho'i gru'am/_
[\[137b.3\]]gru bo che chag cing zhig na/_de na mi gang dag 'tsho bar 'dod pa dag shing leb dag gam/_shing dag gam/_rkyal pa dag gam/_mi ro dag la 'ju zhing 'dzin par byed pa de dag ni bde ba dang /_bde legs su ma smas ma nyams par rgya mtsho'i 'gram du gnas par rig 
[\[137b.4\]]par bya'o/_/rab 'byor de bzhin du byang chub sems dpa'i theg pa pa'i gang zag gang dag shes rab kyi pha rol tu phyin pa zab mo 'di la dad pa tsam dang /_dga' ba tsam dang ldan la/_shes rab kyi pha rol tu phyin pa zab mo 'di yi ger mi 'dri zhing /_yi ger 'dir 
[\[137b.5\]]mi 'jug pa dang /_mi 'dzin pa dang /_mi 'chang ba dang /_kun chub par mi byed pa dang /_mi klog pa dang /_kha ton du mi byed pa dang /_lung nod par mi byed pa dang /_tshul bzhin du yid la mi byed cing /_shes rab kyi pha rol tu phyin pa zab mo 'dir ji skad bstan pa la 
[\[137b.6\]]nan tan du mi byed pa de dag ni/_byang chub sems dpa'i skyon med par ma phyin par nyan thos kyi sa'am/_rang sangs rgyas kyi sa mngon sum du byed par 'gyur ro/_/rab 'byor byang chub sems dpa'i theg pa pa'i gang zag gang dag dad pa dang /_bzod pa dang /_rab tu 
[\[137b.7\]]dga' ba dang /_dang ba dang /_lhag pa'i bsam pa dang /_'dod pa dang /_mos pa dang /_gtong ba dang /_bla na med pa yang dag par rdzogs pa'i byang chub tu yang brtson pa mi gtong ba yod la/_shes rab kyi pha rol tu phyin pa zab mo 'di yang yi ger 'dri zhing /_de bzhin du 
[\[138a\]]
[\[138a.1\]]'dzin pa dang /_'chang ba dang /_kun chub par byed pa dang /_klog pa dang /_kha ton du byed pa dang /_lung nod pa dang /_tshul bzhin du yid la byed pa dang /_shes rab kyi pha rol tu phyin pa zab mo 'dir ji skad bstan pa la nan tan du byed na/_de ltar 
[\[138a.2\]]na byang chub sems dpa'i theg pa pa de dag gi dad pa de dang /_bzod pa de dang /_dang ba de dang /_lhag pa'i bsam pa de dang /_'dod pa de dang /_mos pa de dang /_gtong ba de dang /_bla na med pa yang dag par rdzogs pa'i byang chub tu brtson pa mi gtong ba de shes rab 
[\[138a.3\]]kyi pha rol tu phyin pas yongs su zin pa de ni 'phel zhing shin tu rgyas par 'gyur la/_de dag ni shes rab kyi pha rol tu phyin pa dang /_rnam pa thams cad mkhyen pa nyid las nyams par mi 'gyur ro/_/de dag ni sems can rnams yongs su smin par byas/_sangs rgyas 
[\[138a.4\]]kyi zhing dag kyang yongs su dag par byas nas myur du bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/_/rab 'byor gzhan yang dper na skyes pa'am/_bud med cig bum pa so ma btang bas chu bcu bar sems na/_skyes pa 
[\[138a.5\]]'am/_bud med de ni mi mkhas pa'i rang bzhin can du rig par bya ste/_bum pa so ma btang ba de ni ring po mi thub par 'gyur te/_myur du sa tha mal par 'gyur ro/_/de ci'i phyir zhe na/_'di ltar bum pa de so ma btang ba nyid kyi phyir dang /_snyi ba'i phyir ro/_/rab 
[\[138a.6\]]'byor de bzhin du byang chub sems dpa'i theg pa pa'i gang zag gzhan dag kyang dad pa dang /_bzod pa dang /_dang ba dang /_lhag pa'i bsam pa dang /_'dod pa dang /_mos pa dang /_gtong ba dang /_bla na med pa yang dag par rdzogs pa'i byang chub tu brtson pa mi gtong 
[\[138a.7\]]ba yod du zin kyang /_'on kyang de dag shes rab kyi pha rol tu phyin pa dang bral zhing /_thabs la mkhas pa dang bral na/_de dag de bzhin du bsam gtan gyi pha rol tu phyin pa dang /_de bzhin du brtson 'grus kyi pha rol tu phyin pa dang /_bzod pa'i pha rol tu phyin pa dang /_
[\[138b\]]
[\[138b.1\]]tshul khrims kyi pha rol tu phyin pa dang /_sbyin pa'i pha rol tu phyin pa dang /_thabs la mkhas pa dang bral ba dang /_de bzhin du nang stong pa nyid dang /_phyi stong pa nyid dang /_dngos po med pa'i ngo bo nyid stong pa nyid kyi bar dang bral zhing /_thabs la mkhas pa dang bral ba dang /_de bzhin du de dag dran pa nye bar 
[\[138b.2\]]gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa dang bral ba dang /_thabs la mkhas pa dang bral ba dang /_de bzhin du sbyar te/_de dag sangs rgyas kyi chos ma 'dres pa [{]bcwa [,]bco [}]brgyad 
[\[138b.3\]]kyi bar du bsgom pa dang bral zhing /_thabs la mkhas pa dang bral bar 'gyur te/_de ltar de dag rnam pa thams cad mkhyen pa nyid bsgom pa dang bral ba dang /_thabs la mkhas pa dang bral na/_de dag ni bar ma do kho nar tshul ma yin pas chos de dag las nyams par 'gyur ro/_/rab 'byor 
[\[138b.4\]]byang chub sems dpa'i theg pa pa'i gang zag de dag gi bar ma do kho nar tshul ma yin pas chos de dag las nyams par 'gyur ba gang zhe na/_'di lta ste/_nyan thos sam/_rang sangs rgyas kyi sa'o/_/rab 'byor dper na skyes pa'am/_bud med cig gis bum pa so btang bas 
[\[138b.5\]]'di lta ste/_chu klung ngam/_'bab chu'am/_mtsho'am/_mtshe'u 'am/_lteng ka'am/_khron pa nas chu chu na/_skyes pa'am/_bud med der chu chu ba de ni mkhas pa'i rang bzhin can du rig par bya ste/_bum pa de ni shin tu chur bcug kyang zhig par mi 'gyur te/_
[\[138b.6\]]skyes pa'am/_bud med des ni gar dga' bar bum pa des chu bcu bar nus so/_/rab 'byor de bzhin du byang chub sems dpa'i theg pa pa gang dag la dad pa dang /_bzod pa dang /_dang ba dang /_lhag pa'i bsam pa dang /_'dod pa dang /_mos pa dang /_gtong ba 
[\[138b.7\]]dang /_bla na med pa yang dag par rdzogs pa'i byang chub tu brtson pa mi gtong ba yang yod la/_de dag shes rab kyi pha rol tu phyin pa dang yang ma bral ba dang /_thabs la mkhas pa dang yang ma bral bar byang chub sems dpa'i spyad pa spyod pa na/_rab 'byor de las gzhan 
[\[139a\]]
[\[139a.1\]]pa'i byang chub sems dpa' rnams kyis rigs kyi bu'am rigs kyi bu mo de dag ni bsam gtan gyi pha rol tu phyin pas yongs su zin par rig par bya zhing /_de bzhin du rigs kyi bu'am rigs kyi bu mo de dag ni brtson 'grus kyi pha rol tu phyin pa dang /_
[\[139a.2\]]bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa nas/_de bzhin du sbyar te/_rnam pa thams cad mkhyen pa nyid kyi bar gyis yongs su zin par rig par bya ste/_byang chub sems dpa' sems dpa' chen po de dag ni 'di 
[\[139a.3\]]lta ste/_bar ma do kho nar tshul ma yin pas nyan thos kyi sa'am/_rang sangs rgyas kyi sar chos de dag las nyams par mi 'gyur te/_ma smas ma nyams par bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/_/rab 'byor 
[\[139a.4\]]dper na rgya mtsho'i gru bcos legs ma byas par rdzas kyis kun tu bkang nas/_rgya mtsho rgal bar byed na/_rab 'byor de'i phyir rgya mtsho'i tshong pa de las gzhan pa mkhas pa'i rang bzhin can rnams kyis gru 'di bde ba dang /_bde legs su rgya mtsho'i pha rol tu phyin par mi 'gyur 
[\[139a.5\]]te/_gru 'di ni bar ma do kho nar rgya mtshor 'jig par 'gyur la/_gru yang gzhan du snod dang rdzas kyang gzhan du thabs la mi mkhas pa'i tshong pa yang gzhan du 'gyur te/_tshul ma yin pas nyam nyes su 'gyur bar rig par bya'o/_/rab 'byor de ltar byed pa'i tshong pa 
[\[139a.6\]]thabs la mi mkhas pa de dag ni gnod pa chen po dang ldan par 'gyur zhing /_rin po che chen po las kyang yongs su nyams par 'gyur ro/_/rab 'byor de bzhin du byang chub sems dpa'i theg pa pa'i gang zag gang dag la dad pa dang /_bzod pa dang /_dang ba dang /_
[\[139a.7\]]lhag pa'i bsam pa dang /_'dod pa dang /_mos pa dang /_gtong ba dang /_bla na med pa yang dag par rdzogs pa'i byang chub tu brtson pa mi gtong ba yod kyang de dag shes rab kyi pha rol tu phyin pa dang bral ba dang /_thabs la mkhas pa dang bral na/_de'i phyir byang chub 
[\[139b\]]
[\[139b.1\]]sems dpa' sems dpa' chen po gzhan dag gis rigs kyi bu de dag ni bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pas 
[\[139b.2\]]yongs su ma zin pa dang /_de bzhin du sbyar te/_rigs kyi bu de dag ni rnam pa thams cad mkhyen pa nyid kyi bar dag gis yongs su ma zin par rig par bya ste/_byang chub sems dpa'i theg pa pa'i gang zag de dag ni bar ma do kho nar tshul ma yin pas chos de dag las 
[\[139b.3\]]nyams par 'gyur zhing gnod pa chen po dang ldan pa dang /_'di lta ste/_bla na med pa yang dag par rdzogs pa'i sangs rgyas kyi chos dkon mchog rin po che chen po dag las yongs su nyams par 'gyur ro/_/rab 'byor byang chub sems dpa'i theg pa pa'i gang zag rnams 
[\[139b.4\]]kyi bar ma dor tshul ma yin pas chos de dag las nyams par 'gyur ba gang zhe na/_'di lta ste/_nyan thos kyi sa'am/_rang sangs rgyas kyi sa yin no/_/rab 'byor dper na rgya mtsho'i tshong pa mkhas pa mkhas pa'i rang bzhin can zhig gis rgya mtsho'i gru de legs 
[\[139b.5\]]par btsems shing /_legs par bcos/_legs par byas la/_legs par byi dor bya ba byas nas/_rgya mtshor 'jug par byed la/_bcug nas kyang snod rdzas sna tshogs brdzangs par gyur na/_rab 'byor de'i phyir rgya mtsho'i tshong pa de las gzhan pa mkhas 
[\[139b.6\]]pa'i rang bzhin can rnams kyis gru 'di ni rgya mtshor 'jig par mi 'gyur te/_tshong pa mkhas pa'i rang bzhin can de dag gling gang du 'dod par gru 'di bde ba dang /_bde legs su phyin par 'gyur bar rig par bya'o/_/rab 'byor de bzhin du byang chub sems dpa'i theg pa pa'i 
[\[139b.7\]]gang zag de dag la dad pa dang /_bzod pa dang /_dang ba dang /_lhag pa'i bsam pa dang /_'dod pa dang /_mos pa dang /_gtong ba dang /_bla na med pa yang dag par rdzogs pa'i byang chub tu brtson pa mi gtong ba yang yod la/_de dag kyang shes rab kyi pha rol tu 
[\[140a\]]
[\[140a.1\]]phyin pa dang yang ma bral ba dang /_thabs la mkhas pa dang ma bral bar byang chub sems dpa'i spyad pa spyod par gyur na/_rab 'byor de las gzhan pa'i byang chub sems dpa' sems dpa' chen po rnams kyis rigs kyi bu de dag ni bsam gtan gyi pha rol tu phyin pa 
[\[140a.2\]]dang /_de bzhin du brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pas yongs su zin pa dang /_de bzhin du sbyar te/_rigs kyi bu de dag ni rnam pa thams cad mkhyen pa nyid kyi bar 
[\[140a.3\]]gyis yongs su zin par rig par bya ste/_byang chub sems dpa' sems dpa' chen po de dag ni 'di lta ste/_nyan thos kyi sa'am/_rang sangs rgyas kyi sar tshul ma yin pas/_chos de dag las nyams par mi 'gyur te/_ma smas ma nyams par bla na med pa yang dag par 
[\[140a.4\]]rdzogs pa'i byang chub tu mngon par rdzogs par 'tshang rgya bar rig par bya'o/_/rab 'byor dper na skyes bu la la zhig skyes nas lo nyis stong lon te/_rgas shing 'khogs la gtugs pa zhig de'i lus la yang 'di lta ste/_rlung las gyur pa'am/_mkhris pa las gyur pa 
[\[140a.5\]]'am/_bad kan las gyur pa'am/_'dus pa las gyur pa'am/_nad gang yang rung ba zhig byung na/_rab 'byor de ji snyam du sems/_ci mi de gcig pu khri de las ldang bar nus snyam 'am/_gsol pa/_btsun pa bcom ldan 'das ma lags so/_/btsun pa bcom ldan 'das ci ste mi de ldang rngo thogs su lags 
[\[140a.6\]]kyang des ni rgyang grags gcig gam/_gnyis sam/_gsum 'am/_de las lhag pa'i shul du mchi ba'i rngo mi thogs lags so/_/de ci'i slad du zhe na/_btsun pa bcom ldan 'das 'di ltar mi de ni rgas pa dang /_bro nad kyis nyam smad pa'i slad du'o/_/bcom ldan 
[\[140a.7\]]'das kyis bka' stsal pa/_rab 'byor de bzhin du ci ste/_byang chub sems dpa'i theg pa pa'i gang zag de dag la dad pa dang /_bzod pa dang /_dang ba dang /_lhag pa'i bsam pa dang /_'dod pa dang /_mos pa dang /_gtong ba dang /_bla na med pa yang dag par 
[\[140b\]]
[\[140b.1\]]rdzogs pa'i byang chub tu brtson pa mi gtong ba yod du zin kyang de dag shes rab kyi pha rol tu phyin pa dang bral zhing /_thabs la mkhas pa dang bral na/_de'i phyir byang chub sems dpa' gzhan dag gis kye ma rigs kyi bu'am/_rigs kyi bu mo de dag ni bsam gtan gyi pha 
[\[140b.2\]]rol tu phyin pa dang /_de bzhin du brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pas yongs su ma zin pa dang /_de bzhin du sbyar te/_rigs kyi bu'am rigs kyi bu mo de dag 
[\[140b.3\]]ni rnam pa thams cad mkhyen pa nyid kyi bar gyis yongs su ma zin par rig par bya ste/_byang chub sems dpa'i theg pa pa'i gang zag de dag ni 'di lta ste/_tshul ma yin pas bar ma do kho nar nyan thos kyi sa'am/_rang sangs rgyas kyi sar chos de dag las nyams par 'gyur 
[\[140b.4\]]ro/_/de ci'i phyir zhe na/_'di ltar de ni shes rab kyi pha rol tu phyin pa dang thabs la mkhas pa dang bral ba'i phyir ro/_/rab 'byor dper na mi la la zhig skyes nas lo nyis stong lon te/_rgas shing 'khogs la gtugs pa de nyid de'i lus la yang 'di lta ste/_rlung las 
[\[140b.5\]]gyur pa'am/_mkhris pa las gyur pa'am/_bad kan las gyur pa'am/_'dus pa las gyur pa'i nad gang yang rung ba zhig byung la/_de yang khri de las ldang bar 'dod pa dang /_mi stobs dang ldan pa gnyis shig lhags nas/_glo g.yas g.yon nas brten 
[\[140b.6\]]te/_de la 'di skad du kye skyes bu tshur shog_/khyod gar dga' ba dang /_sems gar 'dod pa dang /_gar dga' bar kho bo cag gis brten pas ji srid du gnas su ma phyin gyi bar du khyod 'gyel du dogs pa cung zad kyang mi 'byung ngo zhes zer ba de bzhin du/_rab 'byor 
[\[140b.7\]]byang chub sems dpa'i theg pa pa'i gang zag gang dag la dad pa dang /_bzod pa dang /_dang ba dang /_lhag pa'i bsam pa dang /_'dod pa dang /_mos pa dang /_gtong ba dang /_bla na med pa yang dag par rdzogs pa'i byang chub tu yang brtson pa mi gtong ba yod la/_
[\[141a\]]
[\[141a.1\]]de dag kyang shes rab kyi pha rol tu phyin pa dang ma bral ba dang /_thabs la mkhas pa dang ma bral ba yin na/_de'i phyir de las gzhan pa'i byang chub sems dpa' rnams kyis rigs kyi bu de dag ni bsam gtan gyi pha rol tu phyin pa dang /_de bzhin du brtson 
[\[141a.2\]]'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pas yongs su zin pa nas/_de bzhin du sbyar te/_rigs kyi bu de dag ni rnam pa thams cad mkhyen pa nyid kyi bar gyis yongs su zin par 
[\[141a.3\]]rig par bya ste/_byang chub sems dpa' sems dpa' chen po de dag ni bla na med pa yang dag par rdzogs pa'i byang chub mngon par rdzogs par sangs ma rgyas kyi bar du bar ma do kho nar chos de dag las nyams par mi 'gyur ro/_/de ci'i phyir zhe na/_'di ltar de dag ni shes 
[\[141a.4\]]rab kyi pha rol tu phyin pa dang /_thabs la mkhas pa dang ma bral ba'i phyir ro/_/rab 'byor ji ltar na byang chub sems dpa'i theg pa pa'i gang zag thabs la mi mkhas pa yin zhe na/_rab 'byor 'di la byang chub sems dpa'i theg pa pa'i gang zag kha cig dang po nyid du 
[\[141a.5\]]thabs la mi mkhas pas sbyin pa dag sbyin par byed do/_/de bzhin du thabs la mi mkhas pas tshul khrims srung bar byed/_bzod pa sgom par byed/_brtson 'grus rtsom par byed/_bsam gtan la mnyam par 'jog par byed/_thabs la mi mkhas pas shes rab 
[\[141a.6\]]sgom par byed cing /_de nas de dag 'di snyam du sems te/_bdag cag ni sbyin pa dag sbyin par byed pa'o/_/sbyin pa ni 'di dag sbyin par bya'o/_/'di dag la ni sbyin pa dag sbyin par bya'o/_/de bzhin du bdag cag ni tshul khrims srung ba'o/_/bdag cag ni tshul khrims 
[\[141a.7\]]dang ldan pa'o/_/bdag cag ni bzod pa sgrub par byed pa'o/_/bdag cag ni bzod pa dang ldan pa'o/_/bdag cag ni brtson 'grus rtsom pa'o/_/bdag cag ni brtson 'grus dang ldan pa'o/_/bdag cag ni bsam gtan la snyoms par 'jug par byed pa'o/_/bdag 
[\[141b\]]
[\[141b.1\]]cag ni bsam gtan dang ldan pa'o/_/bdag cag ni shes rab sgom pa'o/_/bdag cag ni shes rab dang ldan pa'o snyam du sems shing /_de dag sbyin pa rlom sems su byed/_sbyin pa des rlom sems su byed/_sbyin pa la rlom sems su byed do/_/de bzhin du tshul khrims 
[\[141b.2\]]dang /_bzod pa dang /_brtson 'grus dang /_bsam gtan dang /_shes rab de rlom sems su byed/_shes rab des rlom sems su byed/_shes rab la rlom sems su byed do/_/de dag ni bdag tu 'dzin pa dang /_bdag gir 'dzin par ltung ba'i sbyin pa dang /_tshul 
[\[141b.3\]]khrims dang /_bzod pa dang /_brtson 'grus dang /_bsam gtan dang /_shes rab rnams kyis 'khor ba nyid rnam par 'phel bar byed do/_/de dag ni skye ba la sogs pa'i sdug bsngal dag las yongs su mi 'grol lo/_/de ci'i phyir zhe na/_rab 'byor 
[\[141b.4\]]'di ltar sbyin pa'i pha rol tu phyin pa la ni rnam par rtog pa de dag med pa'i phyir ro/_/de ci'i phyir zhe na/_sbyin pa'i pha rol tu phyin pa ni pha rol tu phyin pa ma yin pa'i phyir ro/_/de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 
[\[141b.5\]]'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la rnam par rtog pa de dag med do/_/de ci'i phyir zhe na/_shes rab kyi pha rol tu phyin pa ni pha rol tu phyin pa ma yin pa'i phyir ro/_/rab 'byor gang gi tshe byang 
[\[141b.6\]]chub sems dpa'i theg pa pa'i gang zag dag sbyin pa sbyin par byed pa na/_dmigs pa'i pha mtha' mi shes na de dag sbyin pa'i pha rol tu phyin pas yongs su ma zin pa yin no/_/de bzhin du tshul khrims srung ba dang /_bzod pa sgom pa dang /_brtson 'grus rtsom pa 
[\[141b.7\]]dang /_bsam gtan la snyoms par 'jug pa dang /_shes rab sgom pa na dmigs pa'i pha mtha' mi shes na/_de dag shes rab kyi pha rol tu phyin pas yongs su ma zin pa yin no/_/pha rol tu phyin pa drug po de dag gis yongs su ma zin na/_rnam pa thams cad mkhyen 
[\[142a\]]
[\[142a.1\]]pa nyid kyis yongs su ma zin pa yin te/_de dag ni nyan thos kyi sa'am/_rang sangs rgyas kyi sar ltung bar 'gyur te/_rab 'byor de ltar na byang chub sems dpa'i theg pa pa'i gang zag dag thabs la mi mkhas pa yin no/_/rab 'byor ji ltar na byang 
[\[142a.2\]]chub sems dpa'i theg pa pa'i gang zag thabs la mkhas pa dag yin te/_nyan thos kyi sa'am/_rang sangs rgyas kyi sar mi ltung bar bla na med pa yang dag par rdzogs pa'i byang chub kun tu 'dzin pa yin zhe na/_rab 'byor 'di la byang chub sems dpa'i theg pa pa'i 
[\[142a.3\]]gang zag dag dang po nyid du thabs la mkhas pas bdag tu 'dzin pa dang /_bdag gir 'dzin par ma lhung ba'i sems kyis sbyin pa dag sbyin par byed do/_/de bzhin du thabs la mkhas pas bdag tu 'dzin pa dang /_bdag gir 'dzin par ma lhung ba'i sems kyis shes 
[\[142a.4\]]rab kyi bar du sgom par byed do/_/sbyin pa de dag sbyin pa na 'di snyam du bdag cag ni sbyin pa dag sbyin par byed pa'o/_/sbyin pa ni 'di dag sbyin par bya'o/_/slong ba 'di dag la ni sbyin par bya'o/_/de bzhin du bdag cag ni tshul khrims srung bar byed pa'o/_/bdag cag ni 
[\[142a.5\]]tshul khrims dang ldan pa'o/_/bdag cag ni bzod pa sgrub par byed pa'o/_/bdag cag ni bzod pa dang ldan pa'o/_/bdag cag ni brtson 'grus rtsom par byed pa'o/_/bdag cag ni brtson 'grus dang ldan pa'o/_/bdag cag ni bsam gtan la mnyam par 
[\[142a.6\]]'jog par byed pa'o/_/bdag cag ni bsam gtan dang ldan pa'o/_/bdag cag ni shes rab sgom par byed pa'o/_/bdag cag ni shes rab dang ldan pa'o snyam du mi sems te/_de dag ni sbyin pa de la rlom sems su mi byed/_sbyin pa des rlom sems su mi byed/_
[\[142a.7\]]sbyin pas rlom sems su mi byed/_sbyin pa la rlom sems su mi byed do/_/de bzhin du tshul khrims de dang /_bzod pa de dang /_brtson 'grus de dang /_bsam gtan de dag dang /_shes rab de la rlom sems su mi byed/_shes rab des rlom sems su mi byed/_
[\[142b\]]
[\[142b.1\]]shes rab kyis rlom sems su mi byed/_shes rab la rlom sems su mi byed do/_/de ci'i phyir zhe na/_rab 'byor sbyin pa'i pha rol tu phyin pa la rnam par rtog pa de dag med de/_des na rlom sems su mi byed pa'i phyir ro/_/de bzhin du tshul khrims kyi pha rol tu phyin pa la 
[\[142b.2\]]rnam par rtog pa de dag med de/_des na rlom sems su mi byed pa'i phyir ro/_/de ci'i phyir zhe na/_'di lta ste/_sbyin pa'i pha rol tu phyin pa 'di ni pha rol tu phyin pa ma yin pa'i phyir ro/_/de bzhin du 'di lta ste/_shes rab kyi pha rol tu phyin pa'i bar 'di ni pha rol tu phyin pa 
[\[142b.3\]]ma yin pa'i phyir ro/_/de ltar na de dag gis pha rol tu phyin pa ma yin pa mngon par shes pa dang /_de dag sbyin pa'i pha rol tu phyin pas yongs su zin pa yin te/_shes rab kyi pha rol tu phyin pa'i bar du yang de bzhin te/_pha rol tu phyin pa drug po de dag gis legs par 
[\[142b.4\]]yongs su zin pa'i phyir/_rnam pa thams cad mkhyen pa nyid legs par yongs su zin pa yin no/_/legs par yongs su zin pa'i phyir nyan thos kyi sa'am/_rang sangs rgyas kyi sar mi ltung bar rnam pa thams cad mkhyen pa nyid kyang thob par 'gyur ro/_/rab 'byor 
[\[142b.5\]]de ltar na byang chub sems dpa'i theg pa pa'i gang zag thabs la mkhas pa yin te/_nyan thos kyi sa'am/_rang sangs rgyas kyi sar mi ltung bar bla na med pa yang dag par rdzogs pa'i byang chub kyang kun tu 'dzin pa yin no/_/gsol pa/_btsun pa bcom ldan 
[\[142b.6\]]'das byang chub sems dpa' sems dpa' chen po las dang po pas ji ltar shes rab kyi pha rol tu phyin pa la bslab par bgyi lags/_ji ltar bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims 
[\[142b.7\]]kyi pha rol tu phyin pa dang /_sbyin pa'i pha rol tu phyin pa la ji ltar bslab par bgyi lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 'di la byang chub sems dpa' las dang po pa 
[\[143a\]]
[\[143a.1\]]shes rab kyi pha rol tu phyin pa la slob par 'dod pa dang /_de bzhin du bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i 
[\[143a.2\]]pha rol tu phyin pa la slob par 'dod pas shes rab kyi pha rol tu phyin pa ston par byed pa dang /_de bzhin du bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin 
[\[143a.3\]]pa'i pha rol tu phyin pa ston par byed pa'i dge ba'i bshes gnyen dag bsten par bya zhing bsnyen bkur bya'o/_/de dag ni byang chub sems dpa' de la shes rab kyi pha rol tu phyin pa zab mo 'di ston par 'gyur te/_rigs kyi bu tshur shog_/sems can rnams la sbyin pa gang 
[\[143a.4\]]ci gtong yang rung /_de thams cad sems can thams cad dang thun mong du byos la/_de yang mi dmigs pa'i tshul gyis bla na med pa yang dag par rdzogs pa'i byang chub tu sngos shig_/khyod bla na med pa yang dag par rdzogs pa'i byang chub de gzugs su ma rtog shig de 
[\[143a.5\]]bzhin du tshor ba'am/_'du shes sam/_'du byed rnams sam/_rnam par shes par ma rtog shig_/de bzhin du tshul khrims gang ci srung yang rung /_bzod pa gang ci sgom yang rung /_brtson 'grus gang ci rtsom yang rung /_bsam gtan gang ci la snyoms par 
[\[143a.6\]]'jug kyang rung /_shes rab gang ci sgom yang rung /_de dag thams cad sems can thams cad dang thun mong du byos la/_de yang mi dmigs pa'i tshul gyis bla na med pa yang dag par rdzogs pa'i byang chub tu sngos shig_/de bzhin du khyod bla na med pa yang dag 
[\[143a.7\]]par rdzogs pa'i byang chub de gzugs su ma rtog shig_/de bzhin du tshor ba'am/_'du shes sam/_'du byed rnams sam/_rnam par shes par ma rtog shig_/khyod bla na med pa yang dag par rdzogs pa'i byang chub de sbyin pa'i pha rol tu phyin par ma rtog shig_/
[\[143b\]]
[\[143b.1\]]tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin par ma rtog shig_/de bzhin du bla na med pa yang dag par rdzogs pa'i byang chub de 
[\[143b.2\]]nang stong pa nyid dang /_phyi stong pa nyid dang /_phyi nang stong pa nyid dang /_dngos po med pa'i ngo bo nyid stong pa nyid kyi bar dag tu ma rtog shig_/de bzhin du bla na med pa yang dag par rdzogs pa'i byang chub de dran pa nye bar gzhag pa rnams dang /_yang dag par spong 
[\[143b.3\]]ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_lam dag tu ma rtog shig_/mngon par shes pa lnga dang /_de ltar gong ma bzhin du sbyar te/_khyod bla na med pa yang dag par 
[\[143b.4\]]rdzogs pa'i sangs rgyas rnam pa thams cad mkhyen pa nyid du ma rtog shig ces ston te/_rab 'byor byang chub sems dpa' las dang po pa nyid kyis de ltar shes rab kyi pha rol tu phyin pa la bslab par bya'o/_/shes rab kyi pha rol tu phyin pa khri pa las/_snga ltas kyi le'u zhes bya ste/_
[\[143b.5\]]nyi shu gcig pa'o//_//de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das ci'i slad du/_byang chub sems dpa' las dang po pa shes rab kyi pha rol tu phyin pa la slob par 'tshal ba dang /_
[\[143b.6\]]de bzhin du bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa la slob par 'tshal bas/_gang dag shes rab kyi pha rol tu phyin pa 
[\[143b.7\]]'di yang dag par ston par bgyid pa dag dang /_de bzhin du bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa ston pa dag 'di skad du/_
[\[144a\]]
[\[144a.1\]]kye rigs kyi bu khyod tshur shog_/khyod sems can rnams la sbyin pa gang ci gtong yang rung /_de thams cad sems can thams cad dang thun mong du byos la/_de yang mi dmigs pa'i tshul gyis/_bla na med pa yang dag par rdzogs pa'i 
[\[144a.2\]]byang chub tu yongs su sngos shig_/khyod bla na med pa yang dag par rdzogs pa'i byang chub de sbyin pa'i pha rol tu phyin pa las rtog par ma byed cig_/khyod bla na med pa yang dag par rdzogs pa'i byang chub de tshul khrims kyi pha rol tu phyin pa dang /_bzod pa'i pha rol tu 
[\[144a.3\]]phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa las rtog par ma byed cig_/de bzhin du bla na med pa yang dag par rdzogs pa'i byang chub de nang stong pa nyid dang /_phyi stong pa nyid dang /_
[\[144a.4\]]phyi nang stong pa nyid nas/_dngos po med pa'i ngo bo nyid stong pa nyid kyi bar las rtog par ma byed cig_/de bzhin du bla na med pa yang dag par rdzogs pa'i byang chub de dran pa nye bar gzhag pa rnams dang /_yang dag par spong ba rnams dang /_rdzu 'phrul gyi rkang pa rnams dang /_dbang 
[\[144a.5\]]po rnams dang /_stobs rnams dang /_byang chub kyi yan lag rnams dang /_lam las rtog par ma byed cig_/de ltar gong ma bzhin du sbyar te/_khyod rnam pa thams cad mkhyen pa nyid kyi bar las bla na med pa yang dag par rdzogs pa'i byang chub ma rtog cig_/ces ston 
[\[144a.6\]]pa'i dge ba'i bshes gnyen dag bsten par bgyi zhing bsnyen par bgyi ba dang /_bsnyen bkur bgyi lags/_bcom ldan 'das kyis bka' stsal pa/_rab 'byor 'di ltar gzugs las mi rtog na/_rnam pa thams cad mkhyen pa nyid de rjes su thob par 'gyur ro/_/
[\[144a.7\]]de bzhin du tshor ba dang /_'du shes dang /_'du byed rnams las mi rtog cing rnam par shes pa las mi rtog na/_rnam pa thams cad mkhyen pa nyid de rjes su thob par 'gyur ro/_/de bzhin du sbyin pa'i pha rol tu phyin pa las mi rtog cing /_tshul khrims kyi pha rol tu phyin 
[\[144b\]]
[\[144b.1\]]pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa las mi rtog na/_rnam pa thams cad mkhyen pa nyid de rjes su thob par 'gyur ro/_/de bzhin du nang stong pa nyid 
[\[144b.2\]]dang /_phyi stong pa nyid dang /_phyi nang stong pa nyid nas/_dngos po med pa'i ngo bo nyid stong pa nyid kyi bar las mi rtog na/_rnam pa thams cad mkhyen pa nyid de rjes su thob par 'gyur ro/_/de bzhin du dran pa nye bar gzhag pa rnams dang /_yang dag par spong ba rnams dang /_
[\[144b.3\]]rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa las mi rtog na/_rnam pa thams cad mkhyen pa nyid de rjes su thob par 'gyur ro/_/de bzhin du sbyar te/_sangs 
[\[144b.4\]]rgyas kyi chos ma 'dres pa [{]bcwa [,]bco [}]brgyad kyi bar las mi rtog na/_rnam pa thams cad mkhyen pa nyid de rjes su thob par 'gyur ro/_/rab 'byor gzhan yang byang chub sems dpa' shes rab kyi pha rol tu phyin pa 'dir yang dag par bstan pa la slob par 'dod pa'i byang chub sems 
[\[144b.5\]]dpa' de la/_byang chub sems dpa' 'di skad ces 'doms shing rjes su ston te/_kye rigs kyi bu khyod shes rab kyi pha rol tu phyin pa zab mo 'di la spyod pa na/_gzugs la 'dod pa ma skyed cig_/tshor ba dang /_'du shes dang /_'du byed rnams dang /_rnam par shes 
[\[144b.6\]]pa la 'dod pa ma skyed cig_/de ci'i phyir zhe na/_kye rigs kyi bu gzugs ni 'dod pa med cing /_'dod par bya ba ma yin pa'i phyir ro/_/tshor ba dang /_'du shes dang /_'du byed rnams dang /_rnam par shes pa yang de bzhin no/_/de bzhin du kye rigs kyi bu khyod shes 
[\[144b.7\]]rab kyi pha rol tu phyin pa zab mo 'di la spyod pa na/_sbyin pa'i pha rol tu phyin pa la 'dod pa ma skyed cig_/tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes 
[\[145a\]]
[\[145a.1\]]rab kyi pha rol tu phyin pa la 'dod pa ma skyed cig_/nang stong pa nyid dang /_phyi stong pa nyid nas/_dngos po med pa'i ngo bo nyid stong pa nyid kyi bar la 'dod pa ma skyed cig_/dran pa nye bar gzhag pa rnams dang /_yang dag par spong ba rnams dang /_rdzu 'phrul 
[\[145a.2\]]gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_mngon par shes pa lnga la 'dod pa ma skyed cig_/de bzhin gshegs pa'i stobs bcu la 'dod pa ma skyed cig_/de 
[\[145a.3\]]bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar la 'dod pa ma skyed cig_/de bzhin du sbyar te/_rigs kyi bu khyod rnam pa thams cad mkhyen pa nyid kyi bar la 'dod pa ma skyed cig_/de ci'i phyir zhe na/_kye rigs kyi bu rnam pa thams cad mkhyen pa nyid ni 
[\[145a.4\]]'dod pa med pa dang /_'dod par bya ba ma yin pa'i phyir ro/_/rigs kyi bu rgyun du zhugs pa'i 'bras bu la 'dod pa ma skyed cig_/de bzhin du lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub la 'dod 
[\[145a.5\]]pa ma skyed cig_/kye rigs kyi bu khyod byang chub sems dpa'i skyon med pa dang /_bla na med pa yang dag par rdzogs pa'i byang chub la 'dod pa ma skyed cig_/de ci'i phyir zhe na/_kye rigs kyi bu bla na med pa yang dag par rdzogs pa'i byang chub ni 'dod pa med pa dang /_'dod 
[\[145a.6\]]par bya ba ma yin pa'i phyir ro/_/de ci'i phyir zhe na/_kye rigs kyi bu chos thams cad ni ngo bo nyid kyis stong pa'i phyir ro/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das 
[\[145a.7\]]byang chub sems dpa' sems dpa' chen po gang dag rang gi mtshan nyid kyis stong pa'i chos rnams las bla na med pa yang dag par rdzogs pa'i byang chub don du gnyer zhing /_de dag bla na med pa yang dag par rdzogs pa'i byang chub mngon par rdzogs par 'tshang rgya bar 'tshal ba 
[\[145b\]]
[\[145b.1\]]dag ni dka' ba bgyid pa lags so/_/bcom ldan 'das kyis bka' stsal pa/_rab 'byor de de bzhin no/_/ji skad smras pa de bzhin te/_rab 'byor byang chub sems dpa' sems dpa' chen po gang dag rang gi mtshan nyid kyis stong pa'i chos rnams las bla na med 
[\[145b.2\]]pa yang dag par rdzogs pa'i byang chub don du gnyer zhing /_bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa de dag ni dka' ba byed pa yin no/_/rab 'byor 'on kyang byang chub sems dpa' sems dpa' chen pos chos thams cad sgyu ma lta 
[\[145b.3\]]bu dang /_rmi lam lta bur shes nas/_'jig rten rnams kyi don dang /_phan pa dang /_bde ba'i phyir bla na med pa yang dag par rdzogs pa'i byang chub tu yang dag par zhugs pa yin te/_bdag cag ni 'jig rten rnams kyi gnas dang /_skyob pa dang /_skyabs dang /_
[\[145b.4\]]dpung gnyen dang /_gling dang /_sgron ma 'dzin pa dang /_'od byed pa dang /_ded dpon dang /_yongs su 'dren pa dang /_rten du 'gyur bar bya'o zhes bla na med pa yang dag par rdzogs pa'i byang chub tu yang dag par zhugs pa yin no/_/rab 'byor ji ltar na 
[\[145b.5\]]byang chub sems dpa' dag 'jig rten rnams kyi don du yang dag par zhugs pa yin zhe na/_rab 'byor 'di la byang chub sems dpa' dag sbyin pa gang gtong ba de thams cad sems can rnams la sdug bsngal las yongs su thar bar bya ba'i phyir gtong ngo /_/de bzhin du tshul khrims 
[\[145b.6\]]gang srung ba dang /_bzod pa gang sgrub pa dang /_brtson 'grus gang rtsom pa dang /_bsam gtan gang dag la snyoms par 'jug pa dang /_shes rab gang sgom pa de dag thams cad sems can thams cad sdug bsngal las yongs su thar bar bya ba'i phyir byed de/_rab 
[\[145b.7\]]'byor de ltar na byang chub sems dpa' sems dpa' chen po dag 'jig rten rnams kyi don du yang dag par zhugs pa yin no/_/rab 'byor ji ltar na byang chub sems dpa' sems dpa' chen po dag 'jig rten rnams la phan par yang dag par zhugs pa yin zhe na/_rab 'byor 
[\[146a\]]
[\[146a.1\]]'di la byang chub sems dpa' sems dpa' chen po bdag kyang pha rol tu phyin pa drug la spyod la/_sems can thams cad kyang pha rol tu phyin pa drug la yang dag par 'dzin du 'jug cing 'god par byed de/_rab 'byor de ltar na byang chub sems dpa' 
[\[146a.2\]]sems dpa' chen po dag 'jig rten rnams la phan par yang dag par zhugs pa yin no/_/rab 'byor ji ltar na byang chub sems dpa' sems dpa' chen po dag 'jig rten rnams la bde ba'i phyir yang dag par zhugs pa yin zhe na/_rab 'byor 'di la byang chub sems 
[\[146a.3\]]dpa' sems dpa' chen po bdag kyang dge ba bcu'i las kyi lam dag la gnas la/_de'i 'og tu sems can gzhan rnams kyang dge ba bcu'i las kyi lam dag la 'god par byed de/_rab 'byor de ltar na byang chub sems dpa' sems dpa' chen po dag 'jig 
[\[146a.4\]]rten rnams la bde ba'i phyir yang dag par zhugs pa yin no/_/rab 'byor ji ltar na byang chub sems dpa' sems dpa' chen po dag 'jig rten rnams kyi gnas su gyur pa yin zhe na/_gnas par 'os pa'i phyir dang /_'jigs pa med pa'i grong khyer du phyin par byed pa'i 
[\[146a.5\]]phyir te/_rab 'byor de ltar na byang chub sems dpa' sems dpa' chen po dag 'jig rten rnams kyi gnas su gyur pa yin no/_/rab 'byor ji ltar na byang chub sems dpa' sems dpa' chen po dag 'jig rten rnams kyi skyob pa yin zhe na/_rab 'byor 'di la 
[\[146a.6\]]byang chub sems dpa' sems dpa' chen po dag ngan song gsum du skyes pa dag mthong nas/_ngan song de dag nas skyob par byed cing /_zhi ba'i gnas kyang yang dag par 'dzin du 'jug la 'god par byed de/_rab 'byor de ltar na byang chub sems dpa' sems 
[\[146a.7\]]dpa' chen po dag 'jig rten rnams kyi skyob pa yin no/_/rab 'byor ji ltar na byang chub sems dpa' sems dpa' chen po dag 'jig rten rnams kyi skyabs su 'os pa yin zhe na/_rab 'byor 'di la byang chub sems dpa' sems dpa' chen po dag rten med pa'i chos 
[\[146b\]]
[\[146b.1\]]ston te/_'di lta ste/_gzugs dang /_tshor ba dang /_'du shes dang /_'du byed rnams dang /_rnam par shes pa la brten par mi byed la/_sems can de dag chos de thos nas skye ba dang /_rga shi dang /_mya ngan dang /_smre sngags 'don pa dang /_sdug bsngal 
[\[146b.2\]]ba dang /_yid mi bde ba dang /_'khrug pa dag las yongs su thar bar 'gyur te/_rab 'byor de ltar na byang chub sems dpa' sems dpa' chen po dag 'jig rten rnams kyi skyabs su 'os pa yin no//_//shes rab kyi pha rol tu phyin pa khri pa/_bam 
[\[146b.3\]]po nyi shu gnyis pa/_rab 'byor ji ltar na byang chub sems dpa' sems dpa' chen po dag 'jig rten rnams kyi dpung gnyen yin zhe na/_rab 'byor 'di la byang chub sems dpa' sems dpa' chen po dag lam gyi rnam pa la mkhas pa dag dang /_lam ngan par zhugs 
[\[146b.4\]]pa'i sems can rnams la 'di skad du chos ston te/_gzugs kyi pha rol ni rtag tu 'jigs pa med pa'o/_/de bzhin du tshor ba dang /_'du shes dang /_'du byed rnams dang /_rnam par shes pa'i pha rol ni rtag tu 'jigs pa med pa'o/_/de bzhin du mig gi pha rol 
[\[146b.5\]]ni rtag tu 'jigs pa med pa'o/_/de bzhin du rna ba dang /_sna dang /_lce dang /_lus dang /_yid kyi pha rol ni rtag tu 'jigs pa med pa'o/_/de bzhin du gzugs rnams kyi pha rol ni rtag tu 'jigs pa med pa'o/_/de bzhin du sgra dang /_dri dang /_ro dang /_reg bya 
[\[146b.6\]]dang /_chos rnams kyi pha rol ni rtag tu 'jigs pa med pa'o/_/de bzhin du mig gi khams dang /_gzugs kyi khams dang /_mig gi rnam par shes pa'i khams kyi pha rol ni rtag tu 'jigs pa med pa'o/_/de bzhin du rna ba'i khams dang /_sgra'i khams dang /_rna ba'i 
[\[146b.7\]]rnam par shes pa'i khams dang /_sna'i khams dang /_dri'i khams dang /_sna'i rnam par shes pa'i khams dang /_lce'i khams dang /_ro'i khams dang /_lce'i rnam par shes pa'i khams dang /_lus kyi khams dang /_reg bya'i khams dang /_lus kyi rnam par 
[\[147a\]]
[\[147a.1\]]shes pa'i khams dang /_yid kyi khams dang /_chos kyi khams dang /_yid kyi rnam par shes pa'i khams kyi pha rol ni rtag tu 'jigs pa med pa'o/_/de bzhin du ma rig pa'i pha rol ni rtag tu 'jigs pa med pa'o/_/de bzhin du sbyar te/_rga shi'i 
[\[147a.2\]]bar gyi pha rol ni rtag tu 'jigs pa med pa'o/_/de bzhin du dran pa nye bar gzhag pa rnams kyi pha rol ni rtag tu 'jigs pa med pa'o/_/de bzhin du 'phags pa'i lam yan lag brgyad pa'i bar gyi pha rol ni rtag tu 'jigs pa med pa'o/_/de bzhin du de bzhin gshegs 
[\[147a.3\]]pa'i stobs bcu'i bar gyi pha rol ni rtag tu 'jigs pa med pa'o/_/de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar gyi pha rol ni rtag tu 'jigs pa med pa'o/_/de bzhin du thams cad shes pa nyid dang /_lam gyi rnam pa shes pa nyid dang /_rnam 
[\[147a.4\]]pa thams cad mkhyen pa nyid kyi pha rol ni rtag tu 'jigs pa med pa'o/_/gzugs kyi pha rol gang yin pa de ni gzugs ma yin no/_/de bzhin du tshor ba dang /_'du shes dang /_'du byed rnams dang /_rnam par shes pa'i pha rol gang yin pa de ni rnam par shes pa 
[\[147a.5\]]ma yin no/_/de bzhin du mig gi pha rol gang yin pa de ni mig ma yin no/_/de bzhin du rna ba dang /_sna dang /_lce dang /_lus dang /_yid kyi pha rol gang yin pa de ni yid ma yin no/_/de bzhin du gzugs rnams kyi pha rol gang yin pa de dag ni gzugs rnams 
[\[147a.6\]]ma yin no/_/de bzhin du sgra dang /_dri dang /_ro dang /_reg bya dang /_chos rnams kyi pha rol gang yin pa de ni chos rnams ma yin no/_/de bzhin du mig gi khams kyi pha rol gang yin pa de ni mig gi khams ma yin no/_/de bzhin du gzugs kyi khams dang /_mig gi 
[\[147a.7\]]rnam par shes pa'i khams kyi pha rol gang yin pa de ni mig gi rnam par shes pa'i khams ma yin no/_/de bzhin du rna ba'i khams dang /_sgra'i khams dang /_rna ba'i rnam par shes pa'i khams kyi pha rol gang yin pa de ni rna ba'i rnam par shes pa'i khams ma yin no/_/
[\[147b\]]
[\[147b.1\]]de bzhin du sna'i khams dang /_dri'i khams dang /_sna'i rnam par shes pa'i khams dang /_lce'i khams dang /_ro'i khams dang /_lce'i rnam par shes pa'i khams dang /_lus kyi khams dang /_reg bya'i khams dang /_lus kyi rnam par shes pa'i khams dang /_
[\[147b.2\]]yid kyi khams dang /_chos kyi khams dang /_yid kyi rnam par shes pa'i khams kyi pha rol gang yin pa de ni/_yid kyi rnam par shes pa'i khams ma yin no/_/de bzhin du ma rig pa'i pha rol gang yin pa de ni/_ma rig pa ma yin no/_/de bzhin du sbyar te/_rga 
[\[147b.3\]]shi'i bar gyi pha rol gang yin pa de ni/_rga shi ma yin no/_/de bzhin du dran pa nye bar gzhag pa rnams kyi pha rol gang yin pa de ni/_dran pa nye bar gzhag pa rnams ma yin no/_/de bzhin du sbyar te/_'phags pa'i lam yan lag brgyad pa'i bar gyi pha rol gang yin pa de ni/_
[\[147b.4\]]'phags pa'i lam yan lag brgyad pa ma yin no/_/de bzhin du de bzhin gshegs pa'i stobs bcu'i pha rol gang yin pa de ni/_de bzhin gshegs pa'i stobs bcu ma yin no/_/de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar gyi pha 
[\[147b.5\]]rol gang yin pa de dag ni sangs rgyas kyi chos ma 'dres pa [{]bcwa [,]bco [}]brgyad ma yin no/_/de bzhin du thams cad shes pa nyid dang /_lam gyi rnam pa shes pa nyid dang /_rnam pa thams cad mkhyen pa nyid kyi pha rol gang yin pa de ni/_rnam pa thams cad mkhyen pa nyid ma yin no/_/
[\[147b.6\]]rab 'byor chos 'di dag gi pha rol ji lta bar chos thams cad kyang de lta bu yin no/_/gsol pa/_btsun pa bcom ldan 'das gal te chos 'di dag gi pha rol ji lta bar chos thams cad kyang de lta bu lags na/_btsun pa bcom ldan 'das de lta na ni byang chub sems 
[\[147b.7\]]dpa' sems dpa' chen pos chos thams cad mngon par rdzogs par sangs rgyas par mi 'gyur ma lags sam/_de ci'i slad du zhe na/_btsun pa bcom ldan 'das 'di ni gzugs so/_/'di ni tshor ba'o/_/'di ni 'du shes so/_/'di dag ni 'du byed rnams 
[\[148a\]]
[\[148a.1\]]so/_/'di ni rnam par shes pa'o/_/de bzhin du sbyar te/_'di ni rnam pa thams cad mkhyen pa nyid kyi bar du yin no snyam du gzugs kyi pha rol na rnam par rtog pa ci yang ma mchis/_de bzhin du tshor ba'i pha rol dang /_'du shes kyi pha rol dang /_
[\[148a.2\]]'du byed rnams kyi pha rol dang /_rnam par shes pa'i pha rol na rnam par rtog pa ci yang ma mchis/_de bzhin du sbyar te/_rnam pa thams cad mkhyen pa nyid kyi bar gyi pha rol na/_rnam par rtog pa ci yang ma mchis pa'i slad du'o/_/bcom ldan 'das kyis bka' 
[\[148a.3\]]stsal pa/_rab 'byor rang bzhin gyis stong pa nyid kyi phyir/_ji skad smras pa de bzhin no/_/rab 'byor 'di ni byang chub sems dpa' sems dpa' chen po rnams kyi mchog tu dka' ba byed pa yin te/_chos 'di dag 'di ltar zhi ba 'di ltar zab pa la nges par sems 
[\[148a.4\]]kyang zhum par mi 'gyur te/_de dag 'di snyam du bdag cag gis chos 'di dag mngon par rdzogs par 'tshang rgya bar bya ste/_de ltar bdag cag bla na med pa yang dag par rdzogs pa'i byang chub mngon par rdzogs par sangs rgyas nas/_'di ltar zab pa'i chos 'di dag 
[\[148a.5\]]sems can rnams la bstan par bya'o snyam du sems pa ste/_rab 'byor de ltar na byang chub sems dpa' sems dpa' chen po dag 'jig rten rnams kyi dpung gnyen yin no/_/rab 'byor ji ltar na byang chub sems dpa' sems dpa' chen po dag 'jig rten rnams 
[\[148a.6\]]kyi gling yin zhe na/_rab 'byor 'di lta ste dper na chu klung dag gam/_mtsho'am/_mtsho chen po dag gam/_rgya mtsho dag gis phyogs 'di dag chus kun tu chod pa gang dag yin pa de dag ni gling zhes bya'o/_/rab 'byor de bzhin du gzugs sngon gyi mtha' dang /_phyi 
[\[148a.7\]]ma'i mtha' yongs su chad pa de/_byang chub sems dpa' sems dpa' chen po de dag gis de kho na bzhin du mngon par rdzogs par khong du chud nas sems can rnams la chos ston to/_/de bzhin du tshor ba dang /_'du shes dang /_'du byed rnams dang /_rnam par shes 
[\[148b\]]
[\[148b.1\]]pa sngon gyi mtha' dang /_phyi ma'i mtha' yongs su chad pa de/_byang chub sems dpa' sems dpa' chen po dag gis de kho na bzhin du mngon par rdzogs par khong du chud nas sems can rnams la chos ston to/_/de bzhin du sbyar te/_rnam pa thams cad mkhyen pa nyid kyi 
[\[148b.2\]]bar gyi sngon gyi mtha' dang /_phyi ma'i mtha' yongs su chad pa de/_byang chub sems dpa' sems dpa' chen po dag gis de kho na bzhin du mngon par rdzogs par khong du chud nas sems can rnams la chos ston to/_/rab 'byor sngon gyi mtha' dang /_phyi ma'i mtha'i chos 
[\[148b.3\]]yongs su chad pa 'dis chos thams cad yongs su chad pa yin no/_/rab 'byor chos thams cad sngon gyi mtha' dang /_phyi ma'i mtha' yongs su chad pa gang yin pa de ni zhi ba gya nom pa ji lta ba bzhin yin te/_'di lta ste/_stong pa nyid dang /_dmigs su med pa 
[\[148b.4\]]dang /_lam yongs su chad pa dang /_sred pa zad pa dang /_lhag ma ma lus pa dang /_'dod chags dang bral ba dang /_'gog pa dang /_mya ngan las 'das pa zhes bya ste/_rab 'byor de ltar na byang chub sems dpa' sems dpa' chen po dag 'jig rten rnams 
[\[148b.5\]]kyi gling yin no/_/rab 'byor ji ltar na byang chub sems dpa' sems dpa' chen po dag 'jig rten rnams kyi sgron ma 'dzin pa dang /_'od byed pa yin zhe na/_bcom ldan 'das dag gis de dag gi don de kho na la de kho nar rtogs nas de kho na bzhin du 'dzin cing /_
[\[148b.6\]]sems can rnams la yang ston la/_sems can rnams kyang de yang dag par 'dzin du 'jug cing 'dzud la rab tu 'god par byed pa ste/_rab 'byor de ltar na byang chub sems dpa' sems dpa' chen po dag 'jig rten rnams kyi sgron ma 'dzin pa dang /_'od byed pa 
[\[148b.7\]]yin no/_/rab 'byor ji ltar na byang chub sems dpa' sems dpa' chen po dag 'jig rten rnams kyi ded dpon dang /_yongs su 'dren pa yin zhe na/_rab 'byor 'di la byang chub sems dpa' sems dpa' chen po dag sems can lam ngan par zhugs pa 'gro ba ngan 
[\[149a\]]
[\[149a.1\]]pa'i 'gro bar 'gro ba dag la/_sems can rnams rnam par dag par bya ba dang /_mya ngan dang /_gnod pa dag las yang dag par 'da' bar bya ba dang /_sdug bsngal ba dang /_yid mi bde ba dag nub par bya ba dang /_rigs pa'i chos rtogs par 
[\[149a.2\]]bya ba dang /_mya ngan las 'da' ba mngon sum du bya ba'i phyir bgrod pa gcig pa'i lam ston par byed do/_/de bzhin du bla na med pa yang dag par rdzogs pa'i byang chub mngon par rdzogs par sangs rgyas nas gzugs skye ba med pa dang /_'gag pa med pa dang /_kun nas 
[\[149a.3\]]nyon mongs pa med pa dang /_rnam par byang ba med par sems can rnams la chos ston to/_/de bzhin du tshor ba dang /_'du shes dang /_'du byed rnams dang /_rnam par shes pa skye ba med pa dang /_'gag pa med pa dang /_kun nas nyon mongs pa med pa dang /_rnam 
[\[149a.4\]]par byang ba med par sems can rnams la chos ston to/_/de bzhin du rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_rnam pa thams cad mkhyen pa nyid skye 
[\[149a.5\]]ba med pa dang /_'gag pa med pa dang /_kun nas nyon mongs pa med pa dang /_rnam par byang ba med par sems can rnams la chos ston te/_rab 'byor de ltar na byang chub sems dpa' sems dpa' chen po dag 'jig rten rnams kyi ded dpon dang /_yongs su 
[\[149a.6\]]'dren pa yin no/_/rab 'byor ji ltar na byang chub sems dpa' sems dpa' chen po dag 'jig rten rnams kyi rten yin zhe na/_rab 'byor 'di la byang chub sems dpa' sems dpa' chen po dag byang chub sems dpa'i spyad pa spyod pa na bsdu ba'i dngos po bzhi po 'di 
[\[149a.7\]]lta ste/_sbyin pa dang /_snyan par smra ba dang /_don spyod pa dang /_don 'thun pas sems can rnams bsdus nas sems can de dag nyid la gzugs nam mkha'i tshul can du chos ston to/_/de bzhin du tshor ba dang /_'du shes dang /_'du byed rnams dang /_
[\[149b\]]
[\[149b.1\]]rnam par shes pa nam mkha'i tshul can du chos ston to/_/de ltar gong ma bzhin du sbyar te/_rnam pa thams cad mkhyen pa nyid kyi bar du nam mkha'i tshul can du chos ston to/_/gzhan yang ma 'ongs pa'i gzugs ni stong pa nyid de/_de ni gang nas kyang 'ong ba 
[\[149b.2\]]med la/_gang du yang 'gro ba med par sems can rnams la chos ston to/_/de bzhin du ma 'ongs pa'i tshor ba dang /_'du shes dang /_'du byed rnams dang /_ma 'ongs pa'i rnam par shes pa ni stong pa nyid de de ni gang nas kyang 'ong ba med la gang du yang 'gro ba med 
[\[149b.3\]]par sems can rnams la chos ston to/_/de bzhin du sbyar te/_ma 'ongs pa'i rnam pa thams cad mkhyen pa nyid kyi bar ni stong pa nyid de/_de ni gang nas kyang 'ong ba med la/_gang du yang 'gro ba med par sems can rnams la chos ston te/_rab 'byor de ltar na byang 
[\[149b.4\]]chub sems dpa' sems dpa' chen po dag 'jig rten rnams kyi rten yin no/_/de ci'i phyir zhe na/_chos thams cad ni stong pa nyid dang /_mtshan ma med pa dang /_smon pa med pa'i tshul can te/_byang chub sems dpa' sems dpa' chen po de dag kyang tshul de las mi 
[\[149b.5\]]'da' ba'i phyir ro/_/de ci'i phyir zhe na/_rab 'byor stong pa nyid dang /_mtshan ma med pa dang /_smon pa med pa dag la ni 'gro ba'am/_'ong ba ci yang mi dmigs pa'i phyir ro/_/rab 'byor chos thams cad ni mngon par 'du byed pa med pa'i tshul can te/_byang chub 
[\[149b.6\]]sems dpa' sems dpa' chen po de dag kyang tshul de las mi 'da'o/_/rab 'byor skye ba med pa dang /_'gag pa med pa dang /_kun nas nyon mongs pa med pa dang /_rnam par byang ba med pa dag la ni 'gro ba'am/_'ong ba ci yang mi dmigs so/_/rab 'byor de 
[\[149b.7\]]ltar gong ma bzhin du sbyar te/_chos thams cad ni skye ba med pa dang /_'gag pa med pa dang /_kun nas nyon mongs pa med pa dang /_rnam par byang ba med pa'i tshul can te/_byang chub sems dpa' sems dpa' chen po de dag kyang tshul de las mi 'da'o/_/rab 'byor 
[\[150a\]]
[\[150a.1\]]skye ba med pa dang /_'gag pa med pa dang /_kun nas nyon mongs pa med pa dang /_rnam par byang ba med pa dag la ni 'gro ba'am/_'ong ba ci yang mi dmigs so/_/rab 'byor chos thams cad ni sgyu ma dang /_smig rgyu dang /_chu zla dang /_rmi lam dang /_
[\[150a.2\]]mig yor dang /_brag ca dang /_sprul pa'i tshul can te/_byang chub sems dpa' sems dpa' chen po de dag kyang tshul de las mi 'da'o/_/de ci'i phyir zhe na/_rab 'byor sgyu ma dang /_smig rgyu dang /_chu zla dang /_rmi lam dang /_mig yor dang /_brag ca dang /_
[\[150a.3\]]sprul pa dag la ni 'gro ba'am/_'ong ba ci yang mi dmigs pa'i phyir ro/_/rab 'byor chos thams cad ni dbri ba med pa dang /_bsnan pa med pa'i tshul can te/_byang chub sems dpa' sems dpa' chen po de dag kyang tshul de las mi 'da'o/_/de ci'i phyir zhe na/_
[\[150a.4\]]rab 'byor dbri ba med pa dang /_bsnan pa med pa'i tshul can la ni 'gro ba'am/_'ong ba ci yang mi dmigs pa'i phyir ro/_/rab 'byor chos thams cad ni ma 'ongs pa'i tshul can te/_byang chub sems dpa' sems dpa' chen po de dag kyang tshul de las mi 'da'o/_/
[\[150a.5\]]de ci'i phyir zhe na/_rab 'byor ma 'ongs pa'i tshul can la ni 'gro ba'am/_'ong ba ci yang mi dmigs pa'i phyir ro/_/rab 'byor de bzhin du sbyar te/_chos thams cad ni blang du med pa dang /_dor du med pa'i bar gyi tshul can te/_byang chub sems dpa' sems 
[\[150a.6\]]dpa' chen po de dag kyang tshul de las mi 'da'o/_/de ci'i phyir zhe na/_rab 'byor blang du med pa dang /_dor du med pa la ni 'gro ba'am/_'ong ba ci yang mi dmigs pa'i phyir ro/_/rab 'byor chos thams cad ni 'dre ba med pa'i tshul can te/_byang chub sems dpa' sems 
[\[150a.7\]]dpa' chen po de dag kyang tshul de las mi 'da'o/_/de ci'i phyir zhe na/_rab 'byor 'dre ba med pa la 'gro ba'am/_'ong ba ci yang dmigs su med pa'i phyir ro/_/rab 'byor chos thams cad ni bdag med pa'i tshul can te/_byang chub sems dpa' sems dpa' chen po 
[\[150b\]]
[\[150b.1\]]de dag kyang tshul de las mi 'da'o/_/de ci'i phyir zhe na/_rab 'byor bdag la ni 'gro ba'am/_'ong ba ci yang mi dmigs pa'i phyir ro/_/rab 'byor de ltar na gong ma bzhin du sbyar te/_chos thams cad ni sems can med pa dang /_skye ba po med pa dang /_srog med pa 
[\[150b.2\]]dang /_gso ba med pa dang /_gang zag med pa dang /_shed las skyes pa med pa dang /_shed bu med pa dang /_slong ba po med pa dang /_kun nas slong ba po med pa dang /_byed pa po med pa dang /_byed du 'jug pa po dang /_shes pa po dang /_mthong ba po med 
[\[150b.3\]]pa'i tshul can te/_byang chub sems dpa' sems dpa' chen po de dag kyang tshul de las mi 'da'o/_/de ci'i phyir zhe na/_rab 'byor bdag gtan med cing mi dmigs pa dang /_de bzhin du sems can dang /_srog dang /_gso ba dang /_gang zag dang /_shed 
[\[150b.4\]]las skyes pa dang /_shed bu dang /_slong ba po dang /_kun nas slong ba po dang /_byed pa po dang /_byed du 'jug pa po dang /_shes pa po dang /_mthong ba po med cing mi dmigs pa'i phyir ro/_/rab 'byor gzhan yang chos thams cad ni rtag pa dang /_mi rtag pa'i 
[\[150b.5\]]tshul can no/_/rab 'byor de bzhin du chos thams cad ni bde ba'i tshul can dang /_sdug bsngal ba'i tshul can dang /_bdag gi tshul can dang /_bdag med pa'i tshul can dang /_stong pa'i tshul can dang /_mi stong pa'i tshul can dang /_mtshan ma'i tshul can dang /_
[\[150b.6\]]mtshan ma med pa'i tshul can dang /_smon pa'i tshul can dang /_smon pa med pa'i tshul can dang /_zhi ba'i tshul can dang /_dben pa'i tshul can dang /_kun nas nyon mongs pa'i tshul can dang /_rnam par byang ba'i tshul can dang /_skye ba'i tshul can dang /_skye ba med pa'i 
[\[150b.7\]]tshul can dang /_'gag pa'i tshul can dang /_'gag pa med pa'i tshul can dang /_dngos po'i tshul can dang /_dngos po med pa'i tshul can dang /_sdug pa'i tshul can dang /_mi sdug pa'i tshul can te/_tshul de las mi 'da'o/_/de ci'i phyir zhe na/_rab 'byor 
[\[151a\]]
[\[151a.1\]]rtag pa dang /_bde ba dang /_bdag dang /_sdug pa'i bar du gtan med cing mi dmigs te/_de'i phyir de dag gi 'gro ba'am/_'ong ba lta ga la yod pa'i phyir ro/_/rab 'byor chos thams cad ni 'dod chags kyi gzhi can dang /_zhe sdang gi gzhi can 
[\[151a.2\]]dang /_gti mug gi gzhi can te/_tshul de las mi 'da'o/_/de ci'i phyir zhe na/_rab 'byor 'dod chags kyi gzhi dang /_zhe sdang gi gzhi dang /_gti mug gi gzhi gtan med cing mi dmigs na/_de dag gi 'gro ba'am/_'ong ba lta ga la yod pa'i phyir ro/_/rab 'byor 
[\[151a.3\]]chos thams cad ni lta ba'i rnam pa'i gzhi can te/_tshul de las mi 'da'o/_/de ci'i phyir zhe na/_rab 'byor lta ba'i rnam pa'i gzhi gtan med cing mi dmigs na/_de dag gi 'gro ba'am/_'ong ba lta ga la yod pa'i phyir ro/_/rab 'byor de bzhin du chos thams cad ni de 
[\[151a.4\]]bzhin nyid kyi tshul can dang /_chos kyi dbyings kyi tshul can dang /_yang dag pa'i mtha'i tshul can dang /_mnyam pa nyid kyi tshul can dang /_bsam gyis mi khyab pa'i dbyings kyi tshul can te/_tshul de las mi 'da'o/_/de ci'i phyir zhe na/_rab 'byor de bzhin nyid 
[\[151a.5\]]dang /_chos kyi dbyings dang /_yang dag pa'i mtha' dang /_chos mnyam pa nyid dang /_bsam gyis mi khyab pa'i dbyings gtan med cing mi dmigs na/_de dag gi 'gro ba'am/_'ong ba lta ga la yod pa'i phyir ro/_/rab 'byor chos thams cad ni g.yo ba med pa'i tshul 
[\[151a.6\]]can te/_tshul de las mi 'da'o/_/de ci'i phyir zhe na/_rab 'byor gang 'gro ba'am/_'ong bar 'gyur ba'i g.yo ba nyid gang yang med cing mi dmigs pa'i phyir ro/_/rab 'byor chos thams cad ni gzugs kyi tshul can no/_/rab 'byor de bzhin du chos thams cad ni 
[\[151a.7\]]tshor ba'i tshul can dang /_'du shes kyi tshul can dang /_'du byed rnams kyi tshul can dang /_rnam par shes pa'i tshul can te/_tshul de las mi 'da'o/_/de ci'i phyir zhe na/_rab 'byor gzugs med cing mi dmigs pa dang /_de bzhin du tshor ba dang /_'du shes dang /_
[\[151b\]]
[\[151b.1\]]'du byed rnams dang /_rnam par shes pa med cing mi dmigs na/_de dag gi 'gro ba'am/_'ong ba lta ga la yod pa'i phyir ro/_/rab 'byor de bzhin du chos thams cad ni sbyin pa'i tshul can te/_tshul de las mi 'da'o/_/de ci'i phyir zhe na/_rab 'byor sbyin pa gtan 
[\[151b.2\]]med cing mi dmigs na/_de'i sbyin pa'i pha rol tu phyin pa lta ga la yod/_rab 'byor de bzhin du chos thams cad ni tshul khrims kyi tshul can dang /_bzod pa'i tshul can dang /_brtson 'grus kyi tshul can dang /_bsam gtan gyi tshul can dang /_shes rab kyi tshul 
[\[151b.3\]]can te/_tshul de las mi 'da'o/_/de ci'i phyir zhe na/_rab 'byor tshul khrims dang /_bzod pa dang /_brtson 'grus dang /_bsam gtan dang /_shes rab gtan med cing mi dmigs na/_de dag gi tshul khrims kyi pha rol tu phyin pa dang /_bzod pa'i pha rol tu 
[\[151b.4\]]phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa lta ga la yod pa'i phyir ro/_/rab 'byor de bzhin du chos thams cad ni nang stong pa nyid kyi tshul can te/_tshul de las mi 'da'o/_/de ci'i 
[\[151b.5\]]phyir zhe na/_rab 'byor nang stong pa nyid gtan med cing mi dmigs na/_de dag gi 'gro ba'am/_'ong ba lta ga la yod pa'i phyir ro/_/rab 'byor de bzhin du chos thams cad ni phyi stong pa nyid kyi tshul can dang /_de bzhin du dngos po med pa'i ngo bo nyid stong pa nyid kyi 
[\[151b.6\]]bar gyi tshul can te/_tshul de las mi 'da'o/_/de ci'i phyir zhe na/_rab 'byor dngos po med pa'i ngo bo nyid stong pa nyid ni gtan med cing mi dmigs na/_de dag gi 'gro ba'am/_'ong ba lta ga la yod pa'i phyir ro/_/rab 'byor chos thams cad ni dran pa nye bar gzhag pa'i 
[\[151b.7\]]tshul can no/_/rab 'byor de bzhin du sbyar te/_chos thams cad ni 'phags pa'i lam yan lag brgyad pa'i bar gyi tshul can te/_tshul de las mi 'da'o/_/de ci'i phyir zhe na/_rab 'byor 'phags pa'i lam yan lag brgyad pa gtan med cing mi dmigs na/_de dag 
[\[152a\]]
[\[152a.1\]]gi 'gro ba'am/_'ong ba lta ga la yod pa'i phyir ro/_/rab 'byor de bzhin du chos thams cad ni de bzhin gshegs pa'i stobs bcu'i tshul can no/_/rab 'byor de bzhin du sbyar te/_chos thams cad ni sangs rgyas kyi chos ma 'dres pa [{]bcwa [,]bco [}]brgyad 
[\[152a.2\]]kyi bar gyi tshul can te/_tshul de las mi 'da'o/_/de ci'i phyir zhe na/_sangs rgyas kyi chos ma 'dres pa [{]bcwa [,]bco [}]brgyad kyi bar du gtan med cing mi dmigs na/_de dag gi 'gro ba'am/_'ong ba lta ga la yod pa'i phyir ro/_/rab 'byor chos thams cad ni rgyun du zhugs 
[\[152a.3\]]pa'i 'bras bu'i tshul can no/_/rab 'byor de bzhin du chos thams cad ni lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang sangs rgyas kyi tshul can te/_tshul de las mi 'da'o/_/de ci'i phyir zhe na/_rab 'byor 
[\[152a.4\]]rgyun du zhugs pa'i 'bras bu gtan med cing mi dmigs pa dang /_de bzhin du lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang sangs rgyas nyid med cing mi dmigs na/_de dag gi 'gro ba'am/_'ong ba lta ga 
[\[152a.5\]]la yod pa'i phyir ro/_/rab 'byor sangs rgyas kyi chos thams cad ni bla na med pa yang dag par rdzogs pa'i byang chub kyi tshul can te/_tshul de las mi 'da'o/_/de ci'i phyir zhe na/_rab 'byor bla na med pa yang dag par rdzogs pa'i byang chub gtan med cing mi dmigs 
[\[152a.6\]]na/_de dag gi 'gro ba'am/_'ong ba lta ga la yod pa'i phyir ro/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das shes rab kyi pha rol tu phyin pa 'di ltar zab mo 'di la su dag 
[\[152a.7\]]mngon par yid ches shing mos par 'gyur lags/_bcom ldan 'das kyis bka' stsal pa/_rab 'byor byang chub sems dpa' sems dpa' chen po gang dag sngon bla na med pa yang dag par rdzogs pa'i byang chub tu spyod pa spyad pa dag dang /_sngon gyi yang dag par rdzogs pa'i 
[\[152b\]]
[\[152b.1\]]sangs rgyas dag gi drung du tshangs par spyod pa spyad pa dag dang /_dge ba'i rtsa ba dag bskyed pa dang /_dge ba'i bshes gnyen gyis yongs su zin pa dag shes rab kyi pha rol tu phyin pa zab mo 'di la mngon par yid ches shing mos par 'gyur ro/_/gsol pa/_btsun pa 
[\[152b.2\]]bcom ldan 'das byang chub sems dpa' sems dpa' chen po gang dag shes rab kyi pha rol tu phyin pa zab mo 'di la mngon par yid ches shing mos par 'gyur ba de dag gi sems kyi ngo bo nyid de ci 'dra ba zhig tu 'gyur lags/_byang chub sems dpa' sems dpa' chen 
[\[152b.3\]]po de dag gi rtags ni ci 'dra ba zhig lags/_mtshan ma ni ci 'dra ba zhig_/dbyibs ni ci 'dra ba zhig lags/_bcom ldan 'das kyis bka' stsal pa/_rab 'byor byang chub sems dpa' sems dpa' chen po gang dag shes rab kyi pha rol tu phyin pa zab mo 'di 
[\[152b.4\]]la mngon par yid ches shing mos par 'gyur ba de dag gi sems kyi ngo bo nyid ni 'dod chags dang /_zhe sdang dang /_gti mug dul ba yin no/_/rab 'byor byang chub sems dpa' sems dpa' chen po gang dag shes rab kyi pha rol tu phyin pa zab mo 'di la mngon par 
[\[152b.5\]]yid ches shing mos par 'gyur ba de dag ni 'dod chags dang /_zhe sdang dang /_gti mug gi rtags dang /_mtshan ma dang /_dbyibs kyi dben pa dag tu 'gyur ro/_/gsol pa/_btsun pa bcom ldan 'das byang chub sems dpa' sems dpa' chen po gang dag shes 
[\[152b.6\]]rab kyi pha rol tu phyin pa zab mo 'di la mngon par yid ches shing mos par 'gyur ba de dag ji lta bu'i tshul can du 'gyur lags/_bcom ldan 'das kyis bka' stsal pa/_rab 'byor byang chub sems dpa' sems dpa' chen po gang dag shes rab kyi pha rol tu phyin pa zab 
[\[152b.7\]]mo 'di la mngon par yid ches shing mos par 'gyur ba de dag ni thams cad mkhyen pa nyid kyi tshul can du 'gyur ro/_/gsol pa/_btsun pa bcom ldan 'das byang chub sems dpa' sems dpa' chen po gang dag 'di lta ste/_shes rab kyi pha rol tu phyin pa bsgom pa 
[\[153a\]]
[\[153a.1\]]yongs su 'dzin pa ma mchis pa sgom pa dag ni/_thams cad mkhyen pa nyid kyi tshul can du 'gyur lags so/_/btsun pa bcom ldan 'das 'di lta ste/_shes rab kyi pha rol tu phyin pa bsgom pa de ni/_chos thams cad rnam par 'jig pa lags la/_
[\[153a.2\]]btsun pa bcom ldan 'das chos thams cad rnam par 'jig pa yang 'di lta ste/_shes rab kyi pha rol tu phyin pa bsgom pa 'di lags so/_/bka' stsal pa/_rab 'byor 'di lta ste/_shes rab kyi pha rol tu phyin pa bsgom pa de ni chos thams cad gang dag rnam 
[\[153a.3\]]par 'jig pa yin/_gsol pa/_'di lta ste/_shes rab kyi pha rol tu phyin pa bsgom pa de ni/_gzugs dang /_tshor ba dang /_'du shes dang /_'du byed rnams dang /_rnam par shes pa dang /_nang gi skye mched drug dang /_phyi'i skye mched drug dang /_khams 
[\[153a.4\]{]bcwa [,]bco [}]brgyad rnam par 'jig pa lags so/_/de bzhin du 'di lta ste/_shes rab kyi pha rol tu phyin pa bsgom pa de ni bdag dang /_sems can dang /_skye ba po dang /_srog dang /_gso ba dang /_gang zag dang /_shed las skyes dang /_shed bu dang /_byed pa po 
[\[153a.5\]]dang /_byed du 'jug pa po dang /_slong ba po dang /_kun nas slong ba po dang /_tshor ba po dang /_tshor bar byed pa po dang /_shes pa po dang /_mthong ba po rnam par 'jig pa lags so/_/de bzhin du 'di lta ste/_shes rab kyi pha rol tu phyin pa bsgom pa de ni/_
[\[153a.6\]]sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa rnam par 'jig pa lags so/_/de bzhin 
[\[153a.7\]]du 'di lta ste/_shes rab kyi pha rol tu phyin pa bsgom pa de ni/_nang stong pa nyid dang /_phyi stong pa nyid nas/_dngos po med pa'i ngo bo nyid stong pa nyid kyi bar du rnam par 'jig pa lags so/_/de bzhin du 'di lta ste/_shes rab kyi pha rol tu phyin pa bsgom pa de ni/_dran pa 
[\[153b\]]
[\[153b.1\]]nye bar gzhag pa rnams dang /_yang dag pa'i spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam rnams rnam par 'jig pa lags so/_/de bzhin du sbyar te/_'di lta ste/_shes rab kyi pha rol tu phyin 
[\[153b.2\]]pa bsgom pa de ni/_sangs rgyas kyi chos ma 'dres pa [{]bcwa [,]bco [}]brgyad kyi bar du rnam par 'jig pa lags so/_/de bzhin du 'di lta ste/_shes rab kyi pha rol tu phyin pa bsgom pa de ni/_rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir 
[\[153b.3\]]mi 'ong ba'i 'bras bu dang /_dgra bcom pa nyid dang /_rang byang chub rnam par 'jig pa lags so/_/de bzhin du 'di lta ste/_shes rab kyi pha rol tu phyin pa bsgom pa de ni/_bla na med pa yang dag par rdzogs pa'i byang chub rnam par 'jig pa lags so/_/bcom 
[\[153b.4\]]ldan 'das kyis bka' stsal pa/_rab 'byor de de bzhin no/_/ji skad smras pa de bzhin te/_'di lta ste/_shes rab kyi pha rol tu phyin pa bsgom pa de ni gzugs rnam par 'jig pa'o/_/de bzhin du 'di lta ste/_shes rab kyi pha rol tu phyin pa bsgom pa de ni/_tshor 
[\[153b.5\]]ba dang /_'du shes dang /_'du byed rnams dang /_rnam par shes pa rnam par 'jig pa yin no/_/'di lta ste/_shes rab kyi pha rol tu phyin pa bsgom pa de ni/_mig rnam par 'jig pa yin no/_/de bzhin du 'di lta ste/_shes rab kyi pha rol tu phyin pa bsgom 
[\[153b.6\]]pa de ni/_rna ba dang /_sna dang /_lce dang /_lus dang /_yid rnam par 'jig pa yin no/_/'di lta ste/_shes rab kyi pha rol tu phyin pa bsgom pa de ni/_gzugs rnams rnam par 'jig pa yin no/_/de bzhin du 'di lta ste/_shes rab kyi pha rol tu phyin pa bsgom 
[\[153b.7\]]pa de ni/_sgra dang /_dri dang /_ro dang /_reg bya dang /_chos rnams rnam par 'jig pa yin no/_/'di lta ste/_shes rab kyi pha rol tu phyin pa bsgom pa de ni mig gi khams rnam par 'jig pa yin no/_/de bzhin du 'di lta ste/_shes rab kyi pha rol tu phyin pa bsgom 
[\[154a\]]
[\[154a.1\]]pa de ni gzugs kyi khams dang /_mig gi rnam par shes pa'i khams rnam par 'jig pa yin no/_/'di lta ste/_shes rab kyi pha rol tu phyin pa bsgom pa de ni/_rna ba'i khams dang /_sgra'i khams dang /_rna ba'i rnam par shes pa'i 
[\[154a.2\]]khams rnam par 'jig pa yin no/_/'di lta ste/_shes rab kyi pha rol tu phyin pa bsgom pa de ni/_sna'i khams dang /_dri'i khams dang /_sna'i rnam par shes pa'i khams rnam par 'jig pa yin no/_/'di lta ste/_shes rab kyi pha rol tu phyin pa bsgom 
[\[154a.3\]]pa de ni/_lce'i khams dang /_ro'i khams dang /_lce'i rnam par shes pa'i khams rnam par 'jig pa yin no/_/'di lta ste/_shes rab kyi pha rol tu phyin pa bsgom pa de ni/_lus kyi khams dang /_reg bya'i khams dang /_lus kyi rnam par shes pa'i khams 
[\[154a.4\]]rnam par 'jig pa yin no/_/'di lta ste/_shes rab kyi pha rol tu phyin pa bsgom pa de ni/_yid kyi khams dang /_chos kyi khams dang /_yid kyi rnam par shes pa'i khams rnam par 'jig pa yin no/_/'di lta ste/_shes rab kyi pha rol tu phyin pa bsgom pa de ni/_
[\[154a.5\]]dran pa nye bar gzhag pa rnam par 'jig pa yin no/_/de bzhin du sbyar te/_'di lta ste/_shes rab kyi pha rol tu phyin pa bsgom pa de ni/_'phags pa'i lam yan lag brgyad pa'i bar du rnam par 'jig pa yin no/_/'di lta ste/_shes rab kyi pha rol tu phyin 
[\[154a.6\]]pa bsgom pa de ni/_de bzhin gshegs pa'i stobs bcu rnam par 'jig pa yin no/_/de bzhin du sbyar te/_'di lta ste/_shes rab kyi pha rol tu phyin pa bsgom pa de ni/_sangs rgyas kyi chos ma 'dres pa [{]bcwa [,]bco [}]brgyad kyi bar du rnam par 'jig pa yin no/_/de bzhin 
[\[154a.7\]]du 'di lta ste/_shes rab kyi pha rol tu phyin pa bsgom pa de ni/_chos thams cad shes pa nyid dang /_lam gyi rnam pa shes pa nyid rnam par 'jig pa yin no/_/de nas bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor shes 
[\[154b\]]
[\[154b.1\]]rab kyi pha rol tu phyin pa zab mo 'dir sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa dang /_
[\[154b.2\]]de bzhin du sbyar te/_rnam pa thams cad mkhyen pa nyid kyi bar las phyir mi ldog pa'i byang chub sems dpas nye bar brtag par bya ste/_byang chub sems dpa' sems dpa' chen po la la ni shes rab kyi pha rol tu phyin pa zab mo 'di la mngon par zhen par mi byed do/_/de 
[\[154b.3\]]bzhin du bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa la mngon par zhen par mi byed do/_/de bzhin du sbyar te/_rnam pa 
[\[154b.4\]]thams cad mkhyen pa nyid kyi bar la mngon par zhen par mi byed do/_/byang chub sems dpa' sems dpa' chen po la la ni/_shes rab kyi pha rol tu phyin pa zab mo 'di la spyod pa na/_gzhan gyis smras pa'i tshig dag la snying po med pa dang /_de kho na ma yin par 
[\[154b.5\]]khong du chud par byed de/_gzhan gyi dad pas mi 'gro'o/_/'dod chags dang /_zhe sdang dang /_gti mug dang /_mtshungs par ldan pa'i sems dang /_sems las byung ba'i nye ba'i nyon mongs pa rnams kyis 'phrogs par mi 'gyur ro/_/byang chub sems 
[\[154b.6\]]dpa' sems dpa' chen po la la ni/_shes rab kyi pha rol tu phyin pa zab mo 'di la spyod pa na/_sbyin pa'i pha rol tu phyin pa dang bral bar mi 'gyur/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa 
[\[154b.7\]]dang /_bsam gtan gyi pha rol tu phyin pa dang /_shes rab kyi pha rol tu phyin pa dang bral bar mi 'gyur ro/_/byang chub sems dpa' sems dpa' chen po la la ni/_shes rab kyi pha rol tu phyin pa zab mo 'di la spyod pa na shes rab kyi pha rol tu phyin pa zab mo 'di nyid 
[\[155a\]]
[\[155a.1\]]thos nas mi skrag mi dngang zhing dngang bar mi 'gyur la/_mi zhum mi 'gong ste/_bla na med pa yang dag par rdzogs pa'i byang chub las yid phyir ldog par mi 'gyur la/_shes rab kyi pha rol tu phyin pa zab mo 'di nyan par mngon par dga' 
[\[155a.2\]]zhing /_thos nas kyang 'dzin par byed/_'chang bar byed/_kun chub par byed pa nas/_tshul bzhin du yid la byed pa'i bar du byed pa dang /_de bzhin du sgrub par byed pa na/_byang chub sems dpa' sems dpa' chen po de ni phyir mi ldog pa yin par rig par bya ste/_
[\[155a.3\]]byang chub sems dpa' sems dpa' chen po des ni sngon gyi mthar yang shes rab kyi pha rol tu phyin pa zab mo 'di thos shing yongs su dri ba byas pa dang /_bzung ba dang /_kun chub par byas pa nas tshul bzhin du yid la byed pa'i bar du byas pa yin no/_/de ci'i phyir zhe na/_
[\[155a.4\]]'di ltar byang chub sems dpa' sems dpa' chen po de shes rab kyi pha rol tu phyin pa zab mo 'di 'chang ba na/_mi skrag mi dngang zhing dngang bar mi 'gyur la/_mi zhum mi 'gong ste/_bla na med pa yang dag par rdzogs pa'i byang chub las de'i yid phyir ldog par mi 
[\[155a.5\]]'gyur ba'i steng du shes rab kyi pha rol tu phyin pa zab mo 'di 'dzin par byed/_'chang bar byed/_kun chub par byed pa nas tshul bzhin du yid la byed pa'i bar du byed pa'i phyir ro/_/de nas bcom ldan 'das la tshe dang ldan pa rab 'byor gyis 'di skad ces gsol to/_/
[\[155a.6\]]btsun pa bcom ldan 'das byang chub sems dpa' gang shes rab kyi pha rol tu phyin pa zab mo 'di 'chang ba na mi skrag mi dngang zhing dngang bar mi 'gyur la/_mi zhum mi 'gong ste/_bla na med pa yang dag par rdzogs pa'i byang chub las kyang yid phyir ldog par mi 'gyur 
[\[155a.7\]]ba'i steng du shes rab kyi pha rol tu phyin pa zab mo 'di 'dzin par bgyid pa nas/_tshul bzhin du yid la bgyid pa'i bar du bgyid pa'i byang chub sems dpa' sems dpa' chen po des/_shes rab kyi pha rol tu phyin pa 'di la ji ltar spyad par bgyi lags/_bcom ldan 'das 
[\[155b\]]
[\[155b.1\]]kyis bka' stsal pa/_rnam pa thams cad mkhyen pa nyid la gzhol ba'i sems kyi rgyud kyis spyad par bya'o/_/gsol pa/_ji ltar rnam pa thams cad mkhyen pa nyid la gzhol ba'i sems kyi rgyud kyis spyad par bgyi lags/_bcom ldan 'das kyis bka' 
[\[155b.2\]]stsal pa/_stong pa nyid la gzhol ba'i sems kyi rgyud dang /_de bzhin du mtshan ma med pa dang /_smon pa med pa la gzhol ba'i sems kyi rgyud kyis spyad par bya'o/_/de bzhin du nam mkha' la gzhol ba'i sems kyi rgyud dang /_de bzhin du sbyar te/_skye ba 
[\[155b.3\]]med pa dang /_'gag pa med pa dang /_kun nas nyon mongs pa med pa dang /_rnam par byang ba med pa la gzhol ba'i sems kyi rgyud dang /_de bzhin du de bzhin nyid la gzhol ba'i sems kyi rgyud dang /_de bzhin du de bzhin nyid la gzhol ba dang /_chos 
[\[155b.4\]]kyi dbyings la gzhol ba dang /_yang dag pa'i mtha' la gzhol ba dang /_chos mnyam pa nyid la gzhol ba'i sems kyi rgyud dang /_bsam gyis mi khyab pa'i dbyings la gzhol ba'i sems kyi rgyud dang /_de bzhin du sgyu ma dang /_smig rgyu dang /_chu zla dang /_rmi 
[\[155b.5\]]lam dang /_mig yor dang /_brag ca dang /_sprul pa la gzhol ba'i sems kyi rgyud kyis shes rab kyi pha rol tu phyin pa zab mo 'di la spyad par bya'o/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/
[\[155b.6\]]btsun pa bcom ldan 'das byang chub sems dpa' sems dpa' chen po gang stong pa nyid dang /_mtshan ma med pa dang /_smon pa med pa la gzhol ba'i sems kyi rgyud kyis shes rab kyi pha rol phyin pa zab mo 'di la spyod pa dang /_de bzhin du sbyar te/_sgyu ma dang /_smig 
[\[155b.7\]]rgyu dang /_chu zla dang /_rmi lam dang /_mig yor dang /_brag ca dang /_sprul pa la gzhol ba'i sems kyi rgyud kyis shes rab kyi pha rol tu phyin pa zab mo 'di la spyod na/_btsun pa bcom ldan 'das ci byang chub sems dpa' sems dpa' chen po de gzugs la spyod pa lags 
[\[156a\]]
[\[156a.1\]]sam/_de bzhin du tshor ba dang /_'du shes dang /_'du byed rnams dang /_rnam par shes pa la spyod pa lags sam/_de bzhin du sbyar te/_rnam pa thams cad mkhyen pa nyid kyi bar la spyod pa lags sam/_bcom ldan 'das kyis bka' 
[\[156a.2\]]stsal pa/_rab 'byor byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa ni gzugs la spyod pa ma yin no/_/tshor ba dang /_'du shes dang /_'du byed rnams dang /_rnam par shes pa la spyod pa ma yin no/_/rab 'byor 
[\[156a.3\]]de bzhin du sbyar te/_byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa ni/_rnam pa thams cad mkhyen pa nyid kyi bar la spyod pa ma yin no/_/rab 'byor rnam pa thams cad mkhyen pa nyid de ni sus kyang ma byas/_'gyur 
[\[156a.4\]]bar yang ma byas/_gang nas kyang ma 'ongs/_gang du yang ma song /_gang la yang mi gnas/_yul na yang mi gnas/_phyogs na yang mi gnas te/_de la ni grangs dang /_rtsis kyang mi gnas mi dmigs so/_/gang la grangs dang /_rtsis mi dmigs pa 
[\[156a.5\]]de ni sus kyang mngon par rdzogs par 'tshang rgya bar mi nus te/_gzugs sam/_tshor ba'am/_'du shes sam/_'du byed rnams sam/_rnam par shes pa'am/_sbyin pa'am/_tshul khrims sam/_bzod pa'am/_brtson 'grus sam/_bsam gtan 
[\[156a.6\]]dag gam/_shes rab bam/_de bzhin du sbyar te/_rnam pa thams cad mkhyen pa'i ye shes kyi bar gyis kyang mngon par rdzogs par 'tshang rgya bar mi nus so/_/de ci'i phyir zhe na/_gzugs nyid rnam pa thams cad mkhyen pa nyid yin la/_de bzhin du tshor 
[\[156a.7\]]ba dang /_de bzhin du 'du shes dang /_de bzhin du 'du byed rnams dang /_de bzhin du rnam par shes pa nyid rnam pa thams cad mkhyen pa nyid yin pa'i phyir ro/_/de ci'i phyir zhe na/_rab 'byor 'di ltar gzugs kyi de bzhin nyid gang yin pa dang /_rnam pa thams cad 
[\[156b\]]
[\[156b.1\]]mkhyen pa nyid kyi de bzhin nyid gang yin pa'i de bzhin nyid de ni gcig pa nyid yin/_de bzhin du tshor ba dang /_'du shes dang /_'du byed rnams dang /_rnam par shes pa'i de bzhin nyid gang yin pa dang /_rnam pa thams cad mkhyen pa nyid kyi de 
[\[156b.2\]]bzhin nyid gang yin pa'i de bzhin nyid de ni gcig pa nyid yin/_de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar gyi de bzhin nyid gang yin pa dang /_rnam pa thams cad mkhyen pa nyid kyi bar gyi de bzhin nyid gang yin pa'i de bzhin nyid de ni gcig pa nyid yin/_de bzhin du rnam pa 
[\[156b.3\]]thams cad mkhyen pa nyid kyi de bzhin nyid gang yin pa dang /_lam gyi rnam pa shes pa dang /_rnam pa thams cad mkhyen pa nyid kyi de bzhin nyid gang yin pa'i de bzhin nyid de ni gcig pa nyid yin pa'i phyir ro/_/shes rab kyi pha rol tu phyin pa khri pa las bsgom pa'i le'u 
[\[156b.4\]]zhes bya ste/_nyi shu gnyis pa'o//_//de nas 'dod pa na spyod pa dang /_gzugs na spyod pa'i lha dag gis lha'i tsan dan gyi phye ma dag dang /_rgya spos dang /_ta la'i lo ma'i phye ma dag dang /_lha'i ud pa la dang /_pad ma dang /_ku mu da dang /_pad ma 
[\[156b.5\]]dkar po dag sangs rgyas bcom ldan 'das la gtor nas bcom ldan 'das ga la ba de logs su dong ste lhags nas bcom ldan 'das kyi zhabs la mgo bos phyag 'tshal te/_phyogs gcig tu 'khod do/_/phyogs gcig tu 'khod nas kyang lha de dag gis bcom ldan 
[\[156b.6\]]'das la 'di skad ces gsol to/_/btsun pa bcom ldan 'das 'di lta ste/_shes rab kyi pha rol tu phyin pa zab mo 'di ni rtogs par dka' ba/_brtag par mi nus pa/_rtog ge'i spyod pa ma lags pa/_zhi ba zhib mo brtags pa'i mkhas pa dang /_mdzangs pas 
[\[156b.7\]]rig par bgyi ba lags pa dang /_btsun pa bcom ldan 'das 'di lta ste/_shes rab kyi pha rol tu phyin pa zab mo 'dir sangs rgyas bcom ldan 'das rnams kyi byang chub bstan pa 'di ni 'jig rten thams cad dang mi 'thun pa lags te/_'di ltar gzugs nyid rnam pa 
[\[157a\]]
[\[157a.1\]]thams cad mkhyen pa nyid de/_rnam pa thams cad mkhyen pa nyid gzugs so/_/de bzhin du tshor ba dang /_de bzhin du 'du shes dang /_de bzhin du 'du byed rnams dang /_de bzhin du rnam par shes pa nyid rnam pa thams cad mkhyen pa nyid do/_/
[\[157a.2\]]rnam pa thams cad mkhyen pa nyid rnam par shes pa ste/_gzugs kyi de bzhin nyid gang lags pa dang /_rnam pa thams cad mkhyen pa nyid kyi de bzhin nyid gang lags pa dang /_de bzhin du tshor ba dang /_'du shes dang /_'du byed rnams dang /_rnam par shes pa'i 
[\[157a.3\]]de bzhin nyid gang lags pa dang /_rnam pa thams cad mkhyen pa nyid kyi de bzhin nyid gang lags pa'i de bzhin nyid de ni gcig pa nyid de/_gnyis su ma mchis shing gnyis su dbyer ma mchis so/_/'di ltar mig nyid rnam pa thams cad mkhyen pa nyid lags la/_rnam 
[\[157a.4\]]pa thams cad mkhyen pa nyid mig lags so/_/de bzhin du rna ba dang /_sna dang /_lce dang /_lus dang /_yid nyid rnam pa thams cad mkhyen pa nyid lags la/_rnam pa thams cad mkhyen pa nyid yid lags te/_mig gi de bzhin nyid gang lags pa dang /_rnam 
[\[157a.5\]]pa thams cad mkhyen pa nyid kyi de bzhin nyid gang lags pa'i de bzhin nyid de ni gcig pa nyid de/_gnyis su ma mchis shing gnyis su dbyer ma mchis so/_/de bzhin du rna ba dang /_sna dang /_lce dang /_lus dang /_yid kyi de bzhin nyid gang lags pa dang /_rnam pa 
[\[157a.6\]]thams cad mkhyen pa nyid kyi de bzhin nyid gang lags pa'i de bzhin nyid de ni gcig pa nyid de/_gnyis su ma mchis shing gnyis su dbyer ma mchis so/_/'di ltar gzugs rnams nyid rnam pa thams cad mkhyen pa nyid lags la/_rnam pa thams cad mkhyen pa nyid 
[\[157a.7\]]gzugs rnams lags so/_/de bzhin du sgra dang /_dri dang /_ro dang /_reg bya dang /_chos rnams nyid rnam pa thams cad mkhyen pa nyid lags la/_rnam pa thams cad mkhyen pa nyid chos rnams lags so/_/'di ltar gzugs kyi de bzhin nyid gang lags 
[\[157b\]]
[\[157b.1\]]pa dang /_rnam pa thams cad mkhyen pa nyid kyi de bzhin nyid gang lags pa'i de bzhin nyid de ni gcig pa nyid de/_gnyis su ma mchis shing gnyis su dbyer ma mchis so/_/de bzhin du mig gi khams nyid rnam pa thams cad mkhyen pa nyid lags la/_rnam pa 
[\[157b.2\]]thams cad mkhyen pa nyid mig gi khams lags te/_mig gi de bzhin nyid gang lags pa dang /_rnam pa thams cad mkhyen pa nyid kyi de bzhin nyid gang lags pa'i de bzhin nyid de ni gcig pa nyid de/_gnyis su ma mchis shing gnyis su dbyer ma mchis so/_/'di 
[\[157b.3\]]ltar gzugs kyi khams dang /_mig gi rnam par shes pa'i khams dang /_rna ba'i khams dang /_sgra'i khams dang /_rna ba'i rnam par shes pa'i khams dang /_sna'i khams dang /_dri'i khams dang /_sna'i rnam par shes pa'i khams dang /_lce'i khams dang /_
[\[157b.4\]]ro'i khams dang /_lce'i rnam par shes pa'i khams dang /_lus kyi khams dang /_reg bya'i khams dang /_lus kyi rnam par shes pa'i khams dang /_yid kyi khams dang /_chos kyi khams dang /_yid kyi rnam par shes pa'i khams nyid rnam pa thams cad 
[\[157b.5\]]mkhyen pa nyid lags la/_rnam pa thams cad mkhyen pa nyid yid kyi rnam par shes pa'i khams lags te/_de ltar na yid kyi rnam par shes pa'i khams kyi de bzhin nyid gang lags pa dang /_rnam pa thams cad mkhyen pa nyid kyi de bzhin nyid gang lags pa'i de 
[\[157b.6\]]bzhin nyid de ni gcig pa nyid de gnyis su ma mchis shing gnyis su dbyer ma mchis so/_/de bzhin du 'di ltar dran pa nye bar gzhag pa rnams nyid rnam pa thams cad mkhyen pa nyid lags la/_rnam pa thams cad mkhyen pa nyid dran pa nye bar gzhag pa rnams lags 
[\[157b.7\]]so/_/de bzhin du yang dag pa'i spong ba gang lags pa dag dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_de bzhin du sbyar te/_'di ltar 'phags pa'i lam yan lag brgyad pa nyid 
[\[158a\]]
[\[158a.1\]]rnam pa thams cad mkhyen pa nyid lags la/_rnam pa thams cad mkhyen pa nyid 'phags pa'i lam yan lag brgyad pa lags te/_de ltar na 'phags pa'i lam yan lag brgyad pa'i de bzhin nyid gang lags pa dang /_rnam pa thams cad mkhyen pa 
[\[158a.2\]]nyid kyi de bzhin nyid gang lags pa'i de bzhin nyid de ni gcig pa nyid de/_gnyis su ma mchis shing gnyis su dbyer ma mchis so/_/de bzhin du de bzhin gshegs pa'i stobs bcu gang dag lags pa nyid rnam pa thams cad mkhyen pa nyid lags la/_rnam pa thams 
[\[158a.3\]]cad mkhyen pa nyid gang lags pa nyid de bzhin gshegs pa'i stobs bcu lags so/_/de bzhin du sbyar te/_sangs rgyas kyi chos 'dres pa [{]bcwa [,]bco [}]brgyad kyi bar gyi de bzhin nyid gang lags pa dang /_rnam pa thams cad mkhyen pa nyid kyi de bzhin nyid gang lags pa'i 
[\[158a.4\]]de bzhin nyid de ni gcig pa nyid de/_gnyis su ma mchis shing gnyis su dbyer ma mchis so/_/de skad ces gsol pa dang /_bcom ldan 'das kyis lha de dag la 'di skad ces bka' stsal to/_/lha dag de de bzhin no/_/ji skad smras pa de de bzhin te/_gzugs 
[\[158a.5\]]nyid rnam pa thams cad mkhyen pa nyid yin la/_rnam pa thams cad mkhyen pa nyid gzugs yin no/_/de bzhin du tshor ba dang /_de bzhin du 'du shes dang /_de bzhin du 'du byed rnams dang /_de bzhin du rnam par shes pa nyid rnam pa thams cad mkhyen pa nyid 
[\[158a.6\]]yin la/_rnam pa thams cad mkhyen pa nyid rnam par shes pa yin te/_gzugs kyi de bzhin nyid gang yin pa dang /_rnam pa thams cad mkhyen pa nyid kyi de bzhin nyid gang yin pa'i de bzhin nyid de ni gcig pa nyid de/_gnyis su med cing gnyis su dbyer med do/_/de bzhin du tshor ba dang /_
[\[158a.7\]]'du shes dang /_'du byed rnams dang /_rnam par shes pa'i de bzhin nyid gang yin pa dang /_rnam pa thams cad mkhyen pa nyid kyi de bzhin nyid gang yin pa'i de bzhin nyid de ni gcig pa nyid de/_gnyis su med cing gnyis su dbyer med do/_/de bzhin du sbyar te/_sangs 
[\[158b\]]
[\[158b.1\]]rgyas kyi chos ma 'dres pa [{]bcwa [,]bco [}]brgyad kyi bar gyi de bzhin nyid gang yin pa dang /_rnam pa thams cad mkhyen pa nyid kyi de bzhin nyid gang yin pa'i de bzhin nyid de ni gcig pa nyid de/_gnyis su med cing gnyis su dbyer med do/_/lha dag don gyi dbang 'di yang dag 
[\[158b.2\]]par gzigs pa'i de bzhin gshegs pa'i thugs ni thugs kyi phrin las chung ba la gzhol bar mdzad kyi chos ston pa la ni ma yin no/_/de ci'i phyir zhe na/_lha dag kye ma chos 'di ni zab ste/_mthong bar dka' ba/_rtogs par dka' ba/_brtag par mi nus pa/_
[\[158b.3\]]zhib mo brtags pa'i mkhas pa dang /_mdzangs pas rig par bya ba yin te/_'di lta ste/_shes rab kyi pha rol tu phyin pa zab mo 'dir sangs rgyas bcom ldan 'das rnams kyi byang chub bstan pa de ni 'jig rten thams cad dang mi 'thun pa yin te/_de ni sus kyang 
[\[158b.4\]]mngon par rdzogs par sangs ma rgyas/_gang las kyang mngon par rdzogs par sangs ma rgyas/_gang du yang mngon par rdzogs par sangs ma rgyas te/_lha dag 'di ni gang la gnyis kun tu rgyu ba yang med pa'i chos rnams kyi zab pa nyid yin pa'i phyir ro/_/lha dag 
[\[158b.5\]]nam mkha' zab pa nyid kyi phyir chos 'di zab bo/_/lha dag de bzhin du de bzhin nyid zab pa nyid kyi phyir dang /_chos kyi dbyings zab pa nyid kyi phyir dang /_yang dag pa'i mtha' zab pa nyid kyi phyir dang /_bsam gyis mi khyab pa'i dbyings zab pa nyid kyi phyir dang /_mtha' 
[\[158b.6\]]yas shing mthar thug pa med pa zab pa nyid kyi phyir dang /_'ong ba med pa dang /_'gro ba med pa zab pa nyid kyi phyir dang /_skye ba med pa dang /_'gag pa med pa dang /_kun nas nyon mongs pa med pa dang /_rnam par byang ba med pa zab pa nyid kyi phyir chos 'di zab bo/_/
[\[158b.7\]]lha dag de bzhin du bdag zab pa nyid kyi phyir dang /_shes pa po dang /_mthong ba po'i bar du zab pa nyid kyi phyir chos 'di zab bo/_/lha dag de bzhin du gzugs zab pa nyid kyi phyir chos 'di zab bo/_/de bzhin du tshor ba dang /_'du shes dang /_'du byed rnams dang /_
[\[159a\]]
[\[159a.1\]]rnam par shes pa zab pa nyid kyi phyir chos 'di zab bo/_/lha dag de bzhin du mig zab pa nyid kyi phyir chos 'di zab bo/_/lha dag de bzhin du rna ba dang /_sna dang /_lce dang /_lus dang /_yid zab pa nyid kyi phyir chos 'di zab bo/_/lha dag gzugs 
[\[159a.2\]]rnams zab pa nyid kyi phyir chos 'di zab bo/_/lha dag de bzhin du sgra dang /_dri dang /_ro dang /_reg bya dang /_chos rnams zab pa nyid kyi phyir chos 'di zab bo/_/lha dag de bzhin du mig gi khams dang /_gzugs kyi khams dang /_mig gi rnam par shes pa'i 
[\[159a.3\]]khams zab pa nyid kyi phyir chos 'di zab bo/_/lha dag rna ba'i khams dang /_sgra'i khams dang /_rna ba'i rnam par shes pa'i khams zab pa nyid kyi phyir chos 'di zab bo/_/lha dag de bzhin du sna'i khams dang /_dri'i khams dang /_sna'i rnam par shes pa'i 
[\[159a.4\]]khams zab pa nyid kyi phyir chos 'di zab bo/_/lha dag de bzhin du lce'i khams dang /_ro'i khams dang /_lce'i rnam par shes pa'i khams zab pa nyid kyi phyir chos 'di zab bo/_/lha dag lus kyi khams dang /_reg bya'i khams dang /_lus kyi rnam par 
[\[159a.5\]]shes pa'i khams zab pa nyid kyi phyir chos 'di zab bo/_/lha dag yid kyi khams dang /_chos kyi khams dang /_yid kyi rnam par shes pa'i khams zab pa nyid kyi phyir chos 'di zab bo/_/lha dag de bzhin du sbyin pa'i pha rol tu phyin pa zab pa nyid kyi phyir dang /_tshul 
[\[159a.6\]]khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa zab pa nyid kyi phyir chos 'di zab bo/_/lha dag de bzhin du nang stong pa nyid 
[\[159a.7\]]zab pa nyid kyi phyir dang /_phyi stong pa nyid dang /_phyi nang stong pa nyid dang /_stong pa nyid stong pa nyid dang /_chen po stong pa nyid dang /_don dam pa stong pa nyid dang /_'dus byas stong pa nyid dang /_'dus ma byas stong pa nyid dang /_mtha' las 'das pa stong pa nyid 
[\[159b\]]
[\[159b.1\]]dang /_thog ma dang tha ma med pa stong pa nyid dang /_dor ba med pa stong pa nyid dang /_rang bzhin stong pa nyid dang /_chos thams cad stong pa nyid dang /_rang gi mtshan nyid stong pa nyid dang /_mi dmigs pa stong pa nyid dang /_dngos po med pa stong pa nyid dang /_ngo bo 
[\[159b.2\]]nyid stong pa nyid dang /_dngos po med pa'i ngo bo nyid stong pa nyid zab pa nyid kyi phyir chos 'di zab bo/_/lha dag de bzhin du dran pa nye bar gzhag pa zab pa nyid kyi phyir dang /_de bzhin du yang dag pa'i spong ba dang /_rdzu 'phrul gyi rkang pa dang /_dbang po dang /_stobs 
[\[159b.3\]]dang /_byang chub kyi yan lag dang /_'phags pa'i lam yan lag brgyad pa zab pa nyid kyi phyir chos 'di zab bo/_/lha dag de bzhin gshegs pa'i stobs bcu zab pa nyid kyi phyir chos 'di zab bo/_/lha dag de bzhin du sbyar te/_sangs rgyas kyi chos ma 'dres 
[\[159b.4\]]pa [{]bcwa [,]bco [}]brgyad kyi bar du zab pa nyid kyi phyir dang /_rnam pa thams cad mkhyen pa nyid kyi bar du zab pa nyid kyi phyir chos 'di zab bo/_/de skad ces bka' stsal pa dang /_lha de dag gis bcom ldan 'das la 'di skad ces gsol to/_/kye ma bcom ldan 'das 
[\[159b.5\]]kyis 'jig rten thams cad dang mi 'thun pa'i chos 'di bstan to/_/de ci'i slad du zhe na/_btsun pa bcom ldan 'das chos 'di ni gzugs gzung ba'am/_mi gzung bar bgyi ba'i slad du bstan pa ma lags/_tshor ba dang /_'du shes dang /_'du byed 
[\[159b.6\]]rnams dang /_rnam par shes pa gzung ba'am/_mi gzung bar bgyi ba'i slad du bstan pa ma lags/_de bzhin du mig gzung ba'am/_mi gzung bar bgyi ba'i slad du bstan pa ma lags/_de bzhin du rna ba dang /_sna dang /_lce dang /_lus dang /_yid 
[\[159b.7\]]gzung ba'am/_mi gzung bar bgyi ba'i slad du bstan pa ma lags/_gzugs rnams gzung ba'am/_mi gzung bar bgyi ba'i slad du bstan pa ma lags/_de bzhin du sgra dang /_dri dang /_ro dang /_reg bya dang /_chos rnams gzung ba'am/_mi gzung bar 
[\[160a\]]
[\[160a.1\]]bgyi ba'i slad du bstan pa ma lags/_de bzhin du mig gi khams dang /_gzugs kyi khams dang /_mig gi rnam par shes pa'i khams gzung ba'am/_mi gzung bar bgyi ba'i slad du bstan pa ma lags/_de bzhin du rna ba'i khams dang /_
[\[160a.2\]]sgra'i khams dang /_rna ba'i rnam par shes pa'i khams gzung ba'am/_mi gzung bar bgyi ba'i slad du bstan pa ma lags/_de bzhin du sna'i khams dang /_dri'i khams dang /_sna'i rnam par shes pa'i khams gzung ba'am/_mi gzung bar bgyi ba'i slad du 
[\[160a.3\]]bstan pa ma lags/_lce'i khams dang /_ro'i khams dang /_lce'i rnam par shes pa'i khams gzung ba'am/_mi gzung bar bgyi ba'i slad du bstan pa ma lags/_lus kyi khams dang /_reg bya'i khams dang /_lus kyi rnam par shes pa'i khams gzung ba'am/_
[\[160a.4\]]mi gzung bar bgyi ba'i slad du bstan pa ma lags/_yid kyi khams dang /_chos kyi khams dang /_yid kyi rnam par shes pa'i khams gzung ba'am/_mi gzung bar bgyi ba'i slad du bstan pa ma lags/_de bzhin du sbyin pa'i pha rol tu phyin pa gzung ba 
[\[160a.5\]]'am/_mi gzung bar bgyi ba'i slad du bstan pa ma lags/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa gzung 
[\[160a.6\]]ba'am/_mi gzung bar bgyi ba'i slad du bstan pa ma lags/_de bzhin du nang stong pa nyid gzung ba'am/_mi gzung bar bgyi ba'i slad du bstan pa ma lags/_phyi stong pa nyid dang /_phyi nang stong pa nyid dang /_stong pa nyid stong pa nyid dang /_chen po stong pa nyid 
[\[160a.7\]]dang /_don dam pa stong pa nyid dang /_'dus byas stong pa nyid dang /_'dus ma byas stong pa nyid dang /_mtha' las 'das pa stong pa nyid dang /_thog ma dang tha ma med pa stong pa nyid dang /_dor ba med pa stong pa nyid dang /_rang bzhin stong pa nyid dang /_
[\[160b\]]
[\[160b.1\]]chos thams cad stong pa nyid dang /_rang gi mtshan nyid stong pa nyid dang /_mi dmigs pa stong pa nyid dang /_dngos po med pa stong pa nyid dang /_ngo bo nyid stong pa nyid dang /_dngos po med pa'i ngo bo nyid stong pa nyid gzung ba'am/_mi gzung bar bgyi ba'i slad du bstan pa 
[\[160b.2\]]ma lags/_de bzhin du dran pa nye bar gzhag pa rnams gzung ba'am/_mi gzung bar bgyi ba'i slad du bstan pa ma lags/_yang dag pa'i spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags 
[\[160b.3\]]pa'i lam yan lag brgyad pa gzung ba'am/_mi gzung bar bgyi ba'i slad du bstan pa ma lags/_de bzhin du de bzhin gshegs pa'i stobs bcu gzung ba'am/_mi gzung bar bgyi ba'i slad du bstan pa ma lags/_de bzhin du sbyar te/_sangs rgyas kyi 
[\[160b.4\]]chos ma 'dres pa [{]bcwa [,]bco [}]brgyad kyi bar du gzung ba'am/_mi gzung bar bgyi ba'i slad du bstan pa ma lags pa'i slad du'o/_/btsun pa bcom ldan 'das de bzhin du chos 'di ni rgyun du zhugs pa'i 'bras bu gzung ba'am/_mi gzung bar bgyi ba'i slad du bstan pa 
[\[160b.5\]]ma lags/_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_rnam pa thams cad mkhyen pa nyid gzung ba'am/_mi gzung bar bgyi ba'i slad du bstan pa ma lags so/_/btsun pa bcom 
[\[160b.6\]]ldan 'das 'jig rten ni bdag gzugs so/_/de bzhin du bdag tshor ba'o/_/bdag 'du shes so/_/bdag 'du byed rnams so/_/bdag gi 'du byed rnams so/_/bdag rnam par shes pa'o/_/de bzhin du bdag mig go/_/bdag gi mig go/_/bdag rna 
[\[160b.7\]]ba'o/_/bdag gi rna ba'o/_/sna dang /_lce dang /_lus dang /_yid kyang de bzhin no/_/de bzhin du bdag cag ni gzugs rnams so/_/sgra dang /_dri dang /_ro dang /_reg bya rnams kyang de bzhin no/_/bdag cag chos rnams so/_/bdag cag gi chos 
[\[161a\]]
[\[161a.1\]]rnams so/_/mig gi khams dang /_gzugs kyi khams dang /_mig gi rnam par shes pa'i khams kyang de bzhin no/_/de bzhin du bdag rna ba'i khams dang /_sgra'i khams dang /_rna ba'i rnam par shes pa'i khams dang /_sna'i khams 
[\[161a.2\]]dang /_dri'i khams dang /_sna'i rnam par shes pa'i khams dang /_lce'i khams dang /_ro'i khams dang /_lce'i rnam par shes pa'i khams dang /_lus kyi khams dang /_reg bya'i khams dang /_lus kyi rnam par shes pa'i khams dang /_yid kyi khams 
[\[161a.3\]]dang /_chos kyi khams dang /_yid kyi rnam par shes pa'i khams so/_/bdag gi yid kyi rnam par shes pa'o/_/de bzhin du bdag sbyin pa'i pha rol tu phyin pa'o/_/bdag gi sbyin pa'i pha rol tu phyin pa'o/_/de bzhin du bdag tshul khrims kyi pha rol tu phyin 
[\[161a.4\]]pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa'o/_/bdag gi shes rab kyi pha rol tu phyin pa'o/_/de bzhin du bdag gi nang stong pa nyid dang /_phyi stong pa nyid dang /_phyi nang stong pa nyid 
[\[161a.5\]]dang /_stong pa nyid stong pa nyid dang /_chen po stong pa nyid dang /_don dam pa stong pa nyid dang /_'dus byas stong pa nyid dang /_'dus ma byas stong pa nyid dang /_mtha' las 'das pa stong pa nyid dang /_thog ma dang tha ma med pa stong pa nyid dang /_dor ba med pa stong pa 
[\[161a.6\]]nyid dang /_rang bzhin stong pa nyid dang /_chos thams cad stong pa nyid dang /_rang gi mtshan nyid stong pa nyid dang /_mi dmigs pa stong pa nyid dang /_dngos po med pa stong pa nyid dang /_ngo bo nyid stong pa nyid dang /_bdag dngos po med pa'i ngo bo nyid stong pa nyid dang /_
[\[161a.7\]]bdag gi dngos po med pa'i ngo bo nyid stong pa nyid do/_/de bzhin du bdag cag dran pa nye bar gzhag pa rnams so/_/bdag cag gi dran pa nye bar gzhag pa rnams so/_/de bzhin du bdag cag yang dag pa'i spong ba rnams dang /_rdzu 'phrul gyi rkang pa rnams dang /_dbang po 
[\[161b\]]
[\[161b.1\]]rnams dang /_stobs rnams dang /_byang chub kyi yan lag rnams so/_/bdag cag 'phags pa'i lam yan lag brgyad pa'o/_/de bzhin du bdag cag de bzhin gshegs pa'i stobs bcu'o/_/de bzhin du sbyar te/_bdag cag sangs rgyas kyi chos ma 'dres pa [{]bcwa [,]bco [}]
[\[161b.2\]]brgyad kyi bar dag go/_/de bzhin du bdag rgyun du zhugs pa'i 'bras bu'o/_/bdag gi rgyun du zhugs pa'i 'bras bu nas/_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa'i bar dag go/_/bdag rang byang chub bo/_/bdag 
[\[161b.3\]]rnam pa thams cad mkhyen pa nyid do/_/bdag gi rnam pa thams cad mkhyen pa nyid do zhes bdag tu 'dzin pa dang /_bdag gir 'dzin pa la spyod pa lags so//_//shes rab kyi pha rol tu phyin pa khri pa/_bam po nyi shu gsum pa/_de skad ces 
[\[161b.4\]]gsol pa dang /_bcom ldan 'das kyis lha de dag la 'di skad ces bka' stsal to/_/lha dag de de bzhin te/_lha dag de de bzhin no/_/ji skad smras pa de bzhin te/_lha dag chos 'di ni gzugs gzung ba'am/_mi gzung bar bya ba'i phyir bstan pa ma yin/_tshor ba 
[\[161b.5\]]dang /_'du shes dang /_'du byed rnams dang /_rnam par shes pa gzung ba'am/_mi gzung bar bya ba'i phyir bstan pa ma yin/_de bzhin du mig gzung ba'am/_mi gzung bar bya ba'i phyir bstan pa ma yin/_de bzhin du rna ba dang /_sna dang /_lce dang /_lus dang /_
[\[161b.6\]]yid gzung ba'am/_mi gzung bar bya ba'i phyir bstan pa ma yin/_gzugs rnams gzung ba'am/_mi gzung bar bya ba'i phyir bstan pa ma yin/_de bzhin du sgra dang /_dri dang /_ro dang /_reg bya dang /_chos rnams gzung ba'am/_mi gzung bar bya ba'i phyir 
[\[161b.7\]]bstan pa ma yin/_de bzhin du mig gi khams dang /_gzugs kyi khams dang /_mig gi rnam par shes pa'i khams gzung ba'am/_mi gzung bar bya ba'i phyir bstan pa ma yin/_de bzhin du rna ba'i khams dang /_sgra'i khams dang /_rna ba'i rnam par shes 
[\[162a\]]
[\[162a.1\]]pa'i khams gzung ba'am/_mi gzung bar bya ba'i phyir bstan pa ma yin/_sna'i khams dang /_dri'i khams dang /_sna'i rnam par shes pa'i khams gzung ba'am/_mi gzung bar bya ba'i phyir bstan pa ma yin/_lce'i khams dang /_ro'i khams 
[\[162a.2\]]dang /_lce'i rnam par shes pa'i khams gzung ba'am/_mi gzung bar bya ba'i phyir bstan pa ma yin/_lus kyi khams dang /_reg bya'i khams dang /_lus kyi rnam par shes pa'i khams gzung ba'am/_mi gzung bar bya ba'i phyir bstan pa ma yin/_yid kyi 
[\[162a.3\]]khams dang /_chos kyi khams dang /_yid kyi rnam par shes pa'i khams gzung ba'am/_mi gzung bar bya ba'i phyir bstan pa ma yin/_de bzhin du sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_
[\[162a.4\]]brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa gzung ba'am/_mi gzung bar bya ba'i phyir bstan pa ma yin/_de bzhin du nang stong pa nyid dang /_phyi stong pa nyid dang /_phyi nang stong pa nyid dang /_
[\[162a.5\]]stong pa nyid stong pa nyid dang /_chen po stong pa nyid dang /_don dam pa stong pa nyid dang /_'dus byas stong pa nyid dang /_'dus ma byas stong pa nyid dang /_mtha' las 'das pa stong pa nyid dang /_thog ma dang tha ma med pa stong pa nyid dang /_dor ba med pa stong pa nyid dang /_
[\[162a.6\]]rang bzhin stong pa nyid dang /_chos thams cad stong pa nyid dang /_rang gi mtshan nyid stong pa nyid dang /_mi dmigs pa stong pa nyid dang /_dngos po med pa stong pa nyid dang /_ngo bo nyid stong pa nyid dang /_dngos po med pa'i ngo bo nyid stong pa nyid gzung ba'am/_mi gzung 
[\[162a.7\]]bar bya ba'i phyir bstan pa ma yin/_de bzhin du dran pa nye bar gzhag pa rnams gzung ba'am/_mi gzung bar bya ba'i phyir bstan pa ma yin/_de bzhin du yang dag pa'i spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_
[\[162b\]]
[\[162b.1\]]byang chub kyi yan yag rnams dang /_'phags pa'i lam yan lag brgyad pa gzung ba'am/_mi gzung bar bya ba'i phyir bstan pa ma yin/_de bzhin gshegs pa'i stobs bcu gzung ba'am/_mi gzung bar bya ba'i phyir bstan pa ma yin/_de bzhin du sbyar te/_sangs 
[\[162b.2\]]rgyas kyi chos ma 'dres pa [{]bcwa [,]bco [}]brgyad kyi bar du gzung ba'am/_mi gzung bar bya ba'i phyir bstan pa ma yin zhing /_lha dag chos 'di ni rgyun du zhugs pa'i 'bras bu gzung ba'am/_mi gzung bar bya ba'i phyir bstan pa ma yin/_lan cig phyir 'ong ba'i 'bras bu dang /_phyir mi 
[\[162b.3\]]'ong ba'i 'bras bu dang /_dgra bcom pa nyid dang /_rang byang chub gzung ba'am/_mi gzung bar bya ba'i phyir bstan pa ma yin/_de bzhin du sbyar te/_rnam pa thams cad mkhyen pa nyid kyi bar du gzung ba'am/_mi gzung bar bya ba'i phyir bstan pa ma yin na/_lha 
[\[162b.4\]]dag gang zag gang dag gzugs gzung ba'am/_spang bar bya ba'i phyir spyod pa dang /_de bzhin du tshor ba dang /_'du shes dang /_'du byed rnams dang /_rnam par shes pa gzung ba'am/_spang bar bya ba'i phyir spyod pa de dag gis shes rab kyi pha rol tu phyin pa bsgom par mi nus 
[\[162b.5\]]so/_/de dag gis ni sbyin pa'i pha rol tu phyin pa bsgom pa dang /_de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa 
[\[162b.6\]]bsgom par mi nus so/_/de bzhin du mig gzung ba'am/_spang bar bya ba'i phyir spyod pa dang /_de bzhin du rna ba dang /_sna dang /_lce dang /_lus dang /_yid gzung ba'am/_spang bar bya ba'i phyir spyod pa dang /_de bzhin du gzugs rnams dang /_sgra rnams 
[\[162b.7\]]dang /_dri rnams dang /_ro rnams dang /_reg bya rnams dang /_chos rnams gzung ba'am/_spang bar bya ba'i phyir spyod pa dang /_de bzhin du mig gi khams dang /_gzugs kyi khams dang /_mig gi rnam par shes pa'i khams gzung ba'am/_spang bar bya ba'i phyir 
[\[163a\]]
[\[163a.1\]]spyod pa dang /_de bzhin du rna ba'i khams dang /_sgra'i khams dang /_rna ba'i rnam par shes pa'i khams dang /_sna'i khams dang /_dri'i khams dang /_sna'i rnam par shes pa'i khams dang /_lce'i khams dang /_ro'i khams dang /_lce'i 
[\[163a.2\]]rnam par shes pa'i khams dang /_lus kyi khams dang /_reg bya'i khams dang /_lus kyi rnam par shes pa'i khams dang /_yid kyi khams dang /_chos kyi khams dang /_yid kyi rnam par shes pa'i khams gzung ba'am/_spang bar bya ba'i phyir spyod pa dang /_
[\[163a.3\]]de bzhin du sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa gzung ba'am/_spang bar bya ba'i phyir spyod pa dang /_
[\[163a.4\]]de bzhin du nang stong pa nyid dang /_phyi stong pa nyid dang /_phyi nang stong pa nyid dang /_stong pa nyid stong pa nyid dang /_chen po stong pa nyid dang /_don dam pa stong pa nyid dang /_'dus byas stong pa nyid dang /_'dus ma byas stong pa nyid dang /_
[\[163a.5\]]mtha' las 'das pa stong pa nyid dang /_thog ma dang tha ma med pa stong pa nyid dang /_dor ba med pa stong pa nyid dang /_rang bzhin stong pa nyid dang /_chos thams cad stong pa nyid dang /_rang gi mtshan nyid stong pa nyid dang /_mi dmigs pa stong pa nyid dang /_dngos po med 
[\[163a.6\]]pa stong pa nyid dang /_ngo bo nyid stong pa nyid dang /_dngos po med pa'i ngo bo nyid stong pa nyid gzung ba'am/_spang bar bya ba'i phyir spyod pa dang /_de bzhin du dran pa nye bar gzhag pa rnams gzung ba'am/_spang bar bya ba'i phyir spyod pa dang /_de bzhin du yang dag pa'i spong 
[\[163a.7\]]ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa'i bar du gzung ba'am/_spang bar bya ba'i phyir spyod pa dang /_de bzhin du de bzhin gshegs pa'i stobs bcu gzung ba'am/_spang 
[\[163b\]]
[\[163b.1\]]bar bya ba'i phyir spyod pa dang /_de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar du gzung ba'am/_spang bar bya ba'i phyir spyod pa de dag gis ni dran pa nye bar gzhag pa bzhi bsgom par mi nus/_de bzhin du yang dag pa'i spong ba dang /_rdzu 'phrul 
[\[163b.2\]]gyi rkang pa dang /_dbang po dang /_stobs dang /_byang chub kyi yan lag rnams bsgom par mi nus la/_de dag gis ni 'phags pa'i lam yan lag brgyad pa bsgom par mi nus/_de bzhin du de bzhin gshegs pa'i stobs bcu dang /_de bzhin du sbyar te/_de dag gis 
[\[163b.3\]]sangs rgyas kyi chos ma 'dres pa [{]bcwa [,]bco [}]brgyad kyi bar du bsgom par mi nus/_de dag gis ni rnam pa thams cad mkhyen pa nyid kyi bar du bsgom par mi nus so/_/de nas tshe dang ldan pa rab 'byor gyis/_bcom ldan 'das la 'di skad ces gsol to/_/btsun pa bcom 
[\[163b.4\]]ldan 'das chos 'di ni chos thams cad dang 'thun pa lags so/_/ji ltar na chos 'di chos thams cad dang 'thun pa lags she na/_'di lta ste/_chos 'di ni shes rab kyi pha rol tu phyin pa dang 'thun pa lags so/_/chos 'di ni bsam gtan gyi pha rol tu phyin 
[\[163b.5\]]pa dang 'thun pa lags so/_/de bzhin du chos 'di ni brtson 'grus kyi pha rol tu phyin pa dang 'thun pa lags so/_/chos 'di ni bzod pa'i pha rol tu phyin pa dang 'thun pa lags so/_/chos 'di ni tshul khrims kyi pha rol tu phyin pa dang 'thun pa lags so/_/chos 'di 
[\[163b.6\]]ni sbyin pa'i pha rol tu phyin pa dang 'thun pa lags so/_/chos 'di ni nang stong pa nyid dang 'thun pa nas/_chos 'di ni dngos po med pa'i ngo bo nyid stong pa nyid kyi bar dang 'thun pa lags so/_/chos 'di ni dran pa nye bar gzhag pa rnams dang 'thun pa nas/_chos 'di 
[\[163b.7\]]ni 'phags pa'i lam yan lag brgyad pa'i bar dang 'thun pa lags so/_/de bzhin du chos 'di ni de bzhin gshegs pa'i stobs bcu dang 'thun pa nas/_de bzhin du sbyar te/_chos 'di ni sangs rgyas kyi chos ma 'dres pa [{]bcwa [,]bco [}]brgyad kyi bar dang 'thun pa lags so/_/
[\[164a\]]
[\[164a.1\]]de bzhin du chos 'di ni rgyun du zhugs pa'i 'bras bu dang 'thun pa lags so/_/de bzhin du chos 'di ni lan cig phyir 'ong ba'i 'bras bu dang 'thun pa lags so/_/chos 'di ni phyir mi 'ong ba'i 'bras bu dang 'thun pa lags so/_/chos 'di ni dgra 
[\[164a.2\]]bcom pa nyid kyi 'bras bu dang 'thun pa lags so/_/chos 'di ni rang sangs rgyas kyi 'bras bu dang 'thun pa lags so/_/chos 'di ni rnam pa thams cad mkhyen pa nyid kyi bar dang 'thun pa lags te/_chos 'di ni gang du yang thogs pa ma mchis pa lags so/_/ji ltar 
[\[164a.3\]]na thogs pa ma mchis pa lags she na/_'di lta ste/_gzugs la thogs pa ma mchis pa lags so/_/de bzhin du tshor ba dang /_'du shes dang /_'du byed rnams dang /_rnam par shes pa la thogs pa ma mchis pa lags so/_/de bzhin du sbyar te/_btsun 
[\[164a.4\]]pa bcom ldan 'das nam mkha' mnyam pa nyid kyi slad du dang /_de bzhin du chos gnas pa nyid dang /_yang dag pa'i mtha' dang /_bsam gyis mi khyab pa'i dbyings kyi slad du dang /_de bzhin du stong pa nyid kyi slad du dang /_mtshan ma med pa dang /_smon pa med pa 
[\[164a.5\]]mnyam pa nyid kyi slad du dang /_skye ba med pa dang /_'gag pa med pa dang /_kun nas nyon mongs pa med pa dang /_rnam par byang ba med pa mnyam pa nyid kyi slad du/_rnam pa thams cad mkhyen pa nyid kyi bar la thogs pa ma mchis pa'i mtshan nyid lags so/_/btsun 
[\[164a.6\]]pa bcom ldan 'das gzugs kyi skye ba dmigs su ma mchis pa nyid kyi slad du dang /_de bzhin du tshor ba dang /_'du shes dang /_'du byed rnams dang /_rnam par shes pa'i skye ba dmigs su ma mchis pa'i slad du dang /_de bzhin du sbyar te/_rnam pa thams cad mkhyen 
[\[164a.7\]]pa nyid kyi bar gyi skye ba dmigs su ma mchis pa'i slad du/_chos 'di skye ba ma mchis pa lags so/_/btsun pa bcom ldan 'das gzugs kyi gzhi dmigs su ma mchis pa'i slad du dang /_de bzhin du tshor ba dang /_'du shes dang /_'du byed rnams dang /_rnam par 
[\[164b\]]
[\[164b.1\]]shes pa'i gzhi dmigs su ma mchis pa'i slad du dang /_de bzhin du sbyar te/_rnam pa thams cad mkhyen pa nyid kyi bar gyi gzhi dmigs su ma mchis pa'i slad du/_chos 'di ni gzhi ma mchis pa lags so/_/de nas 'dod pa na spyod pa dang /_gzugs na spyod 
[\[164b.2\]]pa'i lha rnams kyis bcom ldan 'das la 'di skad ces gsol to/_/btsun pa bcom ldan 'das nyan thos gnas brtan rab 'byor ni bcom ldan 'das kyi rjes su skyes pa lags so/_/de ci'i slad du zhe na/_btsun pa bcom ldan 'das 'di ltar gnas brtan rab 
[\[164b.3\]]'byor ni gang ci ston pa de thams cad stong pa nyid dang ldan pa dang /_stong pa nyid dang rjes su 'brel bar ston pa'i slad du'o/_/de nas tshe dang ldan pa rab 'byor gyis lha de dag la 'di skad ces smras so/_/lha dag gang 'di skad du nyan thos gnas brtan rab 'byor ni 
[\[164b.4\]]bcom ldan 'das kyi rjes su skyes pa lags so zhes zer ba la/_gnas brtan rab 'byor gang gi rjes su skyes pa'i phyir/_de bzhin gshegs pa'i rjes su skyes pa yin/_ci re zhig gnas brtan rab 'byor de bzhin nyid kyi rjes su skyes pa'i phyir/_de bzhin 
[\[164b.5\]]gshegs pa'i rjes su skyes pa yin na ni/_de bzhin nyid de ni gang nas kyang ma 'ongs/_gang du yang ma song la/_de bzhin du gnas brtan rab 'byor gyi de bzhin nyid kyang gang nas kyang ma 'ongs/_gang du yang ma song ste/_de lta na ni gnas brtan rab 'byor de bzhin 
[\[164b.6\]]gshegs pa'i rjes su skyes pa yin no/_/de bzhin gshegs pa'i de bzhin nyid gang yin pa de chos thams cad kyi de bzhin nyid kyang de yin zhing /_chos thams cad kyi de bzhin nyid gang yin pa/_de bzhin gshegs pa'i de bzhin nyid kyang de yin la/_de bzhin 
[\[164b.7\]]gshegs pa'i de bzhin nyid gang yin pa de ni de bzhin nyid med pa yin te/_de ltar na gnas brtan rab 'byor de bzhin gshegs pa'i rjes su skyes pa yin no/_/de bzhin gshegs pa'i de bzhin nyid gang yin pa de gnas brtan rab 'byor gyi de bzhin nyid kyang de yin te/_
[\[165a\]]
[\[165a.1\]]de ltar na gnas brtan rab 'byor de bzhin gshegs pa'i rjes su skyes pa yin no/_/ji ltar de bzhin gshegs pa'i de bzhin nyid gang la yang thogs pa med pa de bzhin du chos thams cad kyi de bzhin nyid kyang gang la yang thogs pa med de/_de 
[\[165a.2\]]bzhin gshegs pa'i de bzhin nyid gang yin pa dang /_chos thams cad kyi de bzhin nyid gang yin pa'i de bzhin nyid de ni gcig pa nyid de gnyis su med cing gnyis su dbyer med do/_/de bzhin nyid de ni ma byas pa ste/_de ni nam yang de bzhin nyid ma yin pa ma yin no/_/
[\[165a.3\]]gang gi phyir de rtag tu de bzhin nyid gang yin pa de'i phyir de gnyis su med cing /_gnyis su dbyer med de/_de ltar na gnas brtan rab 'byor de bzhin gshegs pa'i rjes su skyes pa yin no/_/ji ltar de bzhin gshegs pa'i de bzhin nyid tha mi dad cing bye brag med la/_
[\[165a.4\]]gnyis su med pa de ltar gnas brtan rab 'byor de bzhin gshegs pa'i rjes su skyes pa yin no/_/de bzhin gshegs pa'i de bzhin nyid gang yin pa de ni chos thams cad kyi de bzhin nyid las gud na med la/_de ni nam yang de bzhin nyid ma yin pa ma yin te/_de ltar 
[\[165a.5\]]na gnas brtan rab 'byor dang tha mi dad pa'i phyir de bzhin gshegs pa'i rjes su skyes pa yin no/_/de bzhin gshegs pa'i de bzhin nyid gang yin pa de ni 'das pa ma yin/_ma 'ongs pa ma yin/_da ltar byung ba ma yin la/_de bzhin du chos thams cad kyi de 
[\[165a.6\]]bzhin nyid kyang 'das pa ma yin/_ma 'ongs pa ma yin/_da ltar byung ba ma yin te/_de ltar na gnas brtan rab 'byor de bzhin gshegs pa'i rjes su skyes pa zhes bya'o/_/'das pa'i de bzhin nyid ni de bzhin gshegs pa'i de bzhin nyid yin la/_de bzhin 
[\[165a.7\]]gshegs pa'i de bzhin nyid ni 'das pa'i de bzhin nyid yin no/_/ma 'ongs pa'i de bzhin nyid ni de bzhin gshegs pa'i de bzhin nyid yin la/_de bzhin gshegs pa'i de bzhin nyid ni ma 'ongs pa'i de bzhin nyid yin no/_/da ltar byung ba'i de bzhin nyid ni de bzhin 
[\[165b\]]
[\[165b.1\]]gshegs pa'i de bzhin nyid yin la/_de bzhin gshegs pa'i de bzhin nyid ni da ltar byung ba'i de bzhin nyid yin te/_de ltar na 'das pa dang /_ma 'ongs pa dang /_da ltar byung ba'i de bzhin nyid dang /_de bzhin gshegs pa'i de bzhin nyid dang /_de bzhin nyid de 
[\[165b.2\]]ni gnyis su med cing gnyis su dbyer med do/_/de bzhin du gzugs kyi de bzhin nyid dang /_de bzhin gshegs pa'i de bzhin nyid dang /_tshor ba dang /_'du shes dang /_'du byed rnams dang /_rnam par shes pa'i de bzhin nyid dang /_de bzhin gshegs 
[\[165b.3\]]pa'i de bzhin nyid dang /_de bzhin nyid de ni gnyis su med cing gnyis su dbyer med do/_/de bzhin du bdag gi de bzhin nyid nas/_shes pa po dang /_mthong ba po'i bar gyi de bzhin nyid dang /_de bzhin gshegs pa'i de bzhin nyid dang /_de bzhin nyid de ni gnyis 
[\[165b.4\]]su med cing gnyis su dbyer med do/_/de bzhin du sbyin pa'i pha rol tu phyin pa'i de bzhin nyid dang /_de bzhin gshegs pa'i de bzhin nyid dang /_shes rab kyi pha rol tu phyin pa'i bar gyi de bzhin nyid dang /_de bzhin gshegs pa'i de bzhin nyid dang /_de 
[\[165b.5\]]bzhin nyid de ni gnyis su med cing gnyis su dbyer med do/_/de bzhin du nang stong pa nyid kyi de bzhin nyid dang /_de bzhin gshegs pa'i de bzhin nyid dang /_dngos po med pa'i ngo bo nyid stong pa nyid kyi bar gyi de bzhin nyid dang /_de bzhin gshegs pa'i de bzhin nyid 
[\[165b.6\]]dang /_de bzhin nyid de ni gnyis su med cing gnyis su dbyer med do/_/de bzhin du dran pa nye bar gzhag pa'i de bzhin nyid dang /_de bzhin gshegs pa'i de bzhin nyid dang /_sangs rgyas kyi chos ma 'dres pa [{]bcwa [,]bco [}]brgyad kyi bar gyi de bzhin nyid dang /_de bzhin gshegs 
[\[165b.7\]]pa'i de bzhin nyid dang /_de bzhin nyid de ni gnyis su med cing gnyis su dbyer med do/_/de bzhin du rgyun du zhugs pa'i 'bras bu'i de bzhin nyid dang /_de bzhin gshegs pa'i de bzhin nyid dang /_de bzhin du sbyar te/_rnam pa thams cad mkhyen pa nyid kyi bar 
[\[166a\]]
[\[166a.1\]]gyi de bzhin nyid dang /_de bzhin gshegs pa'i de bzhin nyid dang /_de bzhin nyid de ni gnyis su med cing gnyis su dbyer med de/_lha dag byang chub sems dpa' sems dpa' chen po dag gis de bzhin nyid gang mngon par rdzogs par sangs 
[\[166a.2\]]rgyas nas/_de bzhin gshegs pa dgra bcom pa yang dag par rdzogs pa'i sangs rgyas zhes bya ba'i mtshan thob pa'i chos thams cad kyi de bzhin nyid de ni 'di yin no/_/de bzhin nyid kyi le'u 'di bshad pa na/_stong gsum gyi stong chen po'i 'jig rten gyi khams 'di'i 
[\[166a.3\]]sa chen po 'di rnam pa drug tu 'gul/_rab tu 'gul/_kun tu rab tu 'gul lo/_/ldeg rab tu ldeg_/kun tu rab tu ldeg go/_/g.yos rab tu g.yos/_kun tu rab tu g.yos so/_/shar phyogs mtho na/_nub phyogs dma'o/_/nub phyogs mtho na/_shar 
[\[166a.4\]]phyogs dma'o/_/byang phyogs mtho na/_lho phyogs dma'o/_/lho phyogs mtho na/_byang phyogs dma'o/_/mtha' mtho na/_dbus dma'o/_/dbus mtho na/_mtha' dma'o/_/de nas 'dod pa na spyod pa dang /_gzugs na spyod pa'i lha rnams kyis de'i tshe 
[\[166a.5\]]lha'i tsan dan gyi phye ma dag dang /_lha'i rgya spos dang /_shing ta ma la'i lo ma'i phye ma dag dang /_lha'i me tog ud pa la dang /_pad ma dang /_ku mu da dang /_pad ma dkar po dag gis bcom ldan 'das shAkya thub pa dang /_gnas brtan rab 'byor la gtor/_
[\[166a.6\]]mngon par gtor/_mngon par rab tu gtor nas/_tshig 'di skad ces gnas brtan rab 'byor 'di de bzhin gshegs pa'i de bzhin nyid kyi de bzhin gshegs pa'i rjes su skyes pa ni ngo mtshar lags so zhes smras so/_/de nas tshe dang ldan pa rab 'byor gyis 
[\[166a.7\]]gtam de nyid kyi rgyud nas bzung ste/_lha de dag la 'di skad ces smras so/_/lha dag de ltar na gnas brtan rab 'byor ni gzugs kyi rjes su ma skyes/_gzugs kyi de bzhin nyid kyi rjes su ma skyes/_tshor ba dang /_'du shes dang /_'du byed rnams dang /_rnam 
[\[166b\]]
[\[166b.1\]]par shes pa'i rjes su ma skyes/_rnam par shes pa'i de bzhin nyid kyi rjes su ma skyes/_rnam par shes pa las gzhan gyi rjes su ma skyes/_rnam par shes pa'i de bzhin nyid las gzhan gyi rjes su ma skyes so/_/de bzhin du sbyar te/_rnam pa thams cad mkhyen pa 
[\[166b.2\]]nyid kyi bar gyi rjes su ma skyes/_rnam pa thams cad mkhyen pa nyid kyi de bzhin nyid kyi rjes su ma skyes/_rnam pa thams cad mkhyen pa nyid las gzhan gyi rjes su ma skyes/_rnam pa thams cad mkhyen pa nyid kyi de bzhin nyid las gzhan gyi rjes su ma skyes so/_/'dus 
[\[166b.3\]]ma byas kyi rjes su ma skyes/_'dus ma byas kyi de bzhin nyid kyi rjes su ma skyes/_'dus ma byas las gzhan gyi rjes su ma skyes/_'dus ma byas kyi de bzhin nyid las gzhan gyi rjes su ma skyes so/_/de ci'i phyir zhe na/_lha dag 'di ltar gang zhig rjes su skye bar 
[\[166b.4\]]'gyur ba dang /_gang las skye bar 'gyur ba dang /_gang du skye bar 'gyur ba'i chos de dag thams cad med cing mi dmigs pa'i phyir ro/_/de nas bcom ldan 'das la tshe dang ldan pa sha ra dwa ti'i bus 'di skad ces gsol to/_/btsun pa bcom ldan 'das chos 
[\[166b.5\]]thams cad kyi de bzhin nyid dang /_ma nor ba de bzhin nyid dang /_chos gnas pa nyid dang /_chos skyon med pa nyid 'di ni zab lags te/_de la ni gzugs dang /_rnam pa thams cad mkhyen pa nyid dang /_de bzhin nyid mi dmigs lags so/_/bcom ldan 
[\[166b.6\]]'das kyis bka' stsal pa/_sha ra dwa ti'i bu de de bzhin no/_/ji skad smras pa de bzhin te/_chos thams cad kyi de bzhin nyid dang /_ma nor ba de bzhin nyid dang /_chos gnas pa nyid dang /_chos skyon med pa nyid 'di ni zab ste/_de la ni gzugs dang /_
[\[166b.7\]]gzugs kyi de bzhin nyid mi dmigs so/_/de la ni tshor ba dang /_'du shes dang /_'du byed rnams dang /_rnam par shes pa dang /_rnam par shes pa'i de bzhin nyid mi dmigs so/_/de bzhin du sbyar te/_de la ni rnam pa thams cad mkhyen pa nyid kyi bar dang /_
[\[167a\]]
[\[167a.1\]]rnam pa thams cad mkhyen pa nyid kyi de bzhin nyid mi dmigs so/_/de ci'i phyir zhe na/_sha ra dwa ti'i bu 'di ltar de bzhin nyid la ni re zhig gzugs nyid kyang mi dmigs na/_gzugs kyi de bzhin nyid lta ga la dmigs/_de bzhin du re zhig tshor ba dang /_
[\[167a.2\]]de bzhin du 'du shes dang /_'du byed rnams dang /_rnam par shes pa nyid kyang mi dmigs na/_rnam par shes pa'i de bzhin nyid lta ga la dmigs/_de bzhin du sbyar te/_re zhig rnam pa thams cad mkhyen pa nyid kyi bar yang mi dmigs na/_rnam pa thams cad mkhyen pa nyid kyi de bzhin 
[\[167a.3\]]nyid lta ga la dmigs pa'i phyir ro/_/de bzhin nyid 'di bshad pa na/_dge slong khri nyis stong ni len pa med par zag pa rnams las sems rnam par grol lo/_/dge slong ma lnga brgya ni chos rnams la chos kyi mig rdul med cing dri ma dang bral ba skyes so/_/lha dang 
[\[167a.4\]]mi lnga stong gis ni mi skye ba'i chos la bzod pa thob bo/_/byang chub sems dpa' sems dpa' chen po drug cu ni len pa med par zag pa rnams las sems rnam par grol lo/_/de nas bcom ldan 'das kyis tshe dang ldan pa sha ra dwa ti'i bu la 'di skad ces bka' 
[\[167a.5\]]stsal to/_/sha ra dwa ti'i bu byang chub sems dpa' sems dpa' chen po de dag gis ni sangs rgyas lnga brgya la bsnyen bkur byas shing /_de bzhin gshegs pa de dag thams cad la dbul ba dag phul te/_de dag las rab tu byung nas/_tshul khrims bsrungs/_
[\[167a.6\]]bzod pa bskyed/_brtson 'grus brtsams/_bsam gtan dag bsgrubs mod kyi/_sha ra dwa ti'i bu 'on kyang byang chub sems dpa' sems dpa' chen po de dag ni shes rab kyi pha rol tu phyin pas yongs su ma zin cing /_thabs la mkhas pa dang bral ba'i phyir/_
[\[167a.7\]]'du shes sna tshogs pa nyid dang /_spyod pa tha dad pa nyid du gyur te/_de dag ni 'di lta ste/_'di ni sbyin pa'o/_/de bzhin du sbyin bdag dang /_'di ni slong ba'o/_/'di ltar sbyin par bya'o/_/'di la ni sbyin par bya'o/_/de bzhin du 'di ni tshul khrims so/_/
[\[167b\]]
[\[167b.1\]]bdag cag ni 'di ltar tshul khrims dang ldan pa'o/_/tshul khrims ni 'di ltar bsrung bar bya'o/_/de bzhin du 'di ni bzod pa'o/_/bdag cag ni 'di ltar bzod pa dang ldan pa'o/_/'di ltar bzod pa 'di bskyed par bya'o/_/de bzhin du 'di ni brtson 'grus 
[\[167b.2\]]so/_/bdag cag ni 'di ltar brtson 'grus dang ldan pa'o/_/'di ltar brtson 'grus 'di brtsam par bya'o/_/de bzhin du 'di dag ni bsam gtan no/_/bdag cag ni 'di ltar bsam gtan pa'o/_/'di ltar bsam gtan 'di dag la snyoms par 'jug par 
[\[167b.3\]]bya'o snyam du de lta bu'i 'du shes can dag tu gyur to/_/de dag gis ni shes rab kyi pha rol tu phyin pas yongs su ma zin pa dang /_thabs la mkhas pas yongs su ma zin par sbyin pa dag byin/_tshul khrims dag bsrungs/_bzod pa dag bskyed/_brtson 'grus 
[\[167b.4\]]dag brtsams/_bsam gtan dag la snyoms par zhugs te/_de dag gis ni 'du shes tha dad pa nyid med pa gang gis byang chub sems dpa'i skyon med pa la 'jug par 'gyur ba'i 'du shes tha dad pa nyid med pa ma thob pas/_de dag ni byang chub sems dpa'i 
[\[167b.5\]]skyon med pa la ma zhugs kyi/_rgyun du zhugs pa'i 'bras bu rjes su thob nas/_de bzhin du dgra bcom pa nyid kyi bar du thob par gyur to/_/sha ra dwa ti'i bu gzhan yang byang chub sems dpa' sems dpa' chen po'i byang chub kyi lam rnam par thar pa'i sgo stong pa nyid de 
[\[167b.6\]]yang yod/_mtshan ma med pa yang yod/_rnam par thar pa'i sgo smon pa med pa yang yod mod kyi/_'on kyang shes rab kyi pha rol tu phyin pas yongs su ma zin pa dang /_thabs la mkhas pa dang bral ba'i phyir/_yang dag pa'i mtha' mngon sum du byas nas/_nyan thos 
[\[167b.7\]]sam/_rang sangs rgyas su 'gyur ro/_/de skad ces bka' stsal pa dang /_bcom ldan 'das la tshe dang ldan pa sha ra dwa ti'i bus 'di skad ces gsol to/_/btsun pa bcom ldan 'das ci'i slad du nyan thos sam/_rang sangs rgyas kyi theg pa pa'i gang zag dag stong pa nyid dang /_
[\[168a\]]
[\[168a.1\]]mtshan ma med pa dang /_smon pa med pa'i chos de dag nyid sgom bzhin du shes rab kyi pha rol tu phyin pas yongs su ma zin cing /_thabs la mkhas pa dang bral te/_yang dag pa'i mtha' mngon sum du bgyis nas/_nyan thos sam/_rang sangs 
[\[168a.2\]]rgyas su 'gyur la/_byang chub sems dpa' sems dpa' chen po ni stong pa nyid dang /_mtshan ma med pa dang /_smon pa med pa'i chos de dag nyid sgom du bas kyang /_shes rab kyi pha rol tu phyin pas yongs su zin cing /_thabs la mkhas pa la brten te/_yang 
[\[168a.3\]]dag pa'i mtha' mngon sum du bgyis nas/_bla na med pa yang dag par rdzogs pa'i byang chub mngon par rdzogs par 'tshang rgya ba lags/_de skad ces gsol pa dang /_bcom ldan 'das kyis tshe dang ldan pa sha ra dwa ti'i bu la 'di skad ces bka' stsal to/_/sha ra dwa 
[\[168a.4\]]ti'i bu 'di la gang zag kha cig rnam pa thams cad mkhyen pa nyid kyi sems dang bral ba dang /_shes rab kyi pha rol tu phyin pas yongs su ma zin pa dang /_thabs la mkhas pa dang bral bar stong pa nyid dang /_mtshan ma med pa dang /_smon pa med pa'i chos de dag 
[\[168a.5\]]sgom na/_nyan thos sam/_rang sangs rgyas su 'gyur ro/_/sha ra dwa ti'i bu 'di la byang chub sems dpa' sems dpa' chen po rnam pa thams cad mkhyen pa nyid kyi sems dang ma bral ba dang /_shes rab kyi pha rol tu phyin pas legs par zin pa dang /_thabs 
[\[168a.6\]]la mkhas pa la brten te/_snying rje chen po mngon sum du byas nas/_stong pa nyid dang /_mtshan ma med pa dang /_smon pa med pa'i chos rnams sgom na/_de ni byang chub sems dpa'i skyon med par zhugs nas/_bla na med pa yang dag par rdzogs pa'i byang chub 
[\[168a.7\]]mngon par rdzogs par 'tshang rgya'o/_/sha ra dwa ti'i bu dper na sum cu rtsa gsum gyi lha rnams kyi nang na 'dab chags bya 'dab ma med pa lus dpag tshad brgya pa'am/_dpag tshad sum brgya pa zhig yod par gyur la/_de yang de nas 'dzam bu gling 'dir 'ong bar sems 
[\[168b\]]
[\[168b.1\]]te/_'dzam bu gling du gnas par bya'o snyam nas/_des bdag nyid mchongs la bdag nyid mchongs pa'i 'og tu bar skabs na/_de 'di snyam du da ni bdag 'dzam bu gling du ma lhung bar sum cu rtsa gsum gyi lha rnams kyi nang du gnas par bya'o snyam du sems na/_sha ra 
[\[168b.2\]]dwa ti'i bu 'di ji snyam du sems/_ci bya 'dab ma med pa des slar bdag nyid sum cu rtsa gsum gyi lha rnams kyi nang du gzhag par nus snyam 'am/_gsol pa/_btsun pa bcom ldan 'das ma lags so/_/bcom ldan 'das kyis bka' stsal pa/_sha ra dwa 
[\[168b.3\]]ti'i bu yang gal te bya 'dab ma med pa de/_de nas lhung bzhin du 'di snyam du sems te/_kye ma ma la bdag ma smas ma snang par 'dzam bu gling du gnas par bya'o snyam na/_sha ra dwa ti'i bu 'di ji snyam du sems/_ci bya 'dab ma med pa de ma smas ma snad par 'dzam 
[\[168b.4\]]bu'i gling du gnas par 'gyur snyam mam/_gsol pa/_btsun pa bcom ldan 'das ma lags te/_de ni smas pa dang /_snang pa kho nar 'dzam bu'i gling du lhung zhing 'gum pa'am/_'gum pa la thug pa'i sdug bsngal can du 'gyur lags so/_/de ci'i slad du zhe na/_
[\[168b.5\]]btsun pa bcom ldan 'das bya gang yang rung ba zhig lus che zhing 'dab ma ma mchis par gyur la/_mthon po zhig nas lhung ba de ni de bzhin du 'gyur ba'i slad du'o/_/bcom ldan 'das kyis bka' stsal pa/_sha ra dwa ti'i bu de de bzhin no/_/ji skad smras pa de 
[\[168b.6\]]bzhin te/_sha ra dwa ti'i bu byang chub sems dpa'i theg pa pa'i gang zag gang gis bskal pa mang po zhig tu sbyin pa byin zhing /_de bzhin du tshul khrims bsrungs/_bzod pa bsgoms/_brtson 'grus brtsams/_bsam gtan dag bsgrubs/_shes rab bsgoms 
[\[168b.7\]]su zin kyang /_de shes rab kyi pha rol tu phyin pa dang bral zhing /_thabs la mkhas pa dang bral bar de stong pa nyid dang /_mtshan ma med pa dang /_smon pa med pa'i chos rnams sgom na/_yang dag pa'i mtha' mngon sum du byas nas nyan thos kyi sa'am/_rang sangs rgyas 
[\[169a\]]
[\[169a.1\]]kyi sar ltung ngo /_/de ci'i phyir zhe na/_'di ltar byang chub sems dpa'i theg pa pa'i gang zag des rnam pa thams cad mkhyen pa nyid kyi sems dang bral bas/_chos de dag bskal pa mang po zhig tu bsgoms shing sbyin pa byin/_de bzhin du tshul khrims 
[\[169a.2\]]bsrungs/_bzod pa bsgoms/_brtson 'grus brtsams/_bsam gtan dag bsgrubs/_shes rab bsgoms par gyur pa de'i tshe/_shes rab kyi pha rol tu phyin pas yongs su ma zin pa dang /_thabs la mkhas pa dang bral bas/_de'i phyir de ni nyan thos kyi sa 
[\[169a.3\]]'am/_rang sangs rgyas kyi sar ltung ngo /_/sha ra dwa ti'i bu gzhan yang byang chub sems dpa'i theg pa pa'i gang zag de 'das pa dang /_ma byon pa dang /_da ltar byung ba'i sangs rgyas bcom ldan 'das de dag gi ting nge 'dzin dang /_tshul khrims dang /_shes rab dang /_rnam 
[\[169a.4\]]par grol ba dang /_rnam par grol ba'i ye shes gzigs pa de dag sems shing mtshan mar 'dzin la kun tu 'dzin te/_sgom mod kyi/_'on kyang des ni de bzhin gshegs pa'i tshul khrims kyi phyogs tsam yang mi shes so/_/de bzhin du des ni de bzhin gshegs pa'i rnam par grol 
[\[169a.5\]]ba dang /_rnam par grol ba'i ye shes gzigs pa'i phyogs tsam yang mi shes la/_de yang mi shes mi mthong bzhin du byang chub kyi lam stong pa nyid de dang /_mtshan ma med pa dang /_smon pa med pa'i chos de dag gi sgra nyan par byed do/_/des sgra de yid la byas nas/_
[\[169a.6\]]mtshan mar 'dzin to/_/mtshan mar gzung nas kyang bla na med pa yang dag par rdzogs pa'i byang chub tu yongs su sngo bar byed de/_de ltar yongs su sngo bar byed pa'i byang chub sems dpa'i theg pa pa'i gang zag de ni nyan thos kyi sa'am/_rang sangs rgyas kyi sa la 
[\[169a.7\]]gnas par 'gyur ro/_/de ci'i phyir zhe na/_sha ra dwa ti'i bu gang shes rab kyi pha rol tu phyin pas yongs su ma zin pa dang /_thabs la mkhas pa dang bral ba de ni de bzhin du 'gyur ba'i phyir ro/_/sha ra dwa ti'i bu 'di la byang chub sems dpa' sems dpa' chen po sems 
[\[169b\]]
[\[169b.1\]]dang po bskyed phyin chad rnam pa thams cad mkhyen pa nyid kyi sems bskyed pa dang ma bral bar sbyin pa sbyin par byed/_tshul khrims srung /_bzod pa skyed/_brtson 'grus rtsom/_bsam gtan dag la snyoms par 'jug pa de ni/_shes rab kyi pha rol tu phyin pa dang /_
[\[169b.2\]]thabs la mkhas pa dang ma bral bas 'das pa dang /_ma byon pa dang /_da ltar byung ba'i sangs rgyas bcom ldan 'das rnams kyi tshul khrims dang /_ting nge 'dzin dang /_shes rab dang /_rnam par grol ba dang /_rnam par grol ba'i ye shes gzigs pa gang 
[\[169b.3\]]yin pa de mtshan mar mi 'dzin la/_de stong pa nyid kyi ting nge 'dzin mtshan mar mi 'dzin/_mtshan ma med pa'i ting nge 'dzin dang /_smon pa med pa'i ting nge 'dzin mtshan mar mi 'dzin te/_de ni bla na med pa yang dag par rdzogs pa'i byang chub dang nye ba yin par rig par 
[\[169b.4\]]bya'o/_/de ci'i phyir zhe na/_'di ltar byang chub sems dpa' sems dpa' chen po des/_sems dang po bskyed phyin chad sbyin pa byin yang mtshan mar ma bzung /_tshul khrims bsrungs kyang mtshan mar ma bzung /_bzod pa bskyed kyang mtshan mar ma bzung /_
[\[169b.5\]]brtson 'grus brtsams kyang mtshan mar ma bzung /_bsam gtan dag la snyoms par zhugs kyang mtshan mar ma bzung /_shes rab bsgoms kyang mtshan mar ma bzung la/_'das pa dang /_ma byon pa dang /_da ltar byung ba'i sangs rgyas bcom ldan 
[\[169b.6\]]'das rnams kyi tshul khrims dang /_ting nge 'dzin dang /_shes rab dang /_rnam par grol ba dang /_rnam par grol ba'i ye shes gzigs pa mtshan mar ma bzung ba'i phyir te/_sha ra dwa ti'i bu gang mtshan ma dang bral ba'i sems kyis sbyin pa gtong /_tshul khrims srung /_
[\[169b.7\]]bzod pa skyed/_brtson 'grus rtsom/_bsam gtan dag la snyoms par 'jug pa nas/_rnam pa thams cad mkhyen pa nyid kyi bar la spyod pa 'di ni byang chub sems dpa' sems dpa' chen po rnams kyi thabs la mkhas pa yin no/_/gsol pa/_bdag gis bcom ldan 
[\[170a\]]
[\[170a.1\]]'das kyis gsungs pa'i don 'tshal ba ltar na/_byang chub sems dpa' sems dpa' chen po gang sems dang po bskyed phyin chad shes rab kyi pha rol tu phyin pa dang /_thabs la mkhas pa dang ma bral ba de'i bla na med pa yang dag par rdzogs pa'i byang chub 
[\[170a.2\]]ni the tshom ma mchis lags so/_/de ci'i slad du zhe na/_btsun pa bcom ldan 'das 'di ltar byang chub sems dpa' sems dpa' chen po des sems dang po bskyed slan chad 'di lta ste/_gzugs sam/_tshor ba'am/_'du shes sam/_'du byed rnams sam/_rnam 
[\[170a.3\]]par shes pa nas/_rnam pa thams cad mkhyen pa nyid kyi bar du gang zhig mngon par rdzogs par 'tshang rgya bar bgyid pa dang /_gang gis mngon par rdzogs par 'tshang rgya ba dang /_gang du mngon par rdzogs par 'tshang rgya ba'i chos ni nam yang mi dmigs pa'i slad du'o/_/btsun 
[\[170a.4\]]pa bcom ldan 'das byang chub sems dpa'i theg pa pa'i rigs kyi bu'am/_rigs kyi bu mo shes rab kyi pha rol tu phyin pa dang /_thabs la mkhas pa dang ma bral ba de dag gis bla na med pa yang dag par rdzogs pa'i byang chub ni the tshom ma mchis par 'tshal bar bgyi lags so/_/
[\[170a.5\]]de ci'i slad du zhe na/_btsun pa bcom ldan 'das 'di ltar shes rab kyi pha rol tu phyin pa dang /_thabs la mkhas pa dang ma bral ba de dag gis sbyin pa gang dang gang btang ba mtshan mar ma bzung /_de bzhin du tshul khrims gang dang gang bsrungs pa de mtshan mar ma bzung /_
[\[170a.6\]]bzod pa gang dang gang bsgrubs pa dang /_brtson 'grus gang dang gang brtsams pa dang /_bsam gtan gang dang gang dag la snyoms par zhugs pa dang /_shes rab gang dang gang bsgoms pa de mtshan mar ma bzung ba'i slad du ste/_de lta lags pas rgyu des na/_byang chub 
[\[170a.7\]]sems dpa'i theg pa pa'i rigs kyi bu'am/_rigs kyi bu mo de dag gi bla na med pa yang dag par rdzogs pa'i byang chub ni the tshom ma mchis par 'tshal bar bgyi lags so/_/btsun pa bcom ldan 'das de lta lags pas na/_byang chub sems dpa' sems dpa' chen po 
[\[170b\]]
[\[170b.1\]]lhag pa'i bsam pas/_bla na med pa yang dag par rdzogs pa'i byang chub mngon par rdzogs par 'tshang rgya bar 'tshal bas/_shes rab kyi pha rol tu phyin pas yongs su zin pa dang /_thabs la mkhas pa dang ma bral bar bgyi'o/_/shes rab kyi pha rol tu phyin pa dang 
[\[170b.2\]]thabs la mkhas pa la gnas nas mi dmigs pa dang /_mtshan ma ma mchis pa dang ldan pa'i sems kyis sbyin pa btang bar bgyi/_de bzhin du tshul khrims bsrung bar bgyi/_bzod pa bsgrub par bgyi/_brtson 'grus brtsam par bgyi/_bsam gtan dag la 
[\[170b.3\]]snyoms par 'jug par bgyi/_shes rab bsgom par bgyi zhing /_de ltar gong ma bzhin du sbyar te/_rnam pa thams cad mkhyen pa nyid kyi bar la spyad par bgyi lags so/_/de nas 'dod pa na spyod pa'i lha rnams dang /_gzugs na spyod pa'i lha rnams kyis bcom ldan 
[\[170b.4\]]'das la 'di skad ces gsol to/_/btsun pa bcom ldan 'das bla na med pa yang dag par rdzogs pa'i byang chub ni mngon par 'byung dka' ste/_byang chub sems dpa' sems dpa' chen pos chos thams cad ma lus par mngon par rdzogs par 'tshang rgya bar yang bgyi 
[\[170b.5\]]'tshal la/_btsun pa bcom ldan 'das chos de dag thams cad kyang ma mchis shing mi dmigs pa ni ngo mtshar lags so/_/bcom ldan 'das kyis bka' stsal pa/_lha dag de de bzhin no/_/ji skad smras pa de bzhin te/_bla na med pa yang dag par rdzogs pa'i byang chub ni 
[\[170b.6\]]mngon par 'byung dka' ste/_lha dag ngas kyang chos thams cad rnam pa thams cad du mngon par rdzogs par sangs rgyas te/_ngas kyang don dam par gang zhig mngon par rdzogs par 'tshang rgya ba'am/_gang gis mngon par rdzogs par 'tshang rgya ba'am/_gang du mngon par 
[\[170b.7\]]rdzogs par 'tshang rgya bar bya ba'i chos 'ga' yang ma dmigs so/_/de ci'i phyir zhe na/_chos thams cad ni 'dus byas dang /_'dus ma byas stong pa nyid kyi phyir/_shin tu rnam par dag pa'i phyir ro/_/de nas bcom ldan 'das la tshe dang ldan pa rab 'byor gyis 'di skad 
[\[171a\]]
[\[171a.1\]]ces gsol to/_/btsun pa bcom ldan 'das bcom ldan 'das kyis gang 'di skad du/_lha dag bla na med pa yang dag par rdzogs pa'i byang chub ni mngon par 'byung dka'o zhes bka' stsal na/_bdag gis bcom ldan 'das kyis gsungs pa'i don 
[\[171a.2\]]'tshal ba dang /_bdag sems pa ltar na/_bla na med pa yang dag par rdzogs pa'i byang chub ni mngon par 'byung sla zhing /_mngon par rdzogs par byang chub par sla ba snyam bgyid lags so/_/de ci'i slad du zhe na/_btsun pa bcom ldan 'das 'di ltar chos thams cad ni chos thams 
[\[171a.3\]]cad kyis stong la/_chos gang gis kyang chos gang yang mngon par rdzogs par 'tshang mi rgya ste/_chos thams cad stong pa la gang zhig mngon par rdzogs par 'tshang rgya ba'am/_gang gis mngon par rdzogs par 'tshang rgya ba'am/_gang du mngon par rdzogs par 'tshang rgya bar 
[\[171a.4\]]'gyur ba'i chos de ma mchis shing mi dmigs pa'i slad du'o/_/de ci'i slad du zhe na/_btsun pa bcom ldan 'das 'di ltar chos thams cad ni chos thams cad kyis stong ste/_byang chub sems dpa' sems dpa' chen po chos gang zhig 'grib pa'am/_'phel bar bgyi 
[\[171a.5\]]ba'i slad du sbyin pa stsol ba dang /_de bzhin du tshul khrims srung ba dang /_bzod pa sgom pa dang /_brtson 'grus rtsom pa dang /_bsam gtan dag la snyoms par 'jug pa dang /_shes rab sgom pa dang /_de bzhin du sbyar te/_rnam pa thams cad mkhyen pa nyid kyi 
[\[171a.6\]]bar la spyod pa'i chos de dag kyang ma mchis shing mi dmigs pa'i slad du ste/_btsun pa bcom ldan 'das rnam grangs des na/_byang chub sems dpa' sems dpa' chen po'i bla na med pa yang dag par rdzogs pa'i byang chub ni 'byung sla ba dang /_mngon par rdzogs par sangs 
[\[171a.7\]]rgyas par sla lags so/_/de ci'i slad du zhe na/_btsun pa bcom ldan 'das 'di ltar gzugs ni ngo bo nyid kyis stong /_de bzhin du tshor ba dang /_'du shes dang /_'du byed rnams dang /_rnam par shes pa ni ngo bo nyid kyis stong /_de bzhin du sbyar te/_rnam pa 
[\[171b\]]
[\[171b.1\]]thams cad mkhyen pa nyid kyi bar ni ngo bo nyid kyis stong pa'i slad du'o/_/de nas tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor rnam grangs de nyid kyis na/_byang chub sems dpa'i bla na med pa yang dag par 
[\[171b.2\]]rdzogs pa'i byang chub ni shin tu 'byung bar dka' ba dang /_mngon par rdzogs par byang chub par shin tu dka' ste/_dper na nam mkha' ni 'di snyam du bdag gis bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam du mi sems 
[\[171b.3\]]so/_/tshe dang ldan pa rab 'byor de bzhin du byang chub sems dpa' sems dpa' chen po yang 'di snyam du bdag gis bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam du mi sems so/_/de ci'i phyir zhe na/_tshe dang ldan pa 
[\[171b.4\]]rab 'byor 'di ltar chos thams cad ni nam mkha' dang mnyam pa ste/_byang chub sems dpa' sems dpa' chen pos chos thams cad nam mkha' lta bur mos nas/_bla na med pa yang dag par rdzogs pa'i byang chub mngon par rdzogs par 'tshang rgya ba'i phyir ro/_/tshe 
[\[171b.5\]]dang ldan pa rab 'byor gal te byang chub sems dpa' sems dpa' chen pos chos thams cad nam mkha' lta bur mos nas/_bla na med pa yang dag par rdzogs pa'i byang chub ni 'byung bar sla zhing /_mngon par rdzogs par byang chub par sla ste/_'byung bar dka' ba ma 
[\[171b.6\]]yin/_mngon par rdzogs par byang chub par dka' ba ma yin na ni/_byang chub sems dpa' sems dpa' chen po go cha bgos pa gang gA'i klung gi bye ma snyed dag bla na med pa yang dag par rdzogs pa'i byang chub las phyir ldog par mi 'gyur te/_tshe dang ldan pa rab 'byor 
[\[171b.7\]]rnam grangs des na/_bla na med pa yang dag par rdzogs pa'i byang chub ni shin tu 'byung bar dka' zhing mngon par rdzogs par byang chub par dka' bar mngon no/_/shes rab kyi pha rol tu phyin pa khri pa las/_yongs su gzung ba med pa dang /_spang ba med pa'i le'u zhes 
[\[172a\]]
[\[172a.1\]]bya ste/_nyi shu rtsa gsum pa'o//_//de nas bcom ldan 'das la/_tshe dang ldan pa rab 'byor gyis 'di skad ces gsol to/_/btsun pa bcom ldan 'das byang chub sems dpa' sems dpa' chen po bla na med pa yang dag par rdzogs 
[\[172a.2\]]pa'i byang chub tu nges par 'byung bar 'tshal bas gang la gnas par bgyi lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/byang chub sems dpa' sems dpa' chen po bla na med pa yang dag par 
[\[172a.3\]]rdzogs pa'i byang chub tu nges par 'byung bar 'dod pas sems can thams cad la sems snyoms pa nyid la gnas par bya/_sems can thams cad la snyoms pa'i sems bskyed par bya'o/_/snyam pa'i sems nye bar bzhag nas/_sems can thams cad la phan pa'i sems 
[\[172a.4\]]kyis gtam 'dre bar bya/_phebs par smra bar bya'o/_/sems can thams cad la byams pa chen po bskyed par bya'o/_/sems can thams cad la nga rgyal bskyung bar bya'o/_/sems can thams cad la ston par 'du shes bskyed par bya'o/_/sems can thams cad 
[\[172a.5\]]la snyan cing 'jam pa'i tshig gis gtam 'dre bar bya/_phebs par smra bar bya'o/_/sems can thams cad la zhe 'gras pa med pa'i sems bskyed par bya'o/_/sems can thams cad la rnam par tho 'tsham pa med pa'i sems bskyed par bya'o/_/sems can thams cad la 
[\[172a.6\]]pha ma dang /_ming sring gi sems bskyed par bya'o/_/sems can thams cad la mdza' bshes dang /_ne'u zla dang /_nye du'i sems bskyed par bya'o/_/sems can thams cad la pha ma dang /_ming sring dang /_mdza' bshes dang /_ne'u zla dang /_nye du'i sems kyis 
[\[172a.7\]]gtam 'dre bar bya/_phebs par smra bar bya'o/_/des kyang srog gcod pa spang bar bya/_gzhan dag kyang srog gcod pa spong ba nyid kyi lam yang dag par 'dzin du gzhug par bya/_rtag tu srog gcod pa spong ba nyid kyi bsngags pa brjod par bya/_gzhan gang dag srog gcod 
[\[172b\]]
[\[172b.1\]]pa spong ba de dag gi bsngags pa yang brjod cing rjes su dga' bar bya'o/_/de ltar gong ma bzhin du sbyar te/_bdag gis kyang log par lta ba'i bar du spang bar bya/_gzhan dag kyang log par lta ba spong ba nyid kyis lam yang dag par 'dzin du gzhug par bya/_log par lta ba 
[\[172b.2\]]spong ba nyid kyi bsngags pa brjod par bya/_gzhan gang dag log par lta ba spong ba de dag gi bsngags pa brjod par bya/_rjes su dga' bar bya ste/_rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub tu nges par 'byung 
[\[172b.3\]]bar 'dod pas chos de dag la de ltar gnas par bya ste/_de yang mi dmigs pa'i tshul gyis bya'o/_/de bzhin du bdag kyang bsam gtan dang po la snyoms par 'jug par bya zhing /_bsam gtan bzhi pa'i bar la snyoms par 'jug par bya'o/_/gzhan dag kyang bsam gtan 
[\[172b.4\]]bzhi pa'i bar yang dag par 'dzin du gzhug par bya zhing /_bsam gtan bzhi pa'i bar gyi bsngags pa brjod par bya/_gzhan gang dag bsam gtan bzhi pa'i bar la snyoms par 'jug pa de dag gi bsngags pa yang brjod cing rjes su dga' bar bya ste/_rab 'byor de ltar 
[\[172b.5\]]na byang chub sems dpa' sems dpa' chen po bla na med pa yang dag par rdzogs pa'i byang chub la gnas par 'dod pas/_chos de dag la de ltar gnas par bya ste/_de yang mi dmigs pa'i tshul gyis bya'o/_/rab 'byor gzhan yang byang chub sems dpa' sems dpa' 
[\[172b.6\]]chen pos byams pa'i sems la snyoms par 'jug par bya ba nas/_gzhan gang dag byams pa'i sems la snyoms par 'jug pa de dag gi bsngags pa yang brjod cing rjes su dga' bar bya'o/_/de bzhin du bdag kyang snying rje dang /_dga' ba dang /_btang snyoms kyi sems 
[\[172b.7\]]la snyoms par 'jug par bya zhing /_gzhan gang dag snying rje dang /_dga' ba dang /_btang snyoms kyi sems kyi ting nge 'dzin gyi bar la snyoms par 'jug pa de dag gi bsngags pa yang brjod cing rjes su dga' bar bya'o/_/bdag kyang nam mkha' mtha' yas skye mched kyi 
[\[173a\]]
[\[173a.1\]]snyoms par 'jug pa dang /_rnam shes mtha' yas skye mched kyi snyoms par 'jug pa dang /_ci yang med pa'i skye mched kyi snyoms par 'jug pa dang /_'du shes med 'du shes med min skye mched kyi bar gyi snyoms par 'jug pa la snyoms par 'jug par bya zhing /_
[\[173a.2\]]gzhan gang dag 'du shes med 'du shes med min skye mched kyi bar gyi snyoms par 'jug pa la snyoms par 'jug pa de dag gi bsngags pa yang brjod cing rjes su dga' bar bya'o/_/bdag gis kyang sbyin pa'i pha rol tu phyin pa yongs su rdzogs par bya/_gzhan dag kyang sbyin 
[\[173a.3\]]pa'i pha rol tu phyin pa yang dag par 'dzin du gzhug par bya/_sbyin pa'i pha rol tu phyin pa'i bsngags pa brjod par bya zhing /_gzhan gang dag sbyin pa'i pha rol tu phyin pa yongs su rdzogs par byed pa de dag gi bsngags pa yang brjod cing rjes su dga' bar bya'o/_/de bzhin du ji 
[\[173a.4\]]ltar sbyin pa'i pha rol tu phyin par sbyar ba bzhin du/_shes rab kyi pha rol tu phyin pa'i bar la yang sbyar bar bya'o/_/rab 'byor de bzhin du byang chub sems dpa' sems dpa' chen pos bdag gis kyang nang stong pa nyid bsgom par bya/_gzhan dag kyang nang stong pa nyid sgom 
[\[173a.5\]]pa yang dag par 'dzin du gzhug par bya/_nang stong pa nyid sgom pa'i bsngags pa yang brjod par bya/_gzhan gang dag nang stong pa nyid sgom pa de dag gi bsngags pa yang brjod cing rjes su dga' bar bya'o/_/gong ma bzhin du sbyar te/_dngos po med pa'i ngo bo nyid stong pa 
[\[173a.6\]]nyid kyi bar la yang de bzhin du sbyar bar bya'o/_/de bzhin du bdag gis kyang dran pa nye bar gzhag pa bzhi bsgom par bya/_gzhan yang dran pa nye bar gzhag pa bzhi sgom pa yang dag par 'dzin du 'jug par bya/_dran pa nye bar gzhag pa sgom pa'i bsngags pa yang brjod par bya/_
[\[173a.7\]]gzhan gang dag dran pa nye bar gzhag pa bzhi sgom pa de dag gi bsngags pa yang brjod cing rjes su dga' bar bya'o/_/de bzhin du sbyar te/_bdag kyang 'phags pa'i lam yan lag brgyad pa'i bar du bsgom par bya/_gzhan yang 'phags pa'i lam yan lag brgyad 
[\[173b\]]
[\[173b.1\]]pa sgom pa yang dag par 'dzin du gzhug par bya/_'phags pa'i lam yan lag brgyad pa sgom pa'i bsngags pa yang brjod cing rjes su dga' bar bya'o/_/de bzhin du bdag gis kyang stong pa nyid dang /_mtshan ma med pa dang /_smon pa med pa'i ting nge 'dzin la snyoms 
[\[173b.2\]]par 'jug par bya/_gzhan yang stong pa nyid dang /_mtshan ma med pa dang /_smon pa med pa'i ting nge 'dzin dag yang dag par 'dzin du gzhug par bya/_stong pa nyid dang /_mtshan ma med pa dang /_smon pa med pa'i ting nge 'dzin de dag gi bsngags pa brjod par bya/_gzhan gang 
[\[173b.3\]]dag stong pa nyid dang /_mtshan ma med pa dang /_smon pa med pa dag gi ting nge 'dzin la snyoms par 'jug pa de dag gi bsngags pa yang brjod cing rjes su dga' bar bya'o/_/bdag kyang rnam par thar pa brgyad dang /_mthar gyis gnas pa'i snyoms par 'jug pa dgu la snyoms 
[\[173b.4\]]par 'jug par bya/_gzhan yang rnam par thar pa brgyad dang /_mthar gyis gnas pa'i snyoms par 'jug pa dgu po dag yang dag par 'dzin du gzhug par bya/_rnam par thar pa brgyad dang /_mthar gyis gnas pa'i snyoms par 'jug pa dgu po dag gi bsngags pa brjod 
[\[173b.5\]]par bya/_gzhan gang dag rnam par thar pa brgyad dang /_mthar gyis gnas pa'i snyoms par 'jug pa dgu la snyoms par 'jug pa de dag gi bsngags pa brjod cing rjes su dga' bar bya'o/_/bdag gis kyang de bzhin gshegs pa'i stobs bcu dang /_mi 'jigs pa bzhi 
[\[173b.6\]]dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad yongs su rdzogs par bya/_gzhan yang sangs rgyas kyi chos ma 'dres pa [{]bcwa [,]bco [}]brgyad kyi bar dag yang dag par 'dzin du gzhug par bya/_
[\[173b.7\]]sangs rgyas kyi chos ma 'dres pa [{]bcwa [,]bco [}]brgyad kyi bar dag gi bsngags pa brjod par bya/_gzhan gang dag sangs rgyas kyi chos ma 'dres pa [{]bcwa [,]bco [}]brgyad kyi bar dag yongs su rdzogs par byed pa de dag gi bsngags pa brjod cing rjes su dga' bar bya'o/_/bdag kyang rten cing 'brel par 
[\[174a\]]
[\[174a.1\]]'byung ba yan lag bcu gnyis pa lugs dang 'thun pa dang /_lugs dang mi 'thun pa la nye bar brtag par bya'o/_/gzhan yang rten cing 'brel par 'byung ba yan lag bcu gnyis pa lugs dang 'thun pa dang /_lugs dang mi 'thun pa la nye bar rtog pa'i 
[\[174a.2\]]bsngags pa brjod par bya/_yang dag par 'dzin du gzhug par bya/_gzhan gang dag rten cing 'brel par 'byung ba yan lag bcu gnyis pa lugs dang 'thun pa dang /_lugs dang mi 'thun pa dag la nye bar rtog par byed pa de dag gi bsngags pa yang brjod cing rjes su dga' 
[\[174a.3\]]bar bya ste/_rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas/_chos 'di dag la de ltar bsgom par bya ste/_de yang mi dmigs pa'i tshul gyis bya'o/_/rab 'byor gzhan yang 
[\[174a.4\]]byang chub sems dpa' sems dpa' chen pos bdag gis kyang sdug bsngal 'phags pa'i bden pa yongs su shes par bya/_sdug bsngal kun 'byung ba 'phags pa'i bden pa spang bar bya/_sdug bsngal 'gog pa 'phags pa'i bden pa mngon sum du bya/_sdug bsngal 
[\[174a.5\]]'gog par 'gyur ba'i lam 'phags pa'i bden pa de bsgom par bya'o/_/gzhan yang sdug bsngal yongs su shes par bya ba dang /_kun 'byung ba spang bar bya ba dang /_'gog pa mngon sum du bya ba dang /_lam sgom pa yang dag par 'dzin du gzhug par bya/_'phags 
[\[174a.6\]]pa'i bden pa bzhi'i bsngags pa brjod par bya/_gzhan gang dag sdug bsngal 'phags pa'i bden pa yongs su shes pa dang /_sdug bsngal kun 'byung ba 'phags pa'i bden pa spong ba dang /_sdug bsngal 'gog pa 'phags pa'i bden pa mngon sum du byed pa dang /_sdug 
[\[174a.7\]]bsngal 'gog par 'gro ba'i lam 'phags pa'i bden pa sgom par byed pa de dag gi bsngags pa brjod cing rjes su dga' bar bya'o/_/bdag gis kyang rgyun du zhugs pa'i 'bras bu mngon sum du bya ba'i shes pa bskyed par bya ste/_yang dag pa'i mtha' ni mngon sum du mi bya'o/_/
[\[174b\]]
[\[174b.1\]]gzhan yang rgyun du zhugs pa'i 'bras bu mngon sum du bya ba yang dag par 'dzin du gzhug par bya/_rgyun du zhugs pa'i 'bras bu mngon sum du bya ba'i bsngags pa brjod par bya/_gzhan gang dag rgyun du zhugs pa'i 'bras bu mngon sum du bya ba'i shes pa skyed par byed pa de 
[\[174b.2\]]dag gi bsngags pa yang brjod cing rjes su dga' bar bya'o/_/ji ltar rgyun du zhugs pa'i 'bras bu'i skabs su sbyar ba de bzhin du/_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid kyi bar la yang sbyar bar bya'o/_/bdag 
[\[174b.3\]]gis kyang rang byang chub mngon sum du bya ba'i shes pa bskyed par bya ste/_yang dag pa'i mtha' ni mngon sum du mi bya'o/_/gzhan yang rang byang chub mngon sum du bya ba yang dag par 'dzin du gzhug par bya/_rang byang chub mngon sum du bya ba'i bsngags pa brjod par bya/_gzhan 
[\[174b.4\]]gang dag rang byang chub mngon sum du bya ba'i shes pa skyed par byed pa de dag gi bsngags pa yang brjod cing rjes su dga' bar bya'o/_/bdag kyang byang chub sems dpa'i skyon med pa la 'jug par bya/_gzhan yang byang chub sems dpa'i skyon med pa la yang dag par 'dzin du 
[\[174b.5\]]gzhug par bya/_byang chub sems dpa'i skyon med pa la 'jug pa'i bsngags pa yang brjod par bya/_gzhan gang dag byang chub sems dpa'i skyon med pa la 'jug par byed pa de dag gi bsngags pa yang brjod cing rjes su dga' bar bya'o/_/rab 'byor de ltar na byang chub 
[\[174b.6\]]sems dpa' sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas/_chos 'di dag la de ltar gnas par bya ste/_de yang mi dmigs pa'i tshul gyis bya'o/_/rab 'byor gzhan yang byang chub sems dpa' sems dpa' 
[\[174b.7\]]chen pos bdag gis kyang sems can rnams yongs su smin par bya zhing /_gzhan gang dag sems can rnams yongs su smin par byed pa'i bar du byed pa de dag gi bsngags pa yang brjod cing rjes su dga' bar bya'o/_/bdag gis kyang sangs rgyas kyi zhing rnams 
[\[175a\]]
[\[175a.1\]]yongs su dag par bya zhing /_gzhan gang dag sangs rgyas kyi zhing rnams yongs su dag par byed pa'i bar du byed pa de dag gi bsngags pa yang brjod cing rjes su dga' bar bya'o/_/bdag gis kyang byang chub sems dpa'i mngon par shes pa bskyed 
[\[175a.2\]]par bya zhing /_gzhan gang dag byang chub sems dpa'i mngon par shes pa skyed pa'i bar du byed pa de dag gi bsngags pa yang brjod cing rjes su dga' bar bya'o/_/bdag gis kyang rnam pa thams cad mkhyen pa nyid mngon par rdzogs par byang chub par bya zhing /_gzhan gang 
[\[175a.3\]]dag rnam pa thams cad mkhyen pa nyid mngon par rdzogs par 'tshang rgya bar byed pa de dag gi bsngags pa yang brjod cing rjes su dga' bar bya'o/_/bdag gis kyang bag chags kyi mtshams sbyor ba dang /_nyon mongs pa thams cad spang bar bya/_gzhan yang bag chags 
[\[175a.4\]]kyi mtshams sbyor ba dang /_nyon mongs pa thams cad spong ba yang dag par 'dzin du gzhug par bya/_bag chags kyi mtshams sbyor ba dang /_nyon mongs pa thams cad spong ba'i bsngags pa yang brjod par bya/_gzhan yang bag chags kyi mtshams sbyor ba dang /_nyon 
[\[175a.5\]]mongs pa thams cad spong bar byed pa de dag gi bsngags pa yang brjod cing rjes su dga' bar bya'o/_/rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas chos 'di dag la de ltar 
[\[175a.6\]]gnas par bya ste/_de yang mi dmigs pa'i tshul gyis bya'o//_//shes rab kyi pha rol tu phyin pa khri pa/_bam po nyi shu bzhi pa/_rab 'byor gzhan yang byang chub sems dpa' sems dpa' chen pos bdag gis kyang tshe phun sum tshogs pa yongs su 
[\[175a.7\]]gzung bar bya/_gzhan yang tshe phun sum tshogs pa yang dag par 'dzin du gzhug par bya/_tshe phun sum tshogs pa'i bsngags pa brjod par bya/_gzhan gang dag tshe phun sum tshogs pa yongs su 'dzin pa de dag gi bsngags pa yang brjod cing rjes su dga' bar bya'o/_/
[\[175b\]]
[\[175b.1\]]bdag gis kyang chos kyi 'khor lo bskor bar bya/_gzhan gang dag chos kyi 'khor lo bskor ba'am/_bskor bar 'gyur ba'i bar de dag gi bsngags pa yang brjod cing rjes su dga' bar bya ste/_rab 'byor de ltar na byang chub sems dpa' sems dpa' chen po bla na med pa yang 
[\[175b.2\]]dag par rdzogs pa'i byang chub tu nges par 'byung bar 'dod pas/_chos 'di dag la de ltar gnas par bya ste/_de yang mi dmigs pa'i tshul gyis bya'o/_/rab 'byor byang chub sems dpa' sems dpa' chen pos de ltar shes rab kyi pha rol tu phyin pa la bslab par bya zhing /_
[\[175b.3\]]de ltar thabs la mkhas pa la gnas par bya'o/_/de ltar slob pa dang /_de ltar gnas pa de'i gzugs sgrib pa med par 'gyur/_tshor ba sgrib pa med pa dang /_'du shes sgrib pa med pa dang /_'du byed rnams sgrib pa med pa dang /_rnam par shes pa sgrib pa med par 
[\[175b.4\]]'gyur ro/_/de bzhin du sbyar te/_dam pa'i chos gnas pa'i bar du sgrib pa med par 'gyur ro/_/de ci'i phyir zhe na/_rab 'byor 'di ltar byang chub sems dpa' sems dpa' chen po des/_sngon gyi mtha' nyid nas gzugs yongs su ma bzung ba dang /_de bzhin du 
[\[175b.5\]]tshor ba dang /_'du shes dang /_'du byed rnams dang /_rnam par shes pa yongs su ma bzung ba nas/_de bzhin du sbyar te/_sngon gyi mtha' nas thams cad mkhyen pa nyid kyi bar du yongs su ma bzung ba'i phyir ro/_/de ci'i phyir zhe na/_rab 'byor 'di ltar gzugs 
[\[175b.6\]]yongs su gzung du med pa de ni gzugs ma yin/_de bzhin du tshor ba dang /_'du shes dang /_'du byed rnams dang /_rnam par shes pa gzung du med pa gang yin pa de ni/_rnam par shes pa ma yin/_de bzhin du sbyar te/_rnam pa thams cad mkhyen pa nyid kyi bar du 
[\[175b.7\]]gzung du med pa de ni/_rnam pa thams cad mkhyen pa nyid ma yin pa'i phyir ro/_/byang chub sems dpa' gnas pa 'di bshad pa na/_byang chub sems dpa' khri nyis stong gis mi skye ba'i chos la bzod pa thob bo/_/rab 'byor gzhan yang byang chub sems dpa' sems dpa' 
[\[176a\]]
[\[176a.1\]]chen po sbyin pa'i pha rol tu phyin pa la spyod pas bkres pa dang /_skom pa dang /_bza' ba dang /_btung ba dang /_mal cha mi bdog pa'i sems can dag mthong na/_'di snyam du bdag bla na med pa yang dag par rdzogs 
[\[176a.2\]]pa'i byang chub mngon par rdzogs par sangs rgyas pa'i sangs rgyas kyi zhing de na sems can de dag gi ser sna las byung ba'i skyon 'di 'dra ba 'di dag mi 'byung zhing med la/_rgyal chen bzhi'i ris kyi lha rnams dang /_sum cu rtsa gsum dang /_'thab bral dang /_dga' ldan 
[\[176a.3\]]dang /_'phrul dga' dang /_gzhan 'phrul dbang byed kyi lha rnams kyi longs spyod dang /_yongs su spyod pa ci 'dra ba de 'dra bar 'gyur bar bdag gis kyang 'bad par bya ste/_ci nas sangs rgyas kyi zhing de na sems can de dag gi longs spyod dang /_yongs su spyod pa dag 
[\[176a.4\]]de lta bur 'gyur ba de ltar de srid du/_bdag gis sbyin pa'i pha rol tu phyin pa la spyad par bya'o snyam du nye bar brtag par bya ste/_rab 'byor byang chub sems dpa' sems dpa' chen po de ltar sbyin pa'i pha rol tu phyin pa la spyod pa ni/_myur du sbyin pa'i pha rol tu phyin pa 
[\[176a.5\]]yongs su rdzogs par byed pa yin no/_/rab 'byor gzhan yang byang chub sems dpa' sems dpa' chen po tshul khrims kyi pha rol tu phyin pa la spyod pas srog gcod pa nas/_log par lta ba'i bar rnams dang /_tshe thung ba rnams dang /_gnod pa mang ba dag dang /_
[\[176a.6\]]mdog ngan pa dag dang /_mthu chung ba dag dang /_longs spyod chung ba dag dang /_rigs ngan du skyes pa dag dang /_yan lag dang nying lag ma tshang ba dag dang /_skye bo khong dge bas smad pa dag mthong na/_'di snyam du kye ma bdag bla na med pa yang dag par rdzogs 
[\[176a.7\]]pa'i byang chub mngon par rdzogs par sangs rgyas pa'i sangs rgyas kyi zhing de na ci nas kyang sems can de dag gi 'chal pa'i tshul khrims las byung ba'i skyon 'di 'dra ba 'di dag mi 'byung zhing med par 'gyur ba de'i bar du bdag gis tshul khrims kyi pha rol tu phyin pa la spyad par 
[\[176b\]]
[\[176b.1\]]bya'o snyam du nye bar brtag par bya ste/_rab 'byor byang chub sems dpa' sems dpa' chen po de ltar tshul khrims kyi pha rol tu phyin pa la spyod pa ni/_myur du tshul khrims kyi pha rol tu phyin pa yongs su rdzogs par byed pa yin no/_/rab 'byor gzhan yang byang chub sems dpa' 
[\[176b.2\]]sems dpa' chen po bzod pa'i pha rol tu phyin pa la spyod pas/_sems can phan tshun gnod sems su gyur pa dag dang /_lan mang du khros pa dag dang /_'khrug pa'i sems dang ldan pa dag dang /_bong ba dang /_dbyug pa dang /_mtshon chas bsnun pas phan tshun gnod 
[\[176b.3\]]sems byed pa dag dang /_srog dang 'bral bar byed pa'i sems can dag mthong na 'di snyam du/_kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang sems can de dag gi gnod sems 
[\[176b.4\]]las byung ba'i skyon 'di lta bu 'di dag mi 'byung zhing med pa dang /_sems can thams cad kyang dper na 'od gsal gyi lha rnams ltar rtag tu pha ma dang /_ming sring lta bu'i sems su byams pa'i sems dang ldan par 'gyur ba de srid du bdag gis bzod pa'i pha rol tu phyin pa la 
[\[176b.5\]]spyad par bya'o snyam du nye bar brtag par bya ste/_rab 'byor byang chub sems dpa' sems dpa' chen po de ltar bzod pa'i pha rol tu phyin pa la spyod pa na/_myur du bzod pa'i pha rol tu phyin pa yongs su rdzogs par byed pa yin no/_/rab 'byor gzhan yang byang chub sems 
[\[176b.6\]]dpa' sems dpa' chen po brtson 'grus kyi pha rol tu phyin pa la spyod pas le lo can dag dang /_mtho ris dang /_byang grol la rgyab kyis phyogs pa dag dang /_theg pa gsum las lhung ba'i sems can dag mthong na/_'di snyam du kye ma bdag bla na med pa yang dag par 
[\[176b.7\]]rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang sems can de dag gi le lo las byung ba'i skyon 'di lta bu 'di dag mi 'byung zhing med la/_sems can thams cad kyang dge ba dag la brten cing /_nges par legs pa'i 
[\[177a\]]
[\[177a.1\]]phyir brtson 'grus brtsams nas/_theg pa gsum po gang yang rung bas yongs su mya ngan las 'da' bar 'gyur ba de srid du bdag gis brtson 'grus kyi pha rol tu phyin pa la spyad par bya'o snyam du nye bar brtag par bya ste/_rab 'byor byang chub sems 
[\[177a.2\]]dpa' sems dpa' chen po de ltar brtson 'grus kyi pha rol tu phyin pa la spyod pa ni/_myur du brtson 'grus kyi pha rol tu phyin pa yongs su rdzogs par byed pa yin no/_/rab 'byor gzhan yang byang chub sems dpa' sems dpa' chen po bsam gtan gyi pha rol tu phyin pa la spyod 
[\[177a.3\]]pas sgrib pa lngas bsgribs pa dag dang /_bsam gtan bzhi dang bral ba dag dang /_gzugs med pa'i snyoms par 'jug pa bzhi dang bral ba'i sems can dag mthong na/_'di snyam du kye ma bdag bla na med pa yang dag par rdzogs pa'i byang chub mngon par rdzogs par 
[\[177a.4\]]sangs rgyas pa'i sangs rgyas kyi zhing de na/_ci nas kyang sems can de dag gi sgrib pa lnga'i skyon 'di lta bu 'di dag mi 'byung zhing med la/_sems can thams cad kyang rnam par thar pa brgyad la/_bsam gtan par 'gyur ba de srid du bdag gis bsam gtan gyi pha rol 
[\[177a.5\]]tu phyin pa la spyad par bya'o snyam du nye bar brtag par bya ste/_rab 'byor byang chub sems dpa' sems dpa' chen po de ltar bsam gtan gyi pha rol tu phyin pa la spyod pa ni/_myur du bsam gtan gyi pha rol tu phyin pa yongs su rdzogs par byed pa yin no/_/rab 'byor 
[\[177a.6\]]gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/_sems can shes rab 'chal pa dag dang /_'jig rten pa dang /_'jig rten las 'das pa'i yang dag pa'i lta ba dang bral ba dag dang /_sdig pa'i las kun tu spyod pa 
[\[177a.7\]]dag dang /_bya ba ma yin pa smra ba dag mthong na/_'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang sems can de dag gi gti mug las byung ba'i skyon 'di lta bu 'di dag 
[\[177b\]]
[\[177b.1\]]mi 'byung zhing med la/_sems can thams cad kyang rig pa gsum dang ldan par 'gyur ba de srid du bdag gis shes rab kyi pha rol tu phyin pa la spyad par bya'o snyam du nye bar brtag par bya ste/_rab 'byor byang chub sems dpa' sems dpa' chen po de ltar shes rab kyi pha rol 
[\[177b.2\]]tu phyin pa la spyod pa ni/_myur du shes rab kyi pha rol tu phyin pa yongs su rdzogs par byed pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_tshogs gsum po 'di lta ste/_yang dag pa nyid du nges pa'i 
[\[177b.3\]]tshogs dang /_log pa nyid du nges pa'i tshogs dang /_ma nges pa'i tshogs la gnas pa dag mthong na/_'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang sems can de 
[\[177b.4\]]dag tshogs gcig po 'di lta ste/_yang dag pa nyid du nges pa'i tshogs su 'gyur zhing /_tshogs gzhan gnyis po 'di lta ste/_log pa nyid du nges pa'i tshogs dang /_ma nges pa'i tshogs kyi sgra yang grag par mi 'gyur ba de srid du/_bdag gis pha rol tu phyin pa drug 
[\[177b.5\]]la spyad par bya/_sangs rgyas kyi zhing yang yongs su dag par bya/_sems can rnams kyang yongs su smin par bya'o snyam du nye bar brtag par bya ste/_rab 'byor byang chub sems dpa' sems dpa' chen po de ltar pha rol tu phyin pa drug la spyod pa ni/_pha rol tu phyin 
[\[177b.6\]]pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can dmyal ba dang /_dud 'gro'i skye gnas 
[\[177b.7\]]dang /_gshin rje'i 'jig rten du skyes pa'i sems can dag mthong na/_'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang ngan song gsum po dag gi sgra yang mi grag na/_
[\[178a\]]
[\[178a.1\]]'byung ba lta smos kyang ci dgos par 'gyur ba de srid du/_bdag gis pha rol tu phyin pa drug la spyad par bya/_sangs rgyas kyi zhing yang yongs su dag par bya/_sems can rnams kyang yongs su smin par bya'o snyam du nye bar brtag par bya ste/_rab 
[\[178a.2\]]'byor byang chub sems dpa' sems dpa' chen po de ltar pha rol tu phyin pa drug la spyod pa ni/_pha rol tu phyin pa drug yongs su rdzogs par byas nas/_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems 
[\[178a.3\]]dpa' chen po de pha rol tu phyin pa drug la spyod pas/_sa 'di sdong dum dang /_tsher ma dang /_ngam grog dang /_g.yang sa dang /_gtor khung nas 'bab pa dang /_phyi sa khung gang dag yod pa de dag mthong na/_'di snyam du kye ma bdag bla na med pa yang dag par rdzogs 
[\[178a.4\]]pa'i byang chub mngon par rdzogs par sangs rgyas pa'i sangs rgyas kyi zhing de na/_sems can de dag gi bdud kyi las de lta bu de dag mi 'byung zhing /_sangs rgyas kyi zhing de yang rin po che sna bdun las byas pa/_lag mthil ltar mnyam par gyur pa/_shing ljon 
[\[178a.5\]]pa sna tshogs dang /_me tog sna tshogs dang /_'bras bu sna tshogs dang ldan pa/_bya mang po sna tshogs pa dag gdangs snyan pa sgrogs pa dang /_chu klung dang /_khron pa dang /_'bab chu dang /_mtshe'u dang /_lteng ka dang /_rdzing bu sna tshogs phun sum tshogs pa can du 
[\[178a.6\]]'gyur ba de srid du/_bdag gis pha rol tu phyin pa drug la spyad par bya/_sangs rgyas kyi zhing yang yongs su dag par bya/_sems can rnams kyang yongs su smin par bya'o snyam du nye bar brtag par bya ste/_rab 'byor byang chub sems dpa' sems dpa' chen po de ltar pha 
[\[178a.7\]]rol tu phyin pa drug la spyod pa ni/_pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sa 
[\[178b\]]
[\[178b.1\]]chen po sa las byas shing rdo dang /_bye mas kun tu khebs la rdul dang /_gseg ma dang /_gram pa dang /_rdo bas gang ba dag mthong na/_'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing 
[\[178b.2\]]de na/_ci nas kyang sa chen po de bai dUr+ya sngon po las byas pa dang /_gser gyi bye ma'i gcal bkram par 'gyur ba de srid du/_bdag gis pha rol tu phyin pa drug la spyad par bya/_sangs rgyas kyi zhing yang yongs su dag par bya/_sems can rnams kyang yongs su smin 
[\[178b.3\]]par bya'o snyam du nye bar brtag par bya ste/_rab 'byor byang chub sems dpa' sems dpa' chen po de ltar pha rol tu phyin pa drug la spyod pa ni/_pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 
[\[178b.4\]]'byor gzhan yang byang chub sems dpa' sems dpa' chen po pha rol tu phyin pa drug la spyod pas yongs su 'dzin pa la gnas shing /_de'i rgyu las byung ba sdig pa'i las lnga byas pa dag mthong na/_'di snyam du kye ma bdag bla na med pa yang dag par rdzogs pa'i byang chub mngon 
[\[178b.5\]]par rdzogs par sangs rgyas pa'i sangs rgyas kyi zhing de na/_ci nas kyang sems can de dag gi yongs su 'dzin pa 'di lta ste/_gzugs yongs su 'dzin pa nas/_rnam par shes pa'i bar du yongs su 'dzin pa'i ming yang grag par mi 'gyur ba de srid du/_bdag gis 
[\[178b.6\]]pha rol tu phyin pa drug la spyad par bya/_sangs rgyas kyi zhing yang yongs su dag par bya/_sems can rnams kyang yongs su smin par bya'o snyam du nye bar brtag par bya ste/_rab 'byor byang chub sems dpa' sems dpa' chen po de ltar pha rol tu phyin pa drug la spyod pa ni/_pha 
[\[178b.7\]]rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_rigs bzhi po 'di lta ste/_rgyal rigs dang /_
[\[179a\]]
[\[179a.1\]]bram ze'i rigs dang /_rje'u rigs dang /_dmangs rigs dag mthong na/_'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang rigs bzhi po dag gi sgra 
[\[179a.2\]]yang grag par mi 'gyur zhing /_gzhan du na mi zhes bya ba 'ba' zhig gi grangs su 'gro bar 'gyur ba de srid du/_bdag gis pha rol tu phyin pa drug la spyad par bya/_sangs rgyas kyi zhing yang yongs su dag par bya/_sems can rnams kyang yongs su smin par bya'o snyam du nye bar 
[\[179a.3\]]brtag par bya ste/_rab 'byor byang chub sems dpa' sems dpa' chen po de ltar pha rol tu phyin pa drug la spyod pa ni/_pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang 
[\[179a.4\]]chub sems dpa' sems dpa' chen po pha rol tu phyin pa drug la spyod pas/_sems can rnams kyi kha dog tha dad pa dag mthong na/_'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci 
[\[179a.5\]]nas kyang sems can de dag gi kha dog tha dad pa nyid med cing /_gzhan du na gser gyi mdog can dag dang /_blta na sdug cing gzugs bzang zhing mdzes te/_kha dog bzang po rgyas pa mchog dang ldan par 'gyur ba de srid du/_bdag gis pha rol tu phyin pa drug la spyad par 
[\[179a.6\]]bya/_sangs rgyas kyi zhing yang yongs su dag par bya/_sems can rnams kyang yongs su smin par bya'o snyam du nye bar brtag par bya ste/_rab 'byor byang chub sems dpa' sems dpa' chen po de ltar pha rol tu phyin pa drug la spyod pa ni/_pha rol tu phyin pa drug yongs su 
[\[179a.7\]]rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_bdag po mthong na 'di snyam du kye ma bdag bla na med pa yang dag par rdzogs pa'i 
[\[179b\]]
[\[179b.1\]]byang chub mngon par rdzogs par sangs rgyas pa'i sangs rgyas kyi zhing de na/_de bzhin gshegs pa dgra bcom pa yang dag par rdzogs pa'i sangs rgyas chos kyi rgyal po ma gtogs par sems can de dag gi bdag po zla med par 'gyur ba de srid du/_bdag gis pha rol tu phyin 
[\[179b.2\]]pa drug la spyad par bya/_sangs rgyas kyi zhing yang yongs su dag par bya/_sems can rnams kyang yongs su smin par bya'o snyam du nye bar brtag par bya ste/_rab 'byor byang chub sems dpa' sems dpa' chen po de ltar pha rol tu phyin pa drug la spyod pa ni/_pha rol tu phyin pa 
[\[179b.3\]]drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can rnams kyi 'gro ba tha dad pa dag mthong na/_'di 
[\[179b.4\]]snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang sems can de dag gi 'gro ba tha dad pa 'di lta ste/_sems can dmyal ba'am/_dud 'gro'i skye gnas sam/_gshin rje'i 'jig 
[\[179b.5\]]rten nam/_lha'i 'jig rten nam/_mi'i 'jig rten med par 'gyur zhing /_gzhan du na 'di lta ste/_sems can thams cad dran pa nye bar gzhag pa bzhi dang /_'phags pa'i lam yan lag brgyad pa'i bar la las gcig par 'gyur ba de srid du/_bdag gis pha rol tu 
[\[179b.6\]]phyin pa drug la spyad par bya/_sangs rgyas kyi zhing yang yongs su dag par bya/_sems can rnams kyang yongs su smin par bya'o snyam du nye bar brtag par bya ste/_rab 'byor byang chub sems dpa' sems dpa' chen po de ltar pha rol tu phyin pa drug la spyod pa ni/_pha rol tu phyin pa 
[\[179b.7\]]drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can rnams kyi skye gnas bzhi po 'di lta ste/_sgo nga 
[\[180a\]]
[\[180a.1\]]las skye ba dang /_mngal las skye ba dang /_drod gsher las skye ba dang /_rdzus te skye ba dag mthong na/_'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas 
[\[180a.2\]]kyang sems can de dag gi skye gnas gsum po 'di lta ste/_sgo nga las skye ba'i skye gnas dang /_mngal nas skye ba'i skye gnas dang /_drod gsher las skye ba'i skye gnas dag med cing /_sems can thams cad skye gnas gzhan du rdzus te skye ba 'ba' zhig tu 'gyur ba de srid du/_
[\[180a.3\]]bdag gis pha rol tu phyin pa drug la spyad par bya/_sangs rgyas kyi zhing yang yongs su dag par bya/_sems can rnams kyang yongs su smin par bya'o snyam du nye bar brtag par bya ste/_rab 'byor byang chub sems dpa' sems dpa' chen po de ltar pha rol tu phyin pa drug la 
[\[180a.4\]]spyod pa ni/_pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can mngon par 
[\[180a.5\]]shes pa lnga dang bral ba dag dang /_dman pa dag mthong na/_'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang sems can thams cad mngon par shes pa lnga dang ldan par 'gyur 
[\[180a.6\]]ba de srid du/_bdag gis pha rol tu phyin pa drug la spyad par bya/_sangs rgyas kyi zhing yang yongs su dag par bya/_sems can rnams kyang yongs su smin par bya'o snyam du nye bar brtag par bya ste/_rab 'byor byang chub sems dpa' sems dpa' chen po de ltar pha rol tu phyin pa 
[\[180a.7\]]drug la spyod pa ni/_pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can rnams kyi bshang 
[\[180b\]]
[\[180b.1\]]gci dag mthong na/_'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_sems can de dag gi bshang gci dag ye med cing /_sems can thams cad kyang dper na 'od gsal gyi lha rnams 
[\[180b.2\]]ltar dga' ba'i zas dang ldan par 'gyur ba de srid du/_bdag gis pha rol tu phyin pa drug la spyod par bya/_sangs rgyas kyi zhing yongs su dag par bya/_sems can rnams kyang yongs su smin par bya'o snyam du nye bar brtag par bya ste/_rab 'byor byang chub sems dpa' 
[\[180b.3\]]sems dpa' chen po de ltar pha rol tu phyin pa drug la spyod pa ni/_pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin 
[\[180b.4\]]pa drug la spyod pas/_sems can 'od dang bral ba rnams mthong na/_'di snyam du nye bar brtag par bya zhes bya ba nas/_rang las 'od 'byung bar 'gyur ba zhes bya ba'i bar dang /_rnam pa thams cad mkhyen pa nyid dang yang nye bar gyur pa yin no/_/zhes bya ba'i bar du gong 
[\[180b.5\]]ma bzhin du sbyar ro/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can rnams kyi zla ba dang /_zla ba phyed pa dang /_dus dang /_lo dag mthong na/_'di snyam du kye ma bdag bla na med pa yang dag par rdzogs 
[\[180b.6\]]pa'i byang chub mngon par rdzogs par sangs rgyas pa'i sangs rgyas kyi zhing de na/_sems can de dag gi zla ba dang /_zla ba phyed dang /_dus dang /_lo rnams kyi sgra yang grag par mi 'gyur ba de srid du/_bdag gis pha rol tu phyin pa drug la spyad par bya/_sangs rgyas kyi zhing yang 
[\[180b.7\]]yongs su dag par bya/_sems can rnams kyang yongs su smin par bya'o snyam du nye bar brtag par bya ste zhes bya ba nas/_rnam pa thams cad mkhyen pa nyid dang yang nye bar gyur pa yin no/_/zhes bya ba'i bar du gong ma bzhin du sbyar ro/_/rab 'byor gzhan yang byang chub sems dpa' 
[\[181a\]]
[\[181a.1\]]sems dpa' chen po pha rol tu phyin pa drug la spyod pas/_sems can tshe phun sum tshogs pa dang bral ba dag mthong na/_'di snyam du nye bar brtag par bya/_zhes bya ba nas/_tshe dpag tu med par 'gyur ba zhes bya ba'i bar du gong ma bzhin du sbyar ba dang /_
[\[181a.2\]]rnam pa thams cad mkhyen pa nyid dang yang nye bar gyur pa yin no/_/zhes bya ba'i bar du gong ma bzhin du sbyar ro/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can mtshan dang bral ba dag mthong na/_'di 
[\[181a.3\]]snyam du nye bar brtag par bya zhes bya ba nas/_sems can thams cad skyes bu chen po'i mtshan sum cu rtsa gnyis dang ldan par gyur pa zhes bya ba'i bar du gong ma bzhin du sbyar ba dang /_rnam pa thams cad mkhyen pa nyid dang yang nye bar gyur pa yin no zhes bya ba'i bar du gong ma bzhin 
[\[181a.4\]]du sbyar ro/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can dge ba'i rtsa ba dang bral ba dag mthong na/_'di snyam du nye bar brtag par bya zhes bya ba nas/_sangs rgyas kyi zhing de na sems can rnams dge ba'i 
[\[181a.5\]]rtsa ba thams cad dang ldan zhing /_dge ba'i rtsa ba de dag gis sangs rgyas bcom ldan 'das rnams la rim gror byed par 'gyur ba zhes bya ba'i bar du gong ma bzhin du sbyar ba dang /_rnam pa thams cad mkhyen pa nyid dang yang nye bar gyur pa yin no/_/zhes bya ba'i bar du gong ma 
[\[181a.6\]]bzhin du sbyar ro/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can nad kyis btab pa rnams mthong na/_'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas 
[\[181a.7\]]pa'i sangs rgyas kyi zhing de na/_sems can de dag gi nad bzhi po 'di lta ste/_rlung las gyur pa dang /_mkhris pa las gyur pa dang /_bad kan las gyur pa dang /_'dus pa las gyur pa dag mi 'byung zhing /_gzhan yang nyon mongs pa'i nad gsum po 'di lta ste/_'dod chags dang /_
[\[181b\]]
[\[181b.1\]]zhe sdang dang /_gti mug rnams mi 'byung bar 'gyur ba de srid du/_bdag gis pha rol tu phyin pa drug la spyad par bya/_sangs rgyas kyi zhing yang yongs su dag par bya/_sems can rnams kyang yongs su smin par bya'o snyam du nye bar brtag par bya zhes bya ba nas/_rnam pa thams 
[\[181b.2\]]cad mkhyen pa nyid dang yang nye bar gyur pa yin no zhes bya ba'i bar du gong ma bzhin du sbyar ro/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_nyan thos kyi theg pa dang /_rang sangs rgyas kyi theg pa la yang dag par zhugs 
[\[181b.3\]]pa'i sems can rnams mthong na/_'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang sems can de dag gi theg pa gnyis po 'di lta ste/_nyan thos kyi theg pa dang /_rang sangs 
[\[181b.4\]]rgyas kyi theg pa'i sgra yang grag par mi 'gyur ba de srid du/_bdag gis pha rol tu phyin pa drug la spyad par bya/_sangs rgyas kyi zhing yang yongs su dag par bya/_sems can rnams kyang yongs su smin par bya'o snyam du nye bar brtag par bya'o zhes bya ba nas/_rnam pa thams cad 
[\[181b.5\]]mkhyen pa nyid dang yang nye bar gyur pa yin no/_/zhes bya ba'i bar du gong ma bzhin du sbyar ro/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can lhag pa'i nga rgyal can dag mthong na/_'di snyam du kye ma bdag bla 
[\[181b.6\]]na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang sems can de dag gi nga rgyal gyi sgra yang grag par mi 'gyur ba de srid du/_bdag gis pha rol tu phyin pa drug la spyad par bya/_sangs rgyas kyi zhing yang yongs 
[\[181b.7\]]su dag par bya/_sems can rnams kyang yongs su smin par bya'o snyam du nye bar brtag par bya zhes bya ba nas/_rnam pa thams cad mkhyen pa nyid dang yang nye bar gyur pa yin no zhes bya ba'i bar du gong ma bzhin du sbyar ro/_/rab 'byor gzhan yang byang chub sems dpa' sems dpa' 
[\[182a\]]
[\[182a.1\]]chen po pha rol tu phyin pa drug la spyod pas/_sems can rnams kyi tshe dpag tu yod pa dang /_'od chung ba dang /_sangs rgyas bcom ldan 'das rnams kyi nyan thos kyi dge 'dun dpag tu yod pa dag mthong na/_'di snyam du kye ma bdag bla na med pa yang dag 
[\[182a.2\]]par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_sems can de dag gi tshe dpag tu med pa dang /_'od dpag tu med par 'gyur ba dang /_nyan thos kyi dge 'dun dpag tu med par 'gyur ba de srid du bdag gis pha rol tu phyin pa drug la spyad par 
[\[182a.3\]]bya/_sangs rgyas kyi zhing yang yongs su dag par bya/_sems can rnams kyang yongs su smin par bya'o snyam du nye bar brtag par bya'o zhes bya ba nas/_rnam pa thams cad mkhyen pa nyid dang yang nye bar gyur pa yin no zhes bya ba'i bar du gong ma bzhin du sbyar ro/_/rab 'byor gzhan 
[\[182a.4\]]yang byang chub sems dpa' sems dpa' chen po pha rol tu phyin pa drug la spyod pas/_sangs rgyas kyi zhing dpag tu yod pa mthong na/_'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa na/_phyogs bcu'i 'jig rten 
[\[182a.5\]]gyi khams gang gA'i klung gi bye ma snyed dag na/_sangs rgyas kyi zhing ji snyed yod pa de snyed du bdag gi sangs rgyas kyi zhing gcig tu 'gyur ba de srid du/_bdag gis pha rol tu phyin pa drug la spyad par bya/_sangs rgyas kyi zhing yang yongs su dag par bya/_sems can rnams kyang 
[\[182a.6\]]yongs su smin par bya'o snyam du nye bar brtag par bya ste/_rab 'byor byang chub sems dpa' sems dpa' chen po de ltar pha rol tu phyin pa drug la spyod pa ni/_myur du pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa 
[\[182a.7\]]yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_'di snyam du kye ma 'khor ba 'di ni yun ring ba'o/_/kye ma 'jig rten gyi khams 'di ni yun ring ba'o snyam du nye bar brtag par bya zhing /_yang 'di snyam du kye ma 
[\[182b\]]
[\[182b.1\]]'khor ba 'di ni nam mkha' lta bur mu med pa'o/_/kye ma sems can gyi khams 'di ni nam mkha' ltar mu med pa yin mod kyi/_'di la chos kyi brdas sems can zhe'am/_'khor ba zhe 'am/_rnam par thar pa zhes tha snyad du 'dogs pa ma gtogs par sems can 'ga' yang 
[\[182b.2\]]'khor ba med cing /_mya ngan las 'das pa med la/_sems can 'ga' yang yongs su grol ba med do snyam du tshul bzhin du yid la bya ste/_rab 'byor de ltar byang chub sems dpa' sems dpa' chen po pha rol tu phyin pa drug la spyod pa ni/_myur du pha rol tu phyin pa drug yongs 
[\[182b.3\]]su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor byang chub sems dpa' sems dpa' chen po shes rab kyi pha rol tu phyin pa dang bral ba gang la la zhig gis bskal pa gang gA'i klung gi bye ma snyed du dkon mchog gsum 
[\[182b.4\]]po 'di lta ste/_sangs rgyas dang /_chos dang /_dge 'dun dkon mchog la dbul ba dag phul zhing /_de las gzhan pa'i sems can dag la yang sbyin pa dag byin na/_rab 'byor 'di ji snyam du sems/_ci byang chub sems dpa' sems dpa' chen po de gzhi de las 
[\[182b.5\]]bsod nams mang du skyed snyam mam/_gsol pa/_btsun pa bcom ldan 'das mang lags so/_/btsun pa bde bar gshegs pa tshad ma mchis lags so/_/bcom ldan 'das kyis bka' stsal pa/_de bas kyang gang zhig ji skad bstan pa'i shes rab kyi 
[\[182b.6\]]pha rol tu phyin pa zab mo 'di la rnal 'byor du byed na/_'di nyid ches bsod nams mang du skyed do/_/de ci'i phyir zhe na/_'di lta ste/_shes rab kyi pha rol tu phyin pa'i theg pa 'di ni/_byang chub sems dpa' sems dpa' chen po rnams kyi theg pa ste/_theg pa 'dis 
[\[182b.7\]]de dag rnam pa thams cad mkhyen pa nyid du rjes su 'gro ba'i phyir ro/_/rab 'byor 'di ji snyam du sems/_byang chub sems dpa' sems dpa' chen po shes rab kyi pha rol tu phyin pa dang bral ba gang zhig bskal pa gang gA'i klung gi bye ma snyed du rgyun du zhugs pa dag 
[\[183a\]]
[\[183a.1\]]la yon 'bul bar byed cing /_de bzhin du lan cig phyir 'ong ba rnams dang /_phyir mi 'ong ba rnams dang /_dgra bcom pa rnams dang /_rang sangs rgyas rnams la yon dag dbul na/_ci de gzhi de las bsod nams mang du skyed snyam mam/_gsol 
[\[183a.2\]]pa/_btsun pa bcom ldan 'das mang lags so/_/btsun pa bde bar gshegs pa tshad ma mchis lags so/_/bcom ldan 'das kyis bka' stsal pa/_de bas kyang gang zhig ji skad bstan pa'i shes rab kyi pha rol tu phyin pa zab mo 'di la rnal 'byor du byed na/_'di nyid 
[\[183a.3\]]ches bsod nams mang du skyed do/_/de ci'i phyir zhe na/_rab 'byor byang chub sems dpa' sems dpa' chen po shes rab kyi pha rol tu phyin pa 'di la spyod pa ni/_nyan thos dang /_rang sangs rgyas kyi sa las 'das shing byang chub sems dpa'i skyon med pa las 'das nas/_bla 
[\[183a.4\]]na med pa yang dag par rdzogs pa'i byang chub mngon par rdzogs par 'tshang rgya ba'i phyir ro/_/rab 'byor 'di ji snyam du sems/_byang chub sems dpa' sems dpa' chen po shes rab kyi pha rol tu phyin pa dang bral ba gang zhig bskal pa gang gA'i klung gi bye ma snyed du sbyin pa dag 
[\[183a.5\]]sbyin par byed/_tshul khrims srung /_bzod pa sgrub/_brtson 'grus rtsom/_bsam gtan dag la snyoms par 'jug_/shes rab sgom na/_ci de gzhi de las bsod nams mang du skyed snyam mam/_gsol pa/_btsun pa bcom ldan 'das mang lags so/_/btsun 
[\[183a.6\]]pa bde bar gshegs pa tshad ma mchis lags so/_/bcom ldan 'das kyis bka' stsal pa/_de bas kyang gang zhig ji skad bstan pa'i shes rab kyi pha rol tu phyin pa zab mo 'di la nyi ma 'ga' tsam yang rnal 'byor du byed cing /_sbyin pa dag sbyin par byed/_tshul khrims srung /_
[\[183a.7\]]bzod pa sgrub/_brtson 'grus rtsom/_bsam gtan dag la snyoms par 'jug_/shes rab sgom na/_'di nyid ches bsod nams mang du skyed do/_/de ci'i phyir zhe na/_rab 'byor 'di ltar de ni yongs su rdzogs par byed pa yin pa'i phyir ro/_/rab 'byor 'di ji snyam du 
[\[183b\]]
[\[183b.1\]]sems/_byang chub sems dpa' sems dpa' chen po shes rab kyi pha rol tu phyin pa dang bral ba gang zhig bskal pa gang gA'i klung gi bye ma snyed du sems can thams cad la chos kyi sbyin pa sbyin par byed na/_ci de gzhi de las bsod nams mang du skyed snyam mam/_gsol pa/_
[\[183b.2\]]btsun pa bcom ldan 'das mang lags so/_/btsun pa bde bar gshegs pa tshad ma mchis lags so/_/bcom ldan 'das kyis bka' stsal pa/_de bas kyang gang zhig ji skad bstan pa'i shes rab kyi pha rol tu phyin pa zab mo 'di la gnas te/_nyi ma gcig tsam chos 
[\[183b.3\]]kyi sbyin pa byin na/_'di nyid ches bsod nams mang du skyed do/_/de ci'i phyir zhe na/_rab 'byor 'di ltar byang chub sems dpa' sems dpa' chen po gang la la shes rab kyi pha rol tu phyin pa dang bral ba de ni/_rnam pa thams cad mkhyen pa nyid dang bral ba yin la/_gang 
[\[183b.4\]]zhig shes rab kyi pha rol tu phyin pa dang ma bral ba de ni/_rnam pa thams cad mkhyen pa nyid dang ma bral ba yin pa'i phyir te/_rab 'byor de lta bas na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 
[\[183b.5\]]'dod pas shes rab kyi pha rol tu phyin pa dang ma bral bar bya'o/_/rab 'byor 'di ji snyam du sems/_byang chub sems dpa' sems dpa' chen po shes rab kyi pha rol tu phyin pa dang bral ba gang zhig bskal pa gang gA'i klung gi bye ma snyed du 'di lta ste/_dran pa nye bar 
[\[183b.6\]]gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_rnam par thar pa'i sgo gsum la rnal 'byor du byed na/_ci de gzhi 
[\[183b.7\]]de las bsod nams mang du skyed snyam mam/_gsol pa/_btsun pa bcom ldan 'das mang lags so/_/btsun pa bde bar gshegs pa tshad ma mchis lags so/_/bcom ldan 'das kyis bka' stsal pa/_de bas kyang gang zhig ji skad bstan pa'i shes rab kyi pha rol tu phyin 
[\[184a\]]
[\[184a.1\]]pa zab mo 'di la gnas te/_dran pa nye bar gzhag pa bzhi nas/_rnam par thar pa'i sgo gsum gyi bar la rnal 'byor du byed na/_'di nyid ches bsod nams mang du skyed do/_/de ci'i phyir zhe na/_rab 'byor 'di ni gnas ma yin zhing skabs med de/_byang chub 
[\[184a.2\]]sems dpa' sems dpa' chen po gang shes rab kyi pha rol tu phyin pa dang ma bral ba de rnam pa thams cad mkhyen pa nyid las ldog pa de ni gnas med pa'i phyir ro/_/gnas yin zhing skabs yod pa ni byang chub sems dpa' sems dpa' chen po gang shes rab kyi pha rol tu phyin pa dang 
[\[184a.3\]]bral ba de rnam pa thams cad mkhyen pa nyid las ldog pa de ni gnas yod de/_rab 'byor de ltar na byang chub sems dpa' sems dpa' chen pos rtag tu shes rab kyi pha rol tu phyin pa dang ma bral bar bya'o/_/rab 'byor 'di ji snyam du sems/_byang chub sems dpa' sems dpa' 
[\[184a.4\]]chen po shes rab kyi pha rol tu phyin pa dang bral ba gang zhig bskal pa gang gA'i klung gi bye ma snyed du zang zing gi sbyin pa dang /_chos kyi sbyin pa byin nas/_so sor brtags pa dang ldan pa ma yin pa'i yid la byed pa dag gis sems can thams cad dang thun mong du byas nas/_bla na med pa 
[\[184a.5\]]yang dag par rdzogs pa'i byang chub tu yongs su sngo bar byed na/_de ci gzhi de las bsod nams mang du skyed snyam mam/_gsol pa/_btsun pa bcom ldan 'das mang lags so/_/btsun pa bde bar gshegs pa tshad ma mchis lags so/_/bcom ldan 'das kyis bka' 
[\[184a.6\]]stsal pa/_de bas kyang gang zhig ji skad bstan pa'i shes rab kyi pha rol tu phyin pa zab mo 'di la gnas te/_nyi ma gcig tsam yang chos kyi sbyin pa dang /_zang zing gi sbyin pa byin na/_so sor brtags pa dang ldan pa'i yid la byed pas sems can thams cad dang thun mong du byas 
[\[184a.7\]]nas bla na med pa yang dag par rdzogs pa'i byang chub tu yongs su sngo bar byed na/_'di nyid ches bsod nams mang du skyed do/_/de ci'i phyir zhe na/_rab 'byor 'di lta ste/_shes rab kyi pha rol tu phyin pa'i yongs su bsngo ba 'di ni yongs su bsngo ba yin te/_rab 'byor gang shes rab 
[\[184b\]]
[\[184b.1\]]kyi pha rol tu phyin pa'i bsngo ba dang bral ba de ni yongs su bsngo ba ma yin par rtogs par bya ba'i phyir ro/_/de ci'i phyir zhe na/_rab 'byor shes rab kyi pha rol tu phyin pa ni/_byang chub kyi phyogs kyi chos de rnams kyi sngon du 'dren pa yin pa'i phyir te/_rab 'byor de lta bas na byang chub 
[\[184b.2\]]sems dpa' sems dpa' chen pos rtag tu shes rab kyi pha rol tu phyin pa dang ma bral bar bya/_shes rab kyi pha rol tu phyin pa'i bsngo ba la mkhas par bya'o/_/rab 'byor 'di ji snyam du sems/_byang chub sems dpa' sems dpa' chen po shes rab kyi pha rol tu phyin pa dang bral ba 
[\[184b.3\]]gang zhig gis bskal pa gang gA'i klung gi bye ma snyed du 'das pa dang /_ma 'ongs pa dang /_da ltar byung ba'i sangs rgyas bcom ldan 'das nyan thos kyi dge 'dun dang bcas pa rnams kyi dge ba'i rtsa ba de dag thams cad la rjes su yi rang bar byas nas sems can thams cad dang thun 
[\[184b.4\]]mong du byas te/_bla na med pa yang dag par rdzogs pa'i byang chub tu yongs su sngo bar byed na/_ci de gzhi de las bsod nams mang du skyed snyam mam/_gsol pa/_btsun pa bcom ldan 'das mang lags so/_/btsun pa bde bar gshegs pa tshad ma mchis lags so/_/
[\[184b.5\]]bcom ldan 'das kyis bka' stsal pa/_de bas kyang gang zhig shes rab kyi pha rol tu phyin pa zab mo ji skad bstan pa 'di la gnas te/_nyi ma gcig tsam yang dge ba'i rtsa ba de dag thams cad la rjes su yi rang nas sems can thams cad dang thun mong du byas te/_bla na med 
[\[184b.6\]]pa yang dag par rdzogs pa'i byang chub tu yongs su sngo bar byed na/_'di nyid ches bsod nams mang du skyed do/_/de ci'i phyir zhe na/_rab 'byor shes rab kyi pha rol tu phyin pa ni yongs su bsngo ba thams cad kyi sngon du 'gro ba yin pa'i phyir te/_rab 'byor de lta bas na byang 
[\[184b.7\]]chub sems dpa' sems dpa' chen pos shes rab kyi pha rol tu phyin pa'i yongs su bsngo ba la mkhas par bya'o/_/shes rab kyi pha rol tu phyin pa khri pa las/_dang po 'jug pa'i le'u zhes bya ste/_nyi shu rtsa bzhi pa'o//_//de nas bcom ldan 'das la tshe dang 
[\[185a\]]
[\[185a.1\]]ldan pa rab 'byor gyis 'di skad ces gsol to/_/btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pas/_ji ltar stong pa nyid kyi ting nge 'dzin la yongs su 'dris par bgyi/_ji ltar stong pa nyid kyi 
[\[185a.2\]]ting nge 'dzin la snyoms par 'jug par bgyi/_ji ltar mtshan ma ma mchis pa'i ting nge 'dzin la yongs su 'dris par bgyi/_ji ltar mtshan ma ma mchis pa'i ting nge 'dzin la snyoms par 'jug par bgyi/_ji ltar smon pa ma mchis pa'i ting nge 'dzin la yongs su 'dris par bgyi/_ji ltar smon 
[\[185a.3\]]pa ma mchis pa'i ting nge 'dzin la snyoms par 'jug par bgyi/_ji ltar dran pa nye bar gzhag pa bzhi la yongs su 'dris par bgyi/_ji ltar dran pa nye bar gzhag pa bzhi la bsgom par bgyi/_de bzhin du sbyar te/_'phags pa'i lam yan lag brgyad pa'i bar la ji 
[\[185a.4\]]ltar yongs su 'dris par bgyi/_ji ltar 'phags pa'i lam yan lag brgyad pa'i bar la bsgom par bgyi/_ji ltar de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po 
[\[185a.5\]]dang /_sangs rgyas kyi chos ma 'dres pa [{]bcwa [,]bco [}]brgyad kyi bar la yongs su 'dris par bgyi/_ji ltar sangs rgyas kyi chos ma 'dres pa [{]bcwa [,]bco [}]brgyad kyi bar dag bsgom par bgyi lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces 
[\[185a.6\]]bka' stsal to/_/rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pas/_gzugs stong zhes bya bar so sor brtag par bya'o/_/de bzhin du tshor ba dang /_'du shes dang /_'du byed rnams dang /_rnam par shes pa stong 
[\[185a.7\]]zhes bya bar so sor brtag par bya'o/_/de bzhin du sbyar te/_'dod pa'i khams dang /_gzugs kyi khams dang /_gzugs med pa'i khams stong zhes bya bar so sor brtag par bya ste/_ci nas kyang so sor rtog pa na/_sems rnam par mi g.yeng ba de ltar so sor brtag 
[\[185b\]]
[\[185b.1\]]par bya'o/_/sems rnam par ma g.yengs na/_des chos de dag yang dag pa ji lta ba bzhin du mthong bar 'gyur ro/_/des chos de dag yang dag par rjes su mthong yang mngon sum du ni mi byed do/_/de ci'i phyir zhe na/_rab 'byor 'di ltar byang chub sems dpas rang 
[\[185b.2\]]gi mtshan nyid kyis stong pa'i chos thams cad la legs par bslabs pa yin zhing chos gang yang 'phel ba'am/_rnam par gcod par mi byed la/_mngon sum du mi byed pa'i bar gyi phyir ro/_/de ci'i phyir zhe na/_'di ltar des don dam par gang zhig mngon sum du byed pa dang /_
[\[185b.3\]]gang gis mngon sum du byed pa dang /_gang mngon sum du bya ba'i chos thams cad yang dag par rjes su ma mthong ba'i phyir ro/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das 
[\[185b.4\]]gang bcom ldan 'das kyis 'di skad du/_byang chub sems dpa' sems dpa' chen pos chos thams cad stong pa mngon sum du mi bya'o zhes bka' stsal na/_btsun pa bcom ldan 'das byang chub sems dpa' sems dpa' chen po stong pa nyid la gnas nas/_stong 
[\[185b.5\]]pa nyid ji ltar mngon sum du bgyid lags/_bcom ldan 'das kyis bka' stsal pa/_rab 'byor gang gi tshe byang chub sems dpa' sems dpa' chen po rnam pa thams cad kyi mchog dang ldan pa'i stong pa nyid la so sor rtog cing /_mngon sum du bya'o snyam du ni mi rtog 
[\[185b.6\]]gi_/yongs su 'dris par bya'o snyam du so sor rtog la/_'di ni mngon sum du bya ba'i dus ma yin no zhes so sor rtog ste/_'di ni yongs su 'dris par bya ba'i dus yin no zhes so sor rtog par byed do/_/byang chub sems dpa' sems dpa' chen po sems mnyam par ma 
[\[185b.7\]]gzhag na yang dmigs pa dag la sems nye bar gtod de/_bar ma dor yang byang chub sems dpa' sems dpa' chen po byang chub kyi phyogs kyi chos rnams las yongs su mi nyams so/_/de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar dag las kyang 
[\[186a\]]
[\[186a.1\]]yongs su mi nyams la/_zag pa med pa yang mngon sum du mi byed do/_/de ci'i phyir zhe na/_rab 'byor byang chub sems dpa' sems dpa' chen po ni de lta bu'i chos rgya chen po rnams dang ldan pa'i phyir ro/_/de ci'i phyir zhe na/_rab 'byor 'di ltar byang chub 
[\[186a.2\]]sems dpa' sems dpa' chen po rnams ni/_byang chub kyi phyogs kyi chos rnams la shin tu gnas pa'i phyir ro/_/rab 'byor byang chub sems dpa' sems dpa' chen po de ltar shes rab kyi pha rol tu phyin pa la spyod pa ni/_'di ni yongs su 'dris par bya ba'i dus yin gyi/_
[\[186a.3\]]'di ni mngon sum du bya ba'i dus ma yin no zhes bya bar rab tu shes so/_/rab 'byor byang chub sems dpa' sems dpa' chen po des kyang 'di snyam du/_'di ni sbyin pa'i pha rol tu phyin pa'i dus yin no/_/'di ni tshul khrims kyi pha rol tu phyin pa dang /_'di ni bzod pa'i pha rol 
[\[186a.4\]]tu phyin pa dang /_'di ni brtson 'grus kyi pha rol tu phyin pa dang /_'di ni bsam gtan gyi pha rol tu phyin pa dang /_'di ni shes rab kyi pha rol tu phyin pa'i dus yin no/_/'di ni dran pa nye bar gzhag pa bzhi bsgom pa'i dus yin no/_/'di ni 'phags pa'i lam yan lag brgyad pa'i 
[\[186a.5\]]bar du bsgom pa'i dus yin no/_/'di ni stong pa nyid dang /_mtshan ma med pa dang /_smon pa med pa'i ting nge 'dzin dag bsgom pa'i dus yin no/_/'di ni de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams 
[\[186a.6\]]pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad bsgom pa'i dus yin no/_/'di ni rnam pa thams cad mkhyen pa nyid bsgom pa'i dus yin gyi/_'di ni rgyun du zhugs pa'i 'bras bu bsgom pa'i dus ma yin/_'di ni lan cig phyir 'ong ba'i 'bras 
[\[186a.7\]]bu bsgom pa dang /_phyir mi 'ong ba'i 'bras bu bsgom pa'i dus dang /_dgra bcom pa nyid kyi 'bras bu bsgom pa dang /_rang byang chub bsgom pa'i dus ma yin no snyam du nye bar brtag par bya ste/_rab 'byor byang chub sems dpa' sems dpa' chen pos de ltar shes rab kyi pha 
[\[186b\]]
[\[186b.1\]]rol tu phyin pa la spyod pa ni/_stong pa nyid dang /_mtshan ma med pa dang /_smon pa med pa dag la yongs su 'dris par byed mod kyi/_stong pa nyid dang /_mtshan ma med pa dang /_smon pa med pa'i chos rnams la yang dag pa'i mtha' ni mngon sum du mi byed do/_/de bzhin du sbyar 
[\[186b.2\]]te/_dran pa nye bar gzhag pa rnams dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa'i bar la 'dris par byed mod 
[\[186b.3\]]kyi/_yang dag pa'i mtha' ni mngon sum du mi byed do/_/rab 'byor dper na skyes bu la la zhig dpa' ba dang /_dam bcas pa la brtan pa dang /_gzugs bzang ba dang /_mdzes pa dang /_blta na sdug pa dang /_'phong rtsal gyi las legs par bslabs pa zhig tu gyur la/_
[\[186b.4\]]des kyang mtshon cha sra ba dag bcangs shing /_sgyu rtsal drug cu rtsa bzhi tshar phyin pa/_bzo'i gnas thams cad rtogs par khong du chud par gyur pa/_rig pa'i gnas [{]bcwa [,]bco [}]brgyad la legs par bslabs pa/_skye bo mang po la dben pa dang /_dga' ba dang /_yid du 'ong bar 
[\[186b.5\]]gyur na/_thams cad la legs par bslabs pa'i phyir dgos pa gang dang gang brtsams pa thams cad las rnyed pa chen po dang ldan par 'gyur te/_de'i tshe yang skye bo mang pos bla mar byed/_ri mor byed/_mchod pa byed la phyir zhing yid rangs te/_dga' ba dang /_mchog tu dga' 
[\[186b.6\]]ba dang /_yid bde ba skyes par gyur pa de/_dgos pa zhig gi phyir pha ma dang /_spun dang /_sring mo dang /_chung ma dang /_bu dang /_bu mo dang /_bu smad rnams khrid de 'brog dgon pa byis pa rnams 'jigs par byed pa spu zing zhes byed pa zhig tu song la/_der song nas kyang 
[\[186b.7\]]pha ma dang /_spun dang /_sring mo dang /_chung ma dang /_bu dang /_bu mo dang /_bu smad de dag la ma 'jigs shig_/kho bos khyed 'jigs shing skrag pa chen po 'di las bde legs dang /_bde bar 'bros su gzhug cing myur du thar bar bya'o zhes bsgo la/_'brog dgon pa 
[\[187a\]]
[\[187a.1\]]der yang de dag gi dgra bo dang /_gsod pa dang /_phyir rgol ba mang po dag cig byung bar gyur la/_de yang shes rab kyi stobs mchog dang ldan pa yin pas/_des pha ma dang /_spun dang /_sring mo dang /_chung ma dang /_bu dang /_bu mo dang /_bu smad 
[\[187a.2\]]rnams 'brog dgon pa de nas bde legs dang /_bde bar bton nas/_slar grong dang /_grong khyer dang /_grong rdal du zhugs nas dga' ba dang /_yid bde ba skyes la/_ma snad ma smas par gnas par byed cing /_sems can de dag la phyir rgol ba'i sems sam/_sems 
[\[187a.3\]]'khrug par yang mi byed do/_/de ci'i phyir zhe na/_rab 'byor 'di ltar skyes bu des 'phong gi las dang /_de las gzhan pa'i dgos pa thams cad la shin tu byang bar byas pa'i phyir ro/_/rab 'byor de bzhin du byang chub sems dpa' sems dpa' chen po gang gi tshe byams 
[\[187a.4\]]pa dang ldan pa dang /_snying rje dang ldan pa dang /_dga' ba dang ldan pa dang /_btang snyoms dang ldan pa'i sems kyis khyab par byas te/_bsgrubs nas gnas shing byang chub sems dpa' sems dpa' chen po de bar skabs de na/_tshad med pa bzhi la gnas nas pha rol tu phyin 
[\[187a.5\]]pa drug yongs su rdzogs par byed do/_/pha rol tu phyin pa drug yongs su rdzogs par byas nas zag pa zad par ma gyur pa kho nar rnam pa thams cad mkhyen pa nyid la yongs su 'dris par byed la/_stong pa nyid dang /_mtshan ma med pa dang /_smon pa med la gnas nas kyang de dag 
[\[187a.6\]]gi dbang du mi 'gro/_de dag gis 'phrogs par mi 'gyur te/_gang mngon sum du byas pas nyan thos sam/_rang sangs rgyas kyi sar ltung bar 'gyur ba'i rnam par thar pa'i sgo de dag mngon sum du yang mi byed do/_/rab 'byor dper na 'dab chags bya ni bar snang la rgyu yang 
[\[187a.7\]]sa la mi ltung zhing /_nam mkha' la rgyu ste/_der yang mi gnas la/_gos par 'gyur ba yang med do/_/rab 'byor de bzhin du byang chub sems dpa' sems dpa' chen po yang rnam par thar pa'i sgo stong pa nyid dang /_mtshan ma med pa dang /_smon pa med pa la 'dris par byed 
[\[187b\]]
[\[187b.1\]]cing /_de dag la yang gnas la/_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag gis rnam pa thams 
[\[187b.2\]]cad mkhyen pa nyid rjes su 'thob par 'gyur ba ma rdzogs par gang mngon sum du byas na nyan thos kyi sa'am/_rang sangs rgyas kyi sar ltung bar 'gyur ba'i rnam par thar pa'i sgo stong pa nyid dang /_mtshan ma med pa dang /_smon pa med pa mngon sum du mi byed do/_/rab 'byor 
[\[187b.3\]]dper na skyes bu stobs dang ldan pa 'phong gi bslab pa la legs par bslabs pa des mda' gnam rgyang du 'phangs la/_gnam rgyang du 'phangs nas/_mda' de las gzhan pa dag gis mda' snga ma de'i phyi bzhin du brgyud de/_de ji srid du 'dod pa de srid du mda' de sa la ltung du mi 
[\[187b.4\]]ster la/_kye ma mda' 'di sa la ltung yang ci ma rung snyam nas/_des mda' phyi ma yang gnam rgyang du ma 'phangs na/_mda' gcig nas gcig tu brgyud pa de sa la ltung bar 'gyur ro/_/rab 'byor de bzhin du byang chub sems dpa' sems dpa' chen po shes rab kyi pha rol tu 
[\[187b.5\]]phyin pa la spyod pa/_thabs la mkhas pas yongs su zin pa yang ji srid du dge ba'i rtsa ba de dag bla na med pa yang dag par rdzogs pa'i byang chub tu yongs su smin par ma gyur pa de srid du yang dag pa'i mtha' dam pa de mngon sum du mi byed kyi/_gang gi tshe dge ba'i rtsa ba de dag bla na med pa 
[\[187b.6\]]yang dag par rdzogs pa'i byang chub tu yongs su smin par gyur pa de'i tshe ni yang dag pa'i mtha' dam pa mngon sum du byed de/_rab 'byor de lta bas na byang chub sems dpa' sems dpa' chen po shes rab kyi pha rol tu phyin pa la spyod pas/_chos 'di dag gi chos nyid la de ltar nges 
[\[187b.7\]]par brtag par bya'o//_//shes rab kyi pha rol tu phyin pa khri pa/_bam po nyi shu lnga pa/_de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das byang chub sems dpa' sems 
[\[188a\]]
[\[188a.1\]]dpa' chen po gang chos nyid 'di la slob pa dang /_yang dag pa'i mtha' la slob pa dang /_de bzhin nyid la slob pa dang /_chos kyi dbyings la slob pa dang /_mtha' las 'das pa stong pa nyid la slob pa dang /_rang gi mtshan nyid stong pa nyid kyi bar la 
[\[188a.2\]]slob pa dang /_rnam par thar pa'i sgo gsum po dag gi bar la slob par bgyid kyang bar ma dor ltung bar yang mi 'gyur ba'i byang chub sems dpa' sems dpa' chen po rnams kyi dka' ba bgyid pa de ni btsun pa bcom ldan 'das ngo mtshar lags so/_/de ni mchog tu ngo mtshar 
[\[188a.3\]]lags so/_/bcom ldan 'das kyis bka' stsal pa/_rab 'byor 'di ltar byang chub sems dpa' sems dpa' chen po rnams ni sems can thams cad yongs su mi gtong ba yin zhing /_de dag ni 'di lta bu'i smon lam gyi khyad par can yin te/_rab 'byor byang chub 
[\[188a.4\]]sems dpa' sems dpa' chen po de 'di lta bu'i sems rlabs po che mngon par bsgrubs te/_bdag ni sems can thams cad yongs su mi gtong ba yin zhing /_bdag kho nas yod pa ma yin pa'i chos rnams la gnas pa'i sems can de dag thams cad yongs su thar bar bya'o 
[\[188a.5\]]snyam nas/_de'i phyir byang chub sems dpa' sems dpa' chen po sems can de dag la rnam par thar pa'i sgo stong pa nyid mngon par sgrub par byed/_de bzhin du rnam par thar pa'i sgo mtshan ma med pa dang /_smon pa med pa mngon par sgrub par byed la/_byang chub sems 
[\[188a.6\]]dpa' sems dpa' chen po gang bla na med pa yang dag par rdzogs pa'i byang chub mngon par rdzogs par sangs ma rgyas kyi bar du bar ma dor yang dag pa'i mtha' mngon sum du mi byed pa ni/_rnam par thar pa'i sgo stong pa nyid dang /_mtshan ma med pa dang /_smon pa med pa dag la 
[\[188a.7\]]thabs la mkhas pa yin par rig par bya'o/_/rab 'byor gzhan yang byang chub sems dpa' sems dpa' chen po ni zab mo'i gnas gang dag yin pa 'di lta ste/_nang stong pa nyid nas/_dngos po med pa'i ngo bo nyid stong pa nyid kyi bar dang /_de bzhin du dran pa 
[\[188b\]]
[\[188b.1\]]nye bar gzhag pa bzhi dang /_'phags pa'i lam yan lag brgyad pa'i bar de dag la rtag tu so sor rtog par byed cing /_rnam par thar pa'i sgo gsum la rtag tu so sor rtog par byed la/_'di ltar yang sems mngon par sgrub ste/_sems can 'di dag ni yun 
[\[188b.2\]]ring po nas sdig pa'i grogs po'i dbang du song ba/_bdag tu lta ba'i dmigs pa la spyod pa/_de bzhin du sems can lta bu'i dmigs pa nas/_tshor ba po dang /_tshor bar byed pa po'i bar du lta ba spang ba'i phyir/_bla na med pa yang dag par rdzogs pa'i byang 
[\[188b.3\]]chub mngon par rdzogs par 'tshang rgya bar byed la/_de dag de ltar dmigs par spyod pa'i sems can dag la chos ston par byed de/_de'i tshe byang chub sems dpa' sems dpa' chen po rnam par thar pa'i sgo stong pa nyid kyi ting nge 'dzin la snyoms par 'jug kyang yang 
[\[188b.4\]]dag pa'i mtha' gang mngon sum du byas nas/_rgyun du zhugs pa'i 'bras bu'am/_lan cig phyir 'ong ba'i 'bras bu'am/_phyir mi 'ong ba'i 'bras bu'am/_dgra bcom pa nyid dam/_rang byang chub mngon sum du byed par 'gyur ba'i yang dag pa'i mtha' mngon sum du 
[\[188b.5\]]mi byed do/_/byang chub sems dpa' sems dpa' chen po gang gi tshe/_rnam par thar pa'i sgo mtshan ma med pa'i ting nge 'dzin tam/_smon pa med pa'i ting nge 'dzin la snyoms par 'jug pa de nyid kyi tshe na/_de la zag pa med pa'i chos thams cad mngon sum du 'gyur mod kyi/_
[\[188b.6\]]yang dag pa'i mtha' gang mngon sum du byas nas/_rgyun du zhugs pa'i 'bras bu nas/_rang byang chub kyi bar du mngon sum du byed par 'gyur ba'i yang dag pa'i mtha' re zhig mngon sum du mi byed do/_/rab 'byor byang chub sems dpa' sems dpa' chen po de ltar shes rab kyi pha 
[\[188b.7\]]rol tu phyin pa la spyod pa sems bskyed pa 'di dag dge ba'i rtsa ba de dag dang ldan pa ni bar ma dor yang dag pa'i mtha' mngon sum du yang mi byed la/_bsam gtan bzhi dang /_gzugs med pa'i snyoms par 'jug pa bzhi dang /_dran pa nye bar gzhag pa bzhi las yongs su nyams 
[\[189a\]]
[\[189a.1\]]par mi 'gyur ba nas/_'phags pa'i lam yan lag brgyad pa'i bar las yongs su nyams par yang mi 'gyur ro/_/rnam par thar pa'i sgo stong pa nyid dang /_mtshan ma med pa dang /_smon pa med pa dag las yongs su nyams par mi 'gyur ro/_/
[\[189a.2\]]de bzhin du de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad las yongs su nyams par mi 'gyur te/_rab 'byor byang chub 
[\[189a.3\]]sems dpa' sems dpa' chen po de ltar shes rab kyi pha rol tu phyin pa la spyod pa de'i tshe/_bla na med pa yang dag par rdzogs pa'i byang chub mngon par rdzogs par sangs ma rgyas kyi bar du byang chub kyi phyogs kyi chos thams cad dang /_sangs rgyas kyi chos thams cad las yongs 
[\[189a.4\]]su nyams par mi 'gyur ro/_/de ni rtag tu thabs la mkhas pas yongs su zin pa dang /_chos dkar po dag gis rnam par 'phel ba dang /_de'i dbang po dag kyang ji ltar nyan thos dang /_rang sangs rgyas dag gi dbang po lta bu ma yin gyi/_ches rno bar 'gyur ro/_/rab 
[\[189a.5\]]'byor gzhan yang byang chub sems dpa' sems dpa' chen po sems can rnams mthong na/_'di snyam du sems can 'di dag ni yun ring po nas phyin ci log bzhi po 'di lta ste/_rtag pa'i 'du shes dang /_bde ba'i 'du shes dang /_bdag tu 'du shes pa dang /_sdug 
[\[189a.6\]]par 'du shes pa la spyod pa dag ste/_sems can de dag gi don du byang chub tu spyad par bya ste/_ci nas kyang myur du bla na med pa yang dag par rdzogs pa'i byang chub mngon par rdzogs par sangs rgyas la/_de dag la 'di lta ste/_mi rtag pa dang /_sdug bsngal ba dang /_bdag 
[\[189a.7\]]med pa dang /_mi sdug pa zhes bya ba dang /_mya ngan las 'das pa ni zhi ba'o zhes bya bar chos ston pa de ltar spyad par bya'o snyam du sems te/_de sems bskyed pa de dang ldan zhing thabs la mkhas pas shes rab kyi pha rol tu phyin pa la spyod mod kyi/_sangs rgyas kyi ting nge 'dzin la ni snyoms 
[\[189b\]]
[\[189b.1\]]par 'jug par mi byed do/_/de de'i tshe de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad rdzogs pa dang ldan pa yin 
[\[189b.2\]]te/_de yang chos de dag la snyoms par 'jug pa dang ldan pa yang byed mod kyi/_bla na med pa yang dag par rdzogs pa'i byang chub mngon par rdzogs par sangs ma rgyas kyi bar du yang dag pa'i mtha' mngon sum du ni mi byed do/_/rab 'byor gzhan yang byang chub sems 
[\[189b.3\]]dpa' sems dpa' chen po sems can rnams mthong na 'di snyam du kye ma sems can 'di dag ni yun ring po nas/_sdig pa'i grogs po'i dbang du song ba/_dmigs par lta ba 'di lta ste/_bdag ces bya ba'am/_sems can zhes bya ba'am/_de bzhin du sbyar te/_
[\[189b.4\]]shes pa po'i bar zhes bya ba'am/_de bzhin du gzugs zhes bya ba'am/_tshor ba zhes bya ba'am/_'du shes zhes bya ba'am/_'du byed rnams zhes bya ba'am/_rnam par shes pa zhes bya ba'am/_phung po rnams zhes bya ba'am/_khams rnams zhes bya ba 
[\[189b.5\]]'am/_skye mched rnams zhes bya ba la spyod pa dag ste/_bdag gis tshad med pa bzhi dang /_gzugs med pa'i snyoms par 'jug pa bzhi dang /_bsdu ba'i dngos po bzhi po dag gis sems can de dag la ci nas kyang bdag bla na med pa yang dag par rdzogs pa'i byang chub mngon 
[\[189b.6\]]par rdzogs par sangs rgyas pa na sems can de dag gi dmigs par lta ba'i skyon 'di dag mi 'byung bar sems can de dag bdag gis de ltar bya'o snyam du sems te/_de sems bskyed pa de dag dang ldan zhing thabs la mkhas pas shes rab kyi pha rol tu phyin pa la spyod pa na/_de 
[\[189b.7\]]bzhin gshegs pa'i stobs bcu dang /_sangs rgyas kyi chos ma 'dres pa [{]bcwa [,]bco [}]brgyad yongs su rdzogs pa dang ldan yang sems can rnams la lta bas ni yang dag pa'i mtha' mngon sum du mi byed la/_stong pa nyid dang /_mtshan ma med pa dang /_smon pa med pa'i ting nge 'dzin 
[\[190a\]]
[\[190a.1\]]bsgom pa yang yongs su rdzogs par 'gyur ro/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/_sems can sdig pa'i grogs po'i dbang du song ba dag mthong na/_'di snyam du kye ma sems 
[\[190a.2\]]can 'di dag ni yun ring po nas mtshan ma dag la spyod pa dag ste/_'di lta ste/_bud med kyi mtshan ma dang /_skyes pa'i mtshan ma dang /_gzugs kyi mtshan ma dang /_sgra dang /_dri dang /_ro dang /_reg bya dang /_chos rnams kyi mtshan ma la spyod pa dag yin te/_ci nas 
[\[190a.3\]]kyang bdag bla na med pa yang dag par rdzogs pa'i byang chub mngon par rdzogs par sangs rgyas pa na/_sems can de dag gi skyon de dag mi 'byung bar bdag gis de dag de ltar bya'o snyam du sems so/_/de sems bskyed pa de dang ldan te/_thabs la mkhas pas de bzhin gshegs 
[\[190a.4\]]pa'i stobs bcu dang /_sangs rgyas kyi chos ma 'dres pa [{]bcwa [,]bco [}]brgyad yongs su rdzogs pa dag dang ldan yang sems can rnams la lta bas ni yang dag pa'i mtha' mngon sum du mi byed la/_de'i tshe stong pa nyid dang /_mtshan ma med pa dang /_smon pa med pa'i ting nge 'dzin 
[\[190a.5\]]bsgom pa yang yongs su rdzogs par 'gyur ro/_/rab 'byor 'di ni gnas ma yin zhing skabs med de/_byang chub sems dpa' sems dpa' chen po gang pha rol tu phyin pa drug la spyod pa/_nang stong pa nyid la yongs su 'dris par byed pa/_ye shes kyi chos de lta bu dang ldan pa 
[\[190a.6\]]ni 'du byed rnams la bde bar 'du shes skyed pa'am/_'du byed rnams la bde bar rjod pa'am/_khams gsum pa dang /_lhan cig tu gnas pa de ni gnas med do/_/byang chub sems dpa' sems dpa' chen po de ltar spyod pa la/_byang chub sems dpa' sems dpa' 
[\[190a.7\]]chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas chos 'di dag la yongs su 'dris par byas nas/_stong pa nyid kyi ting nge 'dzin la snyoms par zhugs la/_yang dag pa'i mtha' gang gis rgyun du zhugs pa'i 'bras bu'am/_
[\[190b\]]
[\[190b.1\]]lan cig phyir 'ong ba'i 'bras bu'am/_phyir mi 'ong ba'i 'bras bu'am/_dgra bcom pa nyid dam/_rang byang chub 'thob par 'gyur zhing skye ba med pa dang /_'gag pa med pa dang /_mngon par 'du byed pa med pa dang /_dngos po med pa mngon sum du byed par mi 'gyur ba'i 
[\[190b.2\]]yang dag pa'i mtha' ji ltar mngon sum du mi bya zhes yongs su dri bar bya'o/_/de bzhin du mtshan ma med pa dang /_smon pa med pa la yang rgya cher sbyar bar bya'o/_/rab 'byor gal te byang chub sems dpa' sems dpa' chen po shes rab kyi pha rol tu phyin pa la spyod pa 
[\[190b.3\]]la/_byang chub sems dpa' sems dpa' chen po gzhan dag gis yongs su dris pa na/_'di skad ces byang chub kyi phyogs kyi chos thams cad sgom pa na des stong pa nyid yid la bya'o/_/des mtshan ma med pa nyid dang /_smon pa med pa nyid yid la bya'o/_/des 
[\[190b.4\]]mngon par 'du bya ba med pa nyid dang /_'gag pa med pa nyid yid la bya'o zhes lan 'debs shing /_gal te sems can thams cad yongs su mi gtang bar sems bskyed pa nye bar mi ston tam/_thabs la mkhas pa lan mi 'debs na/_de'i tshe de byang chub 
[\[190b.5\]]sems dpa' sems dpa' chen po de dag gis rigs kyi bu 'di ni sangs rgyas bcom ldan 'das de dag gis bla na med pa yang dag par rdzogs pa'i byang chub tu lung bstan pa ma yin par rig par bya'o/_/de ci'i phyir zhe na/_'di ltar byang chub sems dpa' sems dpa' chen po phyir mi 
[\[190b.6\]]ldog pa'i sa yongs su dris pa gang yin pa de mi rjod mi ston rab tu mi 'byed pa'i phyir ro/_/rab 'byor byang chub sems dpa' sems dpa' chen po 'di ni byang chub sems dpa' sems dpa' chen po phyir mi ldog pa'i sa la ji lta ba bzhin du pha rol tu phyin pa drug la yongs su 
[\[190b.7\]]'dris par byas nas/_bsrabs pa'i sa la 'jug par bya ba ma yin par rig par bya'o/_/gsol pa/_btsun pa bcom ldan 'das byang chub sems dpa' sems dpa' chen po gang phyir mi ldog pa phyir mi ldog pa zhes bgyi ba'i rnam grangs de mchis lags sam/_bcom 
[\[191a\]]
[\[191a.1\]]ldan 'das kyis bka' stsal pa/_rab 'byor yod de/_rab 'byor gal te phyir mi ldog pa'i byang chub sems dpa' de pha rol tu phyin pa drug thob kyang rung ma thob kyang rung /_byang chub sems dpa' sems dpa' chen po phyir mi ldog pa ji lta ba de ltar lan 
[\[191a.2\]]'debs pa'o/_/gsol pa/_kye ma btsun pa bcom ldan 'das byang chub sems dpa' gang dag byang chub tu spyod pa ni mang lags na/_ji ltar byang chub sems dpa' sems dpa' chen po phyir mi ldog pa yongs su sbyang ba'i sa'am/_yongs su sbyang ba ma lags pa'i 
[\[191a.3\]]sa la gnas pa ltar gang de skad du lan 'debs pa ni nyung lags so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_de ci'i phyir zhe na/_rab 'byor 'di ltar byang chub sems dpa' sems dpa' chen po gang phyir mi ldog pa'i 
[\[191a.4\]]ye shes kyi sa la de ltar lung bstan pa de dag ni nyung ngo /_/gang dag lung bstan pa de dag ni de skad du lan 'debs te/_de dag ni dge ba'i rtsa ba dag bskyed pa yin par rig par bya'o/_/byang chub sems dpa' sems dpa' chen po de dag ni lha dang /_mi dang /_lha ma 
[\[191a.5\]]yin du bcas pa'i 'jig rten gyis mi 'phrogs pa yin no/_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das byang chub sems dpa' sems dpa' chen pos mnyam pa nyid gang la bslab par bgyi ba'i 
[\[191a.6\]]byang chub sems dpa' sems dpa' chen po rnams kyi mnyam pa nyid de gang lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor nang stong pa nyid ni byang chub sems dpa' sems dpa' 
[\[191a.7\]]chen po rnams kyi mnyam pa nyid do/_/de bzhin du phyi stong pa nyid dang /_rab 'byor de bzhin du sbyar te/_byang chub sems dpa' sems dpa' chen po rnams kyi mnyam pa nyid de ni dngos po med pa'i ngo bo nyid stong pa nyid kyi bar yin te/_rab 'byor stong pa nyid de dag thams 
[\[191b\]]
[\[191b.1\]]cad ni byang chub sems dpa' sems dpa' chen po rnams kyis gang la bslabs nas bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'i byang chub sems dpa' sems dpa' chen po rnams kyi mnyam pa nyid yin no/_/gsol pa/_btsun pa bcom 
[\[191b.2\]]ldan 'das ci byang chub sems dpa' sems dpa' chen po gang gzugs kyi bas pa dang /_'dod chags dang bral ba dang /_'gog pa dang mi skye ba la slob na/_de rnam pa thams cad mkhyen pa nyid la slob pa lags sam/_de bzhin du gang tshor ba dang /_'du shes dang /_
[\[191b.3\]]'du byed rnams dang /_rnam par shes pa'i bas pa dang /_'dod chags dang bral ba dang /_'gog pa dang /_mi skye ba la slob na/_de rnam pa thams cad mkhyen pa nyid la slob pa lags sam/_btsun pa bcom ldan 'das ci byang chub sems dpa' sems dpa' chen po 
[\[191b.4\]]gang pha rol tu phyin pa drug gi bas pa dang /_'dod chags dang bral ba dang /_'gog pa dang /_mi skye ba la slob na/_de rnam pa thams cad mkhyen pa nyid la slob pa lags sam/_de bzhin du dran pa nye bar gzhag pa rnams la yang sbyar bar bgyi'o/_/de bzhin du sbyar 
[\[191b.5\]]te/_byang chub sems dpa' sems dpa' chen po gang sangs rgyas kyi chos ma 'dres pa [{]bcwa [,]bco [}]brgyad kyi bar dag gi bas pa dang /_'dod chags dang bral ba dang /_'gog pa dang /_mi skye ba la slob na/_de rnam pa thams cad mkhyen pa nyid la slob pa lags sam/_de skad 
[\[191b.6\]]ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 'di ji snyam du sems/_gzugs kyi de bzhin nyid gang yin pa de zad pa'am/_spong ba'am/_'gag par 'gyur snyam mam/_gsol pa/_btsun pa 
[\[191b.7\]]bcom ldan 'das ma lags so/_/rab 'byor 'di ji snyam du sems/_tshor ba dang /_'du shes dang /_'du byed rnams dang /_rnam par shes pa'i de bzhin nyid gang yin pa de zad pa'am/_spong ba'am/_'gag par 'gyur snyam mam/_gsol pa/_btsun 
[\[192a\]]
[\[192a.1\]]pa bcom ldan 'das ma lags so/_/rab 'byor 'di ji snyam du sems/_pha rol tu phyin pa drug gi de bzhin nyid gang yin pa de zad pa'am/_spong ba'am/_'gag par 'gyur snyam mam/_gsol pa/_btsun pa bcom ldan 'das ma lags so/_/
[\[192a.2\]]rab 'byor 'di ji snyam du sems/_dran pa nye bar gzhag pa bzhi po de dag gi de bzhin nyid gang yin pa dang /_de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar gyi de bzhin nyid gang yin pa de zad pa'am/_spong ba'am/_'gag par 'gyur snyam 
[\[192a.3\]]mam/_gsol pa/_btsun pa bcom ldan 'das ma lags so/_/bcom ldan 'das kyis bka' stsal pa/_rab 'byor byang chub sems dpa' sems dpa' chen po de ltar chos kyi de bzhin nyid 'di la slob na/_rnam pa thams cad mkhyen pa nyid la slob 
[\[192a.4\]]pa yin/_pha rol tu phyin pa drug la slob pa yin/_dran pa nye bar gzhag pa bzhi la slob pa yin/_de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar la slob pa yin no/_/rab 'byor byang chub sems dpa' sems dpa' chen po de ltar slob pa ni 
[\[192a.5\]]bslab pa thams cad kyi pha rol tu phyin pa mngon par 'thob bo/_/bdud dam bdud kyi ris kyi lha rnams kyis thub par mi nus shing /_myur du phyir mi ldog pa'i byang chub sems dpa'i sa rjes su 'thob bo/_/rang gi de bzhin gshegs pa'i spyod yul la gnas pa yin/_
[\[192a.6\]]mgon byed pa'i chos rnams la yang gnas pa yin/_rang gi sangs rgyas kyi zhing yang yongs su dag par byed pa yin/_sems can rnams kyang yongs su smin par byed pa yin/_byams pa chen po dang /_snying rje chen po la yang slob pa yin no/_/rab 'byor byang chub 
[\[192a.7\]]sems dpa' sems dpa' chen po de ltar slob pa ni lan gsum du bzlas te/_chos kyi 'khor lo rnam pa bcu gnyis su skor bar 'gyur ro/_/sems can bye ba khrag khrig phrag 'bum dag phung po'i lhag ma med pa'i mya ngan las 'das pa'i dbyings su yongs su mya ngan las zlo bar 
[\[192b\]]
[\[192b.1\]]'gyur ro/_/de bzhin gshegs pa'i gdung rgyun mi 'chad par bya ba'i phyir zhugs pa yin/_'chi ba med pa'i sgo yang 'byed pa yin/_sems can dpag tu med pa grangs med pa tshad med pa dag theg pa gsum po dag la 'god par byed pa yin te/_rab 'byor byang chub sems 
[\[192b.2\]]dpa' sems dpa' chen po de ltar slob pa ni/_rnam pa thams cad mkhyen pa nyid la slob pa yin no/_/rab 'byor sems can dman pa la mos pa rnams kyis ni bslab pa 'di la slob par mi nus kyi/_byang chub sems dpa' sems dpa' chen po gang sems can thams cad 'khor 
[\[192b.3\]]ba las sgrol bar 'dod pa de bslab pa 'di la slob bo/_/rab 'byor byang chub sems dpa' sems dpa' chen po de ltar slob pa ni nam yang sems can dmyal ba rnams su mi skye/_dud 'gro rnams dang /_gshin rje'i 'jig rten dang /[ {]yi dgas [,]yi dwags [}]kyi yul du mi skye/_mtha' 
[\[192b.4\]]'khob kyi mi rnams kyi nang du mi skye/_rigs dman pa rnams dang /_dbul po'i rigs dang /_gzhan gyis mngag gzhug bya ba'i rigs su mi skye'o/_/nam yang zhar ba dang /_sgur po dang /_theng po dang /_yan lag ma tshang bar mi 'gyur/_mig gi dbang po ma 
[\[192b.5\]]tshang bar mi 'gyur ro/_/ha cang ring por ma yin/_ha cang thung ngur ma yin/_nag por mi 'gyur/_srog gcod par mi 'gyur ba nas/_log par lta ba'i bar du mi 'gyur ro/_/nam yang log pas 'tsho bas 'tsho bar mi byed do/_/yang dag pa ma yin pa yongs su mi 
[\[192b.6\]]'dzin/_dam pa'i chos ma yin pa yongs su mi 'dzin/_'chal pa'i tshul khrims yongs su 'dzin par mi byed do/_/rab 'byor de ltar slob pa'i byang chub sems dpa' ni nam yang lha tshe ring po rnams kyi nang du mi skye'o/_/de yang thabs la mkhas pa 'di yin te/_thabs 
[\[192b.7\]]la mkhas pa gang dang ldan na/_bsam gtan dang /_tshad med pa dang /_ting nge 'dzin dang /_snyoms par 'jug pa dag la snyoms par 'jug kyang de'i dbang gis kyang mi skye ste/_rab 'byor byang chub sems dpa' sems dpa' chen po thabs la mkhas pa gang dang ldan 
[\[193a\]]
[\[193a.1\]]na/_bsam gtan dang /_tshad med pa dang /_gzugs med pa'i snyoms par 'jug pa thams cad la snyoms par 'jug cing ldang yang de dag gi dbang gis kyang mi skye la/_lha tshe ring po rnams kyi nang du yang mi skye ba'i thabs la mkhas pa de yang shes rab kyi 
[\[193a.2\]]pha rol tu phyin pa zab mo 'dir bstan te/_rab 'byor byang chub sems dpa' sems dpa' chen po de ltar slob pa ni/_sangs rgyas kyi chos thams cad dang /_stobs dang /_mi 'jigs pa rnams yongs su dag par 'gyur te/_nyan thos kyi sa'am/_rang sangs rgyas 
[\[193a.3\]]kyi sar ltung bar mi 'gyur ro/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das gang gi tshe chos thams cad rang bzhin gyis yongs su dag pa de'i tshe byang chub sems dpa' 
[\[193a.4\]]sems dpa' chen po'i chos gang zhig yongs su dag par 'gyur/_bcom ldan 'das kyis bka' stsal pa/_rab 'byor de de bzhin no/_/ji skad smras pa de bzhin te/_rab 'byor chos thams cad ni rang bzhin gyis yongs su dag pa ste/_rab 'byor de ltar chos thams 
[\[193a.5\]]cad rang bzhin gyis yongs su dag pa shes rab kyi pha rol tu phyin pa zab mo 'di la slob pa na/_byang chub sems dpa' sems dpa' chen po de'i chos thams cad la mi zhum mi 'gong ba gang yin pa 'di ni shes rab kyi pha rol tu phyin pa yin na/_byis pa so so'i skye bo 
[\[193a.6\]]thams cad kyis de mi shes pas/_byis pa so so'i skye bo de dag gi don du byang chub sems dpa' sems dpa' chen po sbyin pa'i pha rol tu phyin pa la spyod pa nas/_de bzhin du sbyar te/_rnam pa thams cad mkhyen pa nyid kyi bar la spyod do/_/rab 'byor byang chub sems 
[\[193a.7\]]dpa' sems dpa' chen po de ltar slob pa ni/_chos thams cad la sangs rgyas kyi stobs dang /_mi 'jigs pa nyid rjes su 'thob cing /_nyan thos kyi sa'am/_rang sangs rgyas kyi sar yang mi ltung la/_sems can thams cad kyi sems kyi spyod pa dang /_spros 
[\[193b\]]
[\[193b.1\]]pa dang /_rnam par g.yengs pa'i pha rol tu 'gro bar 'gyur ro/_/rab 'byor dper na sa'i phyogs gang na gser ram/_dngul 'byung ba de dag ni nyung ngo /_/rab 'byor de bzhin du 'di lta ste/_gang dag shes rab kyi pha rol tu phyin pa la bslab cing spyad pa 'di la slob 
[\[193b.2\]]pa de dag ni nyung gi_/de bas ni sems can gang dag nyan thos dang /_rang sangs rgyas kyi sa la slob pa de dag ni ches mang ngo /_/rab 'byor dper na 'khor los sgyur bar 'gyur ba'i las yang dag par blangs te gnas pa de dag ni nyung gi_/de bas ni gang dag khams 
[\[193b.3\]]kyi rgyal por 'gyur ba'i las yang dag par blangs te gnas pa dag ni ches mang ngo /_/rab 'byor de bzhin du sems can gang dag rnam pa thams cad mkhyen pa nyid kyi lam du yang dag par mngon sum du zhugs pa de dag ni nyung gi_/de bas ni sems can gang dag 
[\[193b.4\]]nyan thos dang /_rang sangs rgyas kyi lam du yang dag par mngon sum du zhugs pa de dag ni ches mang ngo /_/rab 'byor byang chub sems dpa'i theg pa pa'i gang zag gang dag yin pa de dag las kyang gang dag bla na med pa yang dag par rdzogs pa'i byang chub tu yang 
[\[193b.5\]]dag par zhugs pa dang /_gang dag bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba dag ni ches nyung gi_/de bas ni byang chub sems dpa'i theg pa pa'i gang zag gang dag nyan thos dang /_rang sangs rgyas kyi sar ltung 
[\[193b.6\]]bar 'gyur ba dag ni ches mang ngo /_/rab 'byor byang chub sems dpa'i theg pa pa'i gang zag gang dag the tshom med par shes rab kyi pha rol tu phyin pa zab mo 'di la spyod par 'gyur ba de dag ni phyir mi ldog pa'i sa la 'jug par 'gyur ro/_/gang dag the tshom med pa des 
[\[193b.7\]]spyod par mi 'gyur ba dag ni/_bla na med pa yang dag par rdzogs pa'i byang chub las phyir mi ldog par mi 'gyur ro/_/rab 'byor de lta bas na byang chub sems dpa' sems dpa' chen po phyir mi ldog pa'i sa la 'jug par 'dod pa dang /_phyir mi ldog pa'i sa'i grangs su 
[\[194a\]]
[\[194a.1\]]chud par 'dod pas shes rab kyi pha rol tu phyin pa zab mo 'di la bslab par bya'o/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa ni nam yang ser sna'i sems mi skyed do/_/nam 
[\[194a.2\]]yang 'chal pa'i tshul khrims kyi sems dang /_le lo'i sems dang /_rnam par g.yeng ba'i sems dang /_'chal pa'i shes rab kyi sems mi skyed do/_/nam yang 'dod pa 'dod chags kyi sems dang /_zhe sdang gi sems dang /_gti mug dang ldan pa'i 
[\[194a.3\]]sems mi skyed do/_/nam yang 'khrul pa'i sems dang /_bag med pa'i sems mi skyed do/_/nam yang gzugs dang ldan pa'i sems mi skyed do/_/nam yang tshor ba dang ldan pa dang /_'du shes dang ldan pa dang /_'du byed rnams dang ldan pa dang /_
[\[194a.4\]]rnam par shes pa dang ldan pa'i sems mi skyed do/_/de bzhin du sbyar te/_nam yang sbyin pa'i pha rol tu phyin pa'i bar dang ldan pa'i sems dang /_shes rab kyi pha rol tu phyin pa'i bar dang ldan pa dang /_dran pa nye bar gzhag pa dang ldan pa'i sems mi skyed do/_/nam yang 
[\[194a.5\]]sangs rgyas kyi chos ma 'dres pa [{]bcwa [,]bco [}]brgyad dang ldan pa dang /_byang chub dang ldan pa'i sems mi skyed do/_/de ci'i phyir zhe na/_rab 'byor 'di ltar byang chub sems dpa' sems dpa' chen po de shes rab kyi pha rol tu phyin pa zab mo 'di la spyod pa na/_chos gang yang yang 
[\[194a.6\]]dag par rjes su mi mthong zhing mi dmigs pa'i phyir te/_mi dmigs pas chos gang la yang sems skyed par mi byed do/_/rab 'byor de ltar na byang chub sems dpa' sems dpa' chen po shes rab kyi pha rol tu phyin pa zab mo 'di la spyod pas/_pha rol tu phyin pa thams 
[\[194a.7\]]cad yang dag par bzung ba yin/_pha rol tu phyin pa thams cad gsal bar byas pa yin/_pha rol tu phyin pa thams cad kyang de dang ldan pa yin no/_/de ci'i phyir zhe na/_rab 'byor 'di ltar shes rab kyi pha rol tu phyin pa zab mo 'dir pha rol tu phyin pa thams cad 'dus 
[\[194b\]]
[\[194b.1\]]pa'i phyir ro/_/rab 'byor dper na 'jig tshogs la lta ba'i nang du lta bar gyur pa drug cu rtsa gnyis 'dus pa de bzhin du/_rab 'byor shes rab kyi pha rol tu phyin pa zab mo 'dir pha rol tu phyin pa thams cad 'dus so/_/rab 'byor dper na mi 'chi ba'i dus byas pa'i srog 
[\[194b.2\]]gi dbang po 'gags pa na/_dbang po thams cad 'gag par 'gyur ro/_/rab 'byor de bzhin du shes rab kyi pha rol tu phyin pa zab mo 'dir pha rol tu phyin pa lnga po thams cad 'dus te/_rab 'byor shes rab kyi pha rol tu phyin pa med na/_'di dag thams cad pha rol 
[\[194b.3\]]tu phyin par mi 'gyur ro/_/rab 'byor de lta bas na byang chub sems dpa' sems dpa' chen po pha rol tu phyin pa thams cad kyi pha rol tu 'gro bar 'dod pas shes rab kyi pha rol tu phyin pa zab mo 'di la bslab par bya'o/_/rab 'byor gzhan yang byang chub sems dpa' sems 
[\[194b.4\]]dpa' chen po shes rab kyi pha rol tu phyin pa zab mo 'di la spyod pa ni sems can thams cad kyi mchog tu slob pa yin no/_/de ci'i phyir zhe na/_bla na med pa'i gnas thob pa'i phyir ro/_/rab 'byor 'di ji snyam du sems/_ci stong gsum gyi stong chen po'i 'jig rten gyi khams 
[\[194b.5\]]'di na sems can 'khod pa gang dag yin pa de dag mang ba yin snyam mam/_gsol pa/_btsun pa bcom ldan 'das 'dzam bu gling gi sems can rnams kyang mang ba lags na/_stong gsum gyi stong chen po'i 'jig rten gyi khams 'di na sems can gang dag mchis 
[\[194b.6\]]pa lta smos kyang ci 'tshal/_bcom ldan 'das kyis bka' stsal pa/_rab 'byor stong gsum gyi stong chen po'i 'jig rten gyi khams na/_sems can ji snyed yod pa de dag thams cad snga phyi med par mi'i lus thob ste/_thams cad kyang bla na med pa yang dag 
[\[194b.7\]]par rdzogs pa'i byang chub mngon par rdzogs par sangs rgyas la/_de la byang chub sems dpa'i theg pa pa'i rigs kyi bu'am/_rigs kyi bu mo zhig gis de bzhin gshegs pa dgra bcom pa yang dag par rdzogs pa'i sangs rgyas de dag la na bza' dang /_bshos dang /_
[\[195a\]]
[\[195a.1\]]gzims cha dang /_gdan dang /_snyun gyi gso sman dang /_yo byad kyis ji srid 'tsho zhing 'dug gi bar du bkur stir byas/_bla mar byas/_ri mor byas/_mchod pa byas shing /_rim gro thams cad kyang byas na/_rab 'byor 'di ji snyam du sems 
[\[195a.2\]]ci byang chub sems dpa'i theg pa pa'i rigs kyi bu'am/_rigs kyi bu mo de gzhi de las bsod nams mang du skyed par 'gyur snyam mam/_gsol pa/_btsun pa bcom ldan 'das mang lags so/_/btsun pa bde bar gshegs pa tshad ma mchis lags so/_/
[\[195a.3\]]bcom ldan 'das kyis bka' stsal pa/_rab 'byor byang chub sems dpa'i theg pa pa'i rigs kyi bu'am/_rigs kyi bu mo gang zhig shes rab kyi pha rol tu phyin pa zab mo 'di thos nas/_'dzin pa dang /_'chang ba dang /_klog pa dang /_kun chub par byed pa 
[\[195a.4\]]dang /_tshul bzhin du yid la byed pa dang /_de bzhin nyid du yang sgrub par byed na/_byang chub sems dpa'i theg pa pa'i rigs kyi bu'am/_rigs kyi bu mo de snga ma'i bsod nams de bas 'di nyid ches bsod nams mang du skyed do/_/de ci'i phyir zhe na/_rab 'byor 'di ltar 
[\[195a.5\]]byang chub sems dpa' sems dpa' chen po rnams kyi shes rab kyi pha rol tu phyin pa zab mo 'di bla na med pa yang dag par rdzogs pa'i byang chub sgrub pa'i don chen po byed pa'i phyir ro/_/rab 'byor de lta bas na byang chub sems dpa' sems dpa' chen po sems can thams cad kyi 
[\[195a.6\]]bla na med par 'gyur bar 'dod pa dang /_sems can mgon med pa dang /_skyabs med pa thams cad kyi mgon dang skyabs su 'gyur bar 'dod pa dang /_dpung gnyen med pa rnams kyi dpung gnyen du 'gyur bar 'dod pa dang /_long ba rnams kyi mig tu 'gyur bar 'dod 
[\[195a.7\]]pa dang /_ma rig pa'i mun nag tu zhugs pa'i sems can rnams kyi sgron mar 'gyur bar 'dod pa dang /_yang dag par rdzogs pa'i sangs rgyas nyid rjes su thob par 'dod pa dang /_rnam pa thams cad mkhyen pa nyid kyi yul du rjes su 'gro bar 'dod pa dang /_sangs rgyas 
[\[195b\]]
[\[195b.1\]]kyi rnam par rol pas rnam par rtse bar 'dod pa dang /_yang dag par rdzogs pa'i sangs rgyas kyi seng ge'i sgra sgrogs par 'dod pa dang /_dam pa'i chos kyi rnga bo che brdung bar 'dod pa dang /_dam pa'i chos kyi dung 'bud par 'dod pa dang /_dam pa'i chos kyi gtam 
[\[195b.2\]]zer bar 'dod pa dang /_'chi ba med pa'i dbyings su rjes su 'jug par 'dod pas shes rab kyi pha rol tu phyin pa zab mo 'di bslab par bya'o/_/byang chub sems dpa' sems dpa' chen po shes rab kyi pha rol tu phyin pa la slob pa ni nam yang yongs su gzung ba chen po 
[\[195b.3\]]mi 'dzin to/_/nam yang phun sum tshogs pa gang yang mi 'thob pa med do/_/gsol pa/_btsun pa bcom ldan 'das nyan thos kyi phun sum tshogs pa yang des thob par bgyi lags sam/_rang sangs rgyas kyi phun sum tshogs pa yang des thob par bgyi lags 
[\[195b.4\]]sam/_bcom ldan 'das kyis bka' stsal pa/_rab 'byor nyan thos kyi phun sum tshogs pa yang des thob par bya/_rang sangs rgyas kyi phun sum tshogs pa yang des thob par bya mod kyi/_phun sum tshogs pa de gnyis la gnas par mi bya/_de la brten 
[\[195b.5\]]par ni mi bya ste/_rab 'byor de dag shes pa dang /_lta bas mthong nas/_sa de las 'das te/_byang chub sems dpa'i skyon med pa la 'jug par byed do/_/rab 'byor byang chub sems dpa' de ltar slob pa ni rnam pa thams cad mkhyen pa nyid dang yang nye 
[\[195b.6\]]bar gyur pa yin te/_myur du bla na med pa yang dag par rdzogs pa'i byang chub mngon par rdzogs par 'tshang rgya la/_lha dang mi dang lha ma yin du bcas pa'i 'jig rten gyi sbyin pa'i gnas su gyur pa yin te/_'jig rten gyi sbyin pa'i gnas gzhan dge sbyong ngam/_
[\[195b.7\]]bram ze'am/_nyan thos sam/_rang sangs rgyas gang dag yin pa de dag thams cad zil gyis mnan nas yon gnas nyid du 'gyur te/_shes rab kyi pha rol tu phyin pa mi gtong zhing /_shes rab kyi pha rol tu phyin pa dang ma bral ba yin no/_/rab 'byor 
[\[196a\]]
[\[196a.1\]]byang chub sems dpa' sems dpa' chen po de ltar shes rab kyi pha rol tu phyin pa zab mo 'di la spyod pa ni/_rnam pa thams cad mkhyen pa nyid las yongs su mi nyams pa'i chos can du rig par bya ste/_nyan thos dang /_rang sangs rgyas kyis rgyang 
[\[196a.2\]]ring du byed cing /_bla na med pa yang dag par rdzogs pa'i byang chub dang nye bar gyur pa yin no/_/gal te 'di snyam du 'di ni shes rab kyi pha rol tu phyin pa'o/_/shes rab kyi pha rol tu phyin pa 'di'i nang du 'dus so/_/'dis rnam pa thams cad mkhyen pa nyid thob par 
[\[196a.3\]]bya'o snyam du gal te de ltar shes par byed na/_shes rab kyi pha rol tu phyin pa la spyod pa ma yin no/_/ji ste 'di ni shes rab kyi pha rol tu phyin pa la spyod pa'o/_/shes rab kyi pha rol tu phyin pa ni 'di la yod do zhes bya bar shes rab kyi pha rol tu phyin pa nyid du shes pa med de/_
[\[196a.4\]]gang gi shes rab kyi pha rol tu phyin par 'gyur ba dang /_gang gis shes rab kyi pha rol tu phyin par 'gyur ba'am/_gang zhig shes rab kyi pha rol tu phyin pas nges par byung nas/_bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'i 
[\[196a.5\]]chos de yang mi shes shing mi mthong na byang chub sems dpa' sems dpa' chen po de ltar spyod pa ni shes rab kyi pha rol tu phyin pa la spyod pa yin no/_/gal te de 'di snyam du chos kyi dbyings dang /_de bzhin nyid dang /_yang dag pa'i mtha' gnas pa'i phyir 'di ni shes rab 
[\[196a.6\]]kyi pha rol tu phyin pa ma yin no/_/'di la shes rab kyi pha rol tu phyin pa yod pa ma yin te/_shes rab kyi pha rol tu phyin pa 'dis su yang nges par 'byung ba med do snyam du sems na/_rab 'byor byang chub sems dpa' sems dpa' chen po de ltar spyod pa ni shes rab kyi pha 
[\[196a.7\]]rol tu phyin pa la spyod pa yin no/_/shes rab kyi pha rol tu phyin pa khri pa las/_thabs la mkhas pa'i le'u zhes bya ste/_nyi shu lnga pa'o//_//de nas lha'i dbang po brgya byin 'di snyam du sems te/_byang chub sems dpa' sems dpa' chen po shes rab 
[\[196b\]]
[\[196b.1\]]kyi pha rol tu phyin pa zab mo 'di la spyod pas kyang /_sems can rnams zil gyis gnon na/_nam zhig des bla na med pa yang dag par rdzogs pa'i byang chub mngon par rdzogs par sangs rgyas pa ni lta smos kyang ci dgos te/_gang dag rnam pa thams cad mkhyen pa nyid 
[\[196b.2\]]la sems 'jug pa'i sems can de dag gis kyang rnyed pa legs par rnyed cing /_sems can de dag kyang 'tsho ba bzang pos 'tsho ba yin na/_gang dag gis bla na med pa yang dag par rdzogs pa'i byang chub tu sems bskyed pa lta smos kyang ci dgos te/_gang dag gis bla na med 
[\[196b.3\]]pa yang dag par rdzogs pa'i byang chub tu sems bskyed pa'i sems can de dag dang /_gang dag sems mi bskyed kyang shes rab kyi pha rol tu phyin pa zab mo 'di rtag tu nyan pa ni 'dod par bya ba dag yin no snyam mo/_/de nas lha'i dbang po brgya byin gyis me tog man dA ra ba dag 
[\[196b.4\]]blangs nas de bzhin gshegs pa dgra bcom pa yang dag par rdzogs pa'i sangs rgyas la gtor/_mngon par gtor/_mngon par rab tu gtor te/_tshig 'di skad ces bsod nams 'dis byang chub sems dpa'i theg pa pa'i rigs kyi bu'am/_rigs kyi bu mo gang dag 
[\[196b.5\]]bla na med pa yang dag par rdzogs pa'i byang chub la lhag par dmigs pa de dag gi sangs rgyas kyi chos rnams yongs su rdzogs par gyur cig_/rnam pa thams cad mkhyen pa nyid kyang yongs su rdzogs par gyur cig_/rang byung gi chos rnams kyang yongs su rdzogs par gyur cig_/
[\[196b.6\]]de'i phyir zag pa med pa'i chos rnams kyang yongs su rdzogs par gyur cig_/ces smras so/_/btsun pa bcom ldan 'das bdag ni nam du yang byang chub sems dpa'i theg pa pa'i rigs kyi bu'am/_rigs kyi bu mo gang dag bla na med pa yang dag par rdzogs pa'i byang chub 
[\[196b.7\]]las phyir log nas/_nyan thos sam/_rang sangs rgyas su 'gyur bar sems skye ba 'ga' tsam yang skye ba ma mchis lags so/_/bdag ni 'di snyam du bla na med pa yang dag par rdzogs pa'i byang chub tu 'dun pa bskyed par bgyid la de ni phyir zhing bla na med pa yang dag 
[\[197a\]]
[\[197a.1\]]par rdzogs pa'i byang chub tu smon lam 'debs par bgyid de/_'khor ba na spyod pa'i sdug bsngal 'di dag mthong nas/_de ni lha dang mi dang lha ma yin du bcas pa'i 'jig rten gyi don du 'tshal ba dang sman par 'tshal ba lags pa snyam bgyid lags 
[\[197a.2\]]te/_byang chub sems dpa' sems dpa' chen po sems bskyed pa de dag dang ldan pa ni rtag tu 'di snyam du ci bdag 'khor ba las rgal nas/_ma rgal ba'i sems can rnams bsgral bar bya'am/_ci bdag 'khor ba las grol nas/_ma grol ba'i sems can 
[\[197a.3\]]rnams dgrol bar bya'am/_ci bdag dbugs phyin nas sems can dbugs ma phyin pa rnams dbugs dbyung bar bya'am/_ci bdag yongs su mya ngan las 'das nas/_yongs su mya ngan las ma 'das pa'i sems can rnams yongs su mya ngan 'das bzla bar bya'am 
[\[197a.4\]]snyam du sems lags so/_/btsun pa bcom ldan 'das gang dang po theg pa la yang dag par zhugs pa'i byang chub sems dpa' sems dpa' chen po rnams kyi sems bskyed pa la rjes su yi rang bar bgyid pa dang /_de bzhin du yun ring po nas spyad pa'i byang chub sems 
[\[197a.5\]]dpa' sems dpa' chen po rnams kyi sems bskyed pa la rjes su yi rang bar bgyid pa dang /_de bzhin du phyir mi ldog pa'i byang chub sems dpa' sems dpa' chen po rnams kyi sems bskyed pa la rjes su yi rang bar bgyid pa dang /_de bzhin du skye ba gcig gis thogs pa'i 
[\[197a.6\]]byang chub sems dpa' sems dpa' chen po rnams kyi sems bskyed pa la yang rjes su yi rang bar bgyid pa'i rigs kyi bu'am/_rigs kyi bu mo de'i bsod nams ci tsam zhig skyed par 'gyur lags/_de skad ces gsol pa dang /_bcom ldan 'das kyis lha'i 
[\[197a.7\]]dbang po brgya byin la 'di skad ces bka' stsal to/_/kau shi ka gling chen po bzhi pa'i 'jig rten gyi khams 'di srang la gzhal ba'i tshad kyis tshad gzung bar rung gi_/rigs kyi bu'am rigs kyi bu mo de dag gi rjes su yi rang ba'i mod las byung ba'i sems bskyed pa rnams 
[\[197b\]]
[\[197b.1\]]kyi bsod nams kyi tshad ni de lta ma yin no/_/kau shi ka stong gsum gyi stong chen po'i 'jig rten gyi khams 'di na rgya mtsho chen po yod pa'i chu'i thigs pa rnams ni skra'i rtse mo tshal pa brgyar gshags pa'i rtse mos tshad gzung bar rung gi_/rigs kyi bu'am rigs kyi bu mo de dag 
[\[197b.2\]]gi rjes su yi rang ba'i mod las byung ba'i sems bskyed pa rnams kyi bsod nams kyi tshad ni de lta ma yin no/_/de skad ces bka' stsal pa dang /_bcom ldan 'das la lha'i dbang po brgya byin gyis 'di skad ces gsol to/_/btsun pa bcom ldan 'das sems can gang 
[\[197b.3\]]dag sems bskyed pa de dag la rjes su yi rang bar bgyid par mi 'gyur ba de dag ni bdud kyis byin gyis brlabs pa lags so/_/btsun pa bcom ldan 'das sems can gang dag sems bskyed pa de dag la rjes su yi rang bar bgyid par mi 'gyur ba de dag ni bdud kyi phyogs 
[\[197b.4\]]lags so/_/btsun pa bcom ldan 'das sems can gang dag sems bskyed pa de dag la rjes su yi rang bar bgyid par mi 'gyur ba de dag ni bdud kyi gnas nas shi 'phos nas 'dir skyes pa lags so/_/de ci'i slad du zhe na/_gang dag gis sems bskyed pa 'di 
[\[197b.5\]]bsgrubs te/_bla na med pa yang dag par rdzogs pa'i byang chub tu yongs su sngo bar bgyid pa de dag ni/_bdud kyi gnas rnam par 'jig par bgyid pa lags pa'i slad du'o/_/gang dag bla na med pa yang dag par rdzogs pa'i byang chub tu sems bskyed pa de dag la 
[\[197b.6\]]ni rjes su yi rang bar bgyid pa lags so/_/gang dag gis sangs rgyas yongs su ma btang ba dang /_chos yongs su ma btang ba dang /_dge 'dun yongs su ma btang ba de dag gi sems bskyed pa 'di dag la rjes su yi rang bar bgyis shing /_sems bskyed pa 
[\[197b.7\]]de dag la rjes su yi rang bar bgyis nas/_sems bskyed pa de gcig tu 'du shes pa dang /_gnyis su 'du shes pa dang /_mang por 'du shes pa yang mi 'jug par bla na med pa yang dag par rdzogs pa'i byang chub tu yongs su bsngo bar bgyi lags so/_/bcom 
[\[198a\]]
[\[198a.1\]]ldan 'das kyis bka' stsal pa/_kau shi ka de de bzhin no/_/ji skad smras pa de bzhin te/_gang zhig sems bskyed pa 'di dag la rjes su yi rang bar byed par 'gyur ba de dag ni myur du bla na med pa yang dag par rdzogs pa'i byang chub mngon par rdzogs par 
[\[198a.2\]]'tshang rgya bar 'gyur la/_byang chub sems dpa'i spyad pa spyod pa na yang myur du de bzhin gshegs pa dgra bcom pa yang dag par rdzogs pa'i sangs rgyas rnams mnyes par byed par 'gyur ro/_/nam du yang gzugs yid du mi 'ong ba rnams mthong bar mi 'gyur/_sgra yid 
[\[198a.3\]]du mi 'ong ba rnams thos par mi 'gyur/_dri yid du mi 'ong ba rnams snom par mi 'gyur/_ro yid du mi 'ong ba rnams myong bar mi 'gyur/_reg pa yid du mi 'ong ba rnams reg par mi 'gyur/_chos yid du mi 'ong ba rnams yid kyis rnam par shes par mi 'gyur ro/_/nam 
[\[198a.4\]]du yang sangs rgyas mthong ba dang 'bral bar mi 'gyur ro/_/sangs rgyas kyi zhing nas sangs rgyas kyi zhing du 'gro zhing /_sangs rgyas bcom ldan 'das de dag la bsnyen bkur byed par 'gyur ro/_/dge ba'i rtsa ba de dag kyang sems can thams cad la phan pa'i phyir bskyed par 
[\[198a.5\]]'gyur ro/_/de ci'i phyir zhe na/_'di ltar rigs kyi bu'am/_rigs kyi bu mo de dag gis dang po theg pa la yang dag par zhugs pa dpag tu med cing /_tshad med pa dag gi dge ba'i rtsa ba de dag la rjes su yi rang bar byas shing /_de bzhin du sa dang po la gnas pa'i byang chub 
[\[198a.6\]]sems dpa' rnams dang /_sa bcu pa'i bar la gnas pa'i byang chub sems dpa' sems dpa' chen po rnams dang /_de bzhin du skye ba gcig gis thogs pa'i byang chub sems dpa' sems dpa' chen po rnams kyi dge ba'i rtsa ba de dag la rjes su yi rang ba byas pa'i phyir ro/_/
[\[198a.7\]]de dag dge ba'i rtsa ba mngon par bsgrubs pa de dag gis bla na med pa yang dag par rdzogs pa'i byang chub dang nye bar 'gyur ro/_/bla na med pa yang dag par rdzogs pa'i byang chub mngon par rdzogs par sangs rgyas nas kyang sems can dpag tu med grangs med/_tshad med pa dag phung 
[\[198b\]]
[\[198b.1\]]po'i lhag ma med pa'i mya ngan las 'das pa'i dbyings su yongs su mya ngan las zlo bar 'gyur te/_kau shi ka rnam grangs des na/_rigs kyi bu rnams sam/_rigs kyi bu mo rnams kyis sems dang po bskyed pa'i byang chub sems dpa' sems dpa' chen po rnams kyi dge ba'i 
[\[198b.2\]]rtsa ba de dag la rjes su yi rang bar byas nas/_bla na med pa yang dag par rdzogs pa'i byang chub tu yongs su bsngo bar byas te/_ci nas sems su mi 'gyur zhing /_sems las gzhan du spyod par yang mi 'gyur ba de ltar yongs su bsngo bar bya'o/_/de bzhin du sa bcu pa'i 
[\[198b.3\]]bar la gnas pa'i byang chub sems dpa' sems dpa' chen po rnams dang /_de bzhin du skye ba gcig gis thogs pa'i byang chub sems dpa' sems dpa' chen po rnams kyi dge ba'i rtsa ba de dag la rjes su yi rang bar byas nas/_bla na med pa yang dag par rdzogs pa'i 
[\[198b.4\]]byang chub tu yongs su bsngo bar bya ste/_ci nas kyang sems su yang mi 'gyur zhing /_sems las gzhan du yang mi 'gyur ba de ltar yongs su bsngo bar bya'o/_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom 
[\[198b.5\]]ldan 'das sgyu ma lta bu'i sems ji ltar bla na med pa yang dag par rdzogs pa'i byang chub mngon par rdzogs par 'tshang rgya lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 'di ji snyam du sems/_
[\[198b.6\]]khyod kyis sgyu ma lta bu'i sems de yang dag par rjes su mthong snyam mam/_gsol pa/_btsun pa bcom ldan 'das bdag gis sgyu ma dang /_sgyu ma lta bu'i sems yang dag par rjes su ma mthong lags so/_/bcom ldan 'das kyis bka' stsal pa/_rab 'byor 'di ji snyam du sems/_
[\[198b.7\]]gang la sgyu ma med cing sgyu ma lta bu'i sems kyang med pa la sems gang bla na med pa yang dag par rdzogs pa'i byang chub mngon par rdzogs par 'tshang rgya ba'i sems de yang dag par rjes su mthong snyam mam/_gsol pa/_btsun pa bcom ldan 'das ma lags so/_/bcom ldan 'das kyis 
[\[199a\]]
[\[199a.1\]]bka' stsal pa/_rab 'byor ci khyod kyis sgyu ma'am/_sgyu ma lta bu'i sems las gzhan pa'i chos gang bla na med pa yang dag par rdzogs pa'i byang chub mngon par rdzogs par 'tshang rgya ba'i chos de yang dag par rjes su mthong snyam mam/_gsol pa/_btsun pa bcom ldan 
[\[199a.2\]]'das bdag gis sgyu ma'am/_sgyu ma lta bu'i sems las gzhan pa'i chos gang bla na med pa yang dag par rdzogs pa'i byang chub mngon par rdzogs par 'tshang rgya ba'i chos de yang dag par rjes su ma mthong lags so/_/btsun pa bcom ldan 'das bdag gis chos gzhan yang 
[\[199a.3\]]dag par rjes su ma mthong na/_gang mchis pa'am/_ma mchis pa'i chos gang zhig bskyed par bgyi lags/_chos gang shin tu dben pa de ni mchis pa'am/_ma mchis pa'i grangs su mi mchi zhing /_khas mi len lags so/_/chos gang mchis pa'am/_ma mchis par khas mi len 
[\[199a.4\]]pa de ni/_bla na med pa yang dag par rdzogs pa'i byang chub mngon par rdzogs par 'tshang mi rgya la/_mchis pa ma lags pa yang bla na med pa yang dag par rdzogs pa'i byang chub tu mngon par rdzogs par 'tshang mi rgya lags so/_/de ci'i slad du zhe na/_btsun pa bcom ldan 'das 'di ltar gang dag 
[\[199a.5\]]kun nas nyon mongs pa'am/_rnam par byang bar 'gyur ba'i chos thams cad ma mchis pa'i slad du'o/_/btsun pa bcom ldan 'das de lta lags pas shes rab kyi pha rol tu phyin pa nyid shin tu dben pa lags shing /_de bzhin du bsam gtan gyi pha rol tu phyin pa dang /_brtson 'grus kyi 
[\[199a.6\]]pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa nyid shin tu dben pa lags te/_de bzhin du sbyar te/_byang chub kyi bar du yang shin tu dben pa lags so/_/chos gang shin tu dben pa de ni bsgom par bgyi ba 
[\[199a.7\]]yang ma lags/_rnam par gzhig par bgyi ba yang ma lags so/_/shes rab kyi pha rol tu phyin pa zab mo 'di ni shin tu dben pa'i slad du chos gang yang sgrub par mi bgyid lags te/_shes rab kyi pha rol tu phyin pa 'di ni shin tu dben pa lags na/_ji ltar byang chub sems dpa' 
[\[199b\]]
[\[199b.1\]]sems dpa' chen po shes rab kyi pha rol tu phyin pa la brten nas/_bla na med pa yang dag par rdzogs pa'i byang chub mngon par rdzogs par 'tshang rgya lags/_bla na med pa yang dag par rdzogs pa'i byang chub de yang shin tu dben pa lags na/_ji ltar na dben pas dben pa rjes su rtogs par 
[\[199b.2\]]'gyur lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor legs so legs so/_/ji skad smras pa de bzhin te/_rab 'byor shes rab kyi pha rol tu phyin pa dang /_de bzhin du bsam gtan gyi pha rol tu phyin 
[\[199b.3\]]pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa ni shin tu dben pa'o/_/de bzhin du sbyar te/_byang chub kyi bar dang /_rnam pa thams cad mkhyen pa nyid kyi bar du shin tu dben pa yin te/_
[\[199b.4\]]rab 'byor gang gi phyir shes rab kyi pha rol tu phyin pa shin tu dben pa de'i phyir/_rab 'byor byang chub sems dpa' sems dpa' chen po shin tu dben pa'i bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/_/rab 'byor gal te shes rab kyi pha 
[\[199b.5\]]rol tu phyin pa dben pa ma yin zhing /_de bzhin du sbyar te/_rnam pa thams cad mkhyen pa nyid kyi bar du dben pa ma yin pa zhig tu gyur na ni/_de shes rab kyi pha rol tu phyin par mi 'gyur zhing /_de rnam pa thams cad mkhyen pa nyid kyi bar du yin par mi 'gyur ba zhig na/_rab 'byor gang 
[\[199b.6\]]gi phyir shes rab kyi pha rol tu phyin pa dben zhing /_rnam pa thams cad mkhyen pa nyid kyi bar du dben pa de'i phyir/_shes rab kyi pha rol tu phyin pa la brten nas/_byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang 
[\[199b.7\]]rgya bar 'gyur ro/_/dben pas dben pa mngon par rdzogs par 'tshang mi rgya lags mod kyi/_btsun pa bcom ldan 'das byang chub sems dpa' sems dpa' chen po chos dang don zab mo rnams la spyod pa bla na med pa yang dag par rdzogs pa'i byang chub mngon par rdzogs par 'tshang yang rgya 
[\[200a\]]
[\[200a.1\]]lags so//_//shes rab kyi pha rol tu phyin pa khri pa/_bam po nyi shu drug pa/_bcom ldan 'das kyis bka' stsal pa/_rab 'byor de de bzhin no/_/ji skad smras pa de bzhin te/_byang chub sems dpa' sems dpa' chen po ni chos dang don zab mo 
[\[200a.2\]]rnams la spyod pa yin no/_/rab 'byor byang chub sems dpa' sems dpa' chen po gang chos dang don zab mo rnams la yang spyod la/_'di lta ste/_nyan thos kyi sa'am/_rang sangs rgyas kyi sa'i don de yang mngon sum du mi byed pa de ni/_dka' ba byed pa yin no/_/gsol pa/_
[\[200a.3\]]btsun pa bcom ldan 'das bdag gis bcom ldan 'das kyis gsungs pa'i don 'tshal ba ltar na/_byang chub sems dpa' sems dpa' chen po ni dka' ba cung zad kyang bgyid pa ma lags so/_/de ci'i slad du zhe na/_'di ltar des gang mngon sum du bgyi ba'i chos de dang /_don de 
[\[200a.4\]]yang dmigs su ma mchis la/_gang gis mngon sum du bgyid pa'i shes rab kyi pha rol tu phyin pa yang dmigs su ma mchis shing gang zhig mngon sum du bgyid pa'i chos de yang dmigs su ma mchis pa'i slad du'o/_/des chos thams cad mi dmigs na/_chos gang zhig gam/_
[\[200a.5\]]don gang zhig gam/_shes rab kyi pha rol tu phyin pa gang zhig gis mngon sum du bgyid par 'gyur te/_chos 'di dag mngon sum du bgyis nas/_bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'i chos gang mngon sum du bgyid par 
[\[200a.6\]]'gyur ba de gang zhig lags te/_btsun pa bcom ldan 'das mi dmigs par spyod pa 'di ni/_byang chub sems dpa'i spyod pa lags te/_de la spyod pa'i byang chub sems dpa' sems dpa' chen po ni chos thams cad la sgrib pa ma mchis pa dang /_mun pa ma mchis pa nyid 
[\[200a.7\]]rjes su 'thob pa lags so/_/btsun pa bcom ldan 'das gal te de skad bstan pa na/_byang chub sems dpa' sems dpa' chen po'i sems mi zhum mi 'gong zhing /_mi skrag mi dngang la dngang bar mi 'gyur na de ni shes rab kyi pha rol tu phyin pa la spyod pa lags te/_des ni 
[\[200b\]]
[\[200b.1\]]spyod do zhes bgyi bar yang dag par rjes su mi mthong ngo /_/mi spyod do zhes bgyi bar yang dag par rjes su mi mthong ngo /_/shes rab kyi pha rol tu phyin pa yang dag par rjes su mi mthong /_bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam du 
[\[200b.2\]]yang dag par rjes su mi mthong lags te/_byang chub sems dpa' sems dpa' chen po shes rab kyi pha rol tu phyin pa zab mo 'di la de ltar spyod pa ni/_'di snyam du bdag gis nyan thos kyi sa'am/_rang sangs rgyas kyi sa ni rgyang ring du bya'o snyam du mi sems la/_'di snyam du rnam 
[\[200b.3\]]pa thams cad mkhyen pa nyid ni bdag dang nye bar gnas so snyam du mi sems lags so/_/de ci'i slad du zhe na/_btsun pa bcom ldan 'das dper bgyi na/_nam mkha' ni 'di snyam du bdag ni chos gang dang yang nye ba'am/_ring por gnas so snyam du mi sems lags so/_/de ci'i 
[\[200b.4\]]slad du zhe na/_btsun pa bcom ldan 'das nam mkha' la ni bye brag ma mchis pa'i slad du dang /_mi g.yo ba'i slad du dang /_rnam par rtog pa ma mchis pa'i slad du'o/_/btsun pa bcom ldan 'das de bzhin du byang chub sems dpa' sems dpa' chen po shes rab kyi pha rol tu phyin 
[\[200b.5\]]pa la spyod pa yang /_'di snyam du bdag ni nyan thos kyi sa dang /_rang sangs rgyas kyi sa dang nye ba'am/_ring bar gnas so snyam pa'am/_bdag ni bla na med pa yang dag par rdzogs pa'i byang chub dang nye bar gyur to snyam du mi sems lags so/_/de ci'i slad du zhe na/_btsun pa 
[\[200b.6\]]bcom ldan 'das shes rab kyi pha rol tu phyin pa la ni rnam par rtog pa ma mchis pa'i slad du'o/_/btsun pa bcom ldan 'das dper bgyi na/_sgyu ma'i skyes bu ni 'di snyam du sgyu ma ni bdag dang ring ba'am/_nye ba'am/_bdag ni sgyu ma dang /_nye ba'am/_ring ba'am/_skye bo'i tshogs 
[\[200b.7\]]'dus pa gang yin pa 'di yang bdag dang nye ba'am/_ring ba'o snyam du mi sems lags so/_/de ci'i slad du zhe na/_btsun pa bcom ldan 'das sgyu ma'i skyes bu de la ni rnam par rtog pa ma mchis pa'i slad du'o/_/btsun pa bcom ldan 'das de bzhin du byang chub sems dpa' sems dpa' chen po 
[\[201a\]]
[\[201a.1\]]shes rab kyi pha rol tu phyin pa la spyod pa yang 'di snyam du bdag ni nyan thos kyi sa'am/_rang sangs rgyas kyi sa dang ni ring la/_bla na med pa yang dag par rdzogs pa'i byang chub ni nye'o snyam du mi sems lags so/_/btsun pa bcom ldan 'das dper bgyi na/_mig 
[\[201a.2\]]yor ni 'di snyam du me long ngam/_chab kyi dmigs pa gang gis bskyed pa'i dmigs pa ni bdag dang ring ba'am/_nye ba'o snyam du mi sems lags so/_/de ci'i slad du zhe na/_btsun pa bcom ldan 'das mig yor de la rnam par rtog pa ma mchis pa'i slad du'o/_/btsun pa bcom ldan 
[\[201a.3\]]'das de bzhin du byang chub sems dpa' sems dpa' chen po shes rab kyi pha rol tu phyin pa la spyod pa yang 'di snyam du bdag dang /_nyan thos kyi sa'am/_rang sangs rgyas kyi sa ni ring la/_bla na med pa yang dag par rdzogs pa'i byang chub ni nye'o snyam du mi sems lags so/_/de ci'i 
[\[201a.4\]]slad du zhe na/_btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa de la rnam par rtog pa ma mchis pa'i slad du ste/_btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa la ni sdug 
[\[201a.5\]]pa'am mi sdug pa ma mchis lags so/_/de ci'i slad du zhe na/_btsun pa bcom ldan 'das 'di ltar gang gis sdug pa'am/_mi sdug par rnam par shes par 'gyur ba de'i ngo bo nyid dmigs su ma mchis pa'i slad du'o/_/btsun pa bcom ldan 'das dper bgyi na/_de bzhin gshegs 
[\[201a.6\]]pa dgra bcom pa yang dag par rdzogs pa'i sangs rgyas la ni sdug pa'am/_mi sdug pa gang yang mi mnga' lags so/_/btsun pa bcom ldan 'das de bzhin du byang chub sems dpa' sems dpa' chen po shes rab kyi pha rol tu phyin pa la spyod pa la yang sdug pa'am/_mi sdug pa 
[\[201a.7\]]gang yang ma mchis lags so/_/btsun pa bcom ldan 'das dper bgyi na/_de bzhin gshegs pa dgra bcom pa yang dag par rdzogs pa'i sangs rgyas kyi sa ni chos thams cad rnam par mi rtog pa nyid kyi slad du rtog pa dang /_rnam par rtog pa dang /_kun tu rtog pa thams cad 
[\[201b\]]
[\[201b.1\]]gtan du spangs pa lags so/_/btsun pa bcom ldan 'das dper bgyi na/_de bzhin gshegs pa'i sprul pa ni 'di snyam du nyan thos kyi sa'am/_rang sangs rgyas kyi sa ni bdag dang ring la/_bla na med pa yang dag par rdzogs pa'i byang chub ni nye'o snyam du mi sems lags so/_/de 
[\[201b.2\]]ci'i slad du zhe na/_btsun pa bcom ldan 'das de bzhin gshegs pa dang /_de bzhin gshegs pa'i sprul pa de la ni rnam par rtog pa mi mnga' ba'i slad du'o/_/btsun pa bcom ldan 'das de bzhin du byang chub sems dpa' sems dpa' chen po shes rab kyi pha rol tu phyin pa la spyod 
[\[201b.3\]]pa la yang 'di snyam du nyan thos kyi sa'am/_rang sangs rgyas kyi sa ni bdag dang ring la/_bla na med pa yang dag par rdzogs pa'i byang chub ni nye'o snyam du mi sems lags so/_/btsun pa bcom ldan 'das dper bgyi na/_de bzhin gshegs pas gang gi don du sprul pa 
[\[201b.4\]]mdzad pa de ni don de bgyid mod kyi de 'di snyam du bdag ni don 'di byed do snyam du mi sems lags so/_/de ci'i slad du zhe na/_btsun pa bcom ldan 'das de bzhin gshegs pa dang /_de bzhin gshegs pa'i sprul pa la ni rnam par rtog pa mi mnga' ba'i slad du'o/_/btsun pa 
[\[201b.5\]]bcom ldan 'das de bzhin du shes rab kyi pha rol tu phyin pa yang gang gi don du mngon par sprul pa'i don de yang bgyi mod kyi/_de 'di snyam du bdag ni don 'ga' zhig byed do snyam du mi sems lags so/_/btsun pa bcom ldan 'das dper bgyi na/_shing mkhan nam/_shing mkhan gyi 
[\[201b.6\]]slob ma mkhas pa zhig gis yang na bud med kyi gzugs sam/_yang na skyes pa'i gzugs sam/_yang na glang po che'i gzugs sam/_yang na glang gi gzugs kyi 'khrul 'khor 'ga' zhig bgyis na de ni gang gi don du bgyi ba de don de bgyid mod kyi/_de 'di snyam du bdag ni byed do snyam 
[\[201b.7\]]du mi sems lags so/_/de ci'i slad du zhe na/_'di ltar 'khrul 'khor de la rnam par rtog pa ma mchis pa'i slad du'o/_/btsun pa bcom ldan 'das de bzhin du shes rab kyi pha rol tu phyin pa yang gang gi don du bshad pa de'i don de bgyid kyang /_de 'di snyam du bdag ni dgos pa zhig byed do snyam du mi 
[\[202a\]]
[\[202a.1\]]sems lags so/_/de ci'i slad du zhe na/_shes rab kyi pha rol tu phyin pa la rnam par rtog pa ma mchis pa'i slad du'o/_/de nas tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor ci shes rab kyi pha rol tu phyin pa kho 
[\[202a.2\]]na rnam par mi rtog par zad dam/_'on te bsam gtan gyi pha rol tu phyin pa nas/_de bzhin du sbyar te/_sbyin pa'i pha rol tu phyin pa'i bar du yang rnam par mi rtog pa yin/_smras pa/_tshe dang ldan pa sha ra dwa ti'i bu bsam gtan gyi pha rol tu phyin pa nas/_de bzhin du sbyar te/_sbyin pa'i pha 
[\[202a.3\]]rol tu phyin pa'i bar du yang rnam par mi rtog pa yin no/_/smras pa/_tshe dang ldan pa rab 'byor ci gzugs kyi skye mched nas/_yid kyi skye mched kyi bar du yang rnam par mi rtog pa yin nam/_de bzhin du mig gi rnam par shes pa nas/_yid kyi rnam par shes pa'i bar du yang rnam par 
[\[202a.4\]]mi rtog pa yin nam/_de bzhin du mig gi 'dus te reg pa'i rkyen gyis tshor ba yang rnam par mi rtog pa yin la/_yid kyi 'dus te reg pa'i rkyen gyis tshor ba'i bar du yang rnam par mi rtog pa yin nam/_tshe dang ldan pa rab 'byor ci bsam gtan rnams kyang rnam par mi rtog pa yin 
[\[202a.5\]]la/_de bzhin du tshad med pa rnams dang /_gzugs med pa'i snyoms par 'jug pa rnams kyang rnam par mi rtog pa yin nam/_dran pa nye bar gzhag pa rnams kyang rnam par mi rtog pa yin la/_'phags pa'i lam yan lag brgyad pa'i bar du yang rnam par mi rtog pa yin nam/_rnam par 
[\[202a.6\]]thar pa'i sgo gsum po gang dag yin pa dag kyang rnam par mi rtog pa yin nam/_de bzhin du de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]
[\[202a.7\]]brgyad kyi bar du yang rnam par mi rtog pa yin la/_tshe dang ldan pa rab 'byor byang chub kyang rnam par mi rtog pa yin nam/_tshe dang ldan pa rab 'byor 'dus ma byas kyi khams kyang rnam par mi rtog pa yin nam/_smras pa/_tshe dang ldan pa sha ra dwa ti'i bu mdor bsdus na/_chos thams cad rnam par 
[\[202b\]]
[\[202b.1\]]mi rtog pa yin no/_/smras pa/_tshe dang ldan pa rab 'byor gal te chos thams cad rnam par mi rtog pa yin na/_'gro ba lnga'i 'khor ba'i 'khor lo 'di lta ste/_sems can dmyal ba dang /_dud 'gro'i skye gnas dang /[ {]yi dgas [,]yi dwags [}]kyi 'jig rten dang /_lha'i 'jig rten dang /_mi'i 'jig rten du bcas 
[\[202b.2\]]pa tha dad pa 'di ci las gyur/_rgyun du zhugs pa rnams dang /_lan cig phyir 'ong ba rnams dang /_phyir mi 'ong ba rnams dang /_dgra bcom pa rnams dang /_rang sangs rgyas rnams dang /_de bzhin gshegs pa dgra bcom pa yang dag par rdzogs pa'i sangs rgyas rnams su rnam par dbye ba 'di ci las 
[\[202b.3\]]gyur/_de skad ces smras pa dang /_tshe dang ldan pa rab 'byor gyis/_tshe dang ldan pa sha ra dwa ti'i bu la 'di skad ces smras so/_/tshe dang ldan pa sha ra dwa ti'i bu sems can gang dag phyin ci log gis kun nas bslang ba'i lus sam/_ngag gam/_yid kyis las mngon par 'du byed pa de dag ni 'dun pa'i rtsa ba 
[\[202b.4\]]can gyi las kyi rnam par smin pa yongs su bzung bas 'di lta ste/_sems can dmyal ba dang /_dud 'gro'i skye gnas dang /_gshin rje'i 'jig rten dang /_lha dang mi'i gzugs kyi skye mched de lta bu de dag mngon par 'grub par byed do/_/tshe dang ldan pa sha ra dwa ti'i bu gang 'di skad du rgyun du zhugs pa rnams 
[\[202b.5\]]su rnam par dbye ba nas/_de bzhin gshegs pa dgra bcom pa yang dag par rdzogs pa'i sangs rgyas rnams kyi bar du rnam par dbye ba 'di dag ci las gyur ces smras pa ni/_tshe dang ldan pa sha ra dwa ti'i bu rgyun du zhugs pa ni rnam par mi rtog pa yin zhing /_rgyun du zhugs pa'i 'bras bu yang 
[\[202b.6\]]rnam par mi rtog pa yin no/_/de bzhin du lan cig phyir 'ong ba dang /_lan cig phyir 'ong ba'i 'bras bu dang /_phyir mi 'ong ba dang /_phyir mi 'ong ba'i 'bras bu dang /_dgra bcom pa dang /_dgra bcom pa nyid dang /_rang sangs rgyas dang /_rang byang chub dang /_yang dag par rdzogs pa'i sangs rgyas 
[\[202b.7\]]rnams kyang rnam par mi rtog pa yin no/_/yang dag par rdzogs pa'i byang chub kyang rnam par mi rtog pa yin no/_/tshe dang ldan pa sha ra dwa ti'i bu de bzhin gshegs pa dgra bcom pa yang dag par rdzogs pa'i sangs rgyas gang dag 'das pa'i dus na byung bar gyur pa de dag kyang rnam par rtog pa mi mnga' bar 
[\[203a\]]
[\[203a.1\]]'gyur zhing /_rtog pa dang rnam par rtog pa thams cad spangs pa dag yin no/_/de bzhin gshegs pa dgra bcom pa yang dag par rdzogs pa'i sangs rgyas gang dag ma 'ongs pa'i dus na 'byung bar 'gyur ba de dag kyang rnam par rtog pa mi mnga' bar 'gyur zhing /_rtog pa dang rnam par rtog pa 
[\[203a.2\]]thams cad spangs pa dag yin no/_/de bzhin gshegs pa dgra bcom pa yang dag par rdzogs pa'i sangs rgyas gang dag da lta na phyogs bcu'i 'jig rten gyi khams gang gA'i klung gi bye ma snyed dag na bzhugs shing gzhes la/_chos ston pa de dag kyang rnam par rtog pa mi mnga' bar bzhugs shing rnam 
[\[203a.3\]]par rtog pa thams cad spangs pa yin te/_tshe dang ldan pa sha ra dwa ti'i bu rnam grangs des na/_'di ltar rnam par mi rtog pa'i de bzhin nyid tshad mar byas shing de bzhin du rnam par mi rtog pa'i yang dag pa'i mtha' dang /_rnam par mi rtog pa'i chos kyi dbyings tshad mar byas nas/_chos thams cad rnam par 
[\[203a.4\]]rtog pa med pa de ltar rig par bya'o/_/tshe dang ldan pa sha ra dwa ti'i bu byang chub sems dpa' sems dpa' chen pos de ltar rnam par mi rtog pas/_shes rab kyi pha rol tu phyin pa la spyad par bya ste/_de rnam par mi rtog pa'i shes rab kyi pha rol tu phyin pa la spyod pa na/_rnam par mi rtog pa'i chos thams cad 
[\[203a.5\]]mngon par rdzogs par 'tshang rgya bar 'gyur ro/_/de nas tshe dang ldan pa sha ra dwa ti'i bus tshe dang ldan pa rab 'byor la 'di skad ces smras so/_/tshe dang ldan pa rab 'byor 'o na byang chub sems dpa' sems dpa' chen po gang shes rab kyi pha rol tu phyin pa la spyod pa de ci snying po'i chos la spyod dam/_'on te snying 
[\[203a.6\]]po med pa'i chos la spyod pa yin/_de skad ces smras pa dang /_tshe dang ldan pa rab 'byor gyis tshe dang ldan pa sha ra dwa ti'i bu la 'di skad ces smras so/_/tshe dang ldan pa sha ra dwa ti'i bu byang chub sems dpa' sems dpa' chen po gang shes rab kyi pha rol tu phyin pa la spyod pa de ni/_snying po med pa'i chos la spyod pa 
[\[203a.7\]]yin no/_/de ci'i phyir zhe na/_tshe dang ldan pa sha ra dwa ti'i bu 'di ltar shes rab kyi pha rol tu phyin pa 'di ni snying po med pa yin/_de bzhin du bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu 
[\[203b\]]
[\[203b.1\]]phyin pa ni snying po med pa yin/_de bzhin du rnam pa thams cad mkhyen pa nyid kyi bar du snying po med pa'i phyir ro/_/de ci'i phyir zhe na/_tshe dang ldan pa sha ra dwa ti'i bu 'di ltar byang chub sems dpa' sems dpa' chen po shes rab kyi pha rol tu phyin pa la spyod pa ni snying po med pa nyid kyang mi dmigs shing yang 
[\[203b.2\]]dag par rjes su mi mthong na/_snying po dmigs pa'am/_mthong bar lta ga la 'gyur/_snying po med pa'i shes rab kyi pha rol tu phyin pa nyid kyi bar du mi dmigs shing /_yang dag par rjes su mi mthong ba nas/_snying po med pa'i rnam pa thams cad mkhyen pa nyid kyi bar du mi dmigs shing yang 
[\[203b.3\]]dag par rjes su mi mthong na/_shes rab kyi pha rol tu phyin pa nas/_rnam pa thams cad mkhyen pa nyid kyi bar du dmigs pa'am/_mthong bar lta ga la 'gyur ba'i phyir ro/_/de nas 'dod pa na spyod pa'i lha'i bu rab tu mang po dag 'di snyam du sems te/_rigs kyi bu'am rigs kyi bu mo gang 
[\[203b.4\]]dag gis bla na med pa yang dag par rdzogs pa'i byang chub tu sems bskyed par gyur pa dang /_ji skad bstan pa'i shes rab kyi pha rol tu phyin pa zab mo 'di la yang spyod la don de la spyod pa na yang yang dag pa'i mtha' mngon sum du ma byas pas/_nyan thos kyi sa'am/_rang sangs rgyas kyi sa la 
[\[203b.5\]]gnas par mi 'gyur ba de dag ni phyag bya bar 'os pa yin te/_rnam grangs des na rigs kyi bu'am rigs kyi bu mo gang dag chos thams cad mnyam pa nyid 'di dag mngon sum du mi byed pa de dag ni phyag bya bar 'os pa yin no snyam mo/_/de nas tshe dang ldan pa rab 'byor gyis lha de dag la 'di 
[\[203b.6\]]skad ces smras so/_/kye lha'i bu dag gang dge ba'i chos mnyam pa nyid gang mngon sum du byas pas nyan thos kyi sa'am/_rang sangs rgyas kyi sa la gnas par 'gyur ba'i chos mnyam pa nyid 'di dag mngon sum du mi byed pa 'di ni byang chub sems dpa' de dag gi ngo mtshar gcig dka' ba byed pa ma yin 
[\[203b.7\]]gyi/_lha'i bu dag gang sems can 'bum phrag dpag tu med grangs med tshad med pa dag yongs su mya ngan las 'da' bar bya'o zhes go cha gyon par byed la/_gang dag yongs su mya ngan las bzla bar bya ba'i sems can de dag kyang shin tu mi dmigs pa ni de dag gi mchog tu dka' ba byed pa yin te/_
[\[204a\]]
[\[204a.1\]]byang chub sems dpa' sems dpa' chen po gang dag sems can thams cad gdul bar 'dod par sems te de ltar bla na med pa yang dag par rdzogs pa'i byang chub tu yang dag par zhugs nas/_sems can thams cad gdul bar bya'o snyam nas go cha bgos pa de dag ni nam mkha' 
[\[204a.2\]]gdul bar 'dod par sems pa yin no/_/de ci'i phyir zhe na/_nam mkha' dben pa'i phyir sems can dben par blta bar bya ba dang /_de bzhin du nam mkha' stong pa nyid kyi phyir sems can stong pa nyid du blta bar bya ba dang /_nam mkha' snying po med pa'i phyir sems can snying po med pa nyid du blta 
[\[204a.3\]]bar bya ba'i phyir te/_lha'i bu dag rnam grangs des kyang byang chub sems dpa' sems dpa' chen po gang yod pa ma yin pa'i sems can rnams kyi ched du snying rje chen po'i go cha gyon pa rnams ni dka' ba byed pa yin no/_/gang zhig sems can rnams kyi ched du snying rje chen po'i go cha bgo 
[\[204a.4\]]bar sems pa de ni nam mkha' dang 'thab par 'dod du zad de/_byang chub sems dpa' sems dpa' chen po go cha bgos pa des ni gang dag gi don du go cha bgos pa'i sems can de dag kyang mi dmigs so/_/de ci'i phyir zhe na/_'di ltar sems can dben pa'i phyir go cha dben par blta bar bya ba'i 
[\[204a.5\]]phyir ro/_/gal te de skad bshad pa na/_byang chub sems dpa' sems dpa' chen po mi zhum zhing kun tu mi zhum na/_de ni shes rab kyi pha rol tu phyin pa la spyod pa yin no/_/de ci'i phyir zhe na/_'di ltar gzugs dben pa gang yin pa de sems can dben pa nyid yin pa dang /_de bzhin du tshor ba dang /_'du 
[\[204a.6\]]shes dang /_'du byed rnams dang /_rnam par shes pa dben pa gang yin pa de sems can dben pa nyid yin pa dang /_de bzhin du gzugs dang /_tshor ba dang /_'du shes dang /_'du byed rnams dang /_rnam par shes pa dben pa gang yin pa de pha rol tu phyin pa drug dben pa nyid yin pa dang /_de bzhin du rnam pa 
[\[204a.7\]]thams cad mkhyen pa nyid kyi bar du yang gong ma bzhin du sbyar bar bya ba'i phyir ro/_/gal te byang chub sems dpa' sems dpa' chen po chos thams cad dben pa nyid du bstan pa na/_sems mi zhum mi 'gong zhing mi skrag mi dngang la dngang bar mi 'gyur na/_de ni shes rab kyi pha rol tu phyin pa la spyod pa 
[\[204b\]]
[\[204b.1\]]yin no/_/de nas bcom ldan 'das kyis tshe dang ldan pa rab 'byor la bka' stsal pa/_rab 'byor ci'i phyir byang chub sems dpa' sems dpa' chen po shes rab kyi pha rol tu phyin pa zab mo 'di la zhum par mi 'gyur ba yin/_gsol pa/_btsun pa bcom ldan 'das chos thams cad ma mchis 
[\[204b.2\]]pa'i slad du/_byang chub sems dpa' sems dpa' chen po shes rab kyi pha rol tu phyin pa zab mo 'di la zhum par mi 'gyur ba lags so/_/de bzhin du chos thams cad dben pa'i slad du dang /_zhi ba'i slad du byang chub sems dpa' sems dpa' chen po shes rab kyi pha rol tu phyin pa zab mo 
[\[204b.3\]]'di la zhum par mi 'gyur te/_btsun pa bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa zab mo 'di la zhum par mi 'gyur lags so/_/de ci'i slad du zhe na/_btsun pa bcom ldan 'das 'di ltar gang dag gis zhum par 
[\[204b.4\]]'gyur ba'am/_gang zhig zhum par 'gyur ba dang /_gang du zhum par 'gyur ba'i chos thams cad dmigs su ma mchis pa'i slad du'o/_/btsun pa bcom ldan 'das gal te de skad bshad pa na/_byang chub sems dpa' sems dpa' chen po sgyid lug pa ma mchis shing /_mi zhum mi 'gong 
[\[204b.5\]]kun tu mi 'gong ste/_mi skrag mi dngang la dngang bar mi 'gyur na/_de ni shes rab kyi pha rol tu phyin pa la spyod pa lags so/_/de ci'i slad du zhe na/_'di ltar gang zhig zhum par 'gyur ba dang /_gang gis zhum par 'gyur ba dang /_gang du zhum par 'gyur ba'i chos de dag thams cad dmigs su 
[\[204b.6\]]ma mchis pa'i slad du'o/_/byang chub sems dpa' sems dpa' chen po de ltar spyod pa la ni dbang po dang bcas pa'i lha rnams dang /_tshangs pa dang bcas pa dang /_skye dgu'i bdag po dang bcas pa'i lha rnams rtag tu phyag bgyid lags so/_/de skad ces gsol pa dang /_bcom ldan 
[\[204b.7\]]'das kyis tshe dang ldan pa rab 'byor la 'di skad ces bka' stsal to/_/rab 'byor byang chub sems dpa' sems dpa' chen po gang shes rab kyi pha rol tu phyin pa zab mo 'di la spyod pa la ni/_dbang po dang bcas pa'i lha rnams dang /_tshangs pa dang bcas pa'i lha rnams dang /_
[\[205a\]]
[\[205a.1\]]skye dgu'i bdag po dang bcas pa'i lha rnams nyi tshes rtag tu phyag byed par 'gyur bar ma zad kyi/_rab 'byor mngon par 'phags pa'i lha 'di lta ste/_dge rgyas pa rnams dang /_'bras bu che ba rnams dang /_gnas gtsang ma'i lha gang dag yin pa de dag 
[\[205a.2\]]kyang byang chub sems dpa' sems dpa' chen po gang shes rab kyi pha rol tu phyin pa zab mo 'di la spyod pa la rtag tu phyag 'tshal bar byed do/_/rab 'byor phyogs bcu'i 'jig rten gyi khams dpag tu med grangs med tshad med pa dag na/_de bzhin gshegs pa dgra bcom pa 
[\[205a.3\]]yang dag par rdzogs pa'i sangs rgyas bzhugs shing gzhes la chos ston pa gang dag yin pa de dag kyang byang chub sems dpa' sems dpa' chen po shes rab kyi pha rol tu phyin pa la spyod pa 'di ni/_bsam gtan gyi pha rol tu phyin pa yongs su rdzogs par byed par 'gyur ro/_/
[\[205a.4\]]de bzhin du sbyin pa'i pha rol tu phyin pa'i bar du yongs su rdzogs par byed par 'gyur ba nas/_rnam pa thams cad mkhyen pa nyid kyi bar du yongs su rdzogs par byed par 'gyur ro zhes byang chub sems dpa' sems dpa' chen po de la rtag tu dgongs par mdzad do/_/rab 'byor 
[\[205a.5\]]byang chub sems dpa' sems dpa' chen po gang shes rab kyi pha rol tu phyin pa la spyod pa la/_sangs rgyas bcom ldan 'das rnams kyis dgongs pa'i byang chub sems dpa' sems dpa' chen po de ni sangs rgyas nyid du zhugs par gzung bar bya'o/_/rab 'byor gal te 
[\[205a.6\]]'jig rten gyi khams gang gA'i klung gi bye ma snyed dag na/_sems can ji snyed yod pa de snyed bdud sdig can du gyur la/_bdud re res kyang bdud sdig can de snyed mngon par sprul te/_de dag thams cad byung yang byang chub sems dpa' sems dpa' chen po shes rab kyi 
[\[205a.7\]]pha rol tu phyin pa la spyod pa'i bla na med pa yang dag par rdzogs pa'i byang chub kyi bar chad bya bar mi nus so/_/yang rab 'byor byang chub sems dpa' sems dpa' chen po chos gnyis dang ldan na bdud thams cad kyis mi thul ba yin te/_gnyis gang zhe na/_'di lta ste/_chos 
[\[205b\]]
[\[205b.1\]]thams cad la stong pa nyid du rnam par blta ba dang /_sems can thams cad yongs su mi gtong ba'o/_/rab 'byor gzhan yang byang chub sems dpa' sems dpa' chen po chos gnyis dang ldan na/_bdud thams cad kyis mi thul ba yin no/_/gnyis gang zhe na/_'di lta ste/_
[\[205b.2\]]ji skad smras pa de bzhin byed pa dang /_sangs rgyas bcom ldan 'das rnams kyis dgongs pa yin te/_de ltar spyod pa'i byang chub sems dpa' sems dpa' chen po'i drung du lha de dag 'ong bar sems te/_nye bar 'ongs nas kyang bsnyen bkur byed par 'gyur/_yongs su zhu ba dang /_
[\[205b.3\]]yongs su 'dri ba byed par 'gyur la/_kye rigs kyi bu khyod 'di lta ste/_stong pa nyid kyi gnas pa dang /_mtshan ma med pa'i gnas pa dang /_smon pa med pa'i gnas pa 'di dag nyid kyis gnas par gyis shig dang /_rigs kyi bu khyod myur du bla na med pa yang dag par rdzogs pa'i byang chub 
[\[205b.4\]]mngon par rdzogs par 'tshang rgya bar 'gyur ro/_/de ci'i phyir zhe na/_rigs kyi bu 'di ltar khyod gnas pa 'dis gnas na/_gnas med pa rnams kyi gnas dang /_gling med pa rnams kyi gling dang /_mun pa na 'dug pa'i sems can rnams kyi snang ba byed par 'gyur ba'i phyir ro zhes spro ba skyed par 'gyur 
[\[205b.5\]]ro/_/de ci'i phyir zhe na/_kye rigs kyi bu 'di lta ste/_shes rab kyi pha rol tu phyin pa'i gnas pa 'dis gnas pa'i byang chub sems dpa' sems dpa' chen po la ni phyogs bcu'i 'jig rten gyi khams dpag tu med/_grangs med tshad med pa dag na/_sangs 
[\[205b.6\]]rgyas bcom ldan 'das bzhugs shing gzhes la chos ston pa/_dge slong gi dge 'dun gyis yongs su bskor ba de dag byang chub sems dpa' sems dpa' chen po de'i ming dang /_rus yongs su rjod cing chos ston la/_ched du brjod pa yang ched du rjod 
[\[205b.7\]]pa mdzad pa'i phyir ro/_/rab 'byor dper na/_nga da ltar byang chub sems dpa' sems dpa' chen po rin po che tog gi ming dang /_rus yongs su rjod cing chos ston la/_ched du brjod pa yang ched du rjod pa mdzad pa dang /_de bzhin du byang chub sems dpa' sems dpa' chen po gtsug tor can gyi 
[\[206a\]]
[\[206a.1\]]ming dang rus yongs su rjod cing chos ston la/_ched du brjod pa ched du rjod pa dang /_nga byang chub sems dpa' sems dpa' chen po gang dag de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa'i sangs rgyas kyi zhing na/_shes rab kyi pha rol tu phyin pa 
[\[206a.2\]]'di nyid la brten nas tshangs par spyod pa'i byang chub sems dpa' sems dpa' chen po de dag gi ming dang /_rus yongs su rjod cing chos ston la/_ched du brjod pa ched du rjod par byed pa bzhin no/_/rab 'byor shar phyogs kyi 'jig rten gyi khams gang gA'i klung gi bye ma snyed dag na/_sangs rgyas bcom ldan 
[\[206a.3\]]'das bzhugs shing gzhes la chos ston pa'i sangs rgyas bcom ldan 'das gang dag yin pa de dag kyang sangs rgyas kyi zhing de na/_byang chub sems dpa' sems dpa' chen po gang dag shes rab kyi pha rol tu phyin pa 'di nyid las brtsams te/_tshangs par spyad pa spyod pa de dag gi ming dang /_rus 
[\[206a.4\]]yongs su rjod cing chos ston la/_ched du brjod pa yang ched du rjod par mdzad do/_/de bzhin du sbyar te/_lho phyogs na gang dag yin pa dang /_nub phyogs na gang dag yin pa dang /_byang phyogs na gang dag yin pa dang /_phyogs mtshams bzhin gang dag yin pa dang /_'og gi phyogs na gang dag yin pa 
[\[206a.5\]]dang /_steng gi phyogs kyi 'jig rten gyi khams gang gA'i klung gi bye ma snyed dag na/_sangs rgyas bcom ldan 'das bzhugs shing gzhes la chos ston pa'i sangs rgyas bcom ldan 'das gang dag yin pa de dag kyang sangs rgyas kyi zhing de na/_byang chub sems dpa' sems dpa' chen po rnams shes rab kyi pha 
[\[206a.6\]]rol tu phyin pa 'di nyid las brtsams te/_tshangs par spyad pa spyod pa'i byang chub sems dpa' sems dpa' chen po de dag gi ming dang rus yongs su rjod cing chos ston la/_ched du brjod pa yang ched du rjod par mdzad do/_/phyogs bcu'i 'jig rten gyi khams gang gA'i klung gi bye ma snyed dag na/_sangs rgyas 
[\[206a.7\]]bcom ldan 'das bzhugs pa gang dag yin pa de dag kyang byang chub sems dpa' sems dpa' chen po sems dang po bskyed pa nas nye bar bzung ste/_rdzogs pa'i byang chub kyi lam yongs su rdzogs par byed pa na/_shes rab kyi pha rol tu phyin pa yongs su rdzogs par byed cing /_rnam pa thams cad 
[\[206b\]]
[\[206b.1\]]mkhyen pa nyid kyang rjes su 'thob par 'gyur ba de dag gi ming dang rus kyang yongs su rjod cing chos ston la/_ched du brjod pa yang ched du rjod par mdzad do/_/de ci'i phyir zhe na/_rab 'byor byang chub sems dpa' sems dpa' chen po rnams ni de ltar dka' ba byed pa yin te/_'di ltar sangs rgyas kyi gdung rgyun 
[\[206b.2\]]mi gcad par bya bar zhugs pa yin pa'i phyir ro/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das sangs rgyas bcom ldan 'das de dag ci re zhig phyir ldog pa'i byang chub sems dpa' rnams kyi lags sam/_
[\[206b.3\]]'on te phyir mi ldog pa rnams kyi lags sam/_byang chub sems dpa' sems dpa' chen po gang dag gi ming dang rus yongs su rjod cing chos ston la/_ched du brjod pa yang ched du rjod par mdzad do/_/de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal 
[\[206b.4\]]to/_/rab 'byor phyir mi ldog pa'i byang chub sems dpa' sems dpa' chen po gang dag shes rab kyi pha rol tu phyin pa zab mo 'di la spyod pa yang yod do/_/phyir mi ldog pa yang yod do/_/rab 'byor lung bstan pa'i byang chub sems dpa' sems dpa' chen po gang dag shes rab kyi pha rol tu phyin pa zab 
[\[206b.5\]]mo 'di la spyod pa yang yod de/_sangs rgyas bcom ldan 'das rnams ni de dag gi ming dang rus yongs su rjod cing chos ston la/_ched du brjod pa yang ched du rjod par mdzad do/_/gsol pa/_btsun pa bcom ldan 'das de dag gang lags/_bcom ldan 'das kyis bka' stsal pa/_rab 'byor de bzhin 
[\[206b.6\]]gshegs pa mi 'khrugs pa'i sangs rgyas kyi zhing na/_byang chub sems dpa' sems dpa' chen po gang dag shes rab kyi pha rol tu phyin pa zab mo 'di la spyod cing de bzhin gshegs pa de'i rjes su slob pa'i tshul gyis gnas pa'i byang chub sems dpa' sems dpa' chen po de dag yin te/_sangs rgyas bcom 
[\[206b.7\]]ldan 'das rnams ni de dag gi ming dang /_rus yongs su rjod cing chos ston la/_ched du brjod pa yang ched du rjod par mdzad do/_/rab 'byor gzhan yang byang chub sems dpa' sems dpa' chen po gang dag shes rab kyi pha rol tu phyin pa zab mo 'di la spyod la shes rab kyi pha rol tu phyin pa zab mo 'di la shin tu 
[\[207a\]]
[\[207a.1\]]mos kyang mi skye ba'i chos la bzod pa ma thob pa rnams dang /_chos thams cad stong pa nyid du mos kyang mi skye ba'i chos la bzod pa ma thob pa rnams dang /_chos thams cad gsog dang /_gso ba dang /_ya ma brla dang /_snying po med pa dag yin no zhes mos la/_mi skye ba'i chos la 
[\[207a.2\]]bzod pa ni ma thob pa dag ste/_rab 'byor sangs rgyas bcom ldan 'das de dag ni/_byang chub sems dpa' sems dpa' chen po de dag gi ming dang rus yongs su rjod cing chos ston la/_ched du brjod pa yang ched du rjod par mdzad do/_/rab 'byor byang chub sems dpa' sems dpa' chen po de dag kyang 
[\[207a.3\]]nyan thos dang /_rang sangs rgyas kyi sa las 'das nas/_bla na med pa yang dag par rdzogs pa'i byang chub tu nges pa yin te/_rab 'byor sangs rgyas bcom ldan 'das rnams byang chub sems dpa' sems dpa' chen po shes rab kyi pha rol tu phyin pa la spyod pa gang gi ming dang rus yongs su rjod cing chos ston 
[\[207a.4\]]la/_ched du brjod pa yang ched du rjod par mdzad pa de ni phyir mi ldog pa'i sa la gnas pa yin te/_de la gnas nas rnam pa thams cad mkhyen pa nyid rjes su 'thob par 'gyur ro/_/rab 'byor gzhan yang byang chub sems dpa'i theg pa pa'i rigs kyi bu'am rigs kyi bu mo gang dag shes rab kyi pha rol tu phyin pa 
[\[207a.5\]]zab mo 'di bshad pa na don thos nas nem nur med la/_the tshom mi za ste/_rmongs par mi 'gyur la/_'di ni de bzhin gshegs pas ji skad gsungs pa de bzhin no snyam du de ltar yid rnams kyis sems par gyur na/_de dag ni dam pa'i chos thos pa'i sems dang ba de yang rim gyis de bzhin gshegs 
[\[207a.6\]]pa mi 'khrugs pa dang /_byang chub sems dpa' sems dpa' chen po de dag las shes rab kyi pha rol tu phyin pa 'di rgya cher thos par 'gyur ro/_/thos nas kyang phyir mi ldog pa'i sa la gnas par 'gyur la/_der gnas nas kyang rnam pa thams cad mkhyen pa nyid rjes su 'thob par 'gyur te/_
[\[207a.7\]]rab 'byor shes rab kyi pha rol tu phyin pa zab mo 'di thos pa yang byang chub sems dpa'i theg pa pa'i rigs kyi bu'am/_rigs kyi bu mo de dag la de ltar gces spras byed pa yin na/_gang dag klog pa dang /_'chang ba dang /_de bzhin nyid du sgrub par byed pa lta smos kyang ci dgos te/_byang chub 
[\[207b\]]
[\[207b.1\]]sems dpa' de dag ni myur du phyir mi ldog pa'i sa la gnas par 'gyur zhing /_myur ba kho nar bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/_/gsol pa/_btsun pa bcom ldan 'das 'di ltar de bzhin nyid la gnas nas chos gang yang mi dmigs shing 
[\[207b.2\]]ma mchis na/_de ji ltar byang chub sems dpa' sems dpa' chen po de la gnas nas myur du phyir mi ldog pa'i sa la gnas par 'gyur zhing /_myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur lags/_btsun pa bcom ldan 'das gang gi tshe de bzhin nyid 
[\[207b.3\]]ma gtogs par chos gang yang dmigs su ma mchis pa de'i tshe/_su zhig de bzhin nyid 'di la gnas par 'gyur ba'am/_su zhig bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'am/_su zhig de bzhin nyid la gnas nas/_sems can rnams la chos 
[\[207b.4\]]ston par 'gyur te/_btsun pa bcom ldan 'das de bzhin nyid kyang dmigs su ma mchis pa lags na/_su zhig de bzhin nyid la gnas nas/_bla na med pa yang dag par rdzogs pa'i byang chub mngon par rdzogs par 'tshang rgya bar 'gyur zhing /_de bzhin nyid kho na la gnas nas/_chos ston pa lta smos kyang ci 
[\[207b.5\]]'tshal te/_de ni gnas ma mchis lags so/_/de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor gang yang 'di skad du de bzhin nyid ma gtogs par chos gang la yang dmigs su ma mchis na/_su zhig de bzhin nyid la gnas par 
[\[207b.6\]]'gyur ba'am/_su zhig de bzhin nyid la gnas nas/_bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'am/_su zhig de bzhin nyid la gnas nas sems can rnams la chos ston par 'gyur te/_de bzhin nyid kyang dmigs su ma mchis na/_su zhig de 
[\[207b.7\]]bzhin nyid la gnas nas/_bla na med pa yang dag par rdzogs pa'i byang chub mngon par rdzogs par 'tshang rgya bar 'gyur zhing /_de bzhin nyid la gnas nas sems can rnams la chos ston pa lta smos kyang ci 'tshal te/_de ni gnas ma mchis lags so zhes zer ba ni/_rab 'byor de de bzhin 
[\[208a\]]
[\[208a.1\]]no/_/ji skad smras pa de bzhin te/_rab 'byor de bzhin nyid ma gtogs par gang zhig de bzhin nyid la gnas par 'gyur ba'am/_gang zhig de bzhin nyid la gnas nas/_bla na med pa yang dag par rdzogs pa'i byang chub mngon par rdzogs par 'tshang rgya ba'am/_gang 
[\[208a.2\]]zhig de bzhin nyid la gnas nas sems can rnams la chos ston par byed pa'i chos gang yang med do/_/de ci'i phyir zhe na/_rab 'byor 'di ltar de bzhin nyid la ni skye ba med/_'gag pa med/_gzhan du 'gyur ba dmigs su med de/_rab 'byor chos gang la skye ba med/_'gag pa med/_
[\[208a.3\]]gzhan du 'gyur ba dmigs su med pa'i chos de la su zhig gnas par 'gyur/_su zhig chos de la gnas nas/_bla na med pa yang dag par rdzogs pa'i byang chub mngon par rdzogs par 'tshang rgya bar 'gyur/_su zhig chos de la gnas nas sems can rnams la chos ston par 'gyur te/_de ni 
[\[208a.4\]]gnas med do/_/de nas bcom ldan 'das la lha'i dbang po brgya byin gyis 'di skad ces gsol to/_/btsun pa bcom ldan 'das shes rab kyi pha rol tu phyin pa 'di ni zab lags te/_byang chub sems dpa' sems dpa' chen po gang dag shes rab kyi pha rol tu phyin pa zab mo 'di la spyod pa rnams ni 
[\[208a.5\]]dka' ba bgyid pa lags so/_/de ci'i slad du zhe na/_btsun pa bcom ldan 'das 'di ltar de bzhin nyid ces bgyi ba'i chos ni gang yang dmigs su ma mchis la/_chos gang de bzhin nyid la gnas pa yang gang yang ma mchis gang bla na med pa yang dag par rdzogs pa'i byang chub mngon par rdzogs par 
[\[208a.6\]]'tshang rgya bar 'gyur ba'i chos kyang gang yang ma mchis/_gang sems can rnams la chos ston par 'gyur ba'i chos kyang gang yang ma mchis te/_btsun pa bcom ldan 'das byang chub sems dpa' sems dpa' chen po rnams shes rab kyi pha rol tu phyin pa la spyod pa na/_de ltar nye bar rtog cing sgom 
[\[208a.7\]]par bgyid kyang chos 'di la zhum par yang mi 'gyur la/_de dag chos 'di dag la nem nur ram/_rmongs par yang mi 'gyur ba'i slad du'o/_/de nas tshe dang ldan pa rab 'byor gyis lha'i dbang po brgya byin la 'di skad ces smras so/_/kau shi ka khyod 'di skad du byang chub sems dpa' sems dpa' chen po 
[\[208b\]]
[\[208b.1\]]gang shes rab kyi pha rol tu phyin pa zab mo 'di la spyod pa dag chos 'di dag la nye bar rtog par bgyid kyang chos 'di dag la nem nur ram/_rmongs par yang mi 'gyur ba ni dka' ba bgyid pa lags so zhes smras pa ni/_kau shi ka chos thams cad stong pa la su zhig 'dir nem nur ram/_rmongs par 'gyur/_
[\[208b.2\]]de skad ces smras pa dang /_lha'i dbang po brgya byin gyis tshe dang ldan pa rab 'byor la 'di skad ces smras so/_/btsun pa rab 'byor ni chos gang dang gang kho na ston pa de dang de thams cad stong pa nyid kho na las brtsams nas ston la/_chos gang la yang thogs pa med de/_dper na bar snang la mda' 
[\[208b.3\]]'phangs pa ni gang du yang thogs pa med do/_/de bzhin du btsun pa rab 'byor yang chos gang la yang thogs pa med do/_/shes rab kyi pha rol tu phyin pa khri pa las/_rjes su yi rang ba'i le'u zhes bya ste/_nyi shu rtsa drug pa'o//_//de nas bcom ldan 'das la tshe dang ldan pa rab 
[\[208b.4\]]'byor gyis 'di skad ces gsol to/_/btsun pa bcom ldan 'das byang chub sems dpa' sems dpa' chen po sbyin pa'i pha rol tu phyin pa la gnas nas/_ji ltar tshul khrims kyi pha rol tu phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la 
[\[208b.5\]]byang chub sems dpa' sems dpa' chen po sbyin pa sbyin pa na/_kun tu 'dzin pa'i sems mi skye/_sbyin pa de sbyin pa na ser sna'i sems mi skye la/_sbyin pa de yang rnam pa thams cad mkhyen pa nyid du yongs su bsngo zhing /_sems can thams cad la byams pa'i lus kyi las nye bar gnas pa 
[\[208b.6\]]yin/_de bzhin du byams pa'i ngag gi las dang /_byams pa'i yid kyi las nye bar gnas pa yin te/_de'i tshe byang chub sems dpa' sems dpa' chen po tshul khrims kyi pha rol tu phyin pa yongs su 'dzin pa yin no/_/gsol pa/_btsun pa bcom ldan 'das byang chub sems dpa' sems 
[\[208b.7\]]dpa' chen po sbyin pa'i pha rol tu phyin pa la gnas pa/_ji ltar bzod pa'i pha rol tu phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po sbyin pa sbyin pa na/_len pa po dag gis yang dag pa ma yin pa'i 
[\[209a\]]
[\[209a.1\]]brgyad bkag pa dag dang /_yang dag pa ma yin pa'i tshig rnams kyis spyos brgyad kyang /_sems zhum pa nyid du mi 'gyur la/_len pa po bsam pa ngan pa can mtshang 'dru ba de dag la sems sdang bar yang mi byed kyi/_de dag nyid la byams pa'i sems dang /_snying rje'i sems 
[\[209a.2\]]skyed par byed cing /_snyan par smra bar byed pa yin te/_rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas nas/_bzod pa'i pha rol tu phyin pa la yang yongs su 'dzin pa yin no/_/gsol pa/_btsun pa bcom ldan 'das byang chub sems 
[\[209a.3\]]dpa' sems dpa' chen po sbyin pa'i pha rol tu phyin pa la gnas nas/_ji ltar brtson 'grus kyi pha rol tu phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po sbyin pa dag sbyin pa na/_len pa po rnams kyis yang dag 
[\[209a.4\]]pa ma yin pa'i brgyad bkag pa dag dang /_yang dag pa ma yin pa'i tshig rnams kyis spyos brgyad na yang sbyin pa de la bzod pa kho na yin te/_gang zhig las ci 'dra bar byed par 'gyur ba de/_de 'dra ba'i 'bras bu thob par 'gyur ba las bdag gir bya ba nyid shes pas de de ltar gtong ba'i blo 
[\[209a.5\]]kho na dang /_yongs su gtong ba'i blor 'gyur la/_de 'di snyam du sems te/_bdag gis sems can thams cad la sbyin pa rgya cher sbyin pa kho nar bya'o snyam nas/_des lus dang sems kyi brtson 'grus yang dag par bskyed nas rtag tu sbyin pa sbyin pa kho nar byed pa yin te/_rab 'byor 
[\[209a.6\]]de ltar na byang chub sems dpa' sems dpa' chen po sbyin pa'i pha rol tu phyin pa la gnas nas/_brtson 'grus kyi pha rol tu phyin pa yongs su 'dzin pa yin no/_/gsol pa/_btsun pa bcom ldan 'das byang chub sems dpa' sems dpa' chen po sbyin pa'i pha rol tu phyin pa la gnas 
[\[209a.7\]]nas/_ji ltar bsam gtan gyi pha rol tu phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po zhe 'gras pa med pa'i sems kyis len pa dag la sbyin pa sbyin pa na/_yul rnams su yongs su 
[\[209b\]]
[\[209b.1\]]sngo bar mi byed/_'dod pa'i khams su yongs su sngo bar mi byed/_gzugs kyi khams dang /_gzugs med pa'i khams su yongs su sngo bar mi byed/_nyan thos kyi sar yongs su sngo bar mi byed/_rang sangs rgyas kyi sar yongs su sngo bar mi byed kyi/_sems can thams cad dang thun mong du 
[\[209b.2\]]byas nas/_bla na med pa yang dag par rdzogs pa'i byang chub 'ba' zhig tu yongs su sngo bar byed de/_rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas nas bsam gtan gyi pha rol tu phyin pa yongs su 'dzin pa yin no/_/gsol pa/_btsun pa 
[\[209b.3\]]bcom ldan 'das byang chub sems dpa' sems dpa' chen po sbyin pa'i pha rol tu phyin pa la gnas nas/_ji ltar shes rab kyi pha rol tu phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po sbyin pa sbyin pa na/_
[\[209b.4\]]de dag la rtag tu sgyu ma'i blo kho na nye bar gnas te/_don dam pa stong pa nyid kyi phyir des sems can gang la yang phan pa'am/_gnod par yang dag par rjes su mi mthong ste/_rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas nas/_shes 
[\[209b.5\]]rab kyi pha rol tu phyin pa yongs su 'dzin pa yin no/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das byang chub sems dpa' sems dpa' chen po tshul khrims kyi pha rol tu phyin pa la gnas nas/_ji ltar 
[\[209b.6\]]sbyin pa'i pha rol tu phyin pa dang /_de bzhin du bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa yongs su 'dzin cing /_ji ltar shes rab kyi pha rol tu phyin pa yongs su 'dzin pa lags/_de skad ces gsol pa dang /_bcom ldan 
[\[209b.7\]]'das kyis tshe dang ldan pa rab 'byor la 'di skad ces bka' stsal to/_/rab 'byor byang chub sems dpa' sems dpa' chen po gang tshul khrims kyi pha rol tu phyin pa la gnas nas/_de'i lus sam/_ngag gam/_sems kyi bsod nams mngon par 'du byed pa gang yin pa'i mngon par 'du 
[\[210a\]]
[\[210a.1\]]byed pa des nyan thos kyi sa'am/_rang sangs rgyas kyi sar mchog tu 'dzin par mi byed cing /_srog gi phyir yang sems can rnams srog dang bral bar mi byed do/_/ma byin par len par yang mi byed do/_/mi tshangs par spyod par mi byed do/_/[{]brdzun [,]rdzun [}]gyi tshig mi smra'o/_/phra ma 
[\[210a.2\]]mi zer ro/_/tshig rtsub po mi smra'o/_/tshig kyal pa can du mi 'gyur ro/_/brnab sems can du mi 'gyur ro/_/gnod sems can du mi 'gyur ro/_/log par lta bar mi 'gyur ro/_/de tshul khrims kyi pha rol tu phyin pa de la gnas nas/_sbyin pa gang sbyin par byed pa 'di lta ste/_zas 'dod pa 
[\[210a.3\]]rnams la ni zas/_skom 'dod pa rnams la ni skom/_bzhon pa 'dod pa rnams la ni bzhon pa/_gos 'dod pa rnams la ni gos/_phreng ba 'dod pa rnams la ni phreng ba/_byug pa 'dod pa rnams la ni byug pa/_mal cha 'dod pa rnams la ni mal cha/_rten 'dod pa rnams la ni rten/_mar me 
[\[210a.4\]]'dod pa rnams la ni mar me/_de bzhin du sbyar te/_'dod pa rnams la yo byad thams cad sbyin par byed pa dang /_de bzhin du 'dod pa rnams la mi'i yo byad gang yang rung ba dag sbyin par byed cing /_sbyin pa de yang sems can thams cad dang thun mong du byas nas bla na med pa yang dag par 
[\[210a.5\]]rdzogs pa'i byang chub tu yongs su sngo bar byed cing /_ci nas kyang yongs su sngo ba des nyan thos kyi sa'am/_rang sangs rgyas kyi sar mi ltung ba de ltar yongs su sngo bar byed de/_rab 'byor de ltar na byang chub sems dpa' sems dpa' chen po tshul khrims kyi pha rol tu phyin pa la gnas nas/_
[\[210a.6\]]sbyin pa'i pha rol tu phyin pa yongs su 'dzin pa yin no/_/rab 'byor gzhan yang byang chub sems dpa' sems dpa' chen po tshul khrims kyi pha rol tu phyin pa la gnas pa'i drung du gal te sems can thams cad lhags nas/_byang chub sems dpa' sems dpa' chen po tshul khrims kyi pha 
[\[210a.7\]]rol tu phyin pa la gnas pa'i yan lag dang nying lag rnams bcad de phyogs dang phyogs mtshams su dong na yang byang chub sems dpa' sems dpa' chen po'i sems bskyed pa gcig tsam yang 'khrug par mi 'gyur zhing /_gnod sems su byed par mi 'gyur te/_de 'di snyam du 'di ltar sems can 
[\[210b\]]
[\[210b.1\]]thams cad kyis bdag gi yan lag dang nying lag rnams bcad nas/_phyogs dang phyogs mtshams rnams su dong ba ni bdag gis rnyed pa legs par rnyed pa yin te/_lus rnag can yongs su gtang ba 'dis sangs rgyas kyi sku rdo rje'i rang bzhin bzang po bdag gis thob par bya'o snyam du sems te/_rab 
[\[210b.2\]]'byor de ltar na byang chub sems dpa' sems dpa' chen po tshul khrims kyi pha rol tu phyin pa la gnas nas/_bzod pa'i pha rol tu phyin pa yongs su 'dzin pa yin no/_/rab 'byor gzhan yang byang chub sems dpa' sems dpa' chen po tshul khrims kyi pha rol tu phyin pa la gnas nas/_'di ltar snying 
[\[210b.3\]]rje chen po'i go cha gyon par byed de/_bdag gis sems can thams cad 'khor ba'i rgya mtsho 'jigs pa mi bzad pa las bsgral bar bya/_'chi ba med pa'i dbyings la dgod par bya'o snyam nas/_nam du yang lus dang sems kyi brtson 'grus mi gtong ste/_rab 'byor de ltar na byang chub 
[\[210b.4\]]sems dpa' sems dpa' chen po tshul khrims kyi pha rol tu phyin pa la gnas nas/_brtson 'grus kyi pha rol tu phyin pa yongs su 'dzin pa yin no/_/rab 'byor gzhan yang byang chub sems dpa' sems dpa' chen po tshul khrims kyi pha rol tu phyin pa la gnas nas/_bsam 
[\[210b.5\]]gtan dang po la snyoms par 'jug par byed/_de bzhin du gnyis pa dang /_de bzhin du gsum pa dang /_de bzhin du bsam gtan bzhi pa la snyoms par 'jug par byed cing /_de bzhin du nam mkha' mtha' yas skye mched dang /_'gog pa'i snyoms par 'jug pa'i bar la snyoms par 
[\[210b.6\]]'jug par byed mod kyi/_sngon gyi smon lam rjes su dran pa'i phyir/_re zhig nyan thos kyi sa'am/_rang sangs rgyas kyi sar yang mi ltung la/_yang dag pa'i mtha' yang mngon sum du mi byed kyi/_de 'di snyam du sems te/_kye 'di la bdag gis bsam gtan gyi pha rol tu phyin pa la gnas nas/_
[\[210b.7\]]sems can thams cad 'khor ba'i rgya mtsho 'jigs pa mi bzad pa las bsgral bar bya/_'chi ba med pa'i dbyings la yang dgod par bya'o snyam ste/_rab 'byor de ltar na byang chub sems dpa' sems dpa' chen po tshul khrims kyi pha rol tu phyin pa la gnas nas/_bsam gtan gyi pha rol tu 
[\[211a\]]
[\[211a.1\]]phyin pa yongs su 'dzin pa yin no/_/rab 'byor gzhan yang byang chub sems dpa' sems dpa' chen po tshul khrims kyi pha rol tu phyin pa la gnas nas/_chos thams cad chos thams cad kyi de bzhin nyid las mi 'da' ba ma gtogs par chos dge ba'am/_mi dge ba'am/_lung 
[\[211a.2\]]du bstan pa'am/_lung du ma bstan pa'am/_zag pa dang bcas pa'am/_zag pa med pa'am/_'jig rten pa'am/_'jig rten las 'das pa'am/_'dus byas sam/_'dus ma byas gang yang yang dag par rjes su mi mthong /_dngos po'i grangs su chud pa'am/_dngos po med pa'i 
[\[211a.3\]]grangs su chud pa'i chos gang yang yang dag par rjes su mi mthong /_chos gang yang yod pa'am/_med pa nyid du yang yang dag par rjes su mi mthong la/_shes rab kyi pha rol tu phyin pa dang /_thabs la mkhas pa des nyan thos kyi sa'am/_rang sangs rgyas kyi sar yang mi ltung ste/_rab 
[\[211a.4\]]'byor de ltar na byang chub sems dpa' sems dpa' chen po tshul khrims kyi pha rol tu phyin pa la gnas nas/_shes rab kyi pha rol tu phyin pa yongs su 'dzin pa yin no//_//shes rab kyi pha rol tu phyin pa khri pa/_bam po nyi shu bdun pa/_de nas bcom ldan 'das 
[\[211a.5\]]la tshe dang ldan pa rab 'byor gyis 'di skad ces gsol to/_/btsun pa bcom ldan 'das byang chub sems dpa' sems dpa' chen po bzod pa'i pha rol tu phyin pa la gnas nas/_ji ltar sbyin pa'i pha rol tu phyin pa yongs su 'dzin pa lags/_bcom ldan 'das kyis bka' stsal pa/_
[\[211a.6\]]rab 'byor 'di la gal te byang chub sems dpa' sems dpa' chen po bzod pa'i pha rol tu phyin pa la gnas pa'i drung du sems can thams cad lhags nas/_sdig pa can gyi tshig yang dag pa ma yin pa dag gis brgyad bkag ste/_yan lag dang nying lag rnams bcad par gyur na 
[\[211a.7\]]yang de 'di snyam du sems te/_kye ma sems can 'di dag ni sdug bsngal bar gyur pa/_nad kyis thebs pa/_mgon med pa dag ste/_bdag gis sems can de dag thams cad la rtag tu sbyin pa sbyin pa kho nar bya'o snyam nas/_zas 'dod pa rnams la ni zas sbyin par byed/_
[\[211b\]]
[\[211b.1\]]skom 'dod pa rnams la ni skom sbyin par byed pa nas/_de bzhin du sbyar te/_mi'i yo byad 'dod pa rnams la ni mi'i yo byad gang yang rung ba'i bar dag sbyin par byed cing /_dge ba'i rtsa ba de dag thams cad yongs su bsdoms nas sems can thams cad dang thun mong du byas te/_mi dmigs pa'i tshul 
[\[211b.2\]]gyis bla na med pa yang dag par rdzogs pa'i byang chub tu yongs su bsngo ba ste/_de yang ji ltar yongs su sngo zhe na/_'di la su zhig yongs su sngo bar byed pa'am/_gang du yongs su sngo bar byed pa'i blo rnam pa gnyis su yang mi 'jug pa de ltar yongs su sngo bar byed de/_rab 'byor de ltar na byang chub 
[\[211b.3\]]sems dpa' sems dpa' chen po bzod pa'i pha rol tu phyin pa la gnas nas/_sbyin pa'i pha rol tu phyin pa yongs su 'dzin pa yin no/_/gsol pa/_btsun pa bcom ldan 'das byang chub sems dpa' sems dpa' chen po bzod pa'i pha rol tu phyin pa la gnas nas/_ji ltar tshul khrims kyi pha 
[\[211b.4\]]rol tu phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po bzod pa'i pha rol tu phyin pa la gnas nas/_sems dang po bskyed pa nas bzung ste/_byang chub kyi snying po la 'dug gi bar du srog gi phyir yang 
[\[211b.5\]]sems can 'ga' yang srog dang 'bral bar mi byed do/_/de bzhin du sbyar te/_log par lta ba'i bar du mi 'gyur ro/_/nam du yang nyan thos kyi sa'am/_rang sangs rgyas kyi sa la de'i sems mi 'jug go/_/dge ba'i rtsa ba de yang sems can thams cad dang thun mong du byas nas/_bla na med pa 
[\[211b.6\]]yang dag par rdzogs pa'i byang chub tu yongs su sngo bar byed de/_ci nas kyang su zhig yongs su sngo bar byed pa'am/_gang du yongs su bsngo ba'i blo rnam pa gnyis su yang mi 'jug pa de ltar yongs su sngo bar byed de/_rab 'byor de ltar na byang chub sems dpa' sems dpa' chen po bzod pa'i pha rol tu 
[\[211b.7\]]phyin pa la gnas nas/_tshul khrims kyi pha rol tu phyin pa yongs su 'dzin pa yin no/_/gsol pa/_btsun pa bcom ldan 'das byang chub sems dpa' sems dpa' chen po bzod pa'i pha rol tu phyin pa la gnas nas/_ji ltar brtson 'grus kyi pha rol tu phyin pa yongs su 'dzin pa lags/_
[\[212a\]]
[\[212a.1\]]bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po bzod pa'i pha rol tu phyin pa la gnas nas/_'di ltar bdag re zhig dpag tshad dam/_dpag tshad brgya'am/_dpag tshad stong du song ngam/_de bzhin du 'jig rten gyi khams 
[\[212a.2\]]gcig tu yang song ba nas/_'jig rten gyi khams 'bum du yang song nas/_tha na sems can 'ga' tsam yang bslab pa'i gzhi brgyad po dag la gzhag par bya'o/_/de bzhin du rigs kyi sa'i chos dang /_brgyad pa'i chos dang /_rgyun du zhugs pa'i 'bras bu dang /_dgra bcom pa nyid 
[\[212a.3\]]kyi bar dang /_rang sangs rgyas nyid kyi bar dang /_bla na med pa yang dag par rdzogs pa'i byang chub kyi bar la bkod nas/_dge ba'i rtsa ba de thams cad yongs su bsdoms te/_sems can thams cad dang thun mong du byas nas bla na med pa yang dag par rdzogs pa'i byang chub tu yongs su sngo 
[\[212a.4\]]bar byed de/_ci nas kyang su zhig yongs su sngo bar byed pa'am/_gang du yongs su bsngo ba'i blo rnam pa gnyis su yang mi 'jug pa de ltar yongs su sngo bar byed de/_rab 'byor de ltar na byang chub sems dpa' sems dpa' chen po bzod pa'i pha rol tu phyin pa la gnas nas/_brtson 'grus kyi pha rol 
[\[212a.5\]]tu phyin pa yongs su 'dzin pa yin no/_/gsol pa/_btsun pa bcom ldan 'das byang chub sems dpa' sems dpa' chen po bzod pa'i pha rol tu phyin pa la gnas nas/_ji ltar bsam gtan gyi pha rol tu phyin pa yongs su 'dzin pa lags/_bcom ldan 'das kyis bka' stsal pa/_rab 
[\[212a.6\]]'byor 'di la byang chub sems dpa' sems dpa' chen po bzod pa'i pha rol tu phyin pa la gnas nas/_'dod pa dag las dben pa/_sdig pa mi dge ba'i chos rnams las dben pa/_rtog pa dang bcas pa/_dpyod pa dang bcas pa/_dben pa las skyes pa'i dga' ba dang /_bde ba can bsam 
[\[212a.7\]]gtan dang po bsgrubs te gnas pa dang /_de bzhin du sbyar te/_bsam gtan bzhi pa'i bar du bsgrubs te gnas pa dang /_de bzhin du nam mkha' mtha' yas skye mched kyi bar dang /_tshor ba dang /_'du shes 'gog pa'i bar la snyoms par 'jug cing /_sems dang sems las byung ba'i chos 
[\[212b\]]
[\[212b.1\]]dge ba'i rtsa ba byung ngo cog sems can thams cad dang thun mong du byas nas/_bla na med pa yang dag par rdzogs pa'i byang chub tu yongs su sngo bar byed de/_ci nas kyang su zhig yongs su sngo bar byed pa'am/_gang du yongs su bsngo ba'i blo rnam pa gnyis su yang mi 'jug pa de ltar yongs su sngo bar 
[\[212b.2\]]byed de/_rab 'byor de ltar na byang chub sems dpa' sems dpa' chen po bzod pa'i pha rol tu phyin pa la gnas nas/_bsam gtan gyi pha rol tu phyin pa yongs su 'dzin pa yin no/_/gsol pa/_btsun pa bcom ldan 'das byang chub sems dpa' sems dpa' chen po bzod pa'i pha rol tu 
[\[212b.3\]]phyin pa la gnas nas/_ji ltar shes rab kyi pha rol tu phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po bzod pa'i pha rol tu phyin pa la gnas nas/_gang gi tshe chos rnams la 'di lta ste/_dben 
[\[212b.4\]]pa'i rnam pa'am/_zhi ba'i rnam pa'am/_zad pa'i rnam pa'am/_'gog pa'i rnam par rjes su lta zhing gnas la byang chub kyi snying po la 'dug ste/_rnam pa thams cad mkhyen pa nyid rjes su ma thob kyi bar du chos thams cad zhi bar mngon sum du mi byed do/_/de nas byang chub kyi snying po la 'dug 
[\[212b.5\]]pa las langs nas/_sems can thams cad la phan pa dang /_sems can thams cad la bde ba'i phyir chos kyi 'khor lo skor bar byed de/_rab 'byor de ltar na byang chub sems dpa' sems dpa' chen po bzod pa'i pha rol tu phyin pa la gnas nas/_shes rab kyi pha rol tu phyin pa yongs su 
[\[212b.6\]]'dzin pa yin no/_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das byang chub sems dpa' sems dpa' chen po brtson 'grus kyi pha rol tu phyin pa la gnas nas/_ji ltar sbyin pa'i pha rol tu phyin pa yongs su 'dzin pa lags/_bcom 
[\[212b.7\]]ldan 'das kyis bka' stsal pa/_rab 'byor 'di la byang chub sems dpa' sems dpa' chen po brtson 'grus kyi pha rol tu phyin pa la gnas nas/_de 'di snyam du sems te/_bdag gis nges par bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam nas/_
[\[213a\]]
[\[213a.1\]]nam du yang dge ba'i chos btsal ba'i brtson 'grus mi 'dor zhing /_rnam pa thams cad mkhyen pa'i ye shes la brtson pa mi gtong ste/_de sems can rnams kyi ched du dpag tshad brgya'am/_dpag tshad stong ngam/_dpag tshad 'bum 'am/_dpag tshad bye ba phrag 'bum du song /_
[\[213a.2\]]de bzhin du 'jig rten gyi khams gcig tu yang song /_'jig rten gyi khams bye ba khrag khrig 'bum du yang song nas/_sems can gcig tsam yang theg pa gsum po las theg pa gang yang rung ba la 'jog par byed do/_/dge ba'i rtsa ba de yang thams cad bsdoms te/_sems can thams 
[\[213a.3\]]cad dang thun mong du byas nas/_bla na med pa yang dag par rdzogs pa'i byang chub tu yongs su sngo bar byed de/_ci nas kyang su zhig yongs su sngo bar byed pa'am/_gang du yongs su bsngo ba'i sems rnam pa gnyis su yang mi 'jug pa de ltar yongs su sngo bar byed de/_rab 'byor de ltar na byang chub 
[\[213a.4\]]sems dpa' sems dpa' chen po brtson 'grus kyi pha rol tu phyin pa la gnas nas/_sbyin pa'i pha rol tu phyin pa yongs su 'dzin pa yin no/_/gsol pa/_btsun pa bcom ldan 'das byang chub sems dpa' sems dpa' chen po brtson 'grus kyi pha rol tu phyin pa la gnas nas/_ji ltar tshul 
[\[213a.5\]]khrims kyi pha rol tu phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po brtson 'grus kyi pha rol tu phyin pa la gnas nas sems dang po bskyed pa nas bzung ste/_byang chub kyi snying po la 'dug gi bar du 
[\[213a.6\]]bdag kyang srog gcod pa spong bar byed la/_gzhan dag kyang srog gcod pa spong ba yang dag par 'dzin du 'jug cing /_srog gcod pa spong ba'i bsngags pa yang rjod par byed la/_gzhan gang dag srog gcod pa spong ba de dag gi bsngags pa yang rjod cing rjes su dga' bar byed do/_/de bzhin du 
[\[213a.7\]]sbyar te/_bdag kyang log par lta ba'i bar du spong bar byed la/_gzhan dag kyang log par lta ba spong ba yang dag par 'dzin du 'jug cing /_log par lta ba spong ba'i bsngags pa yang rjod par byed la/_gzhan gang dag log par lta ba spong ba de dag gi bsngags pa yang rjod cing rjes su 
[\[213b\]]
[\[213b.1\]]dga' bar byed do/_/de tshul khrims kyi pha rol tu phyin pa des 'dod pa'i khams don du mi gnyer/_gzugs kyi khams dang /_gzugs med pa'i khams don du mi gnyer/_nyan thos kyis don du mi gnyer/_rang sangs rgyas kyis don du mi gnyer gyi/_dge ba'i rtsa ba de dag thams cad bsdoms te/_sems can thams cad dang thun mong du 
[\[213b.2\]]byas nas bla na med pa yang dag par rdzogs pa'i byang chub tu yongs su sngo bar byed de/_ci nas kyang su zhig yongs su sngo ba'am/_gang du yongs su bsngo ba'i blo rnam pa gnyis su yang mi 'jug pa de ltar yongs su sngo bar byed de/_rab 'byor de ltar na byang chub sems dpa' sems dpa' chen 
[\[213b.3\]]po brtson 'grus kyi pha rol tu phyin pa la gnas nas/_tshul khrims kyi pha rol tu phyin pa yongs su 'dzin pa yin no/_/gsol pa/_btsun pa bcom ldan 'das byang chub sems dpa' sems dpa' chen po brtson 'grus kyi pha rol tu phyin pa la gnas nas/_ji ltar bzod pa'i pha rol tu 
[\[213b.4\]]phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la gal te byang chub sems dpa' sems dpa' chen po brtson 'grus kyi pha rol tu phyin pa la gnas pa/_sems dang po bskyed pa nas bzung ste/_byang chub kyi snying po la 'dug gi bar du mi'am mi ma 
[\[213b.5\]]yin pa dag lhags nas/_yan lag dang nying lag thams cad bcad de/_phyogs dang phyogs mtshams rnams su dong na yang /_de 'di snyam du bdag gis yan lag dang nying lag rnams gcod par byed pa'am/_'bigs par byed pa su zhig yin snyam du mi sems kyi/_'di snyam du 'di 
[\[213b.6\]]ltar bdag gis de dag gi ched du lus 'di bzung ba yin na bdag gi drung du lhags te/_yan lag dang nying lag thams cad bcad nas 'dong bar byed pa ni bdag gis rnyed pa legs par rnyed do snyam 'ba' zhig sems so/_/de ci'i phyir zhe na/_'di ltar des chos kyi tshul gyi rang bzhin legs par yid la 
[\[213b.7\]]byas pa'i phyir te/_dge ba'i rtsa ba de dag kyang nyan thos kyi sa'am/_rang sangs rgyas kyi sar yongs su sngo bar mi byed kyi/_dge ba'i rtsa ba de dag sems can thams cad dang thun mong du byas nas/_bla na med pa yang dag par rdzogs pa'i byang chub 'ba' zhig tu yongs su sngo bar byed de/_ci nas 
[\[214a\]]
[\[214a.1\]]kyang su zhig yongs su sngo bar byed pa'am/_gang du yongs su bsngo ba'i blo rnam pa gnyis su yang mi 'jug pa de ltar yongs su sngo bar byed de/_rab 'byor de ltar na byang chub sems dpa' sems dpa' chen po brtson 'grus kyi pha rol tu phyin pa la gnas nas/_bzod pa'i pha rol tu phyin pa yongs 
[\[214a.2\]]su 'dzin pa yin no/_/gsol pa/_btsun pa bcom ldan 'das byang chub sems dpa' sems dpa' chen po brtson 'grus kyi pha rol tu phyin pa la gnas nas/_ji ltar bsam gtan gyi pha rol tu phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang 
[\[214a.3\]]chub sems dpa' sems dpa' chen po brtson 'grus kyi pha rol tu phyin pa la gnas nas/_'dod pa dag las dben pa/_sdig pa mi dge ba'i chos rnams las dben pa/_rtog pa dang bcas pa/_dpyod pa dang bcas pa/_dben pa las skyes pa'i dga' ba dang /_bde ba can bsam gtan dang 
[\[214a.4\]]po bsgrubs te gnas pa dang /_de bzhin du bsam gtan bzhi pa'i bar du bsgrubs te gnas pa dang /_tshad med pa bzhi'i bar dang /_'du shes dang tshor ba 'gog pa'i snyoms par 'jug pa'i bar du bsgrubs te gnas mod kyi/_de bsam gtan dang /_tshad med pa dang /_gzugs med pa'i snyoms par 
[\[214a.5\]]'jug pa de dag gi rnam par smin par yang mi 'dzin te/_gzhan du na gang du sems can rnams 'dul bar 'gyur ba der sems can de dag gi don du skyes te/_des sems can de dag bsdu ba'i dngos po bzhis bsdus nas pha rol tu phyin pa drug la 'god par byed do/_/sangs rgyas bcom ldan 'das 
[\[214a.6\]]rnams la bsnyen bkur bya ba dang /_dge ba'i rtsa ba dag bskyed pa'i phyir sangs rgyas kyi zhing nas sangs rgyas kyi zhing du 'gro bar byed la/_dge ba'i rtsa ba bsam gtan dag las brten te byung ba dang /_sangs rgyas la bskyed pa'i bar de dag thams cad bsdoms te/_sems can thams cad dang thun mong 
[\[214a.7\]]du byas nas/_bla na med pa yang dag par rdzogs pa'i byang chub tu yongs su sngo bar byed de/_ci nas kyang su zhig yongs su sngo bar byed pa'am/_gang du yongs su bsngo ba'i blo rnam pa gnyis su yang mi 'jug pa de ltar yongs su sngo bar byed de/_rab 'byor de ltar na byang chub sems dpa' sems 
[\[214b\]]
[\[214b.1\]]dpa' chen po brtson 'grus kyi pha rol tu phyin pa la gnas nas/_bsam gtan gyi pha rol tu phyin pa yongs su 'dzin pa yin no/_/gsol pa/_btsun pa bcom ldan 'das byang chub sems dpa' sems dpa' chen po brtson 'grus kyi pha rol tu phyin pa la gnas nas/_ji ltar shes rab kyi 
[\[214b.2\]]pha rol tu phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po brtson 'grus kyi pha rol tu phyin pa la gnas nas/_sbyin pa'i pha rol tu phyin pa ming du yang dag par rjes su mi mthong /_de bzhin du sbyin pa'i 
[\[214b.3\]]pha rol tu phyin pa'i dngos po dang /_mtshan mar yang dag par rjes su mi mthong ngo /_/de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa ming du 
[\[214b.4\]]yang dag par rjes su mi mthong /_de bzhin du shes rab kyi pha rol tu phyin pa'i bar du dngos po dang /_mtshan mar yang dag par rjes su mi mthong ngo /_/de bzhin du dran pa nye bar gzhag pa rnams dang /_'phags pa'i lam yan lag brgyad pa'i bar du ming du yang dag par rjes su mi mthong ngo /_/de bzhin 
[\[214b.5\]]du dngos po dang mtshan mar yang dag par rjes su mi mthong ngo /_/de ltar gong ma bzhin du sbyar te/_rnam pa thams cad mkhyen pa nyid kyi bar du ming du yang dag par rjes su mi mthong /_dngos po dang mtshan mar yang dag par rjes su mi mthong ngo /_/de bzhin du chos thams cad kyang ming du yang dag par rjes 
[\[214b.6\]]su mi mthong ngo /_/chos thams cad dngos po dang mtshan mar yang dag par rjes su mi mthong zhing /_chos gang la yang gnas par mi byed de/_ji ltar smras pa de bzhin byed pa yin no/_/des dge ba'i rtsa ba de thams cad yongs su bsdoms te/_sems can thams cad dang thun mong du byas nas/_
[\[214b.7\]]bla na med pa yang dag par rdzogs pa'i byang chub tu yongs su sngo bar byed de/_ci nas kyang de la su zhig yongs su sngo bar byed pa'am/_gang du yongs su bsngo ba'i blo rnam pa gnyis su yang mi 'byung ba de ltar yongs su sngo bar byed de/_rab 'byor de ltar na byang chub sems dpa' sems dpa' 
[\[215a\]]
[\[215a.1\]]chen po brtson 'grus kyi pha rol tu phyin pa la gnas nas/_shes rab kyi pha rol tu phyin pa yongs su 'dzin pa yin no/_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das byang chub sems dpa' sems dpa' 
[\[215a.2\]]chen po bsam gtan gyi pha rol tu phyin pa la gnas nas/_ji ltar sbyin pa'i pha rol tu phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po 'dod pa dag las dben pa sdig pa mi dge ba'i chos rnams las 
[\[215a.3\]]dben pa/_rtog pa dang bcas pa/_dpyod pa dang bcas pa/_dben pa las skyes pa'i dga' ba dang /_bde ba can bsam gtan dang po bsgrubs te gnas pa dang /_de bzhin du bde ba yang spangs/_sdug bsngal yang spangs shing /_yid bde ba dang /_yid mi bde ba yang snga nas nub pas 
[\[215a.4\]]sdug bsngal yang ma yin/_bde ba yang ma yin pa btang snyoms dang dran pa yongs su dag pa bsam gtan bzhi pa'i bar du bsgrubs te gnas pa dang /_de bzhin du tshad med pa bzhi dang /_tshor ba dang /_'du shes 'gog pa'i snyoms par 'jug pa'i bar du bsgrubs te gnas so/_/de bsam 
[\[215a.5\]]gtan gyi pha rol tu phyin pa 'di la gnas nas/_rnam par ma g.yengs pa'i sems kyis sems can rnams la chos ston par byed do/_/de chos kyi sbyin pa dang /_zang zing gi sbyin pa de yang sbyin par byed de/_de bdag kyang rtag tu chos kyi sbyin pa dang /_zang zing gi sbyin pa sbyin par byed la/_gzhan 
[\[215a.6\]]dag kyang chos kyi sbyin pa dang /_zang zing gi sbyin pa yang dag par 'dzin du 'jug cing /_rtag tu chos kyi sbyin pa dang /_zang zing gi sbyin pa'i bsngags pa rjod la/_gzhan gang dag chos kyi sbyin pa dang /_zang zing gi sbyin pa sbyin par byed pa de dag gi bsngags pa yang rjod cing rjes su dga' 
[\[215a.7\]]bar byed la/_dge ba'i rtsa ba de dag kyang nyan thos kyi sa'am/_rang sangs rgyas kyi sar yongs su sngo bar mi byed kyi/_dge ba'i rtsa ba de dag thams cad yongs su bsdoms te/_sems can thams cad dang thun mong du byas nas/_bla na med pa yang dag par rdzogs pa'i byang chub 
[\[215b\]]
[\[215b.1\]]'ba' zhig tu yongs su sngo bar byed de/_ci nas kyang su zhig yongs su sngo bar byed pa'am/_gang du yongs su bsngo ba'i blo rnam pa gnyis su yang mi 'jug pa de ltar yongs su sngo bar byed de/_rab 'byor de ltar na byang chub sems dpa' sems dpa' chen po bsam gtan gyi pha rol tu phyin pa la gnas 
[\[215b.2\]]nas/_sbyin pa'i pha rol tu phyin pa yongs su 'dzin pa yin no/_/gsol pa/_btsun pa bcom ldan 'das byang chub sems dpa' sems dpa' chen po bsam gtan gyi pha rol tu phyin pa la gnas nas/_ji ltar tshul khrims kyi pha rol tu phyin pa yongs su 'dzin pa lags/_bcom ldan 'das kyis 
[\[215b.3\]]bka' stsal pa/_rab 'byor 'di la byang chub sems dpa' sems dpa' chen po bsam gtan gyi pha rol tu phyin pa la gnas pa ni nam du yang 'dod chags dang ldan pa'i sems mi skyed/_zhe sdang dang ldan pa'i sems dang /_gti mug dang ldan pa'i sems mi skyed/_rnam par 'tshe ba dang ldan pa 
[\[215b.4\]]dang /_ser sna dang ldan pa dang /_'chal pa'i tshul khrims dang ldan pa'i sems mi skyed kyi/_gzhan du na rgyun kho nar rnam pa thams cad mkhyen pa nyid dang ldan pa'i yid la byed pa dag dang lhan cig gnas la/_dge ba'i rtsa ba de dag kyang nyan thos kyi sa'am/_rang sangs rgyas kyi sar yongs 
[\[215b.5\]]su sngo bar mi byed par dge ba'i rtsa ba de dag thams cad yongs su bsdoms te/_sems can thams cad dang thun mong du byas nas/_bla na med pa yang dag par rdzogs pa'i byang chub tu yongs su sngo bar byed de/_ci nas kyang su zhig yongs su sngo bar byed pa'am/_gang du yongs su bsngo 
[\[215b.6\]]ba'i blo rnam pa gnyis su yang mi 'jug pa de ltar yongs su sngo bar byed de/_rab 'byor de ltar na byang chub sems dpa' sems dpa' chen po bsam gtan gyi pha rol tu phyin pa la gnas nas/_tshul khrims kyi pha rol tu phyin pa yongs su 'dzin pa yin no/_/gsol pa/_btsun pa 
[\[215b.7\]]bcom ldan 'das byang chub sems dpa' sems dpa' chen po bsam gtan gyi pha rol tu phyin pa la gnas nas/_ji ltar bzod pa'i pha rol tu phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen 
[\[216a\]]
[\[216a.1\]]po bsam gtan gyi pha rol tu phyin pa la gnas nas/_gzugs la dbu ba rdos pa lta bur so sor rtog par byed do/_/de bzhin du tshor ba la chu bur lta bu dang /_'du shes la smig rgyu lta bu dang /_'du byed rnams la chu shing lta bu dang /_rnam par shes pa la sgyu ma lta 
[\[216a.2\]]bur so sor rtog par byed do/_/de de ltar so sor rtog pa na 'du byed thams cad stong pa la 'di la gnod par bya ba'am/_bcad par bya ba'am/_dbug par bya ba ni gang yin/_su zhig 'bigs par byed pa'am/_gcod par byed de/_gzugs ni su'i yin/_tshor ba ni su'i yin/_'du shes 
[\[216a.3\]]ni su'i yin/_'du byed rnams ni su'i yin/_rnam par shes pa ni su'i yin/_gang la brgyad bkag pa'am/_spyos pa byas pas gnod sems skyed par byed pa 'di la brgyad bkag pa'am/_spyos pa'am/_gnod sems skyed par byed pa su zhig yin snyam du rtag tu phung po lnga po dag 
[\[216a.4\]]la snying po med pa'i 'du shes nye bar gnas te/_dge ba'i rtsa ba de yang nyan thos kyi sa'am/_rang sangs rgyas kyi sar yongs su sngo bar mi byed kyi/_gzhan du na sems can thams cad dang thun mong du byas nas/_bla na med pa yang dag par rdzogs pa'i byang chub tu yongs su sngo bar byed de/_ci nas 
[\[216a.5\]]kyang su zhig yongs su sngo bar byed pa'am/_gang du yongs su bsngo ba'i blo rnam pa gnyis su yang mi 'jug pa de ltar yongs su sngo bar byed de/_rab 'byor de ltar na byang chub sems dpa' sems dpa' chen po bsam gtan gyi pha rol tu phyin pa la gnas nas/_bzod pa'i pha rol tu phyin pa 
[\[216a.6\]]yongs su 'dzin pa yin no/_/gsol pa/_btsun pa bcom ldan 'das byang chub sems dpa' sems dpa' chen po bsam gtan gyi pha rol tu phyin pa la gnas nas/_ji ltar brtson 'grus kyi pha rol tu phyin pa yongs su 'dzin pa lags/_bcom ldan 'das kyis bka' stsal pa/_
[\[216a.7\]]rab 'byor 'di la byang chub sems dpa' sems dpa' chen po bsam gtan gyi pha rol tu phyin pa la gnas nas/_bsam gtan dang /_rnam par thar pa dang /_ting nge 'dzin thams cad kyi mtshan mar bzung nas/_rdzu 'phrul gyi rnam pa du ma nyams su myong bar byed pa dag rgya cher sbyar 
[\[216b\]]
[\[216b.1\]]bar bya'o/_/lha'i rna ba mi'i las 'das pas 'di lta ste/_lha'i dang mi'i sgra rnam pa du ma'i bar dag thos so/_/de bzhin du sems can gzhan dag dang /_gang zag gzhan rnams kyi sems sems kyis yang dag pa ji lta ba bzhin du rab tu shes te/_bla na med pa'i sems zhes bya ba'i bar du yang dag 
[\[216b.2\]]pa ji lta ba bzhin du rab tu shes so/_/de bzhin du sngon gyi gnas rnam pa du ma rjes su dran pa dag rgya cher sbyar bar bya'o/_/de bzhin du lha'i mig rnam par dag pa mi'i las 'das pas las ji lta ba bzhin du nye bar 'gro ba'i bar dag mthong ngo /_/de mngon par shes pa lnga po de dag la gnas nas/_sangs 
[\[216b.3\]]rgyas bcom ldan 'das rnams la blta ba dang /_bsnyen bkur bya ba dang /_dge ba'i rtsa ba dag skyed pa dang /_sems can rnams kyang yongs su smin par bya ba'i phyir/_sangs rgyas kyi zhing nas sangs rgyas kyi zhing du 'gro zhing /_sangs rgyas kyi zhing yang yongs su dag par byed la/_dge ba'i 
[\[216b.4\]]rtsa ba de dag kyang sems can thams cad dang thun mong du byas nas/_bla na med pa yang dag par rdzogs pa'i byang chub 'ba' zhig tu yongs su sngo bar byed de/_ci nas kyang su zhig yongs su sngo bar byed pa'am/_gang du yongs su bsngo ba'i blo rnam pa gnyis su yang mi 'jug pa de ltar yongs su sngo bar 
[\[216b.5\]]byed de/_rab 'byor de ltar na byang chub sems dpa' sems dpa' chen po bsam gtan gyi pha rol tu phyin pa la gnas nas/_brtson 'grus kyi pha rol tu phyin pa yongs su 'dzin pa yin no/_/gsol pa/_btsun pa bcom ldan 'das byang chub sems dpa' sems dpa' chen po bsam gtan gyi 
[\[216b.6\]]pha rol tu phyin pa la gnas nas/_ji ltar shes rab kyi pha rol tu phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po bsam gtan gyi pha rol tu phyin pa la gnas nas/_gzugs mi dmigs so/_/de 
[\[216b.7\]]bzhin du dran pa nye bar gzhag pa rnams kyi bar du mi dmigs so/_/de bzhin du 'phags pa'i lam yan lag brgyad pa'i bar du mi dmigs so/_/rnam pa thams cad mkhyen pa nyid kyi bar du mi dmigs so/_/'dus byas kyi khams mi dmigs so/_/'dus ma byas kyi khams mi dmigs so/_/
[\[217a\]]
[\[217a.1\]]de ltar chos thams cad la mngon par 'du mi byed na/_chos gang la'ang mngon par 'du mi byed do/_/mngon par 'du mi byed na/_chos gang yang len par mi byed/_mi len par yang mi byed do/_/skye bar yang mi byed/_'gag par yang mi byed do/_/de ci'i phyir zhe na/_rab 
[\[217a.2\]]'byor 'di ltar de bzhin gshegs pa rnams byung yang rung /_ma byung yang rung chos rnams kyi chos gnas pa nyid dang /_chos kyi dbyings ni gnas pa nyid yin pas de la ni skye ba'ang med/_'gag pa yang med la/_de byang chub sems dpa' sems dpa' chen po rnam pa thams cad mkhyen 
[\[217a.3\]]pa nyid dang ldan pa'i yid la byed pa rnam par ma g.yengs pas rtag tu bsgrubs nas gnas te/_rab 'byor de ltar na byang chub sems dpa' sems dpa' chen po bsam gtan gyi pha rol tu phyin pa la gnas nas/_shes rab kyi pha rol tu phyin pa yongs su 'dzin pa yin no/_/de nas bcom ldan 
[\[217a.4\]]'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la gnas nas/_ji ltar sbyin pa'i pha rol tu phyin pa yongs su 'dzin pa lags/_bcom ldan 'das kyis bka' stsal pa/_rab 
[\[217a.5\]]'byor 'di la byang chub sems dpa' sems dpa' chen po shes rab kyi pha rol tu phyin pa la gnas nas/_nang stong pa nyid la nang stong pa nyid mi dmigs so/_/phyi stong pa nyid la phyi stong pa nyid mi dmigs so/_/phyi nang stong pa nyid la phyi nang stong pa nyid mi dmigs so/_/stong pa nyid stong pa nyid la stong 
[\[217a.6\]]pa nyid stong pa nyid mi dmigs so/_/chen po stong pa nyid la chen po stong pa nyid mi dmigs so/_/don dam pa stong pa nyid la don dam pa stong pa nyid mi dmigs so/_/'dus byas stong pa nyid la 'dus byas stong pa nyid mi dmigs so/_/'dus ma byas stong pa nyid la 'dus ma byas stong pa nyid mi dmigs 
[\[217a.7\]]so/_/mtha' las 'das pa stong pa nyid la mtha' las 'das pa stong pa nyid mi dmigs so/_/thog ma dang tha ma med pa stong pa nyid la thog ma dang tha ma med pa stong pa nyid mi dmigs so/_/dor ba med pa stong pa nyid la dor ba med pa stong pa nyid mi dmigs so/_/chos thams cad stong pa nyid la chos 
[\[217b\]]
[\[217b.1\]]thams cad stong pa nyid mi dmigs so/_/rang bzhin stong pa nyid la rang bzhin stong pa nyid mi dmigs so/_/rang gi mtshan nyid stong pa nyid la rang gi mtshan nyid stong pa nyid mi dmigs so/_/mi dmigs pa stong pa nyid la mi dmigs pa stong pa nyid mi dmigs so/_/de bzhin du dngos po med pa stong 
[\[217b.2\]]pa nyid la dngos po med pa stong pa nyid mi dmigs so/_/ngo bo nyid stong pa nyid la ngo bo nyid stong pa nyid mi dmigs so/_/dngos po med pa'i ngo bo nyid stong pa nyid la dngos po med pa'i ngo bo nyid stong pa nyid mi dmigs te/_stong pa nyid de dag la gnas nas/_gzugs stong zhes bya ba'am/_mi stong zhes bya 
[\[217b.3\]]bar mi dmigs so/_/de bzhin du tshor ba dang /_'du shes dang /_'du byed rnams dang /_rnam par shes pa stong zhes bya ba'am/_mi stong zhes bya bar mi dmigs so/_/de bzhin du dran pa nye bar gzhag pa rnams stong zhes bya ba'am/_mi stong zhes bya bar mi dmigs so/_/de bzhin du 'phags 
[\[217b.4\]]pa'i lam yan lag brgyad pa'i bar du stong zhes bya ba'am/_mi stong zhes bya bar mi dmigs so/_/de bzhin du sbyar te/_rnam pa thams cad mkhyen pa nyid kyi bar du stong zhes bya ba'am/_mi stong zhes bya bar mi dmigs so/_/'dus byas kyi khams stong zhes bya ba'am/_mi stong zhes bya bar mi 
[\[217b.5\]]dmigs so/_/'dus ma byas kyi khams stong zhes bya ba'am/_mi stong zhes bya bar mi dmigs so/_/de de ltar shes rab kyi pha rol tu phyin pa 'di la spyod pa ni 'dod pa rnams la sbyin pa gang dang gang sbyin yang rung zas sam/_skom 'am/_mi'i yo byad gang yang rung ba'i bar dag sbyin par byed cing /_
[\[217b.6\]]de'i sbyin pa de yang stong zhes bya ba'am/_mi stong zhes bya bar yang dag par rjes su mi mthong zhing /_su zhig sbyin par byed pa'am/_gang la sbyin par bya ba'am/_gang sbyin par bya ba de yang yang dag par rjes su mi mthong la/_de thams cad stong pa nyid du yang dag par rjes su mi mthong ngo /_/
[\[217b.7\]]gnas pa 'dis gnas pa de la ni rtag tu ser sna'i sems dag gam/_kun tu 'dzin pa'i sems kyi go skabs med do/_/de ci'i phyir zhe na/_'di ltar shes rab kyi pha rol tu phyin pa la spyod pa de la sems dang po bskyed pa nas bzung ste/_byang chub kyi snying po la 'dug gi bar du rnam par rtog pa 
[\[218a\]]
[\[218a.1\]]de dag thams cad mi 'byung ba'i phyir ro/_/ji ltar de bzhin gshegs pa dgra bcom pa yang dag par rdzogs pa'i sangs rgyas la nam du yang ser sna'i sems sam/_kun tu 'dzin pa'i sems mi 'byung ba ltar byang chub sems dpa' sems dpa' chen po shes rab kyi pha rol tu 
[\[218a.2\]]phyin pa la spyod pa de la yang de bzhin no/_/rab 'byor 'di lta ste/_shes rab kyi pha rol tu phyin pa 'di ni byang chub sems dpa' sems dpa' chen po rnams kyi ston pa yin te/_rab 'byor de ltar na byang chub sems dpa' sems dpa' chen po shes rab kyi pha rol tu phyin pa la gnas nas/_sbyin 
[\[218a.3\]]pa'i pha rol tu phyin pa yongs su 'dzin pa yin no/_/gsol pa/_btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la gnas nas/_ji ltar tshul khrims kyi pha rol tu phyin pa yongs su 'dzin pa lags/_bcom ldan 'das kyis bka' stsal pa/_
[\[218a.4\]]rab 'byor 'di la byang chub sems dpa' sems dpa' chen po shes rab kyi pha rol tu phyin pa la gnas nas/_nyan thos dang /_rang sangs rgyas thams cad kyi sems kyi go skabs kyang mi 'byed do/_/de ci'i phyir zhe na/_'di ltar des nyan thos dang /_rang sangs rgyas kyi sa de dag mi dmigs la/_
[\[218a.5\]]des lus dang ngag dang /_sems kyi tshul khrims nyan thos kyi sa'am/_rang sangs rgyas kyi sar yongs su bsngo ba'i sems gang yin pa de yang mi dmigs pa'i phyir ro/_/de sems dang po bskyed pa nas bzung ste/_byang chub kyi snying po la 'dug gi bar du srog gcod pa spangs nas/_srog 
[\[218a.6\]]gcod pa las phyir ldog pa yin/_srog gcod pa spong ba'i bsngags pa yang rjod cing /_gzhan dag kyang srog gcod pa spong ba yang dag par 'dzin du 'jug la/_gzhan gang dag srog gcod pa spong ba de dag gi bsngags pa yang rjod cing rjes su dga' bar byed do/_/de bzhin du sbyar 
[\[218a.7\]]te/_bdag kyang log par lta ba'i bar du spong bar byed cing /_log par lta ba spong ba'i bsngags pa yang rjod la/_gzhan dag kyang log par lta ba spong ba yang dag par 'dzin du 'jug la/_gzhan gang dag log par lta ba spong ba de dag gi bsngags pa yang rjod cing rjes su dga' bar 
[\[218b\]]
[\[218b.1\]]byed do/_/de tshul khrims des kyang 'di lta ste/_'dod pa na spyod pa'am/_gzugs dang /_gzugs med pa na spyod pa'am/_nyan thos kyi chos sam/_rang sangs rgyas kyi chos gang la yang don du gnyer ba med kyi/_gzhan du na bla na med pa yang dag par rdzogs pa'i byang chub de kho na 
[\[218b.2\]]don du gnyer zhing gnas te/_rab 'byor de ltar na byang chub sems dpa' sems dpa' chen po shes rab kyi pha rol tu phyin pa la gnas nas/_tshul khrims kyi pha rol tu phyin pa yongs su 'dzin pa yin no/_/gsol pa/_btsun pa bcom ldan 'das byang chub sems dpa' sems dpa' 
[\[218b.3\]]chen po shes rab kyi pha rol tu phyin pa la gnas nas/_ji ltar bzod pa'i pha rol tu phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po shes rab kyi pha rol tu phyin pa la gnas nas/_rjes su 'thun 
[\[218b.4\]]pa'i bzod pa skyes te/_bzod pa de thob na de 'di snyam du sems te/_kye 'di la skye ba'am/_'gag pa'am/_skye ba'am/_rga ba'am/_'chi ba'am/_spyo ba'am/_brgyad bkag pa'am/_bcad pa'am/_dbug pa'am/_gnod pa'am/_gsad pa'am/_bcing bar bya ba 
[\[218b.5\]]gang yang med do snyam mo/_/de lta bu'i bzod pa thob pa'i byang chub sems dpa' sems dpa' chen po de'i gan du gal te sems can thams cad lhags nas/_spyos sam/_brgyad bkag pa'am/_bong ba'am/_dbyig pa'am/_mtshon gyis bsnun tam/_yan lag dang nying lag thams 
[\[218b.6\]]cad bcad na yang de'i sems gzhan du mi 'gyur gyi/_de 'di snyam du sems te/_'di ni chos rnams kyi chos nyid yin te/_kye 'di la chos gang yang chos gang la yang spyo ba'am/_brgyad bkag pa'am/_bcad pa'am/_dbug pa'am/_gnod pa'am/_gsod pa'am/_bcing 
[\[218b.7\]]bar bya ba med do snyam ste/_rab 'byor de ltar na byang chub sems dpa' sems dpa' chen po shes rab kyi pha rol tu phyin pa la gnas nas/_bzod pa'i pha rol tu phyin pa yongs su 'dzin pa yin no/_/gsol pa/_btsun pa bcom ldan 'das byang chub sems dpa' sems dpa' chen po shes 
[\[219a\]]
[\[219a.1\]]rab kyi pha rol tu phyin pa la gnas nas/_ji ltar brtson 'grus kyi pha rol tu phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po shes rab kyi pha rol tu phyin pa la gnas nas/_
[\[219a.2\]]brtson pa mi gtong bar sems can rnams la chos ston te/_ci nas kyang sems can de dag sbyin pa'i pha rol tu phyin pa la 'god par byed pa nas/_de bzhin du shes rab kyi pha rol tu phyin pa'i bar la 'god par byed pa de lta de ltar chos ston par byed la/_ci nas kyang 'dus byas kyi khams la 
[\[219a.3\]]yang mi 'god/_'dus ma byas kyi khams la yang mi 'god pa de lta de ltar 'god par byed de/_rab 'byor de ltar na byang chub sems dpa' sems dpa' chen po shes rab kyi pha rol tu phyin pa la gnas nas/_brtson 'grus kyi pha rol tu phyin pa yongs su 'dzin pa yin no/_/gsol 
[\[219a.4\]]pa/_btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la gnas nas/_ji ltar bsam gtan gyi pha rol tu phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems 
[\[219a.5\]]dpa' sems dpa' chen po shes rab kyi pha rol tu phyin pa la gnas nas/_de bzhin gshegs pa'i ting nge 'dzin ma gtogs par de las gzhan pa'i ting nge 'dzin nyan thos kyi ting nge 'dzin rnams sam/_rang sangs rgyas kyi ting nge 'dzin rnams sam/_byang chub sems dpa'i ting nge 'dzin 
[\[219a.6\]]gang dag yin pa de dag thams cad la snyoms par 'jug par byed do/_/de byang chub sems dpa'i ting nge 'dzin de la gnas nas/_rnam par thar pa brgyad po dag la lugs dang 'thun pa dang /_lugs dang mi 'thun par snyoms par 'jug cing ldang ngo /_/brgyad gang zhe na/_'di 
[\[219a.7\]]lta ste/_gzugs can gzugs rnams la lta ba 'di ni rnam par thar pa dang po'o/_/nang gzugs med par 'du shes pas/_phyi rol gyi gzugs rnams la lta ba 'di ni rnam par thar pa gnyis pa'o/_/sdug par mos pa 'di ni rnam par thar pa gsum pa'o/_/de rnam pa thams 
[\[219b\]]
[\[219b.1\]]cad du gzugs kyi 'du shes rnams las yang dag par 'das te/_thogs pa'i 'du shes rnams nub par gyur cing /_sna tshogs kyi 'du shes rnams yid la mi byed pas/_nam mkha' mtha' yas so snyam nas/_nam mkha' mtha' yas skye mched bsgrubs te gnas pa 'di ni rnam par 
[\[219b.2\]]thar pa bzhi pa'o/_/rnam pa thams cad du nam mkha' mtha' yas skye mched las yang dag par 'das te/_rnam par shes pa mtha' yas so snyam nas/_rnam shes mtha' yas skye mched bsgrubs te gnas pa 'di ni rnam par thar pa lnga pa'o/_/rnam pa thams cad du rnam shes mtha' 
[\[219b.3\]]yas skye mched las yang dag par 'das te/_ci yang med do snyam nas/_ci yang med pa'i skye mched bsgrubs te gnas pa 'di ni rnam par thar pa drug pa'o/_/rnam pa thams cad du ci yang med pa'i skye mched las yang dag par 'das te/_'du shes med 'du shes med min skye mched bsgrubs te 
[\[219b.4\]]gnas pa 'di ni rnam par thar pa bdun pa'o/_/rnam pa thams cad du 'du shes med 'du shes med min skye mched las yang dag par 'das te/_'du shes dang tshor ba 'gog pa bsgrubs te gnas pa 'di ni rnam par thar pa brgyad pa ste/_rnam par thar pa brgyad po 'di dag la lugs dang 'thun pa dang /_
[\[219b.5\]]lugs dang mi 'thun par snyoms par 'jug cing ldang ngo /_/de bzhin du mthar gyis gnas pa'i snyoms par 'jug pa dgu po dag la lugs dang 'thun pa dang /_lugs dang mi 'thun par snyoms par 'jug cing ldang ngo /_/dgu gang zhe na/_'di lta ste/_bsam gtan bzhi dang /_
[\[219b.6\]]gzugs med pa'i snyoms par 'jug pa bzhi dang /_'du shes dang /_tshor ba 'gog pa ste dgu po de dag go/_/de rnam par thar pa brgyad po de dag dang /_mthar gyis gnas pa'i snyoms par 'jug pa dgu po de dag so sor phye nas/_seng ge rnam par bsgyings pa zhes bya ba'i ting nge 
[\[219b.7\]]'dzin la snyoms par 'jug go/_/rab 'byor byang chub sems dpa' sems dpa' chen po'i seng ge rnam par bsgyings pa zhes bya ba'i ting nge 'dzin gang zhe na/_rab 'byor 'di la byang chub sems dpa' sems dpa' chen po 'dod pa dag las dben pa/_sdig pa mi dge ba'i chos rnams 
[\[220a\]]
[\[220a.1\]]las dben pa/_rtog pa dang bcas pa/_dpyod pa dang bcas pa/_dben pa las skyes pa'i dga' ba dang /_bde ba can bsam gtan dang po bsgrubs te gnas so/_/de bzhin du bde ba yang spangs/_sdug bsngal yang spangs nas/_yid bde ba dang /_
[\[220a.2\]]yid mi bde ba yang snga nas nub pas bde ba yang ma yin/_sdug bsngal yang ma yin pa btang snyoms dang /_dran pa yongs su dag pa bsam gtan bzhi pa'i bar du bsgrubs te gnas so/_/de bzhin du 'du shes med 'du shes med min skye mched kyi bar la snyoms par 'jug go/_/
[\[220a.3\]]de nas 'du shes dang /_tshor ba 'gog pa la snyoms par 'jug go/_/'gog pa'i snyoms par 'jug pa'i ting nge 'dzin de las langs nas/_'du shes med 'du shes med min gyi skye mched la snyoms par 'jug go/_/'du shes med 'du shes med min skye mched kyi snyoms 
[\[220a.4\]]par 'jug pa las langs nas/_de bzhin du sbyar te/_bsam gtan dang po'i bar la snyoms par zhugs par gnas pa ste/_rab 'byor 'di ni seng ge rnam par bsgyings pa zhes bya ba'i ting nge 'dzin yin te/_ting nge 'dzin de la gnas nas/_chos thams cad mnyam pa nyid 
[\[220a.5\]]rjes su 'thob bo/_/rab 'byor de ltar na byang chub sems dpa' sems dpa' chen po de shes rab kyi pha rol tu phyin pa la gnas nas/_bsam gtan gyi pha rol tu phyin pa yongs su 'dzin pa yin no/_/shes rab kyi pha rol tu phyin pa khri pa las pha rol tu phyin pa yongs su bsdu ba'i le'u 
[\[220a.6\]]ste/_nyi shu bdun pa'o//_//de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das chos thams cad dbyer ma mchis shing mtshan ma ma mchis te/_rang gi mtshan nyid kyis stong pa la pha rol tu phyin pa drug po dag 
[\[220a.7\]]sgom pa ji ltar yongs su rdzogs par 'gyur lags/_'di dag ji ltar tha dad par gdags lags/_chos 'di dag las tha dad du dbye ba ji ltar mchis lags/_btsun pa bcom ldan 'das shes rab kyi pha rol tu phyin par 'dus pa'i chos rnams la ji ltar sbyin pa'i pha rol tu phyin 
[\[220b\]]
[\[220b.1\]]pa mchis lags/_de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_de ltar gong ma bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar dag ji 
[\[220b.2\]]ltar mchis lags/_btsun pa bcom ldan 'das mtshan nyid ma mchis pa'i chos thams cad la ji ltar mtshan nyid gcig par gdags par mdzad lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 'di 
[\[220b.3\]]la byang chub sems dpa' sems dpa' chen po shes rab kyi pha rol tu phyin pa la spyod pa ni/_rmi lam lta bu'i nye bar len pa'i phung po lnga po dag la gnas nas/_de bzhin du brag ca lta bu dang /_mig yor lta bu dang /_smig rgyu lta bu dang /_sgyu ma lta bu dang /_sprul pa lta bu'i 
[\[220b.4\]]nye bar len pa'i phung po lnga po dag la gnas te/_sems can rnams la sbyin pa sbyin par byed/_de bzhin du tshul khrims srung bar byed/_bzod pa sgom par byed/_brtson 'grus rtsom par byed/_bsam gtan dag la snyoms par 'jug par byed/_shes rab sgom par byed 
[\[220b.5\]]do/_/rmi lam lta bu'i nye bar len pa'i phung po lnga po dag ni mtshan nyid med pa'o/_/de bzhin du brag ca lta bu dang /_mig yor lta bu dang /_smig rgyu lta bu dang /_sgyu ma lta bu dang /_sprul pa lta bu'i nye bar len pa'i phung po lnga po dag ni mtshan nyid med pa'o/_/rab 'byor de ci'i 
[\[220b.6\]]phyir zhe na/_rmi lam la ni ngo bo nyid ci yang med la/_brag ca dang /_mig yor dang /_smig rgyu dang /_sgyu ma dang /_sprul pa la ni ngo bo nyid ci yang med pa'i phyir ro/_/chos gang la ngo bo nyid med pa de la ni mtshan nyid kyang med do/_/gang la mtshan nyid med pa de ni 'di lta ste/_mtshan 
[\[220b.7\]]nyid med par mtshan nyid gcig go/_/rab 'byor de lta bas na rnam grangs des na/_khyod kyis sbyin pa'i pha rol tu phyin pa mtshan nyid med pa dang /_sbyin pa po'i mtshan nyid med pa dang /_len pa po'i mtshan nyid med par de ltar rig par bya'o/_/gang gis de ltar shes nas sbyin pa sbyin par 
[\[221a\]]
[\[221a.1\]]byed pa de ni sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa las mi 'da'o/_/
[\[221a.2\]]de pha rol tu phyin pa drug po 'di dag la gnas nas/_bsam gtan bzhi yongs su rdzogs par byed do/_/de bzhin du tshad med pa bzhi dang /_gzugs med pa'i snyoms par 'jug pa bzhi yongs su rdzogs par byed do/_/de bzhin du dran pa nye bar gzhag pa bzhi dang /_yang dag 
[\[221a.3\]]par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_rnam par thar pa'i sgo gsum yongs su rdzogs par byed do/_/de bzhin du nang stong pa nyid yongs su 
[\[221a.4\]]rdzogs par byed do/_/de bzhin du phyi stong pa nyid dang /_dngos po med pa stong pa nyid nas/_rang gi mtshan nyid stong pa nyid kyi bar du yongs su rdzogs par byed do/_/de bzhin du rnam par thar pa brgyad dang /_mthar gyis gnas pa'i snyoms par 'jug pa dgu dang /_mngon par shes pa lnga 
[\[221a.5\]]dang /_gzungs kyi sgo lnga brgya dang /_ting nge 'dzin gyi sgo lnga brgya dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad yongs 
[\[221a.6\]]su rdzogs par byed do/_/rnam par smin pa las byung ba/_'phags pa zag pa med pa'i chos de dag la gnas nas/_shar phyogs kyi 'jig rten gyi khams gang gA'i klung gi bye ma snyed dag tu song nas/_sangs rgyas bcom ldan 'das rnams la bsnyen bkur byed cing /_yo byad thams 
[\[221a.7\]]cad kyis kyang bkur sti byed do/_/rtag tu sems can thams cad kyi don yang byed do/_/sems can gang dag sbyin pas bsdu bar bya ba de dag ni sbyin pas sdud par byed do/_gang dag tshul khrims dang /_gang dag bzod pa dang /_gang dag brtson 'grus dang /_gang dag bsam gtan dang /_
[\[221b\]]
[\[221b.1\]]gang dag shes rab kyis bsdu bar bya ba de dag ni shes rab kyis sdud par byed do/_/sems can gang dag dge ba'i rtsa ba thams cad kyis bsdu bar bya ba de dag ni dge ba'i rtsa ba thams cad kyis sdud par byed de/_chos thams cad kyi dbang phyug dang ldan pa ni 'khor ba len par byed mod kyi/_
[\[221b.2\]]'khor ba'i nyes pas kyang mi gos so/_/sems can rnams kyi ched du lha dang mi rnams kyi phun sum tshogs pa dag 'dzin cing len par byed de/_de dag dang ldan pas sems can de dag bsdu ba'i dngos po dag gis sdud par byed la/_chos thams cad mtshan nyid med par yang 
[\[221b.3\]]dag par shes nas/_rnam pa thams cad mkhyen pa nyid rjes su thob par bya'o snyam du sems te/_rab 'byor de ltar na byang chub sems dpa' sems dpa' chen po chos thams cad mtshan nyid med par shes nas/_rnam pa thams cad mkhyen pa nyid rjes su 'thob bo/_/rab 'byor 
[\[221b.4\]]gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/_rmi lam lta bu'i nye bar len pa'i phung po lnga po dag la gnas nas/_tshul khrims kyi pha rol tu phyin pa yongs su rdzogs par byed do/_/de bzhin du brag ca lta bu dang /_mig yor 
[\[221b.5\]]lta bu dang /_sgyu ma lta bu dang /_smig rgyu lta bu dang /_sprul pa lta bu'i nye bar len pa'i phung po lnga po dag la gnas nas/_tshul khrims kyi pha rol tu phyin pa yongs su rdzogs par byed do/_/byang chub sems dpa' sems dpa' chen po de ni rmi lam lta bu'i nye bar len pa'i phung 
[\[221b.6\]]po lnga po dag shes nas/_mtshan nyid med pa'i tshul khrims kyi pha rol tu phyin pa yongs su rdzogs par byed do/_/de bzhin du brag ca lta bu dang /_mig yor lta bu dang /_smig rgyu lta bu dang /_sgyu ma lta bu dang /_sprul pa lta bu'i nye bar len pa'i phung po lnga po dag shes nas/_
[\[221b.7\]]mtshan nyid med pa'i tshul khrims kyi pha rol tu phyin pa ma nyams pa dang /_skyon med pa dang /_ma 'dres pa dang /_nag nog med pa dang /_mchog tu 'dzin pa med pa dang /_dbang 'byor pa dang /_mkhas pas bsngags pa dang /_shin tu rdzogs pa dang /_shin tu legs 
[\[222a\]]
[\[222a.1\]]par blangs pa dang /_'phags pa zag pa med pa'i lam du gtogs pa'i 'jig rten las 'das pa yongs su rdzogs par byed de/_de la gnas nas yang dag par blang ba/_brda can gyi tshul khrims srung bar byed do/_/de bzhin du chos nyid kyis thob pa dang /_
[\[222a.2\]]sdom pa'i tshul khrims dang bcas pa'i tshul khrims dang /_kun tu spyod pa'i tshul khrims srung bar byed do/_/de tshul khrims de lta bu dang ldan yang tshul khrims 'dis bdag rgyal rigs shing sA la chen po lta bu dag dang skal ba mnyam par skye bar gyur cig ce'am/_de bzhin du bram 
[\[222a.3\]]ze'i rigs shing sA la chen po lta bu dag dang /_khyim bdag shing sA la chen po lta bu dag dang skal ba mnyam par skye bar gyur cig ce'am/_de bzhin du tshul khrims 'dis bdag khams kyi rgyal por gyur cig ce'am/_de bzhin du 'khor los sgyur ba'i rgyal po gling bzhi pa'i bdag por gyur 
[\[222a.4\]]cig ce'am/_de bzhin du tshul khrims 'dis bdag rgyal chen bzhi'i ris kyi lha rnams dang skal ba mnyam par skye bar gyur cig ce'am/_de bzhin du sum cu rtsa gsum pa rnams dang /_dga' ldan rnams dang /_'phrul dga' rnams dang /_gzhan 'phrul dbang byed kyi lha rnams 
[\[222a.5\]]dang skal ba mnyam par skye bar gyur cig ce'am/_de bzhin du tshul khrims 'dis bdag rgyun du zhugs pa'i 'bras bu'am/_lan cig phyir 'ong ba'i 'bras bu'am/_phyir mi 'ong ba'i 'bras bu'am/_dgra bcom pa nyid dam/_rang byang chub nyid kyi 'bras bu'am/_byang 
[\[222a.6\]]chub sems dpa'i skyon med pa'am/_bla na med pa yang dag par rdzogs pa'i byang chub rjes su thob par gyur cig snyam du chos gang la yang mchog tu 'dzin par mi byed do/_/de ci'i phyir zhe na/_'di ltar de ni mtshan nyid med pa'i chos thams cad la shin tu brtan par gnas pa'i phyir te/_
[\[222a.7\]]mtshan nyid med pa'i chos kyis mtshan nyid med pa'i chos mi 'thob cing /_mtshan nyid mi 'dra ba'i chos kyis kyang mtshan nyid mi 'dra ba'i chos mi 'thob la/_mtshan nyid med pa'i chos kyis kyang mtshan nyid mi 'dra ba'i chos mi 'thob cing /_mtshan nyid mi 'dra ba'i chos kyis kyang 
[\[222b\]]
[\[222b.1\]]mtshan nyid med pa'i chos mi 'thob ste/_rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pa ni/_mtshan nyid med pa'i tshul khrims kyi pha rol tu phyin pa yongs su rdzogs par byas shing /_byang chub sems dpa'i skyon med 
[\[222b.2\]]pa la zhugs nas/_mi skye ba'i chos la bzod pa 'thob bo/_/de nas rnam par smin pa las byung ba'i mngon par shes pa lnga 'thob bo/_/gzungs kyi sgo lnga brgya dang /_ting nge 'dzin gyi sgo lnga brgya yang 'thob cing /_so so yang dag par rig pa bzhi yang 'thob bo/_/de nas sangs 
[\[222b.3\]]rgyas bcom ldan 'das rnams la bsnyen bkur byed cing /_sems can rnams kyang yongs su smin par byed/_sangs rgyas kyi zhing yang yongs su dag par byed la/_sangs rgyas kyi zhing nas sangs rgyas kyi zhing du 'gro'o/_/de nas 'gro ba lnga'i 'khor ba na rgyu mod kyi/_'khor 
[\[222b.4\]]ba'i skyon rnams kyis kyang mi gos so/_/dper na sprul pa'i skyes bu ni 'greng ba dang /_'dug pa dang /_'gro ba dang /_'chag pa dang /_nyal bar yang byed mod kyi/_las kyi yon tan dang /_skyon de dag gis kyang mi gos la/_sems can gyi don yang byed de/_sems 
[\[222b.5\]]can dang sems can du gdags pa yang mi dmigs so/_/dper na de bzhin gshegs pa dgra bcom pa yang dag par rdzogs pa'i sangs rgyas shin tu zhi ba zhes bya bas chos kyi 'khor lo bskor nas/_gang bla na med pa yang dag par rdzogs pa'i byang chub tu lung bstan par bya ba 
[\[222b.6\]]'ga' yang mi dmigs te/_de sprul pa zhig mngon par sprul nas/_tshe'i 'du byed rnams btang ste/_phung po'i lhag ma med pa'i mya ngan las 'das pa'i dbyings su yongs su mya ngan las 'das so/_/de bzhin du byang chub sems dpa' sems dpa' chen po de sems can 
[\[222b.7\]]dang /_sems can du gdags pa yang mi dmigs mod kyi/_sems can rnams kyi don yang byed de/_rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pa ni/_tshul khrims kyi pha rol tu phyin pa yongs su rdzogs 
[\[223a\]]
[\[223a.1\]]par byed do//_//shes rab kyi pha rol tu phyin pa khri pa/_bam po nyi shu brgyad pa/_rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/_rmi lam lta bu'i nye bar len pa'i phung 
[\[223a.2\]]po lnga po dag la gnas/_sprul pa lta bu'i bar gyi nye bar len pa'i phung po lnga po dag la gnas nas/_bzod pa'i pha rol tu phyin pa yongs su rdzogs par byed de/_rab 'byor 'di la byang chub sems dpa' sems dpa' chen po gnyis kyis bzod pa'i pha rol tu phyin pa yongs su 
[\[223a.3\]]rdzogs par byed de/_gnyis gang zhe na/_dang du len pa'i bzod pa dang /_chos rtogs pa'i bzod pa'o/_/de la dang du len pa'i bzod pa zhes bya ba ni/_gang sems dang po bskyed pa nas bzung ste/_byang chub kyi snying po la 'dug gi bar du byang chub sems dpa' sems 
[\[223a.4\]]dpa' chen po de la gal te sems can thams cad lhags te/_tshig ngan pa dag gis spyos shing brgyad bkag gam/_bong ba'am/_dbyug pa'am/_mtshon cha'am/_lag cha dag gis bsnun na yang gal te byang chub sems dpa' sems dpa' chen po bzod pa'i pha rol 
[\[223a.5\]]tu phyin pa yongs su rdzogs par byed 'dod pa des/_'khrug par 'gyur ba dang ldan pa'am/_gnod sems dang ldan pa'i sems bskyed pa 'ga' tsam yang bskyed par mi bya bar sems can de dag nyid la kye ma sems can 'di dag ni nyon mongs pa'i nad kyis gzir ba dag ste/_
[\[223a.6\]]lhag par snying rje bya zhing bdag gis sdig pa can gyi sems ni bskyed par mi bya'i/_bdag nyid kyis dgrar gyur pa'i nye bar len pa'i phung po lnga po 'di dag bzung bar zad do snyam du de ltar so sor rtog cing /_byams pa dang /_snying rje byed na/_de ni dang du len pa'i bzod pa zhes 
[\[223a.7\]]bya'o/_/chos rtogs pa la bzod pa gang zhe na/_ji ltar yod pa de dag kyang don dam par mi dmigs na/_'di la su zhig bdag la tshig ngan pa dag gis gshe bar byed pa'am/_brgyad bkag par byed pa'am/_su zhig bdag la dbyug pas brdeg par byed/_mtshon 
[\[223b\]]
[\[223b.1\]]gyis 'debs par byed/_lcag gis gzhu bar byed de/_'du byed thams cad ni sgyu ma lta bu ste/_gsog dang /_gsob dang /_ya ma brla dang /_nam mkha' lta bu dag yin te/_bdag dang /_sems can dang /_skye ba po dang /_srog dang /_gang zag dang /_shed 
[\[223b.2\]]las skyes dang /_shed bu dang bral ba dag yin la/_rnam par rtog pa thams cad ni yang dag pa ma yin pa/_kun tu rtog pa las byung ba yin na/_'di la su zhig bdag la gshe ba'am bsnun par byed de/_bdag gis ni ngo bo nyid stong pa nyid kyi phyir dang /_don dam pa stong pa nyid 
[\[223b.3\]]kyi phyir de ltar rnam par brtag pa mi bya'o snyam du sems na/_de ni chos rtogs pa la bzod pa zhes bya ste/_bzod pa de gnyis la sgom zhing nye bar rtog la/_rnam par dpyod na mi skye ba'i chos la bzod pa thob la/_bzod pa'i pha rol tu phyin pa yang yongs su rdzogs par byed do/_/de skad 
[\[223b.4\]]ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das mi skye ba'i chos la bzod pa ni ji lta bu lags/_'di'i tshad ni ci tsam zhig lags/_'di'i shes pa ni gang lags/_de skad ces gsol pa 
[\[223b.5\]]dang /_bcom ldan 'das kyis tshe dang ldan pa rab 'byor la 'di skad ces bka' stsal to/_rab 'byor byang chub sems dpa' sems dpa' chen po de la sdig pa can gyi chos rdul tsam yang mi skye zhing /_de la bdag tu 'dzin pa dang /_bdag gir 'dzin pa yang mi 'byung la/_rmi 
[\[223b.6\]]lam lta bu'i 'du byed thams cad la yang dag pa ji lta ba bzhin du bzod pa dang /_sprul pa lta bu'i bar gyi 'du byed thams cad la yang dag pa ji lta ba bzhin du bzod pa thob ste/_des na de ni mi skye ba la bzod pa zhes bya'o/_/de skad ces bka' stsal pa dang /_bcom ldan 'das la tshe 
[\[223b.7\]]dang ldan pa rab 'byor gyis 'di skad ces gsol to/_/btsun pa bcom ldan 'das nyan thos kyi mi skye ba'i chos la bzod pa thob pa gang lags pa dang /_rang sangs rgyas kyi gang lags pa dang /_byang chub sems dpa'i mi skye ba'i chos la bzod pa gang lags pa'i bzod pa gsum po 
[\[224a\]]
[\[224a.1\]]'di dag la khyad par ram/_tha dad du bgyi ba ci mchis lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor rgyun du zhugs pa'i shes pa dang /_spong ba gang yin pa 
[\[224a.2\]]de ni byang chub sems dpa' sems dpa' chen po'i bzod pa'o/_/de bzhin du lan cig phyir 'ong ba'i gang yin pa dang /_phyir mi 'ong ba'i gang yin pa dang /_dgra bcom pa'i shes pa dang /_spong ba gang yin pa de ni byang chub sems dpa' sems dpa' chen po'i bzod 
[\[224a.3\]]pa'o/_/rang sangs rgyas kyi shes pa dang /_spong ba gang yin pa de ni byang chub sems dpa' sems dpa' chen po'i bzod pa ste/_nyan thos kyi bzod pa dang /_rang sangs rgyas kyi bzod pa dang /_byang chub sems dpa'i bzod pa'i khyad par ni de yin no/_/tha dad du dbye ba ni 
[\[224a.4\]]de yin no/_rab 'byor byang chub sems dpa' sems dpa' chen po bzod pa de lta bu de dang ldan pa de ni nyan thos dang /_rang sangs rgyas thams cad zil gyis gnon to/_/de bzod pa de la gnas nas/_lam gyi rnam pa shes pa nyid yongs su rdzogs par byed de/_lam 
[\[224a.5\]]gyi rnam pa shes pa nyid de dang ldan na byang chub kyi phyogs kyi chos sum cu rtsa bdun dang /_de bzhin du stong pa nyid dang /_mtshan ma med pa dang /_smon pa med pa'i ting nge 'dzin dang /_rnam par smin pa las byung ba'i mngon par shes pa lnga dang yang bral bar mi 'gyur ro/_/
[\[224a.6\]]mngon par shes pa de dag dang ldan pa ni sangs rgyas kyi zhing nas sangs rgyas kyi zhing du 'gro zhing /_sangs rgyas bcom ldan 'das de dag la yang bsnyen bkur byed la/_yo byad thams cad kyis bkur sti byed cing /_sems can rnams kyang yongs su smin par byed de/_sangs 
[\[224a.7\]]rgyas kyi zhing yang yongs su dag par byed do/_/de nas sems can rnams yongs su smin par byas/_sangs rgyas kyi zhing yang yongs su dag par byas nas/_skad cig gcig dang ldan pa'i shes rab kyis bla na med pa yang dag par rdzogs pa'i byang chub mngon par 
[\[224b\]]
[\[224b.1\]]rdzogs par 'tshang rgya ste/_rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pa ni/_mtshan nyid med pa'i bzod pa'i pha rol tu phyin pa yongs su rdzogs par byed do/_/rab 'byor gzhan yang byang chub sems dpa' sems dpa' chen 
[\[224b.2\]]po shes rab kyi pha rol tu phyin pa la spyod pa ni/_rmi lam lta bu'i nye bar len pa'i phung po lnga po dag dang /_sprul pa lta bu'i bar gyi nye bar len pa'i phung po lnga po dag la gnas nas/_lus dang sems kyi brtson 'grus rtsom par byed do/_/de lus kyi brtson 'grus kyis rdzu 'phrul 
[\[224b.3\]]mngon par bsgrubs te/_rdzu 'phrul de dang ldan pas phyogs bcu'i 'jig rten gyi khams gang gA'i klung gi bye ma snyed dag tu song nas sangs rgyas bcom ldan 'das rnams la bsnyen bkur byed cing /_yo byad thams cad kyis bkur stir byed la sems can rnams kyi don kyang byed/_
[\[224b.4\]]sangs rgyas kyi zhing yang yongs su dag par byed do/_/de lus kyi brtson 'grus des sems can rnams yongs su smin par byas nas/_theg pa gsum po dag la sbyor zhing 'dzud de rab tu 'god do/_/sems kyi brtson 'grus zag pa med pa'i lam gyi yan lag dang /_lam du 
[\[224b.5\]]gtogs pa dang ldan pas kyang dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_rnam par thar pa'i 
[\[224b.6\]]sgo gsum dang /_tshad med pa bzhi dang /_gzugs med pa'i snyoms par 'jug pa bzhi dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par 
[\[224b.7\]]rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad dang /_dge ba'i chos thams cad yongs su rdzogs par byed de/_byang chub sems dpa' sems dpa' chen po de ltar spyod pas/_rnam pa thams cad mkhyen pa nyid yongs su rdzogs par bya'o/_/de yongs su rdzogs 
[\[225a\]]
[\[225a.1\]]nas bag chags kyi mtshams sbyor ba thams cad spong bar 'gyur ro/_/de spangs shing mtshan nyid med pa yongs su grub pa yongs su rdzogs la snyoms par 'jug pa'i mthu bsgrubs nas/_chos kyi 'khor lo lan gsum du bzlas te/_rnam pa bcu gnyis su 
[\[225a.2\]]bskor ba skor bar 'gyur te/_de bskor bas stong gsum gyi stong chen po'i 'jig rten gyi khams rnam pa drug tu g.yo bar 'gyur/_rab tu g.yo bar 'gyur/_kun tu rab tu g.yo bar 'gyur/_'gul bar 'gyur/_rab tu 'gul bar 'gyur/_kun tu rab tu 'gul bar 'gyur/_
[\[225a.3\]]ldeg par 'gyur/_rab tu ldeg par 'gyur/_kun tu rab tu ldeg par 'gyur zhing /_stong gsum gyi stong chen po'i 'jig rten gyi khams thams cad snang bas khyab par 'gyur ro/_/de bzhin gshegs pa dgra bcom pa yang dag par rdzogs pa'i sangs rgyas de la sgra skad 'byung 
[\[225a.4\]]bar 'gyur te/_des sgra thos par byed do/_/stong gsum gyi stong chen po'i 'jig rten gyi khams de na sems can gang dag 'khod pa de dag gis kyang sgra de thos par 'gyur te/_de dag thams cad theg pa gsum po dag las nges par 'byung bar 'gyur ro/_/rab 'byor byang chub 
[\[225a.5\]]sems dpa' sems dpa' chen po'i brtson 'grus kyi pha rol tu phyin pa de ni de ltar gces spras byed pa yin te/_brtson 'grus kyi pha rol tu phyin pa la gnas nas/_byang chub sems dpa' sems dpa' chen pos sangs rgyas kyi chos thams cad yongs su rdzogs te/_rnam 
[\[225a.6\]]pa thams cad mkhyen pa nyid rjes su 'thob bo/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/_rmi lam lta bu'i nye bar len pa'i phung po lnga po dag la gnas nas/_ting nge 'dzin gyi pha rol tu phyin pa yongs su 
[\[225a.7\]]rdzogs par byed do/_/sprul pa lta bu'i bar gyi nye bar len pa'i phung po lnga po dag la gnas nas/_ting nge 'dzin gyi pha rol tu phyin pa yongs su rdzogs par byed do/_/rab 'byor byang chub sems dpa' sems dpa' chen pos ji ltar rmi lam lta bu nas/_sprul pa lta bu'i bar gyi 
[\[225b\]]
[\[225b.1\]]nye bar len pa'i phung po lnga po dag gi bar la nye bar gnas nas/_ting nge 'dzin gyi pha rol tu phyin pa yongs su rdzogs par byed ce na/_rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa ni/_bsam gtan dang po bsgrubs 
[\[225b.2\]]te gnas pa nas/_bsam gtan bzhi pa'i bar du bsgrubs te gnas so/_/byams pa dang /_snying rje dang /_dga' ba dang /_btang snyoms dang /_nam mkha' mtha' yas skye mched nas 'du shes med 'du shes med min skye mched kyi bar du bsgrubs te gnas so/_/stong 
[\[225b.3\]]pa nyid dang /_mtshan ma med pa dang /_smon pa med pa'i ting nge 'dzin sgom par byed do/_/de bzhin gshegs pa'i ting nge 'dzin dang /_glog lta bu'i ting nge 'dzin dang /_yang dag pa'i ting nge 'dzin dang /_rdo rje lta bu'i ting nge 'dzin ma gtogs par ting nge 'dzin gang yang rung ba nyan thos 
[\[225b.4\]]kyi ting nge 'dzin tam/_rang sangs rgyas kyi ting nge 'dzin tam/_ting nge 'dzin gyi tshogs gzhan gang yang rung ba de dag thams cad lus kyis khyab par byas nas bsgrubs te gnas la/_ting nge 'dzin de dag dang /_ting nge 'dzin de dag gi 'bras bu yang myong bar mi byed do/_/de ci'i 
[\[225b.5\]]phyir zhe na/_'di ltar byang chub sems dpa' sems dpa' chen po des ting nge 'dzin gyi mtshan nyid dngos po med pa'i ngo bo nyid du shes pa'i phyir te/_ji ltar mtshan nyid med pa'i chos kyis mtshan nyid med pa'i chos kyi ro myong bar mi byed cing /_dngos po med pas dngos po med 
[\[225b.6\]]pa'i ro myong bar mi byed de/_ro myong bar mi byed pas na ting nge 'dzin gang gi dbang gis kyang 'dod pa'i khams sam/_gzugs kyi khams sam/_gzugs med pa'i khams su skye bar mi 'gyur ro/_/de ci'i phyir zhe na/_'di ltar des khams mi dmigs pas na/_gang 
[\[225b.7\]]snyoms par 'jug pa dang /_cis snyoms par 'jug pa de thams cad kyang mi dmigs pa'i phyir ro/_/chos thams cad ma dmigs pas/_mtshan nyid med pa'i bsam gtan gyi pha rol tu phyin pa yongs su rdzogs par byed de/_de ting nge 'dzin gyi pha rol tu phyin pa des nyan 
[\[226a\]]
[\[226a.1\]]thos kyi sa dang /_rang sangs rgyas kyi sa las 'da' bar byed do/_/gsol pa/_btsun pa bcom ldan 'das ji ltar byang chub sems dpa' sems dpa' chen po ting nge 'dzin gyi pha rol tu phyin pas nyan thos kyi sa dang /_rang sangs rgyas kyi sa las 'da' bar 
[\[226a.2\]]bgyid lags/_bcom ldan 'das kyis bka' stsal pa/_rab 'byor 'di ltar byang chub sems dpa' sems dpa' chen po ni nang stong pa nyid la legs par bslabs shing /_rang gi mtshan nyid stong pa nyid kyi bar la legs par bslabs pa yin te/_stong pa nyid de dag las 
[\[226a.3\]]chos 'ga' yang mi dmigs la/_de dag gis gnas pas na/_gang la gnas na rgyun du zhugs pa'i 'bras bu 'thob par 'gyur ba'am/_lan cig phyir 'ong ba'i 'bras bu'am/_phyir mi 'ong ba'i 'bras bu'am/_dgra bcom pa nyid dam/_rang byang chub 'thob par 'gyur ba'i 
[\[226a.4\]]chos 'ga' yang mi dmigs la/_rnam pa thams cad mkhyen pa nyid de yang stong pa nyid du sems so/_/de stong pa nyid de dag dang ldan pas nyan thos kyi sa dang /_rang sangs rgyas kyi sa las 'das nas/_byang chub sems dpa'i skyon med pa la 'jug go/_/gsol pa/_btsun 
[\[226a.5\]]pa bcom ldan 'das byang chub sems dpa'i skyon ni gang lags/_skyon ma mchis pa ni gang lags/_bcom ldan 'das kyis bka' stsal pa/_rab 'byor dmigs pa thams cad ni byang chub sems dpa'i skyon yin no/_/dmigs pa med pa thams cad ni byang chub sems 
[\[226a.6\]]dpa'i skyon med pa yin no/_/gsol pa/_btsun pa bcom ldan 'das dmigs pa ni gang lags/_dmigs pa ma mchis pa ni gang lags/_bcom ldan 'das kyis bka' stsal pa/_rab 'byor gzugs ni byang chub sems dpa' sems dpa' chen po'i dmigs pa'o/_/
[\[226a.7\]]rab 'byor de bzhin du tshor ba dang /_'du shes dang /_'du byed rnams dang /_rnam par shes pa ni byang chub sems dpa' sems dpa' chen po'i dmigs pa'o/_/de bzhin du mig dang /_rna ba dang /_sna dang /_lce dang /_lus dang /_yid ni byang chub sems dpa'i dmigs 
[\[226b\]]
[\[226b.1\]]pa'o/_/de bzhin du gzugs dang /_sgra dang /_dri dang /_ro dang /_reg bya dang /_chos rnams ni byang chub sems dpa'i dmigs pa'o/_/de bzhin du sbyar te/_rnam pa thams cad mkhyen pa nyid kyi bar yang byang chub sems dpa'i dmigs pa'o/_/dmigs pa med pa 
[\[226b.2\]]ni gang la chos de dag rgyu ba med pa ste/_'di lta ste/_gang la gzugs dang /_tshor ba dang /_'du shes dang /_'du byed rnams dang /_rnam par shes pa dang /_de bzhin du mig dang /_rna ba dang /_sna dang /_lce dang /_lus dang /_yid dang /_de bzhin du gzugs dang /_
[\[226b.3\]]sgra dang /_dri dang /_ro dang /_reg bya dang /_chos rnams dang /_de bzhin du mig gi khams dang /_gzugs kyi khams dang /_mig gi rnam par shes pa'i khams dang /_de bzhin du rna ba'i khams dang /_sgra'i khams dang /_rna ba'i rnam par shes pa'i khams dang /_sna'i 
[\[226b.4\]]rnam par shes pa'i khams dang /_lce'i khams dang /_ro'i khams dang /_lce'i rnam par shes pa'i khams dang /_lus kyi khams dang /_reg bya'i khams dang /_lus kyi rnam par shes pa'i khams dang /_yid kyi khams 
[\[226b.5\]]dang /_chos kyi khams dang /_yid kyi rnam par shes pa'i khams dang /_de bzhin du dran pa nye bar gzhag pa bzhi dang /_de bzhin du sbyar te/_'phags pa'i lam yan lag brgyad pa'i bar dang /_de bzhin du de bzhin gshegs pa'i stobs bcu nas/_de bzhin du sbyar 
[\[226b.6\]]te/_sangs rgyas kyi chos ma 'dres pa [{]bcwa [,]bco [}]brgyad kyi bar dang /_de bzhin du rnam pa thams cad mkhyen pa nyid kyi bar gyi chos de dag dmigs su med pa'o/_/de ci'i phyir zhe na/_rab 'byor 'di ltar gzugs kyi ngo bo nyid gang yin pa de ni brjod du med la/_de bzhin du tshor 
[\[226b.7\]]ba'i gang yin pa dang /_'du shes kyi gang yin pa dang /_'du byed rnams kyi gang yin pa dang /_rnam par shes pa'i ngo bo nyid gang yin pa de ni brjod du med do/_/de bzhin du sbyar te/_rnam pa thams cad mkhyen pa nyid kyi bar gyi ngo bo nyid gang yin pa de ni brjod du med pa'i 
[\[227a\]]
[\[227a.1\]]phyir te/_bsam gtan dang snyoms par 'jug pa thams cad kyang yongs su rdzogs par byed la/_de dag gi dbang gis kyang mi skye na/_'dod chags dang /_zhe sdang dang /_gti mug gi dbang gis skye bar lta ci smos te/_de ni gnas med do/_/
[\[227a.2\]]skye ba gang la gnas nas/_las gang dag mngon par 'dus byas pas/_'gro ba lnga'i 'khor bar ltung ba'i las rnams mngon par 'du byed pa de ni gnas med de/_gzhan du na sgyu ma lta bu'i 'du byed rnams la yang dag pa ji lta ba bzhin du gnas nas/_rtag tu sems can 
[\[227a.3\]]rnams kyi don byed mod kyi/_sems can ngo bo nyid kyis mi dmigs/_sgyu ma yang mi dmigs so/_/des sems can dang /_sgyu ma mi dmigs pas sems can rnams kyang yongs su smin par byed/_sangs rgyas kyi zhing yang yongs su dag par byed de/_rab 'byor de 
[\[227a.4\]]ltar na byang chub sems dpa' sems dpa' chen po shes rab kyi pha rol tu phyin pa la spyod pa ni/_bsam gtan gyi pha rol tu phyin pa yongs su rdzogs par byas nas/_'di lta ste/_dmigs su med pa'i chos kyi 'khor lo rab tu skor bar byed do/_/rab 'byor gzhan yang 
[\[227a.5\]]byang chub sems dpa' sems dpa' chen po shes rab kyi pha rol tu phyin pa la spyod pa ni/_rmi lam lta bu'i nye bar len pa'i phung po lnga po dag nas/_sprul pa'i bar lta bu'i nye bar len pa'i phung po lnga po dag la gnas nas/_chos thams cad rmi lam lta bu nas/_chos 
[\[227a.6\]]thams cad sprul pa lta bu'i bar du yang dag pa ji lta ba bzhin du rab tu shes so/_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod 
[\[227a.7\]]pa na/_ji ltar chos thams cad rmi lam lta bu nas/_chos thams cad sprul pa lta bu'i bar du yang dag pa ji lta ba bzhin du yongs su 'tshal ba lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po shes rab kyi 
[\[227b\]]
[\[227b.1\]]pha rol tu phyin pa la spyod pa ni/_rmi lam rmi ba ma yin/_rmi lam rmi ba po yang ma yin no/_/brag ca thos pa ma yin/_brag ca nyan pa po yang ma yin no/_/mig yor mthong ba yang ma yin/_mig yor mthong ba po yang ma yin no/_/de bzhin du smig rgyu dang /_sgyu ma dang /_sprul pa 
[\[227b.2\]]mthong ba po yang ma yin no/_/de ci'i phyir zhe na/_'di ltar rmi lam dang /_de bzhin du brag ca dang /_mig yor dang /_smig rgyu dang /_sgyu ma dang /_sprul pa ni byis pa so so'i skye bo rnams kyi phyin ci log yin te/_rab 'byor dgra bcom pa zag pa zad pa ni rmi lam rmi ba ma yin/_rmi 
[\[227b.3\]]lam rmi ba po yang ma yin no/_/de bzhin du sprul pa mthong ba yang ma yin/_sprul pa mthong ba po'i bar du ma yin zhing /_de bzhin du rang sangs rgyas dang /_byang chub sems dpa' dang de bzhin gshegs pa dgra bcom pa yang dag par rdzogs pa'i sangs rgyas ni rmi lam rmi ba ma yin/_
[\[227b.4\]]rmi lam rmi ba po yang ma yin la/_sprul pa mthong ba ma yin/_sprul pa mthong ba po'i bar du ma yin pa'i phyir ro/_/de ci'i phyir zhe na/_rab 'byor 'di ltar chos thams cad ni yongs su ma grub pa/_yang dag par ma byung ba yin na/_de byang chub sems dpa' sems dpa' 
[\[227b.5\]]chen po shes rab kyi pha rol tu phyin pa la spyod pa dngos po'i 'du shes can du 'gyur ba'am/_yongs su grub pa'i 'du shes can nam/_yang dag par byung ba'i 'du shes can nam/_yang dag pa'i 'du shes can du lta ga la 'gyur te/_de ni gnas med do/_/de ci'i phyir zhe na/_gal 
[\[227b.6\]]te chos 'ga' zhig gi ngo bo nyid dmigs sam/_de bzhin du yongs su grub pa'am/_yang dag par byung ba dmigs na/_de shes rab kyi pha rol tu phyin pa ma yin pa'i phyir ro/_/byang chub sems dpa' sems dpa' chen po de ltar shes rab kyi pha rol tu phyin pa la spyod pa ni 
[\[227b.7\]]gzugs la mi chags so/_/de bzhin du rnam par shes pa'i bar la mi chags so/_/de bzhin du 'dod pa'i khams la mi chags so/_/gzugs kyi khams la mi chags so/_/gzugs med pa'i khams la mi chags so/_/de bzhin du bsam gtan dang /_rnam par 
[\[228a\]]
[\[228a.1\]]thar pa dang /_ting nge 'dzin dang /_snyoms par 'jug pa thams cad la mi chags so/_/byang chub kyi phyogs kyi chos sum cu rtsa bdun po dag la mi chags so/_/rnam par thar pa'i sgo gsum la mi chags so/_/pha rol tu phyin pa drug la mi chags so/_/
[\[228a.2\]]de sa dang po yongs su rdzogs par byed la/_de la 'dun pa'i 'dod chags kyang mi skyed do/_/de ci'i phyir zhe na/_'di ltar des sa dang po de yang mi dmigs na/_de la 'dun pa'i 'dod chags skyed par lta ga la 'gyur ba'i phyir ro/_/de bzhin du sa bcu'i bar du yongs su 
[\[228a.3\]]rdzogs par byed do/_/de la 'dun pa'i 'dod chags kyang mi skyed do/_/de ci'i phyir zhe na/_'di ltar des sa bcu pa'i bar de dag ma dmigs na/_de la 'dun pa'i 'dod chags skyed par lta ga la 'gyur te/_de shes rab kyi pha rol tu phyin pa la yang spyod la/_shes rab kyi pha 
[\[228a.4\]]rol tu phyin pa de mi dmigs bzhin du/_shes rab kyi pha rol tu phyin pa la spyod pa na/_chos thams cad shes rab kyi pha rol tu phyin pa de nyid kyi nang du 'dus par mthong la/_chos de dag kyang ma dmigs pa'i phyir ro/_/de ci'i phyir zhe na/_'di ltar chos de dag dang /_shes 
[\[228a.5\]]rab kyi pha rol tu phyin pa gnyis su med cing gnyis su dbyer med pa'i phyir ro/_/de ci'i phyir zhe na/_'di ltar chos thams cad la bye brag ci yang med do/_/chos kyi dbyings bstan pa dang /_yang dag pa'i mtha' bstan pas chos thams cad tha dad pa ma yin pa'i phyir ro/_/
[\[228a.6\]]de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das chos thams cad dbyer ma mchis pa la dge ba dang /_mi dge ba dang /_lung du bstan pa'am/_lung du ma bstan pa'i chos rnams ji ltar rnam par gzhag 
[\[228a.7\]]lags/_de bzhin du zag pa dang bcas pa dang /_zag pa ma mchis pa dang /_'jig rten pa dang /_'jig rten las 'das pa dang /_'dus byas dang /_'dus ma byas kyi chos rnams ji ltar rnam par gzhag lags/_bcom ldan 'das kyis bka' stsal pa/_rab 
[\[228b\]]
[\[228b.1\]]'byor 'di ji snyam du sems/_ci chos rnams kyi chos nyid gang yin pa de la dge ba'am/_mi dge ba'am/_lung du bstan pa'am/_lung du ma bstan pa'am/_zag pa dang bcas pa'am/_zag pa med pa'am/_'jig rten pa'am/_'jig rten las 
[\[228b.2\]]'das pa'am/_'dus byas sam/_'dus ma byas sam/_de bzhin du rgyun du zhugs pa'i 'bras bu'am/_lan cig phyir 'ong ba'i 'bras bu'am/_phyir mi 'ong ba'i 'bras bu'am/_dgra bcom pa nyid dam/_rang byang chub bam/_yang dag par rdzogs pa'i byang chub 
[\[228b.3\]]kyi bar gyi chos 'ga'i brjod pa yang yod snyam mam/_gsol pa/_btsun pa bcom ldan 'das ma mchis lags so/_/bcom ldan 'das kyis bka' stsal pa/_rab 'byor khyod kyis rnam grangs des na/_chos thams cad ni tha dad pa ma yin pa/_mtshan nyid med 
[\[228b.4\]]pa/_skye ba med pa/_'gag pa med pa de ltar rig par bya'o/_/rab 'byor nga sngon byang chub sems dpa'i spyad pa spyod pas kyang 'di lta ste/_gzugs sam/_tshor ba'am/_'du shes sam/_'du byed rnams sam/_rnam par shes pa'am/_'dus byas sam/_
[\[228b.5\]]'dus ma byas sam/_rgyun du zhugs pa'i 'bras bu'am/_de bzhin du sbyar te/_bla na med pa yang dag par rdzogs pa'i byang chub kyi bar du chos 'ga'i ngo bo nyid kyang ma dmigs te/_rab 'byor de ltar na byang chub sems dpa' sems dpa' chen po shes rab kyi pha 
[\[228b.6\]]rol tu phyin pa la spyod pas/_sems dang po bskyed pa nas bzung ste/_byang chub kyi snying po la 'dug gi bar du chos thams cad kyi ngo bo nyid la mkhas par bya'o/_/byang chub sems dpa' sems dpa' chen po chos thams cad kyi ngo bo nyid la mkhas pa ni byang chub kyi 
[\[228b.7\]]lam yongs su dag par byed/_sems can rnams kyang yongs su smin par byed/_sangs rgyas kyi zhing yang yongs su dag par byed cing /_bla na med pa yang dag par rdzogs pa'i byang chub mngon par rdzogs par sangs rgyas te/_chos kyi 'khor lo bskor nas/_ci nas 
[\[229a\]]
[\[229a.1\]]kyang sems can rnams phyis sa gsum du rgyu bar mi 'gyur bar 'dul bar byed de/_rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pas mtshan nyid med pa'i tshul gyis bslab par bya'o/_/de skad ces bka' 
[\[229a.2\]]stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das chos rnams rmi lam lta bu dang dngos po ma mchis pa/_dngos po ma mchis pa'i ngo bo nyid dang /_rang gi mtshan nyid kyis stong pa la 'di lta ste/_'di dag ni 
[\[229a.3\]]dge ba'i chos rnams so/_/'di dag ni mi dge ba'i chos rnams so/_/'di dag ni lung du bstan pa dag go/_/'di dag ni lung du ma bstan pa dag go/_/'di dag ni zag pa dang bcas pa dag go/_/'di dag ni zag pa ma mchis pa dag go/_/'di dag ni 'jig rten pa dag go/_/
[\[229a.4\]]'di dag ni 'jig rten las 'das pa dag go/_/'di dag ni 'dus byas dag go/_/'di dag ni 'dus ma byas kyi chos rnams so/_/chos 'di dag ni rgyun du zhugs pa'i 'bras bu mngon sum du byed par 'gyur ba dag go/_/'di dag ni lan cig phyir 'ong ba'i 'bras bu mngon sum du 
[\[229a.5\]]byed par 'gyur ba dag go/_/'di dag ni phyir mi 'ong ba'i 'bras bu mngon sum du byed par 'gyur ba dag go/_/'di dag ni dgra bcom pa nyid kyi 'bras bu mngon sum du byed par 'gyur ba dag go/_/'di dag ni rang byang chub tu 'gyur ba dag go/_/chos 'di dag ni bla na med pa yang 
[\[229a.6\]]dag par rdzogs pa'i byang chub tu 'gyur ba dag go zhes ji ltar rnam par gzhag par 'gyur lags/_de bzhin du rmi lam lta bu'i chos rnams dang /_brag ca lta bu'i chos rnams dang /_mig yor lta bu dang /_smig rgyu lta bu dang /_gzhi ma mchis pa dang /_dngos po ma 
[\[229a.7\]]mchis pa dang /_dngos po ma mchis pa'i ngo bo nyid dang /_rang gi mtshan nyid kyis stong pa'i chos rnams la/_'di dag ni dge ba'i chos rnams so/_/'di dag ni mi dge ba'i chos rnams so zhes bgyi ba nas/_chos 'di dag ni bla na med pa yang dag par rdzogs pa'i byang chub tu 
[\[229b\]]
[\[229b.1\]]'gyur ba dag go zhes bgyi ba'i bar du ji ltar rnam par gzhag lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 'di la byis pa so so'i skye bo thos pa dang mi ldan pa ni/_rmi lam dmigs 
[\[229b.2\]]rmi lam rmi ba po yang dmigs so/_/de bzhin du sprul pa dmigs/_sprul pa mthong ba po'i bar du yang dmigs so/_/de rmi lam dang /_rmi lam rmi ba po yang dmigs pa nas/_de bzhin du sprul pa dang /_sprul pa mthong ba po'i bar du dmigs pas lus dang /_ngag 
[\[229b.3\]]dang /_yid kyis phyin ci log tu gtogs pa mi dge ba'i 'du byed rnams kyang mngon par 'du byed do/_/lus dang /_ngag dang /_yid kyis dge ba'i 'du byed rnams kyang mngon par 'du byed do/_/de bzhin du lus dang /_ngag dang /_yid kyis bsod nams dang /_bsod 
[\[229b.4\]]nams ma yin pa dang /_mi g.yo ba'i 'du byed rnams kyang mngon par 'du byed do/_/byang chub sems dpa' sems dpa' chen po shes rab kyi pha rol tu phyin pa la spyod pa ni 'dus byas la stong pa nyid gnyis kyis brtags nas/_stong pa nyid gnyis po de nyid la gnas te/_byis pa 
[\[229b.5\]]so so'i skye bo rnams la chos ston to/_/stong pa nyid gnyis po gang la gnas te ston ce na/_'di lta ste/_mtha' las 'das pa stong pa nyid dang /_thog ma dang tha ma med pa stong pa nyid la'o/_/chos ci skad ston ce na/_'di lta ste/_gzugs de ni bdag dang bdag gis stong ngo /_/de 
[\[229b.6\]]bzhin du tshor ba dang /_'du shes dang /_'du byed rnams dang /_rnam par shes pa ni bdag dang bdag gis stong ngo /_/de bzhin du skye mched 'di dag ni bdag dang bdag gis stong ngo /_/de bzhin du khams rnams ni bdag dang bdag gis stong ngo /_/kye phung po rnams ni rmi lam 
[\[229b.7\]]lta bu nas/_sprul pa'i bar lta bu'o/_/skye mched de dag ni rmi lam lta bu nas/_sprul pa'i bar lta bu'o/_/khams 'di dag ni sprul pa'i bar dag lta bu ste/_kye 'di dag la phung po dang /_khams dang /_skye mched ni ci yang med do/_/'di la rmi lam mam/_rmi lam rmi ba po 
[\[230a\]]
[\[230a.1\]]'ga' yang med do/_/brag ca 'am/_brag ca nyan pa po'am/_mig yor ram/_mig yor mthong ba po'am/_de bzhin du smig rgyu dang /_sgyu ma dang /_sprul pa mthong ba po yang med de/_chos thams cad ni dngos po med pa dang dngos po med pa'i 
[\[230a.2\]]ngo bo nyid yin no/_/khyed ni phung po med pa la phung por 'du shes par 'gyur/_khams med pa la khams su 'du shes pa dang /_skye mched rnams med pa la skye mched du 'du shes par zad do/_/chos 'di dag thams cad ni rten cing 'brel par 'byung ba phyin ci log las 
[\[230a.3\]]skyes pa dang /_las kyi rnam par smin pas yongs su zin pa yin na/_'di la khyed dngos po med pa'i chos rnams la dngos por 'du shes pa'i rgyu gzhan gang yin zhes ston par byed cing /_sems can ser sna can gang dag yin pa de dag ni/_byang chub sems dpa' sems 
[\[230a.4\]]dpa' chen po thabs la mkhas pa des ser sna de las bzlog nas/_sbyin pa'i pha rol tu phyin pa la sbyor bar byed do/_/sems can de dag gi sbyin pa yongs su gtong ba de yang longs spyod chen po nyid du 'gyur ro/_/de las kyang bzlog nas/_tshul khrims la sbyor bar byed 
[\[230a.5\]]do/_/de dag gi tshul khrims yang dag par blang ba de yang mtho ris su skye bar 'gyur ro/_/des kyang bzlog nas/_ting nge 'dzin dag la sbyor bar byed de/_de dag gi ting nge 'dzin de dag kyang tshangs pa'i 'jig rten du skye bar 'gyur ro/_/de bzhin du bsam gtan dang po las 
[\[230a.6\]]bzlog nas/_bsam gtan gnyis pa la rab tu 'god par byed do/_/bsam gtan gnyis pa las bzlog nas/_bsam gtan gsum pa la rab tu 'god par byed do/_/bsam gtan gsum pa las bzlog nas/_bsam gtan bzhi pa la rab tu 'god par 
[\[230a.7\]]byed do/_/bsam gtan bzhi pa las bzlog nas/_nam mkha' mtha' yas skye mched kyi snyoms par 'jug pa la rab tu 'god par byed do/_/de bzhin du sbyar te/_ci rigs par 'du shes med 'du shes med min skye mched kyi snyoms par 'jug pa la rab tu 
[\[230b\]]
[\[230b.1\]]'god par byed do/_/de las kyang bzlog nas/_theg pa gsum po dag la rab tu 'god par byed do/_/de nas sems can kha cig sbyin pa dang /_sbyin pa'i 'bras bu de las bzlog nas/_phung po'i lhag ma med pa'i mya ngan las 'das pa'i dbyings su 'dzud par byed/_rab tu 
[\[230b.2\]]'god par byed do/_/sems can kha cig ni tshul khrims kyi phung po de las bzlog nas/_phung po'i lhag ma med pa'i mya ngan las 'das pa'i dbyings su 'dzud par byed/_rab tu 'god par byed do/_/sems can kha cig ni bsam gtan dang /_bsam gtan gyi 'bras bu de dag 
[\[230b.3\]]las rnam grangs du mas bzlog cing /_'dun pa bzlog nas mya ngan las 'das pa'i dbyings su 'dzud par byed/_rab tu 'god par byed do/_/sems can kha cig ni ting nge 'dzin dang /_snyoms par 'jug pa dang /_ting nge 'dzin dang /_snyoms par 'jug pa'i 'bras bu 
[\[230b.4\]]de dag las rnam grangs du mas bzlog cing /_'dun pa bzlog nas phung po'i lhag ma med pa'i mya ngan las 'das pa'i dbyings su 'dzud par byed/_rab tu 'god par byed do/_/sems can kha cig ni dran pa nye bar gzhag pa bzhi dang /_yang dag par spong ba bzhi dang /_rdzu 
[\[230b.5\]]'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_rnam par thar pa'i sgo gsum dang /_rnam par thar pa brgyad dang /_mthar gyis gnas pa'i snyoms par 'jug pa 
[\[230b.6\]]dgu po dag la 'dzud par byed/_rab tu 'god par byed do/_/sems can kha cig ni de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos 
[\[230b.7\]]ma 'dres pa [{]bcwa [,]bco [}]brgyad la 'dzud par byed/_rab tu 'god par byed do/_/de zag pa med pa'i chos bstan du med pa/_thogs pa med pa de dag dang ldan pas/_sems can kha cig ni rgyun du zhugs pa'i 'bras bu la rab tu 'god par byed do/_/sems can kha cig ni 
[\[231a\]]
[\[231a.1\]]lan cig phyir 'ong ba'i 'bras bu la rab tu 'god par byed do/_/kha cig ni phyir mi 'ong ba'i 'bras bu la/_kha cig ni dgra bcom pa nyid la/_kha cig ni rang byang chub la rab tu 'god par byed do/_/gang dag bla na med pa yang dag par rdzogs pa'i byang 
[\[231a.2\]]chub don du gnyer ba de dag la rdzogs pa'i byang chub kyi lam rjod par byed/_ston par byed/_sems can de dag la yang dag par gzengs stod par byed/_yang dag par rab tu dga' bar byed de/_rab 'byor de ltar na byang chub sems dpa' sems dpa' chen po 
[\[231a.3\]]shes rab kyi pha rol tu phyin pa la spyod pa ni/_rmi lam lta bu'i chos rnams dang /_sprul pa'i bar lta bu'i chos rnams dang /_dngos po med pa dang /_dngos po med pa'i ngo bo nyid dang /_rang gi mtshan nyid kyis stong pa'i chos rnams la rnam par 'jog par byed pa yin 
[\[231a.4\]]no/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das kye ma byang chub sems dpa' sems dpa' chen po shes rab kyi pha rol tu phyin pa zab mo 'di nyid la spyod pa ni/_rmi lam lta bu'i 
[\[231a.5\]]chos rnams dang /_dngos po ma mchis pa dang /_dngos po ma mchis pa'i ngo bo nyid dang /_mtha' las 'das pa stong pa nyid dang /_thog ma dang tha ma med pa stong pa nyid kyi chos rnams la 'di lta ste/_'di dag ni dge ba'i chos rnams so/_/'di dag ni ma dge ba'i chos 
[\[231a.6\]]rnams so/_/'di dag ni lung du bstan pa dag go/_/'di dag ni lung du ma bstan pa dag go/_/'di dag ni zag pa dang bcas pa dag go/_/'di dag ni zag pa med pa dag go/_/'di dag ni 'jig rten pa dag go/_/'di dag ni 'jig rten las 'das pa dag go/_/'di dag 
[\[231a.7\]]ni 'dus byas so/_/'di dag ni 'dus ma byas kyi chos rnams so zhes rnam par 'jog par bgyid pa 'di ni ngo mtshar lags so/_/de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor de de bzhin no/_/
[\[231b\]]
[\[231b.1\]]ji skad smras pa de bzhin te/_byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa gang chos rnams kyi rnam par 'jog par byed pa de ni/_byang chub sems dpa' sems dpa' chen po'i ngo mtshar rmad du byung ba'i chos yin no/_/
[\[231b.2\]]rab 'byor gal te khyod kyis byang chub sems dpa' sems dpa' chen po shes rab kyi pha rol tu phyin pa la spyod pa'i ngo mtshar rmad du byung ba'i chos gang dag yin pa ngo mtshar rmad du byung ba'i chos gang dag nyan thos dang /_rang sangs rgyas rnams la med pa dag shes na ni de'i phyir nyan 
[\[231b.3\]]thos dang /_rang sangs rgyas thams cad kyis kyang byang chub sems dpa' sems dpa' chen po de la lan du phan gdags par sla ba ma yin no/_/gsol pa/_btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa'i ngo mtshar 
[\[231b.4\]]rmad du byung ba'i chos gang dag nyan thos dang /_rang sangs rgyas thams cad la ma mchis pa de dag gang lags/_bcom ldan 'das kyis bka' stsal pa/_yid la zung shig dang /_shes rab kyi pha rol tu phyin pa zab mo 'di la spyod pa'i byang chub sems dpa' sems dpa' chen 
[\[231b.5\]]po'i ngo mtshar rmad du byung ba'i chos gang dag yin pa bshad par bya'o/_/rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa rnam par smin pa las byung ba'i pha rol tu phyin pa drug po dag la gnas shing /_mngon par shes pa lnga dang /_
[\[231b.6\]]byang chub kyi phyogs kyi chos sum cu rtsa bdun dang /_gzungs kyi sgo rnams dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa 
[\[231b.7\]{]bcwa [,]bco [}]brgyad la gnas nas/_phyogs bcu'i 'jig rten gyi khams dag tu song ste/_de dag tu sems can gang dag sbyin pas bsdu bar bya ba de dag la ni sbyin pas yongs su sdud do/_/gang dag tshul khrims kyis bsdu bar bya ba dang /_gang dag bzod pas bsdu bar bya ba dang /_
[\[232a\]]
[\[232a.1\]]gang dag brtson 'grus kyis bsdu bar bya ba dang /_gang dag bsam gtan gyis bsdu bar bya ba dang /_gang dag shes rab kyis bsdu bar bya ba de dag ni shes rab kyis yongs su sdud do/_/de bzhin du sems can gang dag tshad med pa bzhi dang /_bsam gtan bzhi 
[\[232a.2\]]dang /_gzugs med pa'i snyoms par 'jug pa bzhis bsdu bar bya ba dang /_gang dag dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_
[\[232a.3\]]'phags pa'i lam yan lag brgyad pas bsdu bar bya ba de dag ni 'phags pa'i lam yan lag brgyad pa'i bar gyis yongs su sdud do/_/de bzhin du gang dag stong pa nyid kyi ting nge 'dzin gyis bsdu bar bya ba dang /_gang dag mtshan ma med pa'i ting nge 'dzin gyis bsdu bar 
[\[232a.4\]]bya ba dang /_gang dag smon pa med pa'i ting nge 'dzin gyis bsdu bar bya ba de dag ni/_smon pa med pa'i ting nge 'dzin gyis yongs su sdud do/_/rab 'byor byang chub sems dpa' sems dpa' chen po shes rab kyi pha rol tu phyin pa la spyod pa/_rnam par smin pa las byung 
[\[232a.5\]]ba'i pha rol tu phyin pa drug la gnas/_de bzhin du mngon par shes pa lnga dang /_so so yang dag par rig pa bzhi la gnas nas/_sems can gang dag sbyin pas bsdu bar bya ba de dag ji ltar sbyin pas yongs su sdud ce na/_rab 'byor 'di la byang chub sems dpa' sems 
[\[232a.6\]]dpa' chen po shes rab kyi pha rol tu phyin pa la spyod pa/_sems can rnams la sbyin pa sbyin par byed de/_'di lta ste/_zas 'dod pa rnams la ni zas/_skom 'dod pa rnams la ni skom/_bzhon pa 'dod pa rnams la ni bzhon pa/_gos 'dod pa rnams la ni gos/_
[\[232a.7\]]me tog 'dod pa rnams la ni me tog_/phreng ba 'dod pa rnams la ni phreng ba/_spos 'dod pa rnams la ni spos/_byug pa 'dod pa rnams la ni byug pa/_mal cha 'dod pa rnams la ni mal cha/_rten 'dod pa rnams la ni rten/_mar me 'dod pa rnams la ni mar me/_/na ba'i 
[\[232b\]]
[\[232b.1\]]gso sman 'dod pa nas mi'i yo byad ci yang rung ba'i bar du 'dod pa rnams la ni sbyin par byed de/_de bzhin gshegs pa dgra bcom pa yang dag par rdzogs pa'i sangs rgyas la ji ltar 'bul ba de bzhin du nyan thos dang /_rang sangs rgyas rnams la yang chos gos dang /_
[\[232b.2\]]bsod snyoms dang /_mal cha dang /_na ba'i gso sman dang /_yo byad rnams sbyin par byed do/_/me tog dang /_phreng ba dang /_spos dang /_byug pa dang /_phye ma dang /_gdugs dang /_rgyal mtshan dang /_ba dan dang /_mar dang /_'bru mar dang /_mar me dag 
[\[232b.3\]]sbyin par byed do/_/ji ltar tshul khrims dang ldan pa de dag la sbyin pa sbyin par byed pa de bzhin du tshul khrims 'chal pa rnams la yang sbyin pa sbyin par byed do/_/de bzhin du mi rnams la yang sbyin pa sbyin par byed do/_/de bzhin du mi ma yin par gyur pa rnams la yang sbyin pa 
[\[232b.4\]]sbyin par byed do/_/de snod dang snod ma yin par yongs su mi rtog gi_/sems can thams cad la tha dad pa med pa nyid kyi 'du shes nye bar gzhag nas/_sbyin pa sbyin par byed do/_/de ci'i phyir zhe na/_'di ltar chos thams cad tha dad pa med par rtogs pa'i phyir yongs su 
[\[232b.5\]]shes shing mngon du byas nas/_de tha dad pa med pa'i sbyin pa byin pas/_tha dad pa med pa'i chos 'di lta ste/_rnam pa thams cad mkhyen pa nyid 'thob par 'gyur ro/_/rab 'byor gal te byang chub sems dpa' sems dpa' chen pos dud 'gro'i skye gnas su skyes pa'i srog 
[\[232b.6\]]chags mthong na/_'di snyam du bdag gi sbyin gnas ni/_yang dag par rdzogs pa'i sangs rgyas yin gyi dud 'gro'i skye gnas su skyes pa ni ma yin no snyam du sems bskyed na/_byang chub sems dpa'i chos ma yin no/_/de ci'i phyir zhe na/_rang gi sems yongs su 
[\[232b.7\]]dag na/_byang chub sems dpa'i sbyin gnas yongs su dag pa'i phyir te/_byang chub sems dpa' sems dpa' chen pos ni bdag gis sems can dbul po 'di dag sbyin pas bsdus na/_gzhan gyi rdzas dag la rku bar mi 'gyur zhing chog shes par gyur nas 
[\[233a\]]
[\[233a.1\]]gzhan dag la yang sbyin pa byed par 'gyur/_de bzhin du sbyin pas bsdus na srog chags rnams kyi srog gcod par mi 'gyur/_de bzhin du sbyin pas bsdus na/[ {]brdzun [,]rdzun [}]mi zer/_phra ma mi smra/_ngag rtsub po mi smra/_tshig 'khyal pa 
[\[233a.2\]]mi smra bar 'gyur te/_de dag rgyu des lus zhig pa'i 'og tu/_rgyal rigs shing sA la chen po lta bu'i khyim dag tu skye bar 'gyur/_de bzhin du bram ze'i rigs shing sA la chen po lta bu'i khyim dag tu skye bar 'gyur/_khyim bdag gi rigs shing sA la chen po lta bu'i 
[\[233a.3\]]khyim dag tu skye bar 'gyur/_de dag rgyu de nyid kyis 'di lta ste/_nyan thos kyi theg pa'am/_rang sangs rgyas kyi theg pa'am/_yang dag par rdzogs pa'i sangs rgyas kyi theg pas phung po'i lhag ma med pa'i mya ngan las 'das pa'i dbyings su yongs su mya ngan las 
[\[233a.4\]]'das pa'i bar du 'gyur ro snyam nas/_byang chub sems dpa' sems dpa' chen pos bdag gis sems can mgon med pa rnams kyi mgon dang /_gnas med pa rnams kyi gnas dang /_yongs su 'dren pa med pa rnams kyi yongs su 'dren par 'gyur bar 
[\[233a.5\]]bya'o zhes sngon yi dam 'di ma bcas sam/_phyir rgol ba'am/_gsod pa gzhan gang dag gis byang chub sems dpa' sems dpa' chen po'i lus bslangs na yang des sbyin nam mi sbyin snyam du sems gzhan bskyed par mi bya'i/_'khrug pa med pa'i sems 
[\[233a.6\]]kyis phyir rgol ba dang /_gsod pa de dag la rang gi lus sbyin par bya'o/_/de ci'i phyir zhe na/_'di ltar de ni sems can thams cad kyi don dang /_phan pa dang /_bde ba'i phyir bla na med pa yang dag par rdzogs pa'i byang chub tu yang dag par zhugs pa yin gyi/_lus 
[\[233a.7\]]dang srog gi phyir ni ma yin pa'i phyir ro/_/gal te sbyin nam mi sbyin snyam du rnam par rtog par gyur na ni/_de la sangs rgyas bcom ldan 'das rnams dang /_byang chub sems dpa' sems dpa' chen po rnams dang /_rang sangs rgyas rnams dang /_de las 
[\[233b\]]
[\[233b.1\]]gzhan pa 'phags pa'i gang zag de dag dang /_lha dang mi dang lha ma yin gyi 'jig rten gyis kyang de la khyod la sus gsol ba btab na/_bdag sems can thams cad kyi skyabs dang /_gnas dang /_mgon dang dpung gnyen dang yongs su 'dren par 'gyur bar bya'o 
[\[233b.2\]]zhes sngon gyi tshe rabs su yi dam 'di bcas zhes smra bar 'gyur ro/_/shes rab kyi pha rol tu phyin pa khri pa las/_mtshan nyid mi 'dra ba'i le'u zhes bya ste/_nyi shu brgyad pa'o//_//de nas bcom ldan 'das la tshe dang ldan pa rab 'byor gyis 'di skad 
[\[233b.3\]]ces gsol to/_/btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa ji ltar chos kyi sbyin pas sems can rnams sdud par byed/_bcom ldan 'das kyis bka' stsal pa/_rab 'byor 'di la byang chub 
[\[233b.4\]]sems dpa' sems dpa' chen po shes rab kyi pha rol tu phyin pa la spyod pa rnams chos kyi sbyin pas sems can rnams sdud pa ni rnam pa gnyis te/_rab 'byor 'jig rten pa dang /_'jig rten las 'das pa'i chos kyi sbyin pa'o/_/de la 'jig rten pa'i chos kyi sbyin pa 
[\[233b.5\]]gang zhe na/_gang 'jig rten pa'i chos rnams brjod pa dang /_'chad pa dang /_rab tu ston pa dang /_rnam par 'byed pa ste/_'di lta ste/_mi sdug pa'i le'u dang /_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi 
[\[233b.6\]]dang /_mngon par shes pa lnga brjod pa dang /_'chad pa dang /_rab tu ston pa dang /_rnam par 'byed pa ste/_'di ni 'jig rten pa'i chos kyi sbyin pa zhes bya'o/_/ci'i phyir 'jig rten pa yin zhe na/_'jig rten las mi 'phags pas/_de'i phyir 'jig rten pa zhes 
[\[233b.7\]]bya'o/_/de dag ni 'jig rten pa'i sbyin pa de byin nas/_rnam grangs du mas sems can de dag bsam gtan dang /_tshad med pa dang /_gzugs med pa'i snyoms par 'jug pa dang /_mngon par shes pa de dag las 'byed par byed zlog par byed de/_phye zhing bzlog 
[\[234a\]]
[\[234a.1\]]nas kyang thabs la mkhas pas/_'phags pa'i chos la 'god par byed de/_'di lta ste/_dran pa nye bar gzhag pa bzhi dang /_de bzhin du 'phags pa'i lam yan lag brgyad pa'i bar dang /_rnam par thar pa'i sgo gsum la 'god 
[\[234a.2\]]par byed do/_/de bzhin du rgyun du zhugs pa'i 'bras bu dang /_rang byang chub kyi bar la 'god par byed de/_'di ni 'jig rten las 'das pa'i chos kyi sbyin pa yin no/_/ci'i phyir de 'jig rten las 'das pa yin zhe na/_'jig rten las rgal ba dang /_'jig 
[\[234a.3\]]rten rnams kyi gong na 'jug pa'i phyir ro/_/'phags pa'i chos rnams ni gang 'phags pa'i chos rnams kyi 'bras bu ni gang zhe na/_'phags pa'i chos rnams zhes bya ba ni/_byang chub kyi phyogs kyi chos sum cu rtsa bdun dang /_rnam par thar pa'i sgo gsum dang /_
[\[234a.4\]]de bzhin gshegs pa'i stobs bcu dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag go/_/'phags pa'i chos kyi 'bras bu dag ni 'di lta ste/_rgyun du zhugs pa'i 'bras bu dang /_de bzhin du sbyar te/_bla na med pa yang dag par rdzogs pa'i byang 
[\[234a.5\]]chub kyi bar dag go/_/rab 'byor de lta mod kyi/_byang chub sems dpa' sems dpa' chen po rnams kyi 'phags pa'i chos rnams ni gang rgyun du zhugs pa'i 'bras bu shes pa dang /_rang byang chub shes pa'i bar dang /_de bzhin du byang chub kyi phyogs kyi chos 
[\[234a.6\]]sum cu rtsa bdun gyi bar du shes pa dang /_de bzhin du de bzhin gshegs pa'i stobs bcu shes pa nas/_sangs rgyas kyi chos ma 'dres pa [{]bcwa [,]bco [}]brgyad kyi bar du shes pa dang /_de bzhin du zag pa dang bcas pa dang /_zag pa med pa'i chos rnams dang /_'jig rten 
[\[234a.7\]]pa dang /_'jig rten las 'das pa'i chos rnams dang /_'dus byas dang /_'dus ma byas kyi chos rnams shes pa ste/_de dag ni byang chub sems dpa' sems dpa' chen po rnams kyi 'phags pa'i chos rnams zhes bya'o/_/byang chub sems dpa' sems 
[\[234b\]]
[\[234b.1\]]dpa' chen po rnams kyi 'phags pa'i chos rnams kyi 'bras bu gang zhe na/_gang nyon mongs pa dang /_bag chags dang mtshams sbyor ba thams cad spangs pa'o/_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun 
[\[234b.2\]]pa bcom ldan 'das ci byang chub sems dpa' sems dpa' chen pos kyang rnam pa thams cad mkhyen pa nyid rjes su 'thob lags sam/_bcom ldan 'das kyis bka' stsal pa/_rab 'byor de de bzhin no/_/ji skad smras pa de bzhin te/_rab 'byor byang chub 
[\[234b.3\]]sems dpa' sems dpa' chen pos kyang rnam pa thams cad mkhyen pa nyid rjes su 'thob bo/_/gsol pa/_btsun pa bcom ldan 'das gal te byang chub sems dpa' sems dpa' chen pos kyang /_rnam pa thams cad mkhyen pa nyid rjes su thob lags na/_'o na 
[\[234b.4\]]byang chub sems dpa' sems dpa' chen po dang /_de bzhin gshegs pa dgra bcom pa yang dag par rdzogs pa'i sangs rgyas la khyad par ci mchis/_tha dad du bgyi ba ni ci mchis/_bcom ldan 'das kyis bka' stsal pa/_rab 'byor byang chub sems dpa' 
[\[234b.5\]]sems dpa' chen po ni rnam pa thams cad mkhyen pa nyid rjes su 'thob ste/_rnam pa thams cad mkhyen pa nyid thob nas/_gdod de bzhin gshegs pa zhes bya'o/_/rab 'byor de bzhin gshegs pa ni chos thams cad kyi mthar phyin pa kho na yin la/_byang chub sems 
[\[234b.6\]]dpa' ni rjes su 'gro ba yin no/_/de bzhin gshegs pa ni chos thams cad la mun pa med pa nyid thob pa yin la/_byang chub sems dpa' ni rjes su 'thob pa yin te/_rab 'byor 'di ni de bzhin gshegs pa dgra bcom pa yang dag par rdzogs pa'i sangs rgyas 
[\[234b.7\]]dang /_byang chub sems dpa' sems dpa' chen po'i khyad par yin no/_/'di ni tha dad du bya ba yin no/_/rab 'byor byang chub sems dpa' sems dpa' chen po'i 'jig rten pa'i chos kyi sbyin pa gang yin pa de ni 'jig rten las 'das pa'i chos kyi sbyin pa'i rten 
[\[235a\]]
[\[235a.1\]]yin zhes bya'o/_/rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pa thabs la mkhas pas/_'jig rten pa'i chos kyi sbyin pa la sems can rnams btsud nas/_'phags pa'i gnas 
[\[235a.2\]]'jig rten las 'das pa'i chos kyi sbyin pa la 'dzud par byed/_'god par byed do/_/de bzhin du rnam pa thams cad mkhyen pa nyid kyi bar la 'god par byed do//_//shes rab kyi pha rol tu phyin pa khri pa/_bam po nyi shu dgu pa/_rab 
[\[235a.3\]]'byor gzhan yang byang chub sems dpa' sems dpa' chen po rnams kyi 'jig rten las 'das pa'i chos byis pa so so'i skye bo dang thun mong ma yin pa dag gang yin zhe na/_'di lta ste/_dran pa nye bar gzhag pa bzhi dang /_yang dag par spong ba bzhi dang /_rdzu 'phrul 
[\[235a.4\]]gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_rnam par thar pa'i sgo gsum dang /_rnam par thar pa brgyad dang /_mthar gyis gnas pa'i snyoms par 'jug pa 
[\[235a.5\]]dgu dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad dang /_skyes bu chen po'i mtshan sum cu 
[\[235a.6\]]rtsa gnyis dang /_dpe byad bzang po brgyad cu dang /_gzungs kyi sgo thams cad dang /_ting nge 'dzin gyi sgo thams cad de/_de dag ni byang chub sems dpa' sems dpa' chen po rnams kyi 'jig rten las 'das pa'i chos rnams te/_de dag rjod pa dang /_'chad 
[\[235a.7\]]pa dang /_rab tu ston pa dang /_rnam par 'byed pa de ni byang chub sems dpa' sems dpa' chen po rnams kyi 'jig rten las 'das pa'i chos kyi sbyin pa zhes bya'o/_/de la byang chub sems dpa'i dran pa nye bar gzhag pa bzhi gang zhe na/_'di la byang chub 
[\[235b\]]
[\[235b.1\]]sems dpa' sems dpa' chen po rtun pa shes bzhin can dran pa dang ldan pas/_'jig rten la brnab sems dang /_yid mi bde ba rnam par bsal nas nang gi lus la lus kyi rjes su lta zhing gnas pa dang /_de bzhin du phyi'i lus dang /_de bzhin du nang dang phyi'i tshor 
[\[235b.2\]]ba rnams dang /_de bzhin du sems dang chos la yang rgya cher sbyar bar bya ste/_de dag ni dran pa nye bar gzhag pa bzhi zhes bya'o/_/yang dag par spong ba bzhi gang zhe na/_'di la byang chub sems dpa' sems dpa' chen po sdig pa mi dge ba'i chos ma skyes pa 
[\[235b.3\]]rnams mi skyed pa'i phyir 'dun pa skyed 'bad/_brtson 'grus rtsom/_sems rab tu 'dzin yang dag par rab tu 'jog pa dang /_de bzhin du sdig pa mi dge ba'i chos skyes pa rnams spang ba'i phyir 'dun pa skyed 'bad/_brtson 'grus rtsom/_sems rab tu 'dzin 
[\[235b.4\]]yang dag par rab tu 'jog pa dang /_dge ba'i chos ma skyes pa rnams bskyed pa'i phyir 'dun pa skyed 'bad/_brtson 'grus rtsom/_sems rab tu 'dzin yang dag par rab tu 'jog pa dang /_dge ba'i chos skyes pa rnams gnas par bya ba dang /_mi nyams 
[\[235b.5\]]par bya ba dang /_shin tu rgyas par bya ba dang /_phyir zhing 'byung bar bya ba dang /_yongs su rdzogs par bya ba'i phyir 'dun pa skyed 'bad/_brtson 'grus rtsom/_sems rab tu 'dzin yang dag par rab tu 'jog ste/_'di dag ni yang dag par spong ba bzhi zhes bya'o/_/
[\[235b.6\]]rdzu 'phrul gyi rkang pa bzhi gang zhe na/_rab 'byor 'di la byang chub sems dpa' sems dpa' chen po 'dun pa'i ting nge 'dzin spang ba'i 'du byed dang ldan pa'i rdzu 'phrul gyi rkang pa dben pa la gnas pa/_'dod chags dang bral ba la gnas pa/_'gog pa la 
[\[235b.7\]]gnas pa/_rnam par spong bas yongs su bsgyur ba bsgom pa dang /_de bzhin du brtson 'grus kyi ting nge 'dzin dang /_sems kyi ting nge 'dzin dang /_spyod pa'i ting nge 'dzin spang ba'i 'du byed dang ldan pa'i rdzu 'phrul gyi rkang pa dben pa la gnas pa/_'dod chags 
[\[236a\]]
[\[236a.1\]]dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom pa ste/_de dag ni rdzu 'phrul gyi rkang pa bzhi zhes bya'o/_/dbang po lnga gang zhe na/_'di lta ste/_dad pa'i dbang po dang /_brtson 'grus kyi 
[\[236a.2\]]dbang po dang /_dran pa'i dbang po dang /_ting nge 'dzin gyi dbang po dang /_shes rab kyi dbang po ste/_de dag ni dbang po lnga zhes bya'o/_/stobs lnga gang zhe na/_'di lta ste/_dad pa'i stobs dang /_brtson 'grus kyi stobs dang /_dran pa'i stobs dang /_ting nge 
[\[236a.3\]]'dzin gyi stobs dang /_shes rab kyi stobs te/_de dag ni stobs lnga zhes bya'o/_/byang chub kyi yan lag bdun gang zhe na/_'di lta ste/_dran pa yang dag byang chub kyi yan lag dang /_chos rnam par 'byed pa dang /_brtson 'grus dang /_dga' ba dang /_shin tu sbyangs 
[\[236a.4\]]pa dang /_ting nge 'dzin dang /_btang snyoms yang dag byang chub kyi yan lag ste/_de dag ni byang chub kyi yan lag bdun zhes bya'o/_/'phags pa'i lam yan lag brgyad pa gang zhe na/_'di lta ste/_yang dag pa'i lta ba dang /_yang dag 
[\[236a.5\]]pa'i rtog pa dang /_yang dag pa'i ngag dang /_yang dag pa'i las kyi mtha' dang /_yang dag pa'i 'tsho ba dang /_yang dag pa'i rtsol ba dang /_yang dag pa'i dran pa dang /_yang dag pa'i ting nge 'dzin te/_de dag ni 'phags pa'i lam yan lag brgyad pa zhes bya'o/_/rnam par thar pa'i sgo 
[\[236a.6\]]gsum gang zhe na/_'di lta ste/_rnam par thar pa'i sgo stong pa nyid dang /_rnam par thar pa'i sgo mtshan ma med pa dang /_rnam par thar pa'i sgo smon pa med pa ste/_de dag ni rnam par thar pa'i sgo gsum zhes bya'o/_/de la rnam par thar pa'i sgo stong pa nyid gang zhe na/_stong 
[\[236a.7\]]pa nyid kyi rnam pas sems rtse gcig pa ste/_de ni rnam par thar pa'i sgo stong pa nyid ces bya'o/_/rnam par thar pa'i sgo mtshan ma med pa gang zhe na/_mtshan ma med pa'i rnam pas sems rtse gcig pa gang yin pa ste/_de ni rnam par thar pa'i sgo mtshan ma med pa zhes 
[\[236b\]]
[\[236b.1\]]bya'o/_/rnam par thar pa'i sgo smon pa med pa gang zhe na/_mi rtag pa'i rnam pa dang /_sdug bsngal ba'i rnam pas sems rtse gcig pa gang yin pa ste/_de ni rnam par thar pa'i sgo smon pa med pa zhes bya'o/_/rnam par thar pa brgyad gang zhe na/_'di lta ste/_gzugs 
[\[236b.2\]]can gzugs rnams la lta ba 'di ni rnam par thar pa dang po'o/_/nang gzugs med par 'du shes pas/_phyi rol gyi gzugs rnams la lta ba 'di ni rnam par thar pa gnyis pa'o/_/sdug pa'i rnam par thar pa lus kyis mngon sum du byas te/_bsgrubs nas 
[\[236b.3\]]gnas pa 'di ni rnam par thar pa gsum pa'o/_/de rnam pa thams cad du gzugs kyi 'du shes las yang dag par 'das te/_thogs pa'i 'du shes rnams nub par gyur cing /_sna tshogs kyi 'du shes rnams yid la mi byed pas nam mkha' mtha' yas so snyam 
[\[236b.4\]]nas/_nam mkha' mtha' yas skye mched bsgrubs te gnas pa dang /_'du shes med 'du shes med min skye mched kyi bar dag bsgrubs te gnas pa dang /_de rnam pa thams cad du 'du shes med 'du shes med min skye mched las yang dag par 'das te/_'du 
[\[236b.5\]]shes dang /_tshor ba 'gog pa lus kyis mngon sum du byas nas bsgrubs te gnas pa'i bar dag ste/_de dag ni rnam par thar pa brgyad ces bya'o/_/mthar gyis gnas pa'i snyoms par 'jug pa dgu gang zhe na/_'di la 'dod pa dag las dben pa/_sdig 
[\[236b.6\]]pa mi dge ba'i chos rnams las dben pa/_rtog pa dang bcas pa/_dpyod pa dang bcas pa/_dben pa las skyes pa'i dga' ba dang bde ba can bsam gtan dang po bsgrubs te gnas pa dang /_de bzhin du bsam gtan gnyis pa dang /_gsum pa dang /_bzhi 
[\[236b.7\]]pa'i bar dag bsgrubs te gnas pa dang /_de bzhin du nam mkha' mtha' yas skye mched nas/_'du shes dang /_tshor ba 'gog pa'i bar du bsgrubs nas gnas pa ste/_de dag ni mthar gyis gnas pa'i snyoms par 'jug pa dgu zhes bya'o/_/de bzhin 
[\[237a\]]
[\[237a.1\]]gshegs pa'i stobs bcu gang zhe na/_rab 'byor 'di la de bzhin gshegs pa dgra bcom pa yang dag par rdzogs pa'i sangs rgyas kyis gnas la yang gnas su yang dag pa ji lta ba bzhin du rab tu shes la/_gnas ma yin pa la yang gnas 
[\[237a.2\]]ma yin par yang dag pa ji lta ba bzhin du rab tu shes pa dang /_gzhan yang de bzhin gshegs pas 'das pa dang /_ma 'ongs pa dang /_da ltar byung ba'i las rnams dang /_las yang dag par len pa rnams kyi rnam par smin pa gnas kyi sgo dang /_rgyu'i sgo nas 
[\[237a.3\]]yang dag pa ji lta ba bzhin du rab tu shes pa dang /_gzhan yang de bzhin gshegs pas 'jig rten gyi khams sna tshogs pa/_khams du ma pa yang dag pa ji lta ba bzhin du rab tu shes pa dang /_gzhan yang de bzhin gshegs pas sems can gzhan dag dang /_
[\[237a.4\]]gang zag gzhan rnams kyi dbang po mchog dang /_mchog ma yin pa yang dag pa ji lta ba bzhin du rab tu shes pa dang /_gzhan yang de bzhin gshegs pas mos pa sna tshogs pa dang /_mos pa du ma pa'i 'jig rten yang dag pa ji lta ba bzhin du rab tu shes pa 
[\[237a.5\]]dang /_gzhan yang de bzhin gshegs pas thams cad du 'gro ba'i lam yang dag pa ji lta ba bzhin du rab tu shes pa dang /_gzhan yang de bzhin gshegs pas bsam gtan dang rnam par thar pa dang /_ting nge 'dzin dang /_snyoms par 'jug pa rnams kyi 
[\[237a.6\]]kun nas nyon mongs pa dang /_rnam par byang ba dang ldan pa thams cad yang dag pa ji lta ba bzhin du rab tu shes pa dang /_gzhan yang de bzhin gshegs pas lha'i mig rnam par dag pa mi'i las 'das pas sems can 'chi 'pho ba dang /_skye ba nas bde 'gror 
[\[237a.7\]]'gro ba dang /_ngan 'gror 'gro ba dang /_las ji lta ba bzhin du 'gro ba'i bar dag mthong zhing /_yang dag pa ji lta ba bzhin du rab tu shes pa dang /_gzhan yang de bzhin gshegs pas sngon gyi gnas rnam pa du ma rjes su dran te/_'di lta ste/_tshe rabs 
[\[237b\]]
[\[237b.1\]]gcig kyang rjes su dran pa nas/_sngon gyi gnas rnam pa du ma'i bar dag kyang rnam pa dang bcas/_yul phyogs dang bcas par rjes su dran pa dang /_gzhan yang de bzhin gshegs pas zag pa rnams zad pas zag pa med cing sems rnam par grol ba dang /_shes rab 
[\[237b.2\]]rnam par grol ba tshe 'di nyid la rang gi mngon par shes pas mngon sum du byas nas bsgrubs te gnas shing /_bdag gi skye ba ni zad/_tshangs par spyod pa ni spyad/_bya ba ni byas/_srid pa 'di las gzhan ni mi shes so zhes bya ba ste/_de dag ni de bzhin gshegs pa'i stobs 
[\[237b.3\]]bcu zhes bya'o/_/mi 'jigs pa bzhi gang zhe na/_'di lta ste/_nga yang dag par rdzogs pa'i sangs rgyas so zhes dam bcas na/_'dir chos 'di dag mngon par rdzogs par sangs ma rgyas so zhes lha dang bcas pa dang /_bdud dang bcas pa dang /_tshangs pa dang bcas 
[\[237b.4\]]pa dang /_dge sbyong dang /_bram zer bcas pa'i skye dgu'i 'jig rten na chos dang 'thun par bdag la rgol ba'i rgyu de yang dag par rjes su mi mthong ste/_rgyu de yang dag par rjes su ma mthong bas bde ba 'thob cing bag tsha ba med pa thob la/_mi 'jigs pa thob ste/_gnas 
[\[237b.5\]]kyis khyu mchog rlabs po che'i gnas su dam bca'o/_/'khor gyi nang du seng ge'i sgra yang dag par bsgrag go_/tshangs pa'i 'khor lo dge sbyong ngam/_bram ze'am/_lha'am/_bdud dam/_tshangs pa'am/_su yang rung bas chos dang 'thun par 'jig rten du ma 
[\[237b.6\]]bskor ba bdag gis bskor bar bya'o zhes bya ba dang /_nga zag pa zad do zhes dam bcas na/_'dir zag pa 'di dag ma zad do zhes dge sbyong ngam/_bram ze 'ga' zhig bdag la rgol ba'i rgyu de yang dag par rjes su mi mthong zhes bya ba rgya cher sbyar bar bya ba dang /_ngas 
[\[237b.7\]]nyan thos rnams la bar du gcod pa'i chos gang dag bshad pa de dag bstan kyang bar du gcod par mi 'gyur ro zhes 'dir dge sbyong ngam/_bram ze'am/_lha'am/_bdud dam/_'ga' zhig bdag la rgol ba'i rgyu de yang dag par rjes su mi mthong zhes rgya cher sbyar 
[\[238a\]]
[\[238a.1\]]bar bya ba dang /_ngas nyan thos rnams la nges par 'byin pa/_nges par 'byed pa de byed pa sdug bsngal yang dag par zad par 'byung bar 'gyur ba lam gang bshad pa de la lam 'di ni nges par 'byin pa ma yin/_nges par rtogs pa ma yin/_
[\[238a.2\]]byed pa po'i sdug bsngal yang dag par zad par 'gyur ba ma yin zhes dge sbyong ngam/_bram ze'am/_lha'am/_bdud dam/_'ga' zhig bdag la rgol ba'i rgyu de yang dag par rjes su mi mthong zhes rgya cher sbyar bar bya ba ste/_de dag ni de bzhin gshegs 
[\[238a.3\]]pa'i mi 'jigs pa bzhi zhes bya'o/_/so so yang dag par rig pa bzhi gang zhe na/_'di lta ste/_don so so yang dag par rig pa dang /_chos so so yang dag par rig pa dang /_nges pa'i tshig so so yang dag par rig pa dang /_spobs pa so so yang dag par 
[\[238a.4\]]rig pa ste/_de dag ni so so yang dag par rig pa bzhi zhes bya'o/_/byams pa chen po gang zhe na/_de bzhin gshegs pa sems can thams cad la dgra bo dang /_mdza' bshes la 'dra bar mdzad pa gang yin pa ste/_de ni byams pa chen po zhes bya'o/_/
[\[238a.5\]]de la snying rje chen po gang zhe na/_sems can ma yin pa'i sems can rnams la byams pa mi gtong ba gang yin pa ste/_de ni snying rje chen po zhes bya'o/_/sangs rgyas kyi chos ma 'dres pa [{]bcwa [,]bco [}]brgyad gang zhe na/_'di lta ste/_de bzhin gshegs pa la 
[\[238a.6\]]'khrul pa med pa dang /_ca co med pa dang /_bsnyel ba med pa dang /_sems mnyam par ma bzhag pa med pa dang /_tha dad pa'i 'du shes med pa dang /_so sor ma brtags pa'i btang snyoms med pa dang /_'dun pa nyams pa med pa dang /_brtson 
[\[238a.7\]]'grus nyams pa med pa dang /_dran pa nyams pa med pa dang /_ting nge 'dzin nyams pa med pa dang /_shes rab nyams pa med pa dang /_rnam par grol ba nyams pa med pa dang /_rnam par grol ba'i ye shes mthong ba nyams pa med pa dang /_'das pa'i dus 
[\[238b\]]
[\[238b.1\]]la ma chags ma thogs pa'i ye shes mthong ba 'jug pa dang /_ma 'ongs pa'i dus la ma chags ma thogs pa'i ye shes mthong ba 'jug pa dang /_da ltar byung ba'i dus la ma chags ma thogs pa'i ye shes mthong ba 'jug pa dang /_lus kyi las thams cad ye 
[\[238b.2\]]shes sngon du 'gro zhing ye shes kyi rjes su 'brang ba dang /_ngag gi las thams cad ye shes sngon du 'gro zhing ye shes kyi rjes su 'brang ba dang /_yid kyi las thams cad ye shes sngon du 'gro zhing ye shes kyi rjes su 'brang ba ste/_de dag ni sangs rgyas kyi chos ma 'dres 
[\[238b.3\]]pa [{]bcwa [,]bco [}]brgyad ces bya'o/_/de la de bzhin gshegs pa'i skyes bu chen po'i mtshan sum cu rtsa gnyis gang zhe na/_'di lta ste/_bcom ldan 'das ni zhabs shin tu gnas pa dang ldan pa yin no/_/de la zhabs shin tu gnas pa ni 'di yin te/_zhabs kyi 'og gi mthil 
[\[238b.4\]]gnyis thams cad kyis sa la kun tu reg pa ste/_dper na za ma tog zhabs shin tu mnyam zhing phyang nge ba/_sa gzhi shin tu mnyam pa la bzhag na/_'og gi zhabs thams cad kyis sa la kun tu reg pa bzhin du bcom ldan 'das ni zhabs shin tu gnas pa dang ldan pa 
[\[238b.5\]]yin no/_/bcom ldan 'das ni kun nas mu khyud khor yug dang ldan pa yin no/_/de la mu khyud khor yug dang ldan pa ni 'di yin te/_zhabs kyi 'og gi mthil gnyis la 'khor lo rtsibs stong dang bcas pa/_lte ba dang bcas pa/_mu khyud dang bcas pa dag mnga' ste/_
[\[238b.6\]]thams cad kyang kha dog gser lta bu'o/_/bcom ldan 'das kyi phyag dang zhabs kyi mthil ni 'jam zhing gzhon sha chags pa'o/_/de dag la phyag dang zhabs kyi mthil 'jam zhing gzhon sha chags pa nyid ni 'di yin te/_dper na shing bal gyi 'da' ba 'am/_ras bal gyi 
[\[238b.7\]]'da' ba lta bu ste/_ji ltar mi gzhan dag la med pa lta bu yin no/_/bcom ldan 'das ni sor mo ring ba'o/_/de la sor mo ring ba ni 'di yin te/_de'i phyag dang zhabs rnams kyi sor mo dag lhag par ring ste/_ji ltar mi gzhan dag la med pa lta bu yin no/_/
[\[239a\]]
[\[239a.1\]]bcom ldan 'das ni phyag dang zhabs dra ba dang ldan pa yin te/_de'i phyag dang zhabs la dra ba lhag pa dag mnga' ba ni ji ltar mi gzhan dag la med pa lta bu yin no/_/bcom ldan 'das ni zhabs rting pa yangs pa dang ldan pa yin no/_/de 
[\[239a.2\]]la rting pa yangs pa ni 'di yin te/_de'i zhabs kyi rting pa gnyis kyi mthil yangs pa ni ji ltar mi gzhan dag la med pa lta bu yin no/_/bcom ldan 'das ni zhabs long bu'i tshigs mi mngon pa yin no/_/de la zhabs long bu'i tshigs mi mngon pa ni 'di yin te/_rting 
[\[239a.3\]]pa yangs pa la yang dag par sbyor la/_rting pa yangs pa yang zhabs long bu'i tshigs mi mngon pa la sbyor ba ste/_ji ltar mi gzhan dag la med pa lta bu yin no/_/bcom ldan 'das ni byin pa [{]ri dgas [,]ri dwags [}]e ne ya'i byin pa lta bu dang ldan pa yin no/_/de la byin pa [{]ri dgas [,]ri dwags [}]
[\[239a.4\]]e ne ya'i lta bu ni 'di yin te/_de'i byin pa byin gyis phra rab skyes shing /_byin gyis phra bar yang dag par byung ba ste/_dper na [{]ri dgas [,]ri dwags [}]kyi rgyal po e ne ya'i lta bu yin no/_/bcom ldan 'das ni bzhengs bzhin du ma btud par phyag pus mor slebs pa yin no/_/de la 
[\[239a.5\]]bzhengs bzhin du ma btud par phyag pus mor slebs pa ni 'di yin te/_bcom ldan 'das ni bzhengs na sku ma btud par phyag gnyis kyis rang gi pus mo'i lha nga la yang dag par reg par mdzad cing /_kun tu nyug par mdzad pa yin no/_/bcom ldan 'das ni mdoms 
[\[239a.6\]]kyi sba ba sbubs su nub pa yin no/_/de la mdoms kyi sba ba sbubs su nub pa nyid ni 'di yin te/_dper na rigs btsun pa'i glang po che cang shes sam/_rta cang shes kyi lta bu yin no/_/bcom ldan 'das ni ba spu re re nas mdzes par skyes shing g.yas su 'khyil pa 
[\[239a.7\]]yin no/_/de la ba spu re re nas mdzes par skyes shing g.yas su 'khyil pa nyid ni 'di yin te/_de'i spu khung bu re re nas/_spu re re mthon ting la lcang lor 'khyil pa 'jam zhing snum la/_g.yas su 'khyil cing mdzes par skyes pa yin no/_/bcom ldan 'das 
[\[239b\]]
[\[239b.1\]]ni sku'i spu gyen du phyogs pa dang ldan pa yin no/_/de la sku'i spu gyen du phyogs pa nyid ni 'di yin te/_de'i dbu dang sku las skyes pa'i dbu skra dang /_spu rnams ni kha gyen du bltas shing mthon ting la kun nas lcang lor 'khyil pa 'jam zhing snum la g.yas su 
[\[239b.2\]]'khyil pa mdzes par skyes pa yin no/_/bcom ldan 'das ni pags pa srab cing 'jam la snum pa yin no/_/de la pags pa srab cing 'jam la snum pa ni 'di yin te/_de'i sku la chu'am/_rdul kun tu mi chags shing mi gnas pa yin no/_/bcom ldan 'das ni 
[\[239b.3\]]mdog gser lta bu dang ldan te/_dper na 'dzam bu'i chu bo'i gser gyi mchod sdong la rin po che sna tshogs kyis spras pa ltar gzugs bzang zhing mdzes pa blta na sdug pa yin te/_des na gser gyi mdog lta bu zhes bya'o/_/bcom ldan 'das ni bdun mtho ba yin no/_/de 
[\[239b.4\]]la bdun mtho ba nyid ni 'di yin te/_de'i zhabs gnyis kyi gong mtho ba gnyis gzugs bzang zhing mdzes la blta na sdug pa sha dang khrag gis yongs su rgyas par gyur pa dang /_de bzhin du phyag gnyis kyi gong mtho ba gnyis gzugs bzang zhing mdzes la blta na sdug 
[\[239b.5\]]pa sha dang khrag gis yongs su rgyas par gyur pa dang /_thal gong gnyis su gnyis mtho bar gyur pa dang /_gnya' gong du mtho ba gcig gzugs bzang zhing mdzes la blta na sdug pa/_sha dang khrag gis yongs su rgyas par gyur pa yin no/_/bcom ldan 'das 
[\[239b.6\]]ni dpung mgo shin tu zlum pa dang ldan pa yin no/_/bcom ldan 'das ni thal gong rgyas pa dang ldan pa yin no/_/bcom ldan 'das ni sku shin tu drang por 'khrungs pa yin no/_/bcom ldan 'das ni sku n+ya gro d+ha ltar chu zheng gab pa yin no/_/de la n+ya gro d+ha ltar sku chu zheng 
[\[239b.7\]]gab pa nyid ni 'di yin te/_chur ji srid pa zheng du yang de srid la/_zheng du ji srid pa chur yang de srid de/_de ni n+ya gro d+ha ltar chu zheng gab pa zhes bya'o/_/bcom ldan 'das ni 'gram pa seng ge'i 'dra ba yin no/_/bcom ldan 'das ni tshems bzhi bcu mnga' ba 
[\[240a\]]
[\[240a.1\]]yin no/_/bcom ldan 'das ni tshems thags bzang ba yin no/_/bcom ldan 'das ni tshems rtse mo mtho zhing rno la dkar ba yin no/_/bcom ldan 'das ni ro bro ba'i mchog dang ldan pa yin te/_de'i mgur drang por mid pa drang zhing ma yo la 
[\[240a.2\]]thogs pa med par mid du rung bar gyur pa yin no/_/bcom ldan 'das ni ljags ring zhing srab pa yin no/_/de la ljags ring zhing srab pa nyid ni 'di yin te/_de bzhin gshegs pa bzhed na zhal nas ljags phyung ste/_shangs kyi bu ga gnyis dang /_spyan 
[\[240a.3\]]gyi khung bu gnyis dang /_snyan gyi bu ga gnyis su reg par mdzad cing /_yongs su nyug par mdzad la/_dbu'i mtshams su thug pa'i zhal gyi dkyil 'khor thams cad kyang khebs par mdzad pa yin no/_/bcom ldan 'das ni tshangs pa'i dbyangs dang ldan pa yin no/_/
[\[240a.4\]]bcom ldan 'das ni spyan yangs shing rdzi ma ba'i lta bu yin no/_/bcom ldan 'das ni spyan mthon ting lta bu dang ldan pa yin no/_/bcom ldan 'das ni spyan gyi tshogs yongs su rdzogs pa yin no/_/bcom ldan 'das ni 'od 'dom gang ba yin no/_/bcom 
[\[240a.5\]]ldan 'das ni zhal zla ba nya ba lta bu yin no/_/bcom ldan 'das ni mdzod spu smin mtshams su 'khrungs la/_shing bal ltar 'jam zhing me tog kun da dang /_zla ba dang /_dung dang /_pad ma'i rtsa lag dang /_ba'i 'o ma dang /_ba mo'i mdog lta bu yin no/_/
[\[240a.6\]]bcom ldan 'das ni dbu gtsug tor dang ldan pa yin no/_/de dag ni skyes bu chen po'i mtshan sum cu rtsa gnyis yin te/_de bzhin gshegs pa'i skyes bu chen po'i mtshan de dag dang ldan pas stong gsum gyi stong chen po'i 'jig rten gyi khams 'di rang bzhin 
[\[240a.7\]]gyis snang bas khyab par mdzad do/_/de bzhin gshegs pa bzhed na/_mtshan de dag gis 'jig rten gyi khams dpag tu med/_grangs med tshad med pa dag snang bas khyab par mdzad cing /_de nas de bzhin gshegs pas sems can rnams gdul 
[\[240b\]]
[\[240b.1\]]ba'i dbang nye bar bzung nas/_'od 'dom gang bar byin gyis rlob po/_/gal te de bzhin gshegs pas byin gyis brlabs pa ma mdzad du zin na/_zla ba dang nyi ma gnyis kyang 'jig rten na yod par mi 'gyur/_zla ba gcig dang /_zla ba phyed dang /_dus dang lo 
[\[240b.2\]]khyud khor rnams kyang 'jig rten na mi snang bar 'gyur ro/_/sems can rnams gdul ba'i dbang nye bar bzung nas/_de bzhin gshegs pa'i rang bzhin gyi gsung gis stong gsum gyi stong chen po'i 'jig rten gyi khams 'di go bar mdzad do/_/bzhed na gong du yang gsung 
[\[240b.3\]]chen pos kyang go bar mdzad do/_/yon tan dang /_phan yon de dag thams cad ni nga sngon du byang chub sems dpar gyur cing /_shes rab kyi pha rol tu phyin pa la spyad pas bsgrubs so/_/rab 'byor de ltar na byang chub sems dpa' sems dpa' chen po shes rab kyi pha 
[\[240b.4\]]rol tu phyin pa la spyod pa na/_sbyin pa gnyis po zang zing gi sbyin pa dang /_chos kyi sbyin pas sems can rnams sdud par byed de/_rab 'byor 'di yang byang chub sems dpa' sems dpa' chen po'i ngo mtshar rmad du byung ba'i chos yin no/_/rab 'byor byang chub sems 
[\[240b.5\]]dpa' sems dpa' chen po pha rol tu phyin pa drug po dag la spyod pa na/_snyan par smra bas ji ltar sems can rnams sdud ce na/_rab 'byor 'di la byang chub sems dpa' sems dpa' chen po pha rol tu phyin pa drug po dag la spyod pa na/_thog ma kho nar sbyin pa'i pha rol 
[\[240b.6\]]tu phyin pas sems can rnams sdud do/_/de'i 'og tu tshul khrims kyi pha rol tu phyin pas so/_/de'i 'og tu bzod pa'i pha rol tu phyin pas so/_/de'i 'og tu brtson 'grus kyi pha rol tu phyin pas so/_/de'i 'og tu bsam gtan gyi pha rol tu phyin pas so/_/de'i 
[\[240b.7\]]'og tu shes rab kyi pha rol tu phyin pas sems can rnams sdud par byed de/_rab 'byor pha rol tu phyin pa drug po 'di dag gis byang chub sems dpa' sems dpa' chen po snyan par smra bas sems can rnams sdud par byed do/_/de ci'i phyir zhe na/_'di ltar pha rol tu 
[\[241a\]]
[\[241a.1\]]phyin pa drug po de dag gis dge ba'i chos thams cad bsdus pa'i phyir ro/_/rab 'byor byang chub sems dpa' sems dpa' chen po don spyod pas/_ji ltar sems can rnams sdud ce na/_rab 'byor 'di la pha rol tu phyin pa drug po dag la yun 
[\[241a.2\]]ring por spyod pa na/_byang chub sems dpa' sems dpa' chen po las gzhan mi byed par rtag tu sems can rnams sdud par byed de/_'di lta ste/_sbyin pa dang /_snyan par smra ba dang /_don spyod pa dang /_don 'thun pas sdud par byed do/_/rab 'byor de bzhin 
[\[241a.3\]]gshegs pa'i dpe byad bzang po brgyad cu gang zhe na/_'di lta ste/_sangs rgyas bcom ldan 'das rnams ni sen mo zangs kyi mdog lta bu dang ldan pa yin no/_/sred med kyi bu'i ltar sku grims pa yin no/_/pus mo'i lha nga dag mdzes par grub pa yin no/_/sku 
[\[241a.4\]]gtsang ba dag yin no/_/sku 'jam pa dag yin no/_/sku mnyen pa dag yin no/_/sku snum bag can dag yin no/_/sku ma btud pa dag yin no/_/sor mo rnams ring ba dang /_byin gyis phra ba dag yin no/_/sangs rgyas bcom ldan 'das rnams ni sor mo rnams 
[\[241a.5\]]zlum pa dag yin no/_/sor mo rnams byin gyis phra ba dag yin no/_/rtsa rnams mi mngon pa dag yin no/_/long bu rnams mi mngon pa dag yin no/_/sku dbyibs legs pa dag yin no/_/sku shin tu legs par 'brel ba dag yin no/_/skye mched rnams 
[\[241a.6\]]shin tu yongs su dag pa dag yin no/_/mkhyen pa yongs su dag pa dag yin no/_/spyod lam phun sum tshogs pa dag yin no/_/sangs rgyas bcom ldan 'das rnams ni dpal dang /_blo gros dang ldan pa dag yin no/_/blta bar 'os pa dag yin no/_/zhal 
[\[241a.7\]]ha cang mi ring ba dag yin no/_/zhal rkang rkong med pa dag yin no/_/sgros bim pa ltar dmar ba dag yin no/_/zhal yongs su rgyas pa dag yin no/_/dbyangs zab pa dag yin no/_/lte ba zab pa dag yin no/_/lte ba shin tu zlum pa dag yin no/_/lte ba 
[\[241b\]]
[\[241b.1\]]g.yas su 'khyil pa dag yin no/_/phyag dang zhabs yongs su rgyas pa dag yin no/_/sangs rgyas bcom ldan 'das rnams ni phyag dang zhabs ji ltar dgongs pa bzhin dang ldan pa dag yin no/_/phyag gi mthil mnyam pa dag yin no/_/phyag gi ri mo bar ma chad pa 
[\[241b.2\]]dag yin no/_/phyag gi ri mo mtho ba dag yin no/_/sku la dri ma med cing dri mi zhim pa med pa dag yin no/_/mdog gsal ba dag yin no/_/skye mched kyi sgo bzang ba dag yin no/_/zhal zla ba nya ba lta bu dag yin no/_/gsong por gsung ba dag yin no/_/zhal 
[\[241b.3\]]khro gnyer gyi rim pa med pa dag yin no/_/spu'i khung bu thams cad nas dri yid du 'ong ba 'byung ba dag yin no/_/de dag gi zhal gyi dri zhim pa dag yin no/_/seng ge'i stabs su gshegs pa dag yin no/_/glang po che'i dbang po'i stabs su gshegs pa dag yin 
[\[241b.4\]]no/_/ngang pa'i stabs su gshegs pa dag yin no/_/dbu gdugs dang 'dra ba dag yin no/_/gsung snyan cing rnam pa thams cad yongs su rdzogs pa dag yin no/_/tshems mche ba rno ba dang ldan pa dag yin no/_/shangs mtho ba dag yin no/_/ljags dmar 
[\[241b.5\]]ba dag yin no/_/sangs rgyas bcom ldan 'das rnams ni ljags srab cing che ba dag yin no/_/spu mthon ting can dag yin no/_/spu gtsang ba dag yin no/_/spyan yangs pa dag yin no/_/bu ga'i sgo rnams yongs su ma nyams pa dag yin no/_/phyag dang zhabs 
[\[241b.6\]]kyi mthil dmar ba dag yin no/_/lte ba ma bye ba dag yin no/_/dku ma rnyongs pa dag yin no/_/phyal phyang nge ba dag yin no/_/sangs rgyas bcom ldan 'das rnams ni sku la gnyer ma med pa dag yin no/_/tshigs mdzes pa dag yin no/_/tshigs ring ba dag 
[\[241b.7\]]yin no/_/phyag dang zhabs yongs su dag pa dag yin no/_/'od 'dom gang mnyam pa dag yin no/_/'od kyis gsal bar mdzad cing gshegs pa dag yin no/_/lha dang mi gang dag de dag gi sku mthong ba de dag tshim par 'gyur ro/_/srog chags thams 
[\[242a\]]
[\[242a.1\]]cad kyis mthong yang brnyas par mi byed do/_/sems can rnams la rjes su ston par mdzad do/_/de dag gi gsung ni 'khor dang 'thun par khyab par mdzad kyi/_'khor gyi phyi rol du gsung mi 'gro'o/_/ro stod seng ge'i lta bu dag yin no/_/sku'i tshigs legs par 'brel pa dag yin no/_/
[\[242a.2\]]spyi gtsug bltar mi mthong ba dag yin no/_/dbu skra mthon ting la 'jam zhing ring ba dag yin no/_/dbu skra ma 'khrugs pa dag yin no/_/dbu skra gyen du phyogs shing bzang la lcang lor 'khyil pa dag yin no/_/dbu 
[\[242a.3\]]skra ma 'dzings pa dag yin no/_/thugs khar dpal gyi be'us legs par brgyan pa dag dang ldan pa dag yin no/_/phyag dang zhabs kyi mtshan dpal gyis 'bar ba dang ldan pa dag yin no/_/mtshal dang /_ldong ros dang /_tsin bi sta dang /_thing shing dang /_zangs 
[\[242a.4\]]g.ya'i kha dog gis bris pa lta bu'i mtshan rnams dang ldan pa yin no/_/rab 'byor de dag ni dpe byad bzang po brgyad cu yin te/_de dag gis de bzhin gshegs pa'i sku legs par brgyan nas/_lham me lhan ne lhang nge'o/_/de dag ni byang chub sems dpa' sems 
[\[242a.5\]]dpa' chen po shes rab kyi pha rol tu phyin pa la spyod pas yongs su rdzogs par bya ba dag yin no/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/_byang chub sems dpa' gzhan dag la 'di skad 'doms 
[\[242a.6\]]shing 'di skad rjes su ston te/_rigs kyi bu dag tshur shog_/khyed cag yi ge mngon par sgrub pa la mkhas par gyis shig_/'di lta ste/_yi ge gcig la mkhas par gyis shig_/yi ge gnyis la mkhas par gyis shig_/de bzhin du gsum dang /_bzhi dang /_
[\[242a.7\]]lnga dang /_drug dang /_bdun dang /_brgyad dang /_dgu dang /_bcu dang /_de bzhin du nyi shu dang /_sum cu dang /_bzhi bcu dang /_lnga bcu'i bar dang /_yi ge brgya dang /_yi ge stong gi bar la mkhas par gyis shig_/yi ge gcig gis ngag gi rang bzhin thams cad 
[\[242b\]]
[\[242b.1\]]rtogs par gyis shig_/de bzhin du gnyis dang /_gsum dang /_yi ge brgya dang /_stong gi bar dag gis ngag gi rang bzhin thams cad rtogs par gyis shig_/de bzhin du yi ge gcig tu yi ge'i phyi mo bzhi bcu rtsa gnyis po dag 'dus par gyis shig_/yi ge bzhi 
[\[242b.2\]]bcu rtsa gnyis kyi nang du yi ge gcig 'dus par gyis shig ces 'doms shing rjes su ston to/_/rab 'byor de ltar byang chub sems dpa' sems dpa' chen pos yi ge gcig tu yi ge bzhi bcu rtsa gnyis po dag 'dus par gyis shig_/yi ge bzhi bcu rtsa gnyis kyi nang du 
[\[242b.3\]]yi ge gcig 'dus par gyis shig_/yi ge gcig gis yi ge bzhi bcu rtsa gnyis la mkhas par byas la/_de bzhin du yi ge bzhi bcu rtsa gnyis kyis yi ge gcig la mkhas par byas nas/_yi ge mngon par bsgrub pa la mkhas par 'gyur ro/_/yi ge mngon par 
[\[242b.4\]]bsgrub pa la mkhas par byas nas/_yi ge med pa mngon par bsgrub pa la mkhas par 'gyur ro/_/dper na de bzhin gshegs pa dgra bcom pa yang dag par rdzogs pa'i sangs rgyas ni chos la mkhas pa dang /_yi ge la mkhas pa yin te/_yi ges yi ge med pa'i 
[\[242b.5\]]chos ston kyang /_rab 'byor yi ge dang yi ge med pa la ma rtogs pa'i chos gang yang med do/_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das gal te mtha' las 'das pa stong pa nyid dang /_thog ma dang tha ma 
[\[242b.6\]]med pa stong pa nyid kyi slad du/_sems can yang gtan dmigs su ma mchis la/_chos kyang dmigs su ma mchis shing /_chos kyi rang bzhin yang dmigs su ma mchis lags na/_bcom ldan 'das 'o na byang chub sems dpa' sems dpa' chen po pha rol tu phyin pa 
[\[242b.7\]]drug la spyod cing /_de bzhin du bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_de bzhin du byang chub kyi phyogs kyi chos sum cu rtsa bdun dang /_stong pa nyid bcu bzhi dang /_stong pa nyid dang /_mtshan ma med 
[\[243a\]]
[\[243a.1\]]pa dang /_smon pa med pa'i ting nge 'dzin dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_
[\[243a.2\]]byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad kyi bar la spyod pa/_rnam par smin pa las byung ba'i pha rol tu phyin pa drug gis ji ltar sems can rnams la chos ston cing /_de bzhin du rnam par smin pa las byung ba'i mngon par 
[\[243a.3\]]shes pa drug gis sems can rnams la chos ston par bgyid lags/_sems can dang /_sems can du gdags pa ni dmigs su ma mchis lags te/_/sems can dmigs su ma mchis pas phung po dang /_khams dang /_skye mched rnams dmigs su ma mchis/_
[\[243a.4\]]de bzhin du sems can dmigs su ma mchis pas/_pha rol tu phyin pa drug dmigs su ma mchis/_de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar du dmigs su ma mchis/_dpe byad bzang po brgyad cu dmigs su ma mchis/_sems can dmigs 
[\[243a.5\]]su ma mchis pas/_sems can du gdags pa ma mchis/_phung po dang /_khams dang /_skye mched du gdags pa ma mchis/_de bzhin du sbyar te/_dpe byad bzang po brgyad cu'i bar du gdags pa dmigs su ma mchis lags na/_btsun pa bcom ldan 'das 
[\[243a.6\]]byang chub sems dpa' sems dpa' chen po gang shes rab kyi pha rol tu phyin pa la spyod pa/_sems can rnams la chos ston pa'i chos de gang lags/_btsun pa bcom ldan 'das byang chub sems dpa' sems dpa' chen pos sems can rnams mchis pa ma lags 
[\[243a.7\]]pa'i chos rnams la yang dag par 'dzin du stsal cing /_de sems can rnams la phyin ci log la sbyor bar bgyid pa'am/_gcig tu mi 'gyur lags grang /_de ci'i slad du zhe na/_btsun pa bcom ldan 'das 'di ltar byang chub sems dpa' sems dpa' chen po shes rab kyi 
[\[243b\]]
[\[243b.1\]]pha rol tu phyin pa la spyod pa des ni/_byang chub sems dpa' nyid kyang mi dmigs lags na/_byang chub kyi phyogs kyi chos rnams lta dmigs par ga la 'gyur ba'i slad du'o/_/de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces 
[\[243b.2\]]bka' stsal to/_/rab 'byor de de bzhin no/_/ji skad smras pa de bzhin te/_rab 'byor sems can dmigs su med pas nang stong pa nyid du rig par bya'o/_/de bzhin du phyi stong pa nyid dang /_phyi nang stong pa nyid dang /_stong pa nyid stong pa nyid dang /_chen po stong pa nyid dang /_
[\[243b.3\]]don dam pa stong pa nyid dang /_dor ba med pa stong pa nyid dang /_rang bzhin gyis stong pa nyid dang /_chos thams cad stong pa nyid dang /_rang gi mtshan nyid stong pa nyid dang /_phung po stong pa nyid dang /_skye mched stong pa nyid dang /_'phags pa'i bden pa stong pa nyid dang /_rten 
[\[243b.4\]]cing 'brel par 'byung ba stong pa nyid dang /_thog ma dang tha ma med pa stong pa nyid dang /_'dus byas dang /_'dus ma byas stong pa nyid dang /_bdag stong pa nyid dang /_sems can stong pa nyid dang /_skye ba po stong pa nyid dang /_de bzhin du gso ba dang /_gang zag dang /_
[\[243b.5\]]shed las skyes pa dang /_shed bu dang /_byed pa po dang /_byed du 'jug pa po dang /_slong ba po dang /_kun nas slong ba po dang /_tshor ba po dang /_shes pa po dang /_mthong ba po dag stong pa nyid du rig par bya'o/_/de bzhin du bsam gtan dang /_tshad med pa dang /_
[\[243b.6\]]gzugs med pa'i snyoms par 'jug pa stong pa nyid dang /_dran pa nye bar gzhag pa dang /_yang dag pa'i spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa stong pa nyid du rig par bya'o/_/
[\[243b.7\]]de bzhin du stong pa nyid stong pa nyid dang /_mtshan ma med pa stong pa nyid dang /_smon pa med pa stong pa nyid du rig par bya'o/_/de bzhin du rnam par thar pa brgyad dang /_mthar gyis gnas pa'i snyoms par 'jug pa dgu stong pa nyid du rig par bya'o/_/de bzhin du de bzhin gshegs 
[\[244a\]]
[\[244a.1\]]pa'i stobs bcu stong pa nyid dang /_de bzhin du mi 'jigs pa bzhi stong pa nyid dang /_so so yang dag par rig pa bzhi stong pa nyid dang /_byams pa chen po stong pa nyid dang /_snying rje chen po stong pa nyid dang /_sangs rgyas kyi chos ma 'dres pa [{]bcwa [,]bco [}]
[\[244a.2\]]brgyad stong pa nyid du rig par bya'o/_/de bzhin du rgyun du zhugs pa'i 'bras bu stong pa nyid dang /_dgra bcom pa'i 'bras bu'i bar du stong pa nyid dang /_rang byang chub stong pa nyid dang /_byang chub sems dpa'i skyon med pa stong pa nyid dang /_yang dag par rdzogs pa'i byang chub 
[\[244a.3\]]stong pa nyid dang /_sangs rgyas kyi zhing stong pa nyid dang /_sems can yongs su smin par bya ba stong pa nyid du rig par bya'o/_/rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa ni chos de dag thams cad stong pa nyid du mthong 
[\[244a.4\]]nas/_phyin ci log gis zin pa'i sems can rnams la chos ston par byed la/_sems can de dag kyang mi dmigs so/_/chos de yang 'di ltar ci nas kyang stong pa nyid de dag las mi 'da' ba de ltar ston par byed do/_/de ltar mthong ste/_chos thams cad sgrib pa med pa 
[\[244a.5\]]nyid du shes nas/_de chos gang yang 'khrug par mi byed cing gnyis su yang mi 'byed par yang dag pa ji lta ba bzhin du yang ston to/_/rab 'byor dper na de bzhin gshegs pa'i sprul pa zhig gis sprul pa stong phrag du ma mngon par sprul nas/_sprul pa de dag nyid kha 
[\[244a.6\]]cig ni sbyin pa la sbyor bar byed cing /_kha cig ni tshul khrims la/_kha cig ni bzod pa la/_kha cig ni brtson 'grus la/_kha cig ni bsam gtan la/_kha cig ni shes rab la sbyor bar byed cing /_kha cig ni tshad med pa dag la/_kha cig ni gzugs med pa'i snyoms par 
[\[244a.7\]]'jug pa dag la/_kha cig ni mngon par shes pa rnams la sbyor bar byed na/_rab 'byor 'di ji snyam du sems/_ci de bzhin gshegs pa'i sprul pa des gang yang bye brag tu byas pa yod snyam 'am/_gsol pa/_btsun pa bcom ldan 'das ma mchis lags so/_/
[\[244b\]]
[\[244b.1\]]bcom ldan 'das kyis bka' stsal pa/_rab 'byor khyod kyis rnam grangs des na/_byang chub sems dpa' sems dpa' chen po shes rab kyi pha rol tu phyin pa la spyod pa na/_ji ltar sems can rnams la chos ston par byed pa de ltar sems can de dag kyang sa la rab tu 'god par byed la/_
[\[244b.2\]]sems can de dag kyang 'di lta ste/_ma bcings ma grol ba'i tshul gyis phyin ci log dag las yongs su thar bar byed pa de ltar rig par bya'o/_/de ci'i phyir zhe na/_rab 'byor 'di ltar gzugs ni rang bzhin nyid kyis ma bcings ma grol ba yin la/_de bzhin du tshor ba dang /_'du shes 
[\[244b.3\]]dang /_'du byed rnams dang /_rnam par shes pa ni rang bzhin nyid kyis ma bcings ma grol ba ste/_gzugs kyi ma bcings ma grol ba nyid gang yin pa de gzugs ma yin la/_de bzhin du tshor ba dang /_'du shes dang /_'du byed rnams dang /_rnam par shes pa'i ma bcings ma grol 
[\[244b.4\]]ba nyid gang yin pa de rnam par shes pa ma yin pa'i phyir ro/_/de ci'i phyir zhe na/_rab 'byor 'di ltar gzugs dang /_de bzhin du tshor ba dang /_'du shes dang /_'du byed rnams dang /_rnam par shes pa ni shin tu rnam par dag pa'i phyir te/_de bzhin du 'dus byas dang 'dus ma byas 
[\[244b.5\]]kyi chos rnams kyi bar la yang sbyar ro/_/rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pas sems can rnams la chos ston par byed kyang sems can du dmigs pa yang med do/_/de ci'i phyir zhe na/_rab 'byor 'di ltar 
[\[244b.6\]]byang chub sems dpa' sems dpa' chen po de chos thams cad dmigs su med pa la mi gnas pa'i tshul gyis gnas shing /_de gzugs dang de bzhin du tshor ba dang /_'du shes dang /_'du byed rnams dang /_rnam par shes pa'i stong pa nyid la mi gnas pa'i tshul dang /_'dus 
[\[244b.7\]]byas dang 'dus ma byas kyi chos kyi stong pa nyid la mi gnas pa'i tshul gyis gnas la/_rab 'byor 'dus byas dang 'dus ma byas kyi chos dang 'dus byas kyi chos rnams kyi stong pa nyid ni gang na yang mi gnas pa'i phyir ro/_/de ci'i phyir zhe na/_'di ltar chos de dag dang /_
[\[245a\]]
[\[245a.1\]]stong pa nyid de dag la gang la gnas par 'gyur ba'i ngo bo nyid med cing dmigs su med de/_rab 'byor dngos po med pa yang dngos po med pa la mi gnas la/_rang gi dngos po yang rang gi dngos po la mi gnas te/_gzhan gyi dngos po yang gzhan gyi 
[\[245a.2\]]dngos po la mi gnas pa'i phyir ro/_/de ci'i phyir zhe na/_'di ltar de dag thams cad dmigs su med de/_dmigs su med pa gang yin pa de ni gang na yang gnas par mi 'gyur ba'i phyir ro/_/rab 'byor de ltar na byang chub sems dpa' sems dpa' chen po shes rab 
[\[245a.3\]]kyi pha rol tu phyin pa la spyod pa stong pa nyid de dag thams cad kyis chos 'di dag la rab tu sgom par byed de/_sangs rgyas bcom ldan 'das rnams dang /_byang chub sems dpa' sems dpa' chen po rnams dang /_rang sangs rgyas rnams dang /_de bzhin gshegs 
[\[245a.4\]]pa'i nyan thos rnams dang /_'phags pa thams cad la nyes pa med pa yin no/_/de ci'i phyir zhe na/_rab 'byor 'di ltar sangs rgyas bcom ldan 'das de dag dang /_byang chub sems dpa' sems dpa' chen po rnams dang /_rang sangs rgyas rnams dang /_de bzhin 
[\[245a.5\]]gshegs pa'i nyan thos rnams kyis kyang chos nyid 'di nyid rjes su sangs rgyas shing rtogs te/_de kho na bzhin du chos de dag dang /_chos rnams kyi chos nyid las mi 'da' bar sems can rnams la bstan cing ston par mdzad pa'i phyir ro/_/de ci'i phyir zhe na/_de dag ni 
[\[245a.6\]]chos kyi dbyings dang de bzhin nyid dang yang dag pa'i mtha' las mi 'da' ba'i phyir ro/_/de ci'i phyir zhe na/_'di ltar de dag la gang 'da' bar 'gyur ba'i ngo bo nyid med pa'i phyir ro/_/de nas bcom ldan 'das la tshe dang ldan pa rab 'byor gyis 'di skad ces gsol to/_/
[\[245a.7\]]btsun pa bcom ldan 'das gal te chos kyi dbyings dang de bzhin nyid dang yang dag pa'i mtha' las mi 'da' ba lags na/_'o na ci gzugs kyang gzhan la chos kyi dbyings kyang gzhan de bzhin nyid kyang gzhan yang dag pa'i mtha' yang gzhan nyid rnam par shes pa'i bar 
[\[245b\]]
[\[245b.1\]]du yang gzhan la 'jig rten pa dang 'jig rten las 'das pa'i chos rnams kyang gzhan zag pa dang bcas pa dang zag pa ma mchis pa dang /_'dus byas dang 'dus ma byas kyi chos rnams kyang gzhan pa zhig lags sam/_bcom ldan 'das kyis bka' stsal pa/_
[\[245b.2\]]rab 'byor de ni ma yin no/_/gsol pa btsun pa bcom ldan 'das gal te gzugs kyang gzhan ma lags la/_chos kyi dbyings kyang gzhan ma lags rnam par shes pa'i bar du yang gzhan ma lags la chos kyi dbyings kyang gzhan ma lags te/_'dus byas dang 
[\[245b.3\]]'dus ma byas kyi chos rnams kyi bar la yang sbyar bar bgyi ba lags na/_btsun pa bcom ldan 'das de ltar na ni las dkar gnag rnams kyi rnam par smin par rnam par dgod pa dang gda' bar ji ltar 'gyur te/_las nag po rnams kyi rnam par smin pa nag po sems can 
[\[245b.4\]]dmyal ba dang /_dud 'gro dang [{]yi dgas [,]yi dwags [}]rnams kyi nang na gda' ba dang /_las dkar po rnams kyi rnam par smin pa dkar po lha dang mi rnams kyi nang na gda' ba dang /_de bzhin du las dkar gnag rnams kyi rnam par smin pa dkar gnag dud 'gro'i skye gnas su gyur 
[\[245b.5\]]pa rnams dang /_mi rnams kyi nang na gda' ba dang de bzhin du las mi dkar mi gnag pa rnams kyi rnam par smin pa mi dkar mi gnag pa ni 'di lta ste/_rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_
[\[245b.6\]]dgra bcom pa nyid dang /_rang byang chub dang /_bla na med pa yang dag par rdzogs pa'i byang chub tu 'gyur ba lags/_bcom ldan 'das kyis bka' stsal pa/_rab 'byor kun rdzob kyi bden pa tshad mar byas nas/_'bras bu rnam par gzhag pa ston par mdzad 
[\[245b.7\]]kyi/_don dam pa'i bden par ni 'bras bu rnam par gzhag pa bstan par mi nus so/_/de ci'i phyir zhe na/_'di ltar don dam pa'i bden par gzugs dang /_de bzhin du tshor ba dang /_'du shes dang /_'du byed rnams dang /_rnam par shes pa'i skye ba 
[\[246a\]]
[\[246a.1\]]med pa dang /_'gag pa med pa dang /_kun nas nyon mongs pa med pa dang /_rnam par byang ba med pa 'di lta ste/_mtha' las 'das pa stong pa nyid dang thog ma dang tha ma med pa stong pa nyid kyi chos de ni rnam par mi rtog cing brjod du med pa yin pa'i 
[\[246a.2\]]phyir ro/_/gsol pa/_btsun pa bcom ldan 'das gal te kun rdzob kyi bden pa la brten te/_'bras bu rnam par gzhag pa lags na byis pa so so'i skye bo thams cad rgyun du zhugs pa'i 'bras bur mi 'gyur lags sam/_de bzhin du lan cig phyir 'ong ba'i 'bras 
[\[246a.3\]]bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_bla na med pa yang dag par rdzogs pa'i byang chub tu mi 'gyur lags sam/_bcom ldan 'das kyis bka' stsal pa/_rab 'byor ci byis pa so so'i skye bo rnams kun rdzob kyi 
[\[246a.4\]]bden pa'am/_don dam pa'i bden pa shes sam/_de dag la ni 'di lta ste/_rgyun du zhugs pa'i 'bras bu dang de bzhin du sbyar te/_bla na med pa yang dag par rdzogs pa'i byang chub kyi bar gyi rnam par gzhag pa yang med do/_/rab 'byor gang gi phyir byis pa so so'i skye 
[\[246a.5\]]bo thams cad la/_'phags pa'i lam yan lag brgyad pa med cing 'phags pa'i lam yan lag brgyad pa bsgom pa med la/_'phags pa'i lam yan lag brgyad pa'i 'bras bu med pa de nyid kyi phyir byis pa so so'i skye bo thams cad la 'bras bu rnam par gzhag 
[\[246a.6\]]par mi 'gyur ro/_/rab 'byor 'phags pa'i gang zag rnams la ni mya ngan las 'das pa'i lam dang /_mya ngan las 'das pa'i lam bsgom pa dang /_mya ngan las 'das pa'i lam bsgom pa'i 'bras bu yang yod do/_/de ci'i phyir zhe na/_rab 'byor 'phags pa'i 
[\[246a.7\]]gang zag de dag nyid la 'bras bu rnam par gzhag pa yin gyi gzhan dag la ni ma yin pa'i phyir ro/_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das ci lam bsgom na/_'bras bu thob lags sam 'on te 
[\[246b\]]
[\[246b.1\]]lam ma bsgoms pa 'bras bu thob par 'gyur lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor lam bsgoms na yang 'bras bu mi 'thob la/_lam ma bsgoms pa yang 'bras bu 'thob 
[\[246b.2\]]par mi 'gyur ro/_/rab 'byor lam ma bsgoms par yang 'bras bu mi 'thob ste/_lam med par yang 'bras bu thob pa med la lam la gnas te yang ma yin te/_rab 'byor de ltar na byang chub sems dpa' sems dpa' chen po shes rab kyi pha rol tu phyin pa 
[\[246b.3\]]la spyod pa sems can rnams la 'bras bu rnam par 'god pa byed mod kyi/_'dus byas kyi khams la'am/_'dus ma byas kyi khams la tshar gcad pa'i tshul gyis 'bras bu rnam par 'god pa ma yin no/_/gsol pa/_btsun pa bcom ldan 'das gal te 'dus 
[\[246b.4\]]byas sam/_'dus ma byas kyi khams la tshar gcad pas 'bras bu rnam par dgod pa ma mchis na/_'o na de bzhin gshegs pas 'di ni kun tu sbyor ba gsum spangs pa'i phyir/_rgyun du zhugs pa'i 'bras bu yin no/_/'dod pa'i 'dod chags dang gnod sems 
[\[246b.5\]]bsrabs pa'i phyir/_lan cig phyir 'ong ba'i 'bras bu yin no/_/'og ma'i cha dang 'thun pa'i kun tu sbyor ba lnga spangs pa'i phyir/_phyir mi 'ong ba'i 'bras bu yin no/_/gong ma'i cha dang 'thun pa'i kun tu sbyor ba lnga sbyangs pa'i phyir dgra bcom pa nyid do/_/kun 
[\[246b.6\]]'byung ba'i chos gang ci yang rung ba de thams cad 'gog pa'i chos can du shes pa ni rang byang chub yin no/_/bla na med pa yang dag par rdzogs pa'i byang chub ni bag chags kyi mtshams sbyor ba dang /_nyon mongs pa thams cad spangs pa yin no zhes ma bstan lags sam/_
[\[246b.7\]]gsol pa/_btsun pa bcom ldan 'das gang 'dus byas dang 'dus ma byas kyi chos rnams la tshar gcad pas 'bras bu rnam par dgod pa ni ma yin no zhes/_bcom ldan 'das kyis bka' stsal pa/_'di'i don bdag gis ji ltar 'tshal bar bgyi 
[\[247a\]]
[\[247a.1\]]lags/_bcom ldan 'das kyis bka' stsal pa/_rab 'byor ci rgyun du zhugs pa'i 'bras bu'am/_lan cig phyir 'ong ba'i 'bras bu'am/_phyir mi 'ong ba'i 'bras bu'am/_dgra bcom pa nyid dam/_rang byang chub 'am/_bla na med pa yang 
[\[247a.2\]]dag par rdzogs pa'i byang chub 'dus byas yin nam/_'on te 'dus ma byas yin/_gsol pa/_btsun pa bcom ldan 'das chos de dag thams cad ni 'dus ma bgyis lags so/_/bcom ldan 'das kyis bka' stsal pa/_rab 'byor ci 'dus ma byas kyi 
[\[247a.3\]]chos rnams la tshar gcad du yod dam/_gsol pa/_btsun pa bcom ldan 'das ma mchis lags so/_/rab 'byor ci rigs kyi bu'am rigs kyi bu mo gang gi tshe 'dus byas dang 'dus ma byas kyi chos rnams 'di lta ste/_mtshan nyid med par mtshan nyid gcig 
[\[247a.4\]]par rtogs pa de'i tshe 'di lta ste 'dus byas sam 'dus ma byas kyi chos gang la yang tshar gcod par byed dam/_gsol pa/_btsun pa bcom ldan 'das ma lags so/_/bcom ldan 'das kyis bka' stsal pa/_rab 'byor de ltar na byang chub sems dpa' sems 
[\[247a.5\]]dpa' chen po shes rab kyi pha rol tu phyin pa la spyod pa tshar gcad du med pa'i phyir 'di lta ste/_nang stong pa nyid kyi phyir dang rang gi mtshan nyid stong pa nyid kyi bar gyi phyir sems can rnams la chos ston par byed cing /_bdag kyang chos gang la yang mngon par zhen par mi byed 
[\[247a.6\]]la/_gzhan dag kyang chos gang la yang mngon par zhen par byed du mi 'jug ste/_'di lta ste sbyin pa'i pha rol tu phyin pa dang de bzhin du shes rab kyi pha rol tu phyin pa'i bar ram/_bsam gtan dang po'am/_bsam gtan bzhi pa'i bar ram/_byams pa la snyoms 
[\[247a.7\]]par 'jug pa'am/_snying rje dang dga' ba dang btang snyoms la snyoms par 'jug pa'am/_de bzhin du nam mkha' mtha' yas skye mched kyi snyoms par 'jug pa'am/_'du shes med 'du shes med min skye mched kyi snyoms par 'jug pa'i bar ram/_dran pa 
[\[247b\]]
[\[247b.1\]]nye bar gzhag pa rnams sam/_'phags pa'i lam yan lag brgyad pa'i bar ram/_rnam par thar pa'i sgo gsum 'am de bzhin du sbyar te/_rnam pa thams cad mkhyen pa nyid kyi bar la mngon par zhen par mi byed de de dag la mngon par zhen par mi byed pas chos gang 
[\[247b.2\]]la yang chags pa med do/_/dper na de bzhin gshegs pa'i sprul pa ni sbyin pa yang sbyin par byed la/_sbyin pa'i 'bras bu yang nyams su myong bar byed sbyin pa'i 'bras bu la yang mi gnas te/_sems can rnams yongs su mya ngan las bzla ba kho na'i don du pha rol 
[\[247b.3\]]tu phyin pa drug gi bar la spyod cing /_de bzhin du zag pa dang bcas pa dang zag pa med pa dang 'jig rten pa dang 'jig rten las 'das pa dang /_'dus byas dang 'dus ma byas kyi chos rnams kyi bar la spyod mod kyi/_chos gang la yang mi gnas so/_/rab 'byor de bzhin 
[\[247b.4\]]du byang chub sems dpa' sems dpa' chen po shes rab kyi pha rol tu phyin pa la spyod pa/_chos thams cad la spyod mod kyi chos gang la yang mi gnas shing chags pa med do/_/de ci'i phyir zhe na/_'di ltar des chos thams cad kyi chos kyi mtshan nyid legs par rtogs pa'i phyir ro//_//
[\[247b.5\]]shes rab kyi pha rol tu phyin pa khri pa/_bam po sum cu pa/_de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das gal te chos thams cad mtshan ma ma mchis pa'i mchog lags te/_mtshan ma ni btags 
[\[247b.6\]]pa tsam kun tu rtog pa las byung ba lags na/_byang chub sems dpa' sems dpa' chen po shes rab kyi pha rol tu phyin pa la spyod pa/_ji ltar bdag kyang dge ba'i chos rnams las khyad par du 'thob par 'gyur la/_gzhan dag kyang dge ba'i chos khyad par du 'thob 
[\[247b.7\]]pa la sbyor bar bgyid cing /_dge ba'i chos rnams kyis sa nas sa yongs su rdzogs par bgyid la/_sems can rnams kyang theg pa gsum po dag la sbyor bar bgyid cing /_rab tu 'god par bgyid lags/_de skad ces gsol pa dang /_bcom ldan 'das 
[\[248a\]]
[\[248a.1\]]kyis tshe dang ldan pa rab 'byor la 'di skad ces bka' stsal to/_/rab 'byor gal te byang chub sems dpa' sems dpa' chen po dngos po'am/_dngos po'i mtshan ma zhig sgom zhing /_dngos po med pa dang /_mtshan ma med pa mi sgom na ni/_byang chub 
[\[248a.2\]]sems dpa' sems dpa' chen po de bdag kyang khyad par 'thob par mi 'gyur la/_gzhan dag kyang khyad par la spyod par byed cing /_rab tu 'god par mi 'gyur ro/_/rab 'byor gal te byang chub sems dpa' sems dpa' chen po shes rab kyi pha rol tu phyin pa la spyod pa 
[\[248a.3\]]mtshan ma med pa kho na'i tshul gyis bsam gtan gyi pha rol tu phyin pa dang /_de bzhin du brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa yongs su rdzogs par byed cing /_gal te mtshan ma med pa kho na'i tshul 
[\[248a.4\]]gyis sbyin pa'i pha rol tu phyin pa yongs su rdzogs par byed la/_de bzhin du gal te mtshan ma med pa kho na'i tshul gyis bsam gtan rnams yongs su rdzogs par byed/_gal te mtshan ma med pa'i kho na'i tshul gyis tshad med pa rnams dang /_gzugs med pa'i snyoms par 
[\[248a.5\]]'jug pa rnams yongs su rdzogs par byed/_de bzhin du gal te mtshan ma med pa kho na'i tshul gyis dran pa nye bar gzhag pa rnams dang /_yang dag pa'i spong ba rnams dang /_'phags pa'i lam yan lag brgyad pa'i bar du sgom zhing yongs su rdzogs par byed/_de 
[\[248a.6\]]bzhin du mtshan ma med pa kho na'i tshul gyis stong pa nyid dang mtshan ma med pa dang smon pa med pa'i ting nge 'dzin yongs su rdzogs par byed/_de bzhin du mtshan ma med pa kho na'i tshul gyis nang stong pa nyid yongs su rdzogs par byed/_mtshan ma med pa kho na'i tshul gyis phyi 
[\[248a.7\]]stong pa nyid yongs su rdzogs par byed/_de bzhin du sbyar te/_mtshan ma med pa kho na'i tshul gyis rang gi mtshan nyid stong pa nyid kyi bar du yongs su rdzogs par byed/_de bzhin du mtshan ma med pa kho na'i tshul gyis rnam par thar pa brgyad yongs su rdzogs par 
[\[248b\]]
[\[248b.1\]]byed/_mtshan ma med pa kho na'i tshul gyis mthar gyis gnas pa'i snyoms par 'jug pa dgu yongs su rdzogs par byed/_de bzhin du mtshan ma med pa kho na'i tshul gyis de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_
[\[248b.2\]]byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad yongs su rdzogs par byed na/_de ltar na de de dag la mtshan ma med pa kho na'i tshul gyis chags par mi byed la/_phyin ci log tu yang mi 'gyur te/_de dge ba'i chos 'di dag bsgoms 
[\[248b.3\]]nas gzhan dag kyang 'di lta ste/_dge ba'i chos de dag nyid la sbyor bar byed cing rab tu 'god par byed do/_/rab 'byor gal te byang chub sems dpa' sems dpa' chen po shes rab kyi pha rol tu phyin pa la spyod pa de la tha na se gol gtogs pa tsam du yang chos kyi 
[\[248b.4\]]mtshan ma zhig yod par gyur na yang /_rab 'byor byang chub sems dpa' sems dpa' chen po shes rab kyi pha rol tu phyin pa la spyod pa de/_chos thams cad mtshan ma med pa dang dran pa med pa dang /_yid la byed pa med par mngon par rdzogs par sangs rgyas nas 
[\[248b.5\]]'di lta ste/_zag pa med pa'i chos rnams la de bzhin nyid du 'god par mi 'gyur ro/_/rab 'byor zag pa med pa'i chos de dag thams cad ni mtshan ma med pa dang /_dran pa med pa dang yid la byed pa med pa yin te/_rab 'byor de ltar na/_byang chub sems dpa' 
[\[248b.6\]]sems dpa' chen po shes rab kyi pha rol tu phyin pa la spyod pa zag pa med pa'i chos rnams kyis rtag tu sems can rnams kyi don byed do/_/gsol pa/_btsun pa bcom ldan 'das gal te chos thams cad mtshan ma ma mchis pa dang dran pa ma mchis pa dang /_
[\[248b.7\]]yid la byed pa ma mchis pa lags na ci'i slad du 'di dag ni zag pa dang bcas pa'i chos rnams so/_/'di dag ni zag pa med pa dag go/_/'di dag ni 'jig rten pa dag go/_/'di dag ni 'jig rten las 'das pa dag go/_/'di dag ni 'dus byas dag go/_/'di dag 
[\[249a\]]
[\[249a.1\]]ni 'dus ma byas dag go/_/'di dag ni thun mong ba dag go/_/'di dag ni thun mong ma yin pa dag go/_/'di dag ni nyan thos kyi chos rnams so/_/'di dag ni rang sangs rgyas kyi chos rnams so/_/'di dag ni byang chub sems dpa'i chos rnams 
[\[249a.2\]]so/_/'di dag ni yang dag par rdzogs pa'i sangs rgyas kyi chos rnams so zhes chos rnams la tha dad pa mang por gdags pa mdzad lags/_bcom ldan 'das kyis bka' stsal pa/_rab 'byor de ji snyam du sems mtshan ma med pa yang gzhan la/_nyan thos kyi chos 
[\[249a.3\]]rnams kyang gzhan zhig yin snyam 'am/_gsol pa/_btsun pa bcom ldan 'das ma lags so/_/rab 'byor 'di ji snyam du sems/_mtshan ma med pa yang gzhan la rang sangs rgyas kyi chos rnams kyang gzhan byang chub sems dpa'i chos rnams kyang gzhan/_yang 
[\[249a.4\]]dag par rdzogs pa'i sangs rgyas kyi chos rnams kyang gzhan zhig yin snyam 'am/_gsol pa/_btsun pa bcom ldan 'das ma lags so/_/bcom ldan 'das kyis bka' stsal pa/_rab 'byor 'o na rgyun du zhugs pa'i 'bras bu dang /_de bzhin du lan cig phyir 
[\[249a.5\]]'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub nyid mtshan ma med pa yin nam/_bla na med pa yang dag par rdzogs pa'i byang chub nyid mtshan ma med pa yin nam/_gsol pa/_btsun pa bcom ldan 'das de 
[\[249a.6\]]de lta lags te/_btsun pa bde bar gshegs pa de de lta lags so/_/bcom ldan 'das kyis bka' stsal pa/_rab 'byor khyod kyis rnam grangs des na/_'di ltar chos thams cad mtshan ma med pa yin par rig par bya'o/_/rab 'byor mtshan ma med pa'i 
[\[249a.7\]]chos 'di la slob pa'i byang chub sems dpa' sems dpa' chen po ni dge ba'i rtsa ba thams cad kyis rnam par 'phel bar 'gyur te/_'di lta ste/_pha rol tu phyin pa drug dang bsam gtan bzhi dang /_tshad med pa bzhi dang /_gzugs med pa'i snyoms par 'jug 
[\[249b\]]
[\[249b.1\]]pa bzhi dang /_dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang de bzhin du sbyar te/_sangs rgyas kyi 
[\[249b.2\]]chos thams cad kyi bar gyis rtag tu rnam par 'phel bar 'gyur ro/_/de ci'i phyir zhe na/_'di ltar byang chub sems dpa' sems dpa' chen pos stong pa nyid dang /_mtshan ma med pa dang smon pa med pa ma gtogs par gzhan la bslab par mi bya ba'i phyir ro/_/de ci'i phyir zhe na/_
[\[249b.3\]]rab 'byor rnam par thar pa'i sgo gsum po 'dir dge ba'i chos thams cad 'dus pa'i phyir ro/_/de ci'i phyir zhe na/_'di ltar rnam par thar pa'i sgo stong pa nyid ni chos thams cad rang gi mtshan nyid kyis stong pa yin la rnam par thar pa'i sgo mtshan ma med pa ni mtshan ma thams cad dang 
[\[249b.4\]]bral ba yin/_rnam par thar pa'i sgo smon pa med pa ni smon lam thams cad rnam par spangs pa yin pa'i phyir te/_rnam par thar pa'i sgo gsum po 'di la slob pa'i byang chub sems dpa' sems dpa' chen po de ni phung po lnga po dag la skye ba dang 'jig par rjes su lta zhing slob pa 
[\[249b.5\]]yin/_de bzhin du skye mched bcu gnyis dang /_khams [{]bcwa [,]bco [}]brgyad dang de bzhin du 'phags pa'i bden pa bzhi rtogs pa la slob pa yin te rten cing 'brel par 'byung ba yan lag bcu gnyis pa rtogs par khong du chud pa la slob pa yin/_de nas nang stong pa nyid dang phyi stong pa 
[\[249b.6\]]nyid dang /_phyi nang stong pa nyid la slob pa yin/_de bzhin du dngos po med pa stong pa nyid kyi bar dang /_ngo bo nyid stong pa nyid la slob pa yin de bzhin du pha rol tu phyin pa drug la slob pa yin/_dran pa nye bar gzhag pa bzhi dang 'phags pa'i lam yan lag brgyad pa'i bar la 
[\[249b.7\]]slob pa yin/_de bzhin du de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad la slob pa yin no/_/shes rab kyi 
[\[250a\]]
[\[250a.1\]]pha rol tu phyin pa khri pa las/_chos kyi sbyin pa'i le'u zhes bya ste nyi shu dgu pa'o//_//de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das 'o na byang chub sems dpa' sems dpa' chen 
[\[250a.2\]]po shes rab kyi pha rol tu phyin pa la spyod pa rnam par thar pa'i sgo gsum la slob pa na phung po lnga po dag la ji ltar skye ba dang 'jig par rjes su lta zhing slob pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po shes rab kyi pha 
[\[250a.3\]]rol tu phyin pa la slob pa/_gzugs yang dag pa ji lta ba bzhin du rab tu shes te/_gzugs gang las kyang mi skye ba dang gang du yang 'gag pa med pa dang /_gzugs kyi de bzhin nyid gang yin pa yang dag pa ji lta ba bzhin du rab tu shes so/_/gzugs ji ltar yang dag 
[\[250a.4\]]pa ji lta ba bzhin du rab tu shes she na/_dper na dbu ba rdos pa la snying po gtan med pa de bzhin du gzugs kyang 'di lta ste/_shin tu gse tshags dang shin tu gsong ldong du rab tu shes so/_/gzugs kyi skye ba ji ltar rab tu shes she na/_gzugs ni gang nas kyang 'ong ba 
[\[250a.5\]]med la gang du yang 'gro ba med de/_gzugs gang nas kyang 'ong ba med pa nyid dang gang du yang 'gro ba med pa nyid du yang dag pa ji lta ba bzhin du rab tu shes te/_de ltar gzugs kyi skye ba rab tu shes so/_/gzugs kyi 'gag pa ji ltar rab tu shes she na/_gzugs de gang nas 
[\[250a.6\]]kyang 'ong ba med cing gang du yang 'gro ba med la/_zad pa dang 'jig pa'i chos can dang ldan pa de ltar gzugs kyi 'gag pa yang dag pa ji lta ba bzhin du rab tu shes so/_/gzugs kyi de bzhin nyid ji ltar yang dag pa ji lta ba bzhin du rab tu shes she na/_gzugs kyi de bzhin 
[\[250a.7\]]nyid la skye ba yang med 'gag pa yang med gang nas kyang 'ong ba med/_gang du yang 'gro ba med kun nas nyon mongs pa yang med/_rnam par byang ba yang med 'phel ba yang med/_'grib pa yang med pa de ltar gzugs kyi de bzhin nyid yang dag pa ji lta ba bzhin du rab tu shes so/_/
[\[250b\]]
[\[250b.1\]]tshor ba ji ltar yang dag pa ji lta ba bzhin du rab tu shes she na/_chu'i chu bur gyi gnas pa bzhin du 'di lta ste/_shin tu 'bras yin pa dang shin tu zug rngu yin par yang dag pa ji lta ba bzhin du rab tu shes so/_/tshor ba gang nas kyang 'ong ba med cing gang du yang 'gro ba med la/_de 
[\[250b.2\]]ni gsum 'dus pa las kyang 'byung ba de ltar tshor ba'i skye ba yang dag pa ji lta ba bzhin du rab tu shes so/_/tshor ba gang nas kyang 'ong ba med cing gang du yang 'gro ba med la/_zad pa dang 'jig pa'i chos can dang yang ldan pa de ltar tshor ba'i 'gog pa yang dag pa ji lta ba bzhin 
[\[250b.3\]]du rab tu shes so/_/tshor ba'i de bzhin nyid la kun nas nyon mongs pa yang med/_rnam par byang ba yang med/_'phel ba yang med/_'grib pa yang med pa de ltar tshor ba'i de bzhin nyid yang dag pa ji lta ba bzhin du rab tu shes so/_/'du shes ji ltar yang dag pa ji lta ba 
[\[250b.4\]]bzhin du rab tu shes she na/_dper na smig rgyu ni chu 'dod pa la slu bar byed pa yin te/_smig rgyu la chu dmigs su med pa de ltar 'du shes yang dag pa ji lta ba bzhin du rab tu shes so/_/'du shes gang nas kyang 'ong ba med cing gang du yang 'gro ba med la/_log par kun tu rtog pa las 
[\[250b.5\]]kyang 'byung zhing gdags pas/_tha snyad du 'dogs par byed pa de ltar 'du shes kyi skye ba yang dag pa ji lta ba bzhin du rab tu shes so/_/de gang nas kyang 'ong ba med cing gang du yang 'gro ba med la/_zad pa dang 'jig pa'i chos can yang ldan pa de ltar 'du shes kyi 'gog 
[\[250b.6\]]pa yang dag pa ji lta ba bzhin du rab tu shes so/_/'du shes kyi de bzhin nyid la kun nas nyon mongs pa yang med/_rnam par byang ba yang med/_'phel ba yang med/_'grib pa yang med pa de ltar 'du shes kyi de bzhin nyid yang dag pa ji lta ba bzhin du rab tu shes so/_/
[\[250b.7\]]'du byed rnams ji ltar yang dag pa ji lta ba bzhin du rab tu shes she na/_dper na chu shing shun pa so sor phye na/_snying po dmigs su med pa de ltar 'du byed yang dag pa ji lta ba bzhin du rab tu shes so/_/'du byed rnams gang nas kyang 'ong ba med cing gang du yang 'gro ba med 
[\[251a\]]
[\[251a.1\]]la/_log par kun tu rtog pa las kyang 'byung ba de ltar 'du byed rnams kyi skye ba yang dag pa ji lta ba bzhin du rab tu shes so/_/de dag gang nas kyang 'ong ba med cing gang du yang 'gro ba med la/_zad pa dang 'jig pa'i chos dang yang ldan pa de ltar 'du byed rnams 
[\[251a.2\]]kyi 'gog pa yang dag pa ji lta ba bzhin du rab tu shes so/_/'du byed rnams kyi de bzhin nyid la skye ba yang med/_'gag pa yang med/_kun nas nyon mongs pa yang med/_rnam par byang ba yang med/_'phel ba yang med/_'grib pa yang med pa de ltar 'du byed rnams kyi de 
[\[251a.3\]]bzhin nyid yang dag pa ji lta ba bzhin du rab tu shes so/_/rnam par shes pa ji ltar yang dag pa ji lta ba bzhin du rab tu shes she na/_dper na sgyu ma mkhan zhig gis lam gyi bzhi mdor 'dug nas/_skye bo phal po che'i mdun du byis pa la 'drid par byed pa dpung gi tshogs yan lag 
[\[251a.4\]]bzhi po 'di lta ste/_glang po che'i tshogs dang /_rta'i tshogs dang /_shing rta'i tshogs dang /_dpung bu chung gi tshogs ston par byed pa de ltar rnam par shes pa yang dag pa ji lta ba bzhin du rab tu shes so/_/rnam par shes pa gang nas kyang 'ong ba med cing gang du yang 'gro ba med la/_
[\[251a.5\]]'du byed las kyang rab tu 'byung ba dang 'du byed kyi rkyen gyis kyang bskyed pa de ltar rnam par shes pa'i skye ba yang dag pa ji lta ba bzhin du rab tu shes so/_/rnam par shes pa de gang nas kyang 'ong ba med cing gang du yang 'gro ba med la/_zad pa dang 'jig pa'i chos dang yang ldan pa de 
[\[251a.6\]]ltar rnam par shes pa'i 'gag pa yang dag pa ji lta ba bzhin du rab tu shes so/_/rnam par shes pa'i de bzhin nyid la skye ba med pa dang /_'gag pa med pa dang /_kun nas nyon mongs pa med pa dang /_rnam par byang ba med pa dang /_'phel ba med pa dang /_'grib pa med pa de ltar 
[\[251a.7\]]rnam par shes pa'i de bzhin nyid yang dag pa ji lta ba bzhin du rab tu shes so/_/khams rnams ji ltar yang dag pa ji lta ba bzhin du rab tu shes she na/_'di lta ste/_mig gi khams ni ngo bo nyid kyis stong par rab tu shes so/_/de bzhin du gzugs kyi khams dang /_mig gi rnam par 
[\[251b\]]
[\[251b.1\]]shes pa'i khams ni ngo bo nyid kyis stong par rab tu shes so/_/de bzhin du sbyar te/_yid kyi rnam par shes pa'i khams kyi bar du yid kyi rnam par shes pa'i khams kyi ngo bo nyid kyis stong par rab tu shes te/_de ltar na khams rnams yang dag pa ji lta ba bzhin du rab tu shes pa yin 
[\[251b.2\]]no/_/skye mched rnams ji ltar yang dag pa ji lta ba bzhin du rab tu shes she na/_'di lta ste/_nang gi skye mched drug ni nang gi skye mched drug gis stong pa yang dag par ji lta ba bzhin du rab tu shes so/_/de bzhin du phyi'i skye mched drug ni phyi'i skye mched drug gis stong par yang dag pa ji lta ba 
[\[251b.3\]]bzhin du rab tu shes te/_de ltar na skye mched rnams yang dag pa ji lta ba bzhin du rab tu shes pa yin no/_/'phags pa'i bden pa bzhi ji ltar yang dag pa ji lta ba bzhin du rab tu shes she na/_sdug bsngal gyi mtshan nyid ni nyams su gnod pa'o/_/kun 'byung ba'i mtshan nyid 
[\[251b.4\]]ni rab tu skye ba'o/_/'gog pa'i mtshan nyid ni zhi ba'o/_/lam gyi mtshan nyid ni nges par 'byin pa ste/_'phags pa'i bden pa rnam pa gnyis las rnam par grol ba yang dag pa ji lta ba bzhin du rab tu shes shing /_'phags pa'i bden pa rnam pa gnyis ma yin par yang 
[\[251b.5\]]dag pa ji lta ba bzhin du rab tu shes so/_/rten cing 'brel par 'byung ba ji ltar yang dag pa ji lta ba bzhin du rab tu shes she na/_'di lta ste/_skye ba med pa dang /_'gag pa med pa dang /_chad pa med pa dang /_rtag pa med pa dang /_don gcig pa ma yin pa dang /_don tha 
[\[251b.6\]]dad pa ma yin pa dang /_'ong ba med pa dang /_'gro ba med pa dang /_spros pa dang bral ba dang /_zhi bar yang dag pa ji lta ba bzhin du rab tu shes te/_de ltar na rten cing 'brel bar 'byung ba yang dag pa ji lta ba bzhin du rab tu shes pa yin no/_/de nas bcom ldan 'das la 
[\[251b.7\]]tshe dang ldan pa rab 'byor gyis 'di skad ces gsol to/_/btsun pa bcom ldan 'das gal te byang chub sems dpa' sems dpa' chen po shes rab kyi pha rol tu phyin pa la spyod pa/_de ltar phan tshun tha dad pa'i chos rnams de ltar rab tu 'tshal na/_'o na des chos kyi dbyings 
[\[252a\]]
[\[252a.1\]]rnam par dkrugs par mi 'gyur lags sam/_bcom ldan 'das kyis bka' stsal pa/_rab 'byor gal te chos kyi dbyings su ma gtogs pa'i chos gzhan 'ga' zhig yod na ni/_rnam par dkrugs par yang 'gyur na/_rab 'byor chos kyi dbyings su ma 
[\[252a.2\]]gtogs pa'i chos 'ga' yang dmigs su med de/_gal te dmigs su yod na ni chos kyi dbyings rnam par dkrugs par yang 'gyur ro/_/de ci'i phyir zhe na/_rab 'byor de bzhin gshegs pa dang /_byang chub sems dpa' rnams dang /_rang sangs rgyas rnams dang /_de 
[\[252a.3\]]bzhin gshegs pa'i nyan thos rnams kyis chos kyi dbyings su ma gtogs pa'i chos 'ga' yang mi dmigs pa'i phyir ro/_/ma dmigs pas de ston par mi byed do/_/rab 'byor byang chub sems dpa' sems dpa' chen pos de ltar shes rab kyi pha rol tu phyin pa la spyod pas/_
[\[252a.4\]]chos kyi dbyings dbyer med pa rnam par dkrug tu med pa la bslab par bya'o/_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das byang chub sems dpa' sems dpa' chen po chos kyi dbyings la slob pas gang la 
[\[252a.5\]]bslabs pa lags/_bcom ldan 'das kyis bka' stsal pa/_rab 'byor byang chub sems dpa' sems dpa' chen po chos kyi dbyings la slob pas ni chos thams cad la bslabs pa yin no/_/de ci'i phyir zhe na/_rab 'byor 'di ltar chos thams cad ni chos kyi dbyings su 
[\[252a.6\]]'dus pa'i phyir ro/_/gsol pa/_btsun pa bcom ldan 'das ci'i slad du chos thams cad chos kyi dbyings su 'dus pa lags/_bcom ldan 'das kyis bka' stsal pa/_rab 'byor 'di ltar de bzhin gshegs pa rnams byung yang rung /_ma byung yang rung chos thams 
[\[252a.7\]]cad kyi chos kyi dbyings ni dbyer med pa'i tshul gyis gnas pa nyid de/_rab 'byor chos kyi dbyings de yang chos thams cad de/_'di lta ste/_dge ba dang mi dge ba dang /_lung du bstan pa dang /_lung du ma bstan pa dang /_zag pa dang bcas pa dang /_zag pa med pa dang /_
[\[252b\]]
[\[252b.1\]]'jig rten pa dang 'jig rten las 'das pa dang /_'dus byas dang 'dus ma byas rnams yin te/_de dag ni chos thams cad ces bya'o/_/gsol pa/_btsun pa bcom ldan 'das gal te chos thams cad chos kyi dbyings lags na/_btsun pa bcom ldan 'das 'o na byang chub 
[\[252b.2\]]sems dpa' sems dpa' chen pos ji ltar shes rab kyi pha rol tu phyin pa la bslab par bgyi/_de bzhin du ji ltar bsam gtan gyi pha rol tu phyin pa dang /_ji ltar brtson 'grus kyi pha rol tu phyin pa dang /_ji ltar bzod pa'i pha rol tu phyin pa dang /_ji ltar tshul khrims kyi pha rol tu phyin pa dang /_ji 
[\[252b.3\]]ltar sbyin pa'i pha rol tu phyin pa la bslab par bgyi/_de bzhin du ji ltar bsam gtan dang po dang /_ji ltar gnyis pa dang /_ji ltar gsum pa dang /_ji ltar bsam gtan bzhi pa la bslab par bgyi/_de bzhin du ji ltar byams pa dang /_ji ltar snying rje dang /_ji ltar dga' 
[\[252b.4\]]ba dang /_ji ltar btang snyoms la bslab par bgyi/_de bzhin du ji ltar nam mkha' mtha' yas skye mched kyi snyoms par 'jug pa dang /_ji ltar 'du shes med 'du shes med min skye mched kyi snyoms par 'jug pa'i bar la bslab par bgyi/_de bzhin du ji ltar dran pa nye bar 
[\[252b.5\]]gzhag pa rnams la bslab par bgyi/_de bzhin du ji ltar yang dag pa'i spong ba rnams dang /_de bzhin du rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa la bslab 
[\[252b.6\]]par bgyi/_ji ltar stong pa nyid dang /_ji ltar mtshan ma med pa dang /_ji ltar smon pa med pa la bslab par bgyi/_ji ltar rnam par thar pa brgyad la bslab par bgyi/_ji ltar mthar gyis gnas pa'i snyoms par 'jug pa dgu la bslab par bgyi/_ji ltar de bzhin gshegs 
[\[252b.7\]]pa'i stobs bcu la bslab par bgyi/_ji ltar mi 'jigs pa bzhi dang /_so so yang dag par rig pa bzhi la bslab par bgyi/_ji ltar byams pa chen po dang /_ji ltar snying rje chen po dang /_ji ltar sangs rgyas kyi chos ma 'dres pa [{]bcwa [,]bco [}]brgyad la bslab par bgyi/_ji ltar skyes bu 
[\[253a\]]
[\[253a.1\]]chen po'i mtshan sum cu rtsa gnyis dang /_ji ltar dpe byad bzang po brgyad cu la bslab par bgyi/_ji ltar rgyal rigs shing sa la chen po lta bu dag yongs su grub par bgyi ba'i slad du bslab par bgyi/_ji ltar bram ze'i rigs shing sa la chen po lta bu dag yongs 
[\[253a.2\]]su grub par bgyi ba dang /_ji ltar khyim bdag gi rigs shing sa la chen po lta bu dag yongs su grub par bgyi ba'i slad du bslab par bgyi/_ji ltar rgyal chen bzhi'i ris kyi lha'i ris su skye bar bgyi ba'i slad du bslab par bgyi/_ji ltar sum cu rtsa gsum pa'i lha'i ris su skye bar 
[\[253a.3\]]bgyi ba'i slad du bslab par bgyi/_de bzhin du ji ltar gzhan 'phrul dbang byed kyi lha'i ris kyi bar du skye bar bgyi ba'i slad du bslab par bgyi/_ji ltar tshangs ris kyi lha'i ris su skye bar bgyi ba'i slad du bslab par bgyi/_ji ltar 'od gsal dang /_dge rgyas dang /_'bras bu 
[\[253a.4\]]che ba'i lha'i ris su skye bar bgyi ba'i slad du bslab par bgyi/_ji ltar 'du shes med pa'i sems can lha'i ris su skye bar bgyi ba'i slad du bslab par bgyi/_ji ltar gnas gtsang ma'i lha'i ris su skye bar bgyi ba'i slad du bslab par bgyi zhing der skye bar yang mi bgyid lags/_ji 
[\[253a.5\]]ltar nam mkha' mtha' yas skye mched kyi lha'i ris su skye bar bgyi ba'i slad du bslab par bgyi zhing der yang skye bar mi bgyi lags/_de bzhin du sbyar te/_'du shes med 'du shes med min skye mched kyi lha'i ris kyi bar du skye bar bgyi ba'i slad du bslab par bgyi zhing /_der yang skye 
[\[253a.6\]]bar mi bgyi lags/_ji ltar byang chub tu sems bskyed pa dang po la bslab par bgyi/_ji ltar gnyis pa dang /_ji ltar gsum pa dang /_ji ltar byang chub tu sems bskyed pa bcu pa'i bar la bslab par bgyi/_ji ltar byang chub sems dpa'i sa dang po la bslab par bgyi/_de bzhin 
[\[253a.7\]]du ji ltar byang chub sems dpa'i sa bcu pa'i bar la bslab par bgyi/_ji ltar nyan thos kyi sa la bslab par bgyi/_ji ltar rang sangs rgyas kyi sa la bslab par bgyi/_ji ltar byang chub sems dpa'i skyon med pa la bslab par bgyi/_ji ltar sems can yongs su smin par bgyi ba la 
[\[253b\]]
[\[253b.1\]]bslab par bgyi/_ji ltar sangs rgyas kyi zhing yongs su dag par bgyi ba la bslab par bgyi/_ji ltar gzungs kyi sgo thams cad la bslab par bgyi/_ji ltar ting nge 'dzin gyi sgo thams cad la bslab par bgyi/_ji ltar gang la bslabs pas chos thams cad kyi rnam pa 'tshal bar 
[\[253b.2\]]'gyur ba'i byang chub sems dpa'i lam la bslab par bgyi/_btsun pa bcom ldan 'das chos kyi dbyings de la ni rnam par rtog pa de dag ma mchis lags na/_btsun pa bcom ldan 'das byang chub sems dpa' sems dpa' chen po phyin ci log la spyod pa'am/_gcig tu mi 'gyur 
[\[253b.3\]]lags grang /_de ci'i slad du zhe na/_btsun pa bcom ldan 'das chos kyi dbyings de la ni rnam par rtog pa de dag ma mchis pa'i slad du ste/_gzugs kyang chos kyi dbyings ma lags/_tshor ba dang /_'du shes dang /_'du byed rnams dang /_rnam par shes pa dang /_mig gi skye mched 
[\[253b.4\]]dang /_chos kyi skye mched kyi bar yang ma lags/_mig gi khams dang /_yid kyi rnam par shes pa'i khams kyi bar la yang ma lags/_gzugs dang /_tshor ba dang /_'du shes dang /_'du byed rnams las gud na yang chos kyi dbyings ma mchis/_rnam par shes pa las gud 
[\[253b.5\]]na yang ma mchis/_mig gi skye mched dang /_chos kyi skye mched las gud na yang chos kyi dbyings ma mchis/_mig gi khams las gud na yang ma mchis/_yid kyi rnam par shes pa'i khams kyi bar las gud na yang chos kyi dbyings ma mchis te/_gzugs nyid chos kyi dbyings 
[\[253b.6\]]lags la/_chos kyi dbyings nyid gzugs lags so/_/de bzhin du rnam par shes pa nyid chos kyi dbyings lags la/_chos kyi dbyings nyid rnam par shes pa lags te/_le'u snga mar ji ltar bsgres pa de bzhin du/_chos thams cad la yang rgya cher sbyar bar bgyi lags so/_/
[\[253b.7\]]de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor de de bzhin no/_/ji skad smras pa de bzhin te/_chos kyi dbyings la ni rnam par rtog pa de dag thams cad med de/_gzugs kyang chos kyi dbyings ma yin la/_
[\[254a\]]
[\[254a.1\]]gzugs las gud na yang chos kyi dbyings med/_de bzhin du tshor ba dang /_'du shes dang /_'du byed rnams dang /_rnam par shes pa yang chos kyi dbyings ma yin la/_rnam par shes pa las gud na yang chos kyi dbyings med de/_gzugs nyid chos kyi dbyings 
[\[254a.2\]]yin la/_chos kyi dbyings nyid gzugs yin no/_/de bzhin du rnam par shes pa'i bar nyid chos kyi dbyings yin la/_chos kyi dbyings nyid rnam par shes pa yin te/_phung po rnams kyi skabs su ji ltar bsgres pa de bzhin du skye mched rnams la yang rgya cher sbyar bar bya'o/_/rab 'byor 
[\[254a.3\]]gal te byang chub sems dpa' sems dpa' chen po shes rab kyi pha rol tu phyin pa la spyod pa/_chos kyi dbyings su ma gtogs pa'i chos 'ga' zhig mthong na ni/_de bla na med pa yang dag par rdzogs pa'i byang chub don du gnyer bar mi 'gyur ba zhig na/_rab 'byor gang gi phyir byang 
[\[254a.4\]]chub sems dpa' sems dpa' chen po shes rab kyi pha rol tu phyin pa la spyod pa/_chos kyi dbyings su ma gtogs pa'i chos 'ga' yang mi mthong ste/_de'i phyir chos thams cad chos kyi dbyings su shes na/_chos thams cad ming med pa la 'di ni gzugs so/_/'di ni tshor 
[\[254a.5\]]ba'o/_/'di ni 'du shes so/_/'di dag ni 'du byed rnams so/_/'di ni rnam par shes pa'o/_/de bzhin du sbyar te/_'di ni bla na med pa yang dag par rdzogs pa'i byang chub bo zhes bya ba'i bar du ming gi brdas ston par byed do/_/rab 'byor dper na sgyu ma mkhan nam sgyu ma mkhan gyi 
[\[254a.6\]]slob ma mkhas pa zhig gis gzugs mthong ba 'ga' zhig kho na la byin gyis brlabs nas/_skye bo phal po che'i mdun du gzugs rnam pa sna tshogs 'di lta ste/_skyes pa'i gzugs sam/_bud med kyi gzugs sam/_glang po che dang /_rta dang /_glang gi gzugs rnams sam/_
[\[254a.7\]]skyed mos tshal nyams dga' ba'am/_chu klung nyams dga' ba'am/_rdzing bu nyams dga' ba'am/_ljon shing nyams dga' ba sna tshogs bstan la/_der yang gding ba rnam pa sna tshogs dag gam/_gos bgo ba dag kyang bstan/_me tog phreng ba sna tshogs dag kyang bstan/_
[\[254b\]]
[\[254b.1\]]bza' ba dang /_bca' ba dang /_myang ba dang /_zan dang /_btung ba rnam pa sna tshogs dag kyang bstan/_glu dbyangs dang rol mo'i sgra mang pos skye bo phal po che de mngon par dga' bar byed cing /_bdag nyid sbyin pa sbyin par byed par bstan tam/_tshul khrims srung ba'am/_bzod 
[\[254b.2\]]pa sgom pa'am/_brtson 'grus rtsom pa'am/_bsam gtan dag la snyoms par 'jug pa'am/_bdag nyid shes rab sgom par yang bstan la/_yang de rnam pa de dag gis rgyal rigs shing sA la chen po lta bu dag tu skye bar yang bstan/_de bzhin du bram ze'i rigs shing sA 
[\[254b.3\]]la chen po lta bu dag tu skye ba dang /_khyim bdag gi rigs shing sa la chen po lta bu dag tu skye ba yang bstan tam/_de bzhin du rgyal chen bzhi'i ris kyi lha rnams kyi nang du skye bar yang bstan/_de bzhin du sum cu rtsa gsum dang /_'thab bral dang /_dga' ldan dang /_'phrul 
[\[254b.4\]]dga' dang /_gzhan 'phrul dbang byed kyi lha rnams kyi nang du skye bar yang bstan tam/_de bzhin du tshangs pa'i 'jig rten du skye bar yang bstan/_bdag nyid nam mkha' mtha' yas skye mched du nye bar 'gro ba yang bstan tam/_bdag nyid 'du shes med min skye mched kyi bar 
[\[254b.5\]]du nye bar 'gro bar yang bstan tam/_de bzhin du bdag nyid rgyun du zhugs pa'am/_lan cig phyir 'ong ba'am/_phyir mi 'ong ba'am/_dgra bcom pa'am/_rang sangs rgyas su bstan tam/_byang chub sems dpa' sems dpa' chen po gang dag sems dang po bskyed pa 
[\[254b.6\]]nas bzung ste/_sbyin pa'i pha rol tu phyin pa la spyod pa dang /_de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la spyod pa dang /_de 
[\[254b.7\]]bzhin du sa dang po la spyod pa dang /_sa bcu pa'i bar la spyod pa dang /_de bzhin du mngon par shes pa mngon par sgrub par byed pa dang /_mngon par shes pa de dag gis rnam par rtsen cing /_'jig rten gyi khams snang bar byed pa dang /_sems can rnams yongs su smin par byed 
[\[255a\]]
[\[255a.1\]]pa dang /_sangs rgyas kyi zhing yongs su dag par byed pa dang /_bsam gtan dang rnam par thar pa dang /_ting nge 'dzin dang snyoms par 'jug pa dag gis rnam par rtsen par byed pa de dag dang /_bdag nyid 'dra bar yang bstan/_de bzhin du bdag nyid de bzhin 
[\[255a.2\]]gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po thob pa dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad dang ldan pa dang /_skyes bu chen po'i mtshan sum cu rtsa gnyis kyis lus legs 
[\[255a.3\]]par brgyan pa dang /_dpe byad bzang po brgyad cus lus gsal bar byas par bstan na de na skyes pa dang /_bud med dang /_khye'u dang bu mo byis pa so so'i skye bo'i rang bzhin can de dag ni 'di snyam du sems te/_kye ma mi 'di ji tsam du 'di ltar bdag nyid de bzhin gshegs pa'i gzugs 
[\[255a.4\]]kyi bar du yang bstan te/_mig tu sdug cing snying dga' bar byed pa'i gzugs rnam pa sna tshogs bstan pa dag gis skye bo 'di dag dga' bar byed pa ni legs par bslabs pa yin zhing /_bya ba mdzes pa dag byed do snyam mo/_/de nas skyes pa dang bud med dang /_khye'u dang bu mo mkhas 
[\[255a.5\]]pa'i rang bzhin can shes nyen can rtog ge dang spyod par ldan pa gang dag yin pa de dag ni 'di snyam du sems te/_'di ltar sgyu ma'i las 'di la chos 'ga' yang dmigs su med na/_mi 'di yod pa ma yin pa mig dang /_yid rmongs par byed pa'i chos 'di dag gis skye bo 'di dag 
[\[255a.6\]]dga' bar byed pa dang /_byis pa'i rang bzhin can gyi sems can 'di dag yod pa ma yin pa la sems can du 'du shes shing /_rdzas med pa la rdzas su 'du shes pa ni ngo mtshar rmad du byung ba'i chos yin no snyam mo/_/rab 'byor de bzhin du byang chub sems dpa' sems dpa' chen 
[\[255a.7\]]po shes rab kyi pha rol tu phyin pa la spyod pa/_chos kyi dbyings su ma gtogs pa'i chos gang yang mi dmigs la/_chos kyi dbyings su ma gtogs pa'i chos ni gang yang mi mthong ste/_sems can dang sems can du gdags pa yang mi dmigs mod kyi/_thabs la mkhas pas bdag 
[\[255b\]]
[\[255b.1\]]kyang sbyin pa sbyin par byed la/_gzhan dag kyang sbyin pa yang dag par 'dzin du 'jug go/_/de bzhin du tshul khrims dang /_bzod pa dang /_brtson 'grus dang /_bsam gtan gyi bar dang /_gzhan dag kyang shes rab bsgom pa'i bar du yang dag par 'dzin du 'jug cing shes 
[\[255b.2\]]rab kyi bsngags pa yang rjod la/_gzhan gang dag sbyin pa dang /_tshul khrims dang /_bzod pa dang /_brtson 'grus dang /_bsam gtan dang /_shes rab kyi bar du sgom pa de dag gi bsngags pa yang rjod cing rjes su dga' bar yang byed de/_rab 'byor byang chub sems dpa' 
[\[255b.3\]]sems dpa' chen po de ltar shes rab kyi pha rol tu phyin pa la spyod pa ni/_thabs la mkhas pas bdag la phan pa dang /_gzhan la phan par byed la skyo bar yang mi 'gyur ro/_/pha rol tu phyin pa'i skabs su ji ltar bsgres pa bzhin du chos thams cad kyi bar la yang de bzhin du 
[\[255b.4\]]sbyar bar bya'o/_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das gal te chos thams cad rang bzhin gyis stong pa lags na/_rang bzhin gyis stong pa nyid la ni sems can dang chos gang yang dmigs su ma mchis 
[\[255b.5\]]na/_'o na de lta na byang chub sems dpa' sems dpa' chen po shes rab kyi pha rol tu phyin pa la gnas nas/_ji ltar sems can thams cad kyi don du bla na med pa yang dag par rdzogs pa'i byang chub don du gnyer ba lags/_de skad ces gsol pa dang /_bcom ldan 'das 
[\[255b.6\]]kyis tshe dang ldan pa rab 'byor la 'di skad ces bka' stsal to/_/rab 'byor de de bzhin no/_/ji skad smras pa de bzhin te/_chos thams cad ni rang bzhin gyis stong ste/_rang bzhin gyis stong pa nyid la ni sems can dang chos gang yang dmigs su med do/_/rab 'byor gal 
[\[255b.7\]]te chos thams cad rang bzhin gyis stong pa ma yin pa zhig tu gyur na ni/_byang chub sems dpa' sems dpa' chen po shes rab kyi pha rol tu phyin pa la gnas nas/_sems can rnams la chos thams cad rang bzhin gyis stong par ston par mi 'gyur ba zhig na/_rab 'byor gang 
[\[256a\]]
[\[256a.1\]]gi phyir chos thams cad rang bzhin gyis stong pa de'i phyir/_byang chub sems dpa' sems dpa' chen po rang bzhin gyis stong pa nyid la gnas nas/_sems can rnams la chos thams cad rang bzhin gyis stong par ston to/_/chos thams cad rang bzhin gyis 
[\[256a.2\]]stong pa nyid kyang gang yin zhe na/_rab 'byor 'di lta ste/_gzugs ni rang bzhin gyis stong ngo /_/de bzhin du tshor ba dang /_'du shes dang /_'du byed rnams dang /_rnam par shes pa ni rang bzhin gyis stong ste/_de'i phyir byang chub sems dpa' sems dpa' chen po rang bzhin 
[\[256a.3\]]gyis stong pa nyid la gnas nas/_phung po lnga po 'di dag rang bzhin gyis stong par yang dag pa ji lta ba bzhin du rab tu shes so/_/de ltar rig nas kyang de kho na bzhin du sems can rnams la chos ston to/_/de bzhin du skye mched bcu gnyis dang /_khams [{]bcwa [,]bco [}]brgyad rang bzhin 
[\[256a.4\]]gyis stong par rig nas/_de kho na bzhin du sems can rnams la chos ston to/_/de bzhin du bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi rang bzhin gyis stong pa nyid du rig nas/_de kho na bzhin du sems can rnams 
[\[256a.5\]]la chos ston to/_/de bzhin du dran pa nye bar gzhag pa bzhi dang /_'phags pa'i lam yan lag brgyad pa'i bar dang /_rnam par thar pa'i sgo gsum rang bzhin gyis stong par rig nas/_de kho na bzhin du sems can rnams la chos ston to/_/de bzhin du rnam par thar pa 
[\[256a.6\]]brgyad dang /_mthar gyis gnas pa'i snyoms par 'jug pa dgu dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad 
[\[256a.7\]]dang /_skyes bu chen po'i mtshan sum cu rtsa gnyis dang /_dpe byad bzang po brgyad cu rang bzhin gyis stong par rig nas/_de kho na bzhin du sems can rnams la chos ston to/_/de bzhin du rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong 
[\[256b\]]
[\[256b.1\]]ba'i 'bras bu dang /_dgra bcom pa nyid dang /_rang byang chub dang /_bla na med pa yang dag par rdzogs pa'i byang chub bag chags kyi mtshams sbyor ba dang /_nyon mongs pa thams cad spangs pa ni rang bzhin gyis stong par rig nas/_de kho na bzhin du sems can rnams la chos ston 
[\[256b.2\]]to/_/rab 'byor gal te nang stong pa nyid dngos po zhig yin na ni/_byang chub sems dpa' sems dpa' chen po sems can rnams la chos thams cad rang bzhin gyis stong par chos ston par mi 'gyur la rang bzhin gyis stong pa nyid bshig par yang 'gyur ro/_/de bzhin du phyi stong 
[\[256b.3\]]pa nyid dang /_phyi nang stong pa nyid dang /_stong pa nyid stong pa nyid dang /_chen po stong pa nyid dang /_don dam pa stong pa nyid dang /_'dus byas stong pa nyid dang /_'dus ma byas stong pa nyid dang /_mtha' las 'das pa stong pa nyid dang /_thog ma dang tha ma med pa stong pa nyid 
[\[256b.4\]]dang /_dor ba med pa stong pa nyid dang /_rang bzhin gyis stong pa nyid dang /_chos thams cad stong pa nyid dang /_rang gi mtshan nyid stong pa nyid dngos po zhig yin na ni/_byang chub sems dpa' sems dpa' chen po sems can rnams la chos thams cad rang bzhin gyis stong par 
[\[256b.5\]]chos ston par mi 'gyur la/_rang bzhin gyis stong pa nyid bshig par yang 'gyur ba zhig na/_rang bzhin gyis stong pa nyid ni nam du yang 'jig par mi 'gyur la/_ther zug tu gnas pa yang ma yin te/_'gro ba yang ma yin no/_/de ci'i phyir zhe na/_de ni yul na mi gnas/_
[\[256b.6\]]phyogs na yang mi gnas te/_de ni gang nas kyang 'ong ba med cing gang du yang 'gro ba med pa'i phyir ro/_/de ni chos rnams kyi chos gnas pa nyid yin te/_de la ni sogs pa'am/_'jig pa'am/_'phel ba'am/_'grib pa'am/_skye ba'am/_'gag pa'am/_kun nas nyon 
[\[256b.7\]]mongs pa'am/_rnam par byang ba'i chos gang yang med de/_de ni chos rnams kyi rang bzhin yin no/_/rang bzhin de la gnas nas byang chub sems dpa' sems dpa' chen po bla na med pa yang dag par rdzogs pa'i byang chub don du gnyer bar byed mod kyi/_chos gang yang 'jug 
[\[257a\]]
[\[257a.1\]]par mi mthong la/_des chos thams cad zhugs pa med cing gnas pa med par mthong ste/_de ni chos rnams kyi chos gnas pa nyid yin no/_/de'i phyir byang chub sems dpa' sems dpa' chen po shes rab kyi pha rol tu phyin pa la spyod pa/_chos thams cad 
[\[257a.2\]]rang bzhin gyis stong par mthong nas/_bla na med pa yang dag par rdzogs pa'i byang chub de las phyir mi ldog go/_/de ci'i phyir zhe na/_'di ltar des rang bzhin gyis stong pa nyid gang la bdag dang sems can dang skye ba po dang /_gso ba po dang /_gang zag dang /_shed las skyes dang /_
[\[257a.3\]]shed bu dang /_byed pa po dang /_byed du 'jug pa po dang /_tshor ba po dang /_tshor bar byed pa po dang /_shes pa po dang /_mthong ba po dmigs su med pa dang /_de bzhin du gzugs dang /_tshor ba dang /_'du shes dang /_'du byed rnams dang /_rnam par shes pa dmigs su 
[\[257a.4\]]med pa dang /_de bzhin du sbyar te/_dpe byad bzang po brgyad cu'i bar du dmigs su med par rgya cher sbyar bar bya ba'i rang bzhin gyis stong pa nyid de la gnas nas/_chos gang la yang sgrib par mi mthong ste/_des chos thams cad sgrib pa med par mthong ba'i phyir ro/_/rab 'byor 
[\[257a.5\]]dper na de bzhin gshegs pas sprul pa'i mi rnams la/_de bzhin gshegs pas sprul pa dge slong ngam/_dge slong ma'am/_dge bsnyen nam/_dge bsnyen ma zhig gis bskal pa'am/_bskal pa las lhag par rgyun ma chad par chos bstan par gyur na/_rab 'byor 'di ji 
[\[257a.6\]]snyam du sems/_ci de bzhin gshegs pas sprul pa'i mi de dag la rgyun du zhugs pa'i 'bras bu'am/_lan cig phyir 'ong ba'i 'bras bu'am/_phyir mi 'ong ba'i 'bras bu'am/_dgra bcom pa nyid 'thob pa'i skal ba yod snyam mam/_gsol pa/_btsun pa bcom ldan 
[\[257a.7\]]'das ma mchis lags so/_/de ci'i slad du zhe na/_de dag la dngos po ma mchis pa'i slad du'o/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_dngos po med pa'i chos rnams la 'bras bu 'thob par ji ltar 'gyur te/_rab 'byor 
[\[257b\]]
[\[257b.1\]]chos thams cad dngos po med pa la shes rab can su zhig 'di lta ste/_rgyun du zhugs pa'i 'bras bu'am/_lan cig phyir 'ong ba'i 'bras bu'am/_phyir mi 'ong ba'i 'bras bu'am/_dgra bcom pa nyid dam/_rang byang chub nyid dam/_bla na med pa yang dag par rdzogs pa'i byang 
[\[257b.2\]]chub la mngon par zhen par byed/_gzhan du na phyin ci log tu ltung ba'i skye dgu rnams phyin ci log med pa la 'dzud cing rab tu 'god par byed de/_rnam par rtog pa med pa'i phyir de yang phyin ci log ma yin no/_/gang la phyin ci log med pa de la ni bdag med do/_/sems can med do/_/
[\[257b.3\]]shes pa po dang /_mthong ba po'i bar du med do/_/de la ni gzugs med do/_/tshor ba med do/_/'du shes med do/_/'du byed rnams med do/_/rnam par shes pa med do/_/gang la gzugs med cing tshor ba med pa dang /_'du shes med pa dang /_'du byed rnams med pa dang /_
[\[257b.4\]]rnam par shes pa med pa de la bdag med pa nas/_dpe byad bzang po brgyad cu'i bar du med de/_de ni rang bzhin gyis stong pa nyid yin no/_/de la ni gnas nas byang chub sems dpa' sems dpa' chen po shes rab kyi pha rol tu phyin pa la spyod pa/_sems can rnams phyin ci log 
[\[257b.5\]]las rnam par grol bar byed de/_'di lta ste/_sems can med pa la sems can du 'du shes pa dang /_de bzhin du rtag par 'du shes pa dang /_bde bar 'du shes pa dang /_bdag tu 'du shes pa dang /_sdug par 'du shes pa dang /_de bzhin du gzugs dang /_tshor ba dang /_
[\[257b.6\]]'du shes dang /_'du byed rnams dang /_rnam par shes par 'du shes pa'i sems can rnams rnam par shes par 'du shes pa'i bar las rnam par grol bar byed do/_/de bzhin du sbyar te/_de zag pa dang bcas pa dang /_zag pa med pa'i bar gyi chos rnams la yang sbyar bar bya'o/_/
[\[257b.7\]]zag pa med pa'i chos gang dag yin pa 'di lta ste/_dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_
[\[258a\]]
[\[258a.1\]]rnam par thar pa'i sgo gsum dang /_de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar de dag kyang don dam par 'dus ma byas ji lta ba de lta bu ni ma yin no/_/de ni ma skyes pa dang /_dngos po med pa yin te/_de ni rang bzhin gyis stong pa 
[\[258a.2\]]nyid yin no/_/de ni sangs rgyas bcom ldan 'das rnams kyi byang chub yin te de la ni bdag med do/_/sems can med do/_/shes pa po dang /_mthong ba po'i bar du med do/_/gzugs med do/_/tshor ba med do/_/'du shes med do/_/'du byed rnams med do/_/rnam 
[\[258a.3\]]par shes pa med do/_/de bzhin du sbyar te/_dpe byad bzang po brgyad cu'i bar du med do/_/byang chub sems dpa' sems dpa' chen po ni rang bzhin gyis stong pa nyid kyi don ma gtogs par rdzogs pa'i byang chub kyi lam gyi ched du ni bla na med pa yang dag par rdzogs pa'i byang 
[\[258a.4\]]chub don du gnyer bar mi byed do/_/rang bzhin gyis stong pa nyid de ni sngon gyi mtha' dang phyi ma'i mtha' dang /_dbus kyi mthar yang rang bzhin gyis stong pa nyid yin te/_byang chub sems dpa' sems dpa' chen po de rang bzhin gyis stong pa nyid de la gnas nas/_sems 
[\[258a.5\]]can rnams kyi sems can du 'du shes pa dang /_'du shes thams cad las rab tu dgrol ba'i phyir lam gyi rnam pa shes pa nyid la spyod par byed do/_/de lam gyi rnam pa shes pa nyid la spyod pa na/_'di lta ste/_nyan thos kyi lam dang /_rang sangs rgyas kyi lam dang /_yang 
[\[258a.6\]]dag par rdzogs pa'i byang chub kyi lam dang /_lam thams cad la spyod do/_/des lam rnams yongs su rdzogs par byas/_sems can rnams kyang yongs su smin par byas/_sangs rgyas kyi zhing yang yongs su dag par byas te/_de'i tshe 'du byed rnams byin gyis brlabs 
[\[258a.7\]]nas/_bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/_/bla na med pa yang dag par rdzogs pa'i byang chub mngon par rdzogs par sangs rgyas nas kyang sangs rgyas kyi tshul rgyun mi gcod par 'gyur ro/_/sangs rgyas kyi tshul de gang zhe na/_'di 
[\[258b\]]
[\[258b.1\]]lta ste/_rang bzhin gyis stong pa nyid 'di nyid yin no/_/sangs rgyas bcom ldan 'das gang dag 'das pa'i dus na byung bar gyur pa'i sangs rgyas bcom ldan 'das de dag gi chos kyi tshul yang 'di lta ste/_rang bzhin gyis stong pa nyid 'di nyid yin par gyur to/_/sangs rgyas bcom 
[\[258b.2\]]ldan 'das gang dag ma 'ongs pa'i dus na 'byung bar 'gyur ba'i sangs rgyas bcom ldan 'das de dag gi sangs rgyas kyi tshul yang 'di nyid yin par 'gyur ro/_/da ltar phyogs bcu'i 'jig rten gyi khams dpag tu med pa dag na/_sangs rgyas bcom ldan 'das gang dag bzhugs 
[\[258b.3\]]shing gzhes pa'i sangs rgyas bcom ldan 'das de dag gi chos kyi tshul yang 'di lta ste/_rang bzhin gyis stong pa nyid 'di nyid yin te/_sangs rgyas bcom ldan 'das rnams ni rang bzhin gyis stong pa nyid la ma gtogs par 'jig rten du 'byung bar mi 'gyur te/_rab 'byor de lta 
[\[258b.4\]]bas na byang chub sems dpa' sems dpa' chen pos rang bzhin gyis stong pa nyid kyi pha rol tu phyin pa drug la spyad par bya ste/_de ni byang chub kyi spyod pa yin no/_/byang chub sems dpa' sems dpa' chen po de la spyod pa ni/_rnam pa thams cad mkhyen pa nyid las yongs su nyams 
[\[258b.5\]]par mi 'gyur ro/_/gsol pa/_kye ma btsun pa bcom ldan 'das byang chub sems dpa' sems dpa' chen po dag de ltar chos thams cad rang bzhin gyis stong pa nyid la spyod kyang /_gzugs kyang gzhan/_tshor ba yang gzhan/_'du shes kyang gzhan/_'du byed rnams 
[\[258b.6\]]kyang gzhan/_rnam par shes pa yang gzhan zhing /_rang bzhin gyis stong pa nyid kyang gzhan/_de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar du yang gzhan/_bla na med pa yang dag par rdzogs pa'i byang chub kyang gzhan du rang bzhin gyis stong pa nyid 
[\[258b.7\]]de/_rnam par 'khrug par yang mi bgyid la/_rang bzhin gyis stong pa nyid bla na med pa yang dag par rdzogs pa'i byang chub lags la/_bla na med pa yang dag par rdzogs pa'i byang chub nyid rang bzhin gyis stong pa nyid lags pa ni ngo mtshar lags so//_//shes rab kyi 
[\[259a\]]
[\[259a.1\]]pha rol tu phyin pa khri pa/_bam po sum cu gcig pa/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor gal te gzugs kyang gzhan la/_rang bzhin gyis stong pa nyid kyang gzhan/_de bzhin 
[\[259a.2\]]du tshor ba yang gzhan/_'du shes kyang gzhan/_'du byed rnams kyang gzhan/_rnam par shes pa yang gzhan la/_rang bzhin gyis stong pa nyid kyang gzhan/_byang chub kyi bar du yang gzhan la/_rang bzhin gyis stong pa nyid kyang gzhan zhig yin par gyur na ni/_byang chub sems 
[\[259a.3\]]dpa' sems dpa' chen po rnam pa thams cad mkhyen pa nyid du mngon par rdzogs par 'tshang rgya bar yang mi 'gyur ba zhig na/_rab 'byor gang gi phyir rang bzhin gyis stong pa nyid gzugs yin zhing /_de bzhin du tshor ba dang /_'du shes dang /_'du byed rnams yin la/_rang 
[\[259a.4\]]bzhin gyis stong pa nyid rnam par shes pa yin/_rang bzhin gyis stong pa nyid bla na med pa yang dag par rdzogs pa'i byang chub kyi bar du yin pa de'i phyir/_byang chub sems dpa' sems dpa' chen po shes rab kyi pha rol tu phyin pa la spyod pa/_chos thams cad rang bzhin gyis 
[\[259a.5\]]stong par rig nas/_bla na med pa yang dag par rdzogs pa'i byang chub mngon par rdzogs par 'tshang rgya'o/_/de ci'i phyir zhe na/_rang bzhin gyis stong pa nyid 'di la chos gang yang 'jig pa yang med/_ther zug tu gnas pa yang med/_'gro ba yang med pa'i phyir ro/_/byis pa 
[\[259a.6\]]'du shes sna tshogs can rnams ni gzugs kyang gzhan la/_rang bzhin gyis stong pa nyid kyang gzhan du yongs su rtog go/_/de bzhin du rnam par shes pa'i bar du yang gzhan la/_rang bzhin gyis stong pa nyid kyang gzhan du yongs su rtog go/_/de bzhin du sbyar te/_bla na med pa yang 
[\[259a.7\]]dag par rdzogs pa'i byang chub kyi bar du yang gzhan la/_rang bzhin gyis stong pa nyid kyang gzhan du yongs su rtog go/_/de dag de ltar yongs su rtog par byed pas gzugs la mngon par zhen to/_/de bzhin du tshor ba dang /_'du shes dang /_'du byed rnams dang /_rnam par 
[\[259b\]]
[\[259b.1\]]shes pa la mngon par zhen to/_/de dag gzugs la mngon par zhen cing /_de bzhin du tshor ba dang /_'du shes dang /_'du byed rnams dang /_rnam par shes pa la mngon par zhen pas bdag tu 'dzin pa dang /_bdag gir 'dzin pa la spyod cing /_de la yang mngon par zhen to/_/mngon par zhen 
[\[259b.2\]]nas kyang yang gzugs skyed par byed cing /_de bzhin du tshor ba dang /_'du shes dang /_'du byed rnams dang /_rnam par shes pa skyed par byed de/_de dag ni skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_
[\[259b.3\]]sdug bsngal ba dang /_yid mi bde ba dang /_'khrug pa las yongs su mi 'grol/_'gro ba lnga'i 'khor ba'i 'khor lo las yongs su mi 'thar ro/_/de lta bas na byang chub sems dpa' sems dpa' chen po shes rab kyi pha rol tu phyin pa la spyod pa ni/_gzugs stong ngam 'on te 
[\[259b.4\]]mi stong zhes bya bar khas mi len cing /_nye bar mi len la rnam par 'khrug par yang mi byed do/_/de bzhin du tshor ba dang /_'du shes dang /_'du byed rnams dang /_rnam par shes pa stong ngam/_'on te mi stong zhes bya bar khas mi len cing /_nye bar mi len la rnam par 'khrug 
[\[259b.5\]]par yang mi byed do/_/de bzhin du sbyar te/_byang chub kyi bar du stong ngam/_'on te mi stong zhes bya bar khas mi len cing nye bar mi len la/_rnam par 'khrug par yang mi byed do/_/de ci'i phyir zhe na/_stong pa nyid ni 'di lta ste/_'di ni gzugs so/_/'di ni rnam par shes 
[\[259b.6\]]pa'i bar ro/_/'di ni bla na med pa yang dag par rdzogs pa'i byang chub kyi bar yin no zhes gzugs rnam par 'khrug par yang mi byed do/_/tshor ba dang /_'du shes dang /_'du byed rnams dang /_rnam par shes pa rnam par 'khrug par mi byed pa'i phyir ro/_/rab 'byor dper na 
[\[259b.7\]]nam mkhas ni nam mkha' rnam par 'khrugs par mi byed de/_nang gi nam mkha'i khams kyis kyang phyi rol gyi nam mkha'i khams rnam par 'khrugs par mi byed la/_phyi rol gyi nam mkha'i khams kyis kyang nang gi nam mkha'i khams rnam par 'khrugs par mi byed do/_/rab 
[\[260a\]]
[\[260a.1\]]'byor de bzhin du gzugs kyis kyang stong pa nyid rnam par 'khrugs par mi byed la/_stong pa nyid kyis kyang gzugs rnam par 'khrugs par mi byed do/_/de bzhin du rnam par shes pa'i bar gyis kyang stong pa nyid rnam par 'khrugs par mi byed la/_stong pa 
[\[260a.2\]]nyid kyis kyang rnam par shes pa rnam par 'khrugs par mi byed do/_/de bzhin du sbyar te/_byang chub kyi bar gyis kyang stong pa nyid rnam par 'khrugs par mi byed la/_stong pa nyid kyis kyang byang chub kyi bar rnam par 'khrugs par mi byed do/_/de ci'i phyir zhe na/_'di ltar chos de 
[\[260a.3\]]dag la 'di ni stong ngo /_/'di ni mi stong ngo snyam du rnam par rtog par byed pa'i ngo bo nyid med pa'i phyir ro/_/shes rab kyi pha rol tu phyin pa khri pa las rang bzhin gyi le'u zhes bya ste sum cu pa'o//_//de nas bcom ldan 'das la tshe dang ldan pa rab 'byor gyis 'di skad 
[\[260a.4\]]ces gsol to/_/btsun pa bcom ldan 'das de ltar chos kyi mtshan nyid legs par rtogs pa'i byang chub sems dpa' sems dpa' chen po phyir mi ldog pa lags sam/_rab 'byor yin no/_/gsol pa/_btsun pa bcom ldan 'das phyir mi ldog pa'i byang chub sems dpa' 
[\[260a.5\]]sems dpa' chen po'i rnam pa ni gang dag lags/_rtags ni gang dag lags/_mtshan ma ni gang dag lags/_bdag cag gis ji ltar phyir mi ldog pa'i byang chub sems dpa' sems dpa' chen po lags par 'tshal bar bgyi lags/_de skad ces gsol pa dang /_bcom 
[\[260a.6\]]ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 'di la byis pa so so'i skye bo'i sa gang yin pa dang /_nyan thos kyi sa gang yin pa dang /_rang sangs rgyas kyi sa gang yin pa dang /_byang chub sems dpa'i sa gang yin pa dang /_de bzhin gshegs 
[\[260a.7\]]pa'i sa gang yin pa'i sa bshad pa de dag thams cad ni chos kyi de bzhin nyid de/_'gyur ba med cing rnam par rtog pa med la gnyis su med de gnyis su dbyer med do/_/byang chub sems dpa' sems dpa' chen po de'i de bzhin nyid de/_chos kyi de bzhin nyid de la 'jug par byed 
[\[260b\]]
[\[260b.1\]]la/_de bzhin nyid de chos kyi de bzhin nyid la mi rtog ste/_rnam par mi rtog pa kho na'i tshul gyis de bzhin nyid la 'jug go/_/de la zhugs nas kyang de'i de bzhin nyid gang yin pa de shes nas/_de bor te 'di ni chos kyi de bzhin nyid ma yin no snyam du chos gang la yang the tshom mi za 
[\[260b.2\]]zhing /_de bzhin nyid 'di ni gcig kho na ste/_'di lta ste/_chos thams cad kyi dbyings dang /_chos skyon med pa nyid do snyam mo/_/de ni byung rgyal du smra ba ma yin te/_tshig don dang ldan pa kho nar smra'i don dang mi ldan par ni ma yin no/_/gzhan gyis byas pa dang ma byas pa la 
[\[260b.3\]]mi lta zhing /_legs par gsungs pa tshol ba yin te/_rab 'byor rnam pa dang rtags dang /_mtshan ma de dag dang ldan pa'i byang chub sems dpa' sems dpa' chen po ni phyir ldog pa yin par rig par bya'o/_/gsol pa/_btsun pa bcom ldan 'das rnam pa gang 
[\[260b.4\]]dag dang /_rtags gang dag dang /_mtshan ma gang dag gis byang chub sems dpa' sems dpa' chen po phyir mi ldog par ston lags/_bcom ldan 'das kyis bka' stsal pa/_rab 'byor chos thams cad ni rnam pa med pa/_rtags med pa mtshan ma med pa yin no/_/
[\[260b.5\]]gsol pa/_gal te chos thams cad rnam pa ma mchis pa/_rtags ma mchis pa mtshan ma ma mchis pa lags na/_byang chub sems dpa' sems dpa' chen po chos gang dag las phyir ldog na/_phyir mi ldog par ston lags/_bcom ldan 'das kyis bka' stsal pa/_rab 
[\[260b.6\]]'byor gang gi tshe byang chub sems dpa' sems dpa' chen po gzugs las phyir ldog pa yin zhing /_de bzhin du tshor ba dang /_'du shes dang /_'du byed rnams dang /_rnam par shes pa las phyir ldog pa de'i tshe byang chub sems dpa' sems dpa' chen po phyir mi ldog par ston 
[\[260b.7\]]to/_/rab 'byor gzhan yang gang gi tshe byang chub sems dpa' sems dpa' chen po so so'i skye bo'i sa las phyir ldog pa dang /_nyan thos kyi sa las phyir ldog pa dang /_rang sangs rgyas kyi sa las phyir ldog pa de'i tshe phyir mi ldog par ston to/_/rab 'byor gzhan yang gang gi tshe byang 
[\[261a\]]
[\[261a.1\]]chub sems dpa' sems dpa' chen po sbyin pa'i pha rol tu phyin pa las phyir mi ldog pa dang /_de bzhin du shes rab kyi pha rol tu phyin pa'i bar las phyir mi ldog pa dang /_nang stong pa nyid las phyir mi ldog pa dang /_dngos po med pa'i ngo bo nyid stong pa nyid kyi bar las phyir mi ldog pa dang /_de bzhin du sbyar 
[\[261a.2\]]te/_sangs rgyas kyi chos 'dres pa [{]bcwa [,]bco [}]brgyad kyi bar las phyir mi ldog pa de'i tshe byang chub sems dpa' sems dpa' chen po de phyir mi ldog par ston to/_/rab 'byor gzhan yang phyir mi ldog pa'i byang chub sems dpa' sems dpa' chen po ni dge sbyong dang /_bram ze 'di 
[\[261a.3\]]dag ni shes par bya ba shes shing mthong bar bya ba mthong ba'am/_yang dag pa'i lta ba 'dogs par byed pa'o/_/zhes 'di las phyi rol pa'i dge sbyong dang /_bram ze dag gi ngor lta ba de ni gnas med de/_legs par gsungs pa'i chos 'dul ba la the tshom bskyed par mi byed de/_tshul 
[\[261a.4\]]khrims dang brtul zhugs mchog tu 'dzin par gyur pa ma yin no/_/lta ba ngan par mi ltung ngo /_/dge mtshan dang /_bkra shis la dag par mi 'dzin to/_/lha gzhan dag la phyag 'tshal bar mi byed cing /_me tog dang /_phreng ba dang /_spos dang /_byug pa dang /_mar me dang /_
[\[261a.5\]]bdug pa dang /_phye ma dang /_gos dang /_gdugs dang /_rgyal mtshan dang /_ba dan dag de dag la sbyin pa'am/_bya bar mi sems pa ste/_rab 'byor rnam pa dang /_rtags dang mtshan ma de dag dang ldan pa'i byang chub sems dpa' sems dpa' chen po ni rigs dman pa dang /_
[\[261a.6\]]rigs ngan du mi skye ste/_'di lta ste/_gdol pa'i rigs rnams sam/_g.yung po'i rigs rnams sam/_smyig ma mkhan gyi rigs rnams sam/_de las gzhan pa'i rigs ngan rnams sam/_mi khom pa brgyad po dag gi bar rnams su mi skye/_bud med kyi dngos po yongs su mi 
[\[261a.7\]]'dzin te/_rab 'byor rnam pa dang rtags dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/_/rab 'byor gzhan yang phyir mi ldog pa'i byang chub sems dpa' sems dpa' chen po ni dge ba bcu'i las kyi lam yang dag par 
[\[261b\]]
[\[261b.1\]]blangs nas gnas te/_de bdag gis kyang srog gcod pa spangs shing /_gzhan dag kyang srog gcod pa spong ba sgrub pa yang dag par 'dzin du 'jug pa yin/_srog gcod pa spong ba sgrub pa'i bsngags pa yang rjod pa yin/_gzhan gang dag srog gcod pa spangs pa de dag gi 
[\[261b.2\]]bsngags pa yang rjod cing rjes su dga' bar byed do/_/de bzhin du sbyar te/_bdag gis kyang log par lta ba'i bar du spangs shing /_gzhan dag kyang log par lta ba spong ba sgrub pa yang dag par 'dzin du 'jug pa yin/_log par lta ba spong ba sgrub pa'i bsngags pa yang 
[\[261b.3\]]rjod pa yin/_gzhan gang dag log par lta ba spangs pa de dag gi bsngags pa yang rjod cing rjes su dga' bar byed pa yin te/_rab 'byor rnam pa dang rtags dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/_/rab 
[\[261b.4\]]'byor gzhan yang phyir mi ldog pa'i byang chub sems dpa' sems dpa' chen po ni rmi lam na yang mi dge ba bcu'i las kyi lam kun tu mi spyod na sad pa na lta ci smos te/_rab 'byor rnam pa dang rtags dang /_mtshan ma de dag dang ldan pa'i byang chub sems dpa' sems 
[\[261b.5\]]dpa' chen po ni phyir mi ldog par ston to/_/rab 'byor gzhan yang phyir mi ldog pa'i byang chub sems dpa' sems dpa' chen po ni rtag tu sbyin pa'i pha rol tu phyin pa la gnas pa yin/_de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 
[\[261b.6\]]'grus kyi pha rol tu phyin pa dang /_bsam gtan gyi pha rol tu phyin pa dang /_rtag tu shes rab kyi pha rol tu phyin pa la gnas pa yin te/_sbyin pa de yang sems can thams cad kyi ched du sgom la/_de yang mi dmigs pa'i tshul gyis sgom ste/_rab 'byor rnam pa dang rtags dang /_
[\[261b.7\]]mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/_/rab 'byor gzhan yang phyir mi ldog pa'i byang chub sems dpa' sems dpa' chen po ni chos kyi rnam grangs kyi chos kyi sbyin pa sbyin pa na/_'di snyam du chos kyi sbyin pa 'dis sems 
[\[262a\]]
[\[262a.1\]]can thams cad kyi bsam pa yongs su rdzogs par gyur cig snyam du bsams nas/_des chos kyi sbyin pa de sems can thams cad dang lhan cig thun mong du byas nas/_bla na med pa yang dag par rdzogs pa'i byang chub tu yongs su sngo bar byed la/_de yang mi dmigs 
[\[262a.2\]]pa'i tshul gyis yongs su sngo bar byed de/_rab 'byor rnam pa dang rtags dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/_/rab 'byor gzhan yang phyir mi ldog pa'i byang chub sems dpa' sems dpa' chen po ni 
[\[262a.3\]]chos zab mo rnams la som nyi dang yid gnyis dang the tshom med do/_/gsol pa/_btsun pa bcom ldan 'das ci'i slad du phyir mi ldog pa'i byang chub sems dpa' sems dpa' chen po chos zab mo rnams la som nyi dang /_yid gnyis dang the tshom ma mchis pa lags/_
[\[262a.4\]]bcom ldan 'das kyis bka' stsal pa/_rab 'byor phyir mi ldog pa'i byang chub sems dpa' sems dpa' chen po des ni gang la de som nyi dang yid gnyis dang /_the tshom za bar 'gyur ba'i chos gang yang yang dag par rjes su mi mthong ste/_'di lta ste/_gzugs sam/_
[\[262a.5\]]tshor ba'am/_'du shes sam 'du byed rnams sam/_rnam par shes pa'am/_de bzhin du sbyar te/_bla na med pa yang dag par rdzogs pa'i byang chub kyi bar du yang dag par rjes su mi mthong ste/_rab 'byor rnam pa dang rtags dang /_mtshan ma de dag dang ldan pa'i byang chub 
[\[262a.6\]]sems dpa' sems dpa' chen po ni phyir mi ldog par ston to/_/rab 'byor gzhan yang phyir mi ldog pa'i byang chub sems dpa' sems dpa' chen po ni lus kyi las 'jam pa dang ldan pa yin ngag gi las 'jam pa dang /_yid kyi las 'jam pa dang ldan pa yin/_sems 
[\[262a.7\]]can thams cad la yang zhe 'gras pa'i sems med pa yin te/_rab 'byor rnam pa dang rtags dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/_/rab 'byor gzhan yang phyir mi ldog pa'i byang chub sems dpa' 
[\[262b\]]
[\[262b.1\]]sems dpa' chen po ni rtag tu byams pa'i lus kyi las dang ldan pa yin/_de bzhin du byams pa'i ngag gi las dang /_byams pa'i yid kyi las dang ldan pa yin te/_rab 'byor rnam pa dang rtags dang /_mtshan ma de dag dang ldan pa'i byang chub sems dpa' sems dpa' 
[\[262b.2\]]chen po ni phyir mi ldog par ston to/_/rab 'byor gzhan yang phyir mi ldog pa'i byang chub sems dpa' sems dpa' chen po ni sgrib pa lnga dang lhan cig mi gnas so/_/lnga po dag gang zhe na/_'di lta ste/_'dod pa la 'dun pa dang /_gnod sems dang /_rmugs pa dang /_
[\[262b.3\]]gnyid dang /_rgod pa dang /_'gyod pa dang /_the tshom dang /_lhan cig mi gnas te/_rab 'byor rnam pa dang rtags dang mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/_/rab 'byor gzhan yang phyir mi ldog pa'i 
[\[262b.4\]]byang chub sems dpa' sems dpa' chen po la ni bag la nyal thams cad kyi thams cad du med de/_rab 'byor rnam pa dang /_rtags dang mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/_/rab 'byor gzhan 
[\[262b.5\]]yang phyir mi ldog pa'i byang chub sems dpa' sems dpa' chen po ni 'gro'am ldog kyang rung 'khrul pa'i sems kyis 'gro ba'am/_ldog par mi byed kyi de 'gro'am/_ldog na yang dran pa nye bar gzhag bzhin du 'gro'am/_ldog par byed de/_dran bzhin kho nar 
[\[262b.6\]]'gro'am ldog par byed do/_/dran pa bzhin kho nar 'chag pa'am/_'greng ba'am/_'dug pa'am/_nyal bar byed do/_/gya tshom du rkang pa sa la mi 'jog_/gya tshom du rkang pa sa la mi 'deg gi dran bzhin kho nar rkang pa sa la 'jog cing dran bzhin kho nar rkang 
[\[262b.7\]]pa sa la 'deg la mthong bzhin du sa'i phyogs su 'gro ste/_rab 'byor rnam pa dang /_rtags dang mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/_/rab 'byor gzhan yang phyir mi ldog pa'i byang chub sems dpa' 
[\[263a\]]
[\[263a.1\]]sems dpa' chen po'i gos kyi spyod pa ni smad du med pa yin/_rtag tu gtsang sbra can yin zhing dri nga ba med la/_de nad nyung ba dang rdul dang /_dri ma dang bral ba yin te/_rab 'byor rnam pa dang /_rtags dang mtshan ma de dag dang ldan pa'i byang chub sems 
[\[263a.2\]]dpa' sems dpa' chen po ni phyir mi ldog par ston to/_/rab 'byor gzhan yang phyir mi ldog pa'i byang chub sems dpa' sems dpa' chen po de'i lus la ni mir gyur pa rnams kyi lus la srin bu'i rigs brgyad khri gang dag yod cing lus de nyid la za ba de dag med do/_/
[\[263a.3\]]de ci'i phyir zhe na/_rab 'byor byang chub sems dpa' de'i dge ba'i rtsa ba gang dag yin pa de dag ni 'jig rten thams cad las mngon par 'phags pa dang /_'jig rten thams cad las rab mchog tu gyur pa yin te/_de'i phyir byang chub sems dpa' de'i lus la srin bu'i 
[\[263a.4\]]rigs de dag med do/_/rab 'byor ji lta ji ltar byang chub sems dpa' sems dpa' chen po de'i dge ba'i rtsa ba de dag shin tu rnam par 'phel ba de lta de ltar byang chub sems dpa' sems dpa' chen po ches rgya cher lus dang /_ngag dang yid yongs su dag pa yongs su 
[\[263a.5\]]'dzin to/_/grang ba dang /_dro ba dang /_bkres pa dang /_skom pa dang /_nyi ma dang /_rlung dang /_sha sbrang gi reg pa dag bzod pa yin te/_rab 'byor rnam pa dang /_rtags dang mtshan ma de dag dang ldan pa'i byang chub sems dpa' sems dpa' chen po ni phyir mi 
[\[263a.6\]]ldog par ston to/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das byang chub sems dpa' sems dpa' chen po de'i lus yongs su dag pa de gang lags/_ngag yongs su dag 
[\[263a.7\]]pa gang lags/_yid yongs su dag pa gang lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 'di la ji lta ji ltar byang chub sems dpa' sems dpa' chen po de'i dge ba'i rtsa ba de dag rnam 
[\[263b\]]
[\[263b.1\]]par 'phel ba de lta de ltar dge ba'i rtsa ba de dag gis byang chub sems dpa' sems dpa' chen po'i lus kyi mi drang ba dang /_gya gyu dang /_ngag gi mi drang ba dang /_gya gyu dang /_sems kyi mi drang ba dang /_gya gyu rnams yongs su byang bar byed de/_de ji ltar lus kyis legs 
[\[263b.2\]]par spyad pa rnam pa gsum spyod pa dang /_ngag gis legs par spyad pa rnam pa bzhi spyod pa dang /_yid kyis legs par spyad pa rnam pa gsum spyod pa 'di ni byang chub sems dpa' sems dpa' chen po'i lus yongs su dag pa dang /_ngag yongs su dag pa dang /_yid yongs 
[\[263b.3\]]su dag pa yin no/_/de lus yongs su dag pa dang /_ngag yongs su dag pa dang /_yid yongs su dag pa dang ldan pa des nyan thos kyi sa dang /_rang sangs rgyas kyi sa las kyang 'da' bar byed cing /_byang chub sems dpa'i skyon med pa la yang 'jug la/_yang dag pa'i 
[\[263b.4\]]mtha' mngon sum du yang mi byed do/_/rab 'byor 'di yang byang chub sems dpa' de'i lus yongs su dag pa dang /_ngag yongs su dag pa dang /_yid yongs su dag pa yin par rig par bya ste/_rab 'byor rnam pa dang rtags dang /_mtshan ma de dag dang ldan pa'i byang chub 
[\[263b.5\]]sems dpa' sems dpa' chen po ni phyir mi ldog par ston to/_/rab 'byor gzhan yang phyir mi ldog pa'i byang chub sems dpa' sems dpa' chen po ni rnyed pa dang /_bkur sti dang /_tshigs su bcad pa la gdu ba ma yin/_chos gos dang /_bsod snyoms dang /_mal 
[\[263b.6\]]cha dang /_stan la gdu ba ma yin/_sbyangs pa'i yon tan bcu gnyis po dag yang dag par blangs nas gnas te/_rab 'byor rnam pa dang /_rtags dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/_/rab 'byor 
[\[263b.7\]]gzhan yang phyir mi ldog pa'i byang chub sems dpa' sems dpa' chen po ni nam yang ser sna'i sems mi skyed/_'chal pa'i tshul khrims kyi sems dang /_le lo'i sems dang /_rnam par g.yengs pa'i sems dang /_rmongs pa'i sems mi skyed de/_rab 'byor rnam pa dang /_
[\[264a\]]
[\[264a.1\]]rtags dang mtshan ma de dag dang ldan pa'i byang chub sems dpa' sems dpa' chen po ni blo brtan pa yin no/_/de ni gus par byas nas gzhan las chos nyan te/_gang ci nyan kyang rung /_de thams cad shes rab kyi pha rol tu phyin pa dang sbyor bar byed do/_/'jig 
[\[264a.2\]]rten pa'i las gang dag yin pa de dag kyang shes rab kyi pha rol tu phyin pa la brten nas/_'bad pa med pa kho nar shes la/_de dag kyang shes rab kyi pha rol tu phyin pa dang sbyor bar byed cing /_gang chos kyi dbyings dang mi 'byor pa'i chos de gang yang yang dag par rjes su mi mthong gi 
[\[264a.3\]]de dag thams cad shes rab kyi pha rol tu phyin pa dang 'byor par yang dag par rjes su mthong ste/_rab 'byor rnam pa dang rtags dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/_/rab 'byor gal te phyir mi ldog pa'i 
[\[264a.4\]]byang chub sems dpa' sems dpa' chen po de'i mdun du bdud sdig can gyis sems can dmyal ba chen po brgyad po dag mngon par sprul nas/_sems can dmyal ba re rer yang byang chub sems dpa' stong phrag mang po dang /_byang chub sems dpa' 'bum phrag mang po zhig 
[\[264a.5\]]bstan te/_dmyal ba'i mes bsreg cing btso ba dang /_bskol ba dang /_sdug bsngal mi bzad pa drag po rtsub pa'i tshor ba dag myong bar mngon du sprul te bstan la/_byang chub sems dpa' de la 'di skad ces byang chub sems dpa' sems dpa' chen po 'di dag ni de bzhin 
[\[264a.6\]]gshegs pa dgra bcom pa yang dag par rdzogs pa'i sangs rgyas rnams kyis/_bla na med pa yang dag par rdzogs pa'i byang chub las phyir mi ldog par lung bstan pa sha stag ste/_'di dag sems can dmyal ba 'di dag tu skyes so/_/kye khyod kyang de bzhin gshegs pas bla na 
[\[264a.7\]]med pa yang dag par rdzogs pa'i byang chub kyi bar las phyir mi ldog par lung bstan pa ni sems can dmyal bar 'gyur du zad na/_kye da dung yang khyod kyis byang chub kyi sems 'di thong shig dang /_de ltar na khyod sems can dmyal ba 'di dag nas thar bar 'gyur zhing /_phyis 'dir 
[\[264b\]]
[\[264b.1\]]skye bar mi 'gyur la 'di nas shi 'phos nas kyang mtho ris su 'gro bar 'gyur ro zhes zer yang /_rab 'byor phyir mi ldog pa'i byang chub sems dpa' sems dpa' chen po de'i sems gzhan nyid du 'gyur ba de ni gnas ma yin zhing go skabs med do/_/de ci'i phyir zhe na/_rab 'byor 'di ltar 
[\[264b.2\]]las mi dge ba rnams kyi 'bras bu ni mi sdug pa yin par des chos kyi mtshan nyid legs par rtogs pa'i phyir dang /_de bzhin gshegs pa de dag ni chos kyi gter thugs rje chen po dang ldan pa/_'byung po thams cad la phan par bzhed pa yin pas/[ {]brdzun [,]rdzun [}]gsung ba ma yin pa'i phyir 
[\[264b.3\]]ro/_/rab 'byor 'di ni gnas ma yin zhing go skabs med de/_gang phyir mi ldog pa'i byang chub sems dpa' sems dpa' chen po de sems can dmyal ba rnams sam/_dud 'gro rnams sam/[ {]yi dgas [,]yi dwags [}]rnams su skye bar 'gyur ba de ni gnas med de/_rab 'byor rnam pa dang 
[\[264b.4\]]rtags dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/_/rab 'byor gzhan yang bdud sdig can dge slong gi cha byad kyis 'ongs te/_'di skad du sngon khyod kyis 'di ltar sbyin pa'i pha rol tu phyin pa yongs su rdzogs 
[\[264b.5\]]par bya'o/_/'di ltar shes rab kyi pha rol tu phyin pa'i bar du yongs su rdzogs par bya'o/_/'di ltar bla na med pa yang dag par rdzogs pa'i byang chub kyi bar du mngon par rdzogs par 'tshang rgya bar bya'o/_/zhes thos pa gang yin pa de thams cad ni khyod kyis log par thos pa 
[\[264b.6\]]yin gyis/_de thams cad slar bshags par gyis shig_/khyod kyis 'das pa dang /_ma byon pa dang /_da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas nyan thos dang /_rang sangs rgyas kyi thugs dang po bskyed pa nas nye bar bzung ste/_
[\[264b.7\]]dam pa'i chos gnas pa'i bar de'i dge ba'i rtsa ba gang dag yin pa'i dge ba'i rtsa ba de dag la rjes su yi rang bar byas pa thams cad slar bshags par gyis shig_/slar thong shig khyod dang de dag ni log pa'o/_/kye dge ba'i rtsa ba de dag slar 'chags shing gtong la kho bo'i tshig 
[\[265a\]]
[\[265a.1\]]ltar byed na ni de ltar na khyod myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/_/khyod kyis de skad thos pa gang yin pa ni sangs rgyas kyi bka' ma yin te/_de snyan dngags su byas pa yin gyi/_kho bo khyod 
[\[265a.2\]]la ston pa gang yin pa de ni yang dag par na/_sangs rgyas kyi bka' yin no zhes zer la/_gal te byang chub sems dpa' de 'khrug cing nem nur byed la/_the tshom za na byang chub sems dpa' de ni de bzhin gshegs pas/_bla na med pa yang dag par rdzogs pa'i byang chub tu lung 
[\[265a.3\]]bstan pa ma yin par rig par bya ste/_de ni phyir mi ldog pa'i sa la gnas pa ma yin no/_/rab 'byor gal te byang chub sems dpa' sems dpa' chen po la bdud sdig can gyis 'dun pa zlog pa na mi 'khrug cing nem nur mi byed la/_the tshom mi za ste/_de'i tshig la yid ches 
[\[265a.4\]]par mi byed/_gzhan la yid ches par mi byed/_sbyin pa'i pha rol tu phyin pa dang /_shes rab kyi pha rol tu phyin pa'i bar dang /_de bzhin du bla na med pa yang dag par rdzogs pa'i byang chub kyi bar la gzhan gyi dring mi 'jog na/_rab 'byor byang chub sems dpa' sems dpa' 
[\[265a.5\]]chen po de ni bla na med pa yang dag par rdzogs pa'i byang chub las phyir mi ldog pa yin par rig par bya'o/_/rab 'byor dper na dgra bcom pa zag pa zad pa ni chos rnams mngon sum du mthong ba'i phyir/_nam yang gzhan su la yang yid ches par mi byed cing /_bdud sdig can 
[\[265a.6\]]gyis kyang mi 'phrogs pa yin na/_gzhan gyis lta ci smos/_rab 'byor de bzhin du phyir mi ldog pa'i byang chub sems dpa' sems dpa' chen po yang gzhan su la yang yid ches par mi byed la/_nyan thos dang /_rang sangs rgyas thams cad dang /_bdud sdig can gyis kyang mi rdzi 
[\[265a.7\]]zhing /_bla na med pa yang dag par rdzogs pa'i byang chub las phyir mi ldog pa yin no/_/de ni su la yang yid ches par mi byed de/_de bzhin gshegs pa rnams la yang dad pas mi 'gro na/_gzhan dge sbyong dang bram ze dang /_spyod pa pa dang /_kun tu rgyu rnams sam/_bdud 
[\[265b\]]
[\[265b.1\]]sdig can la yid ches par lta ga la byed de/_de ni gnas med do/_/de ci'i phyir zhe na/_rab 'byor 'di ltar byang chub sems dpa' sems dpa' chen po des ni gang la yid ches par bya ba'i gzugs kyang yang dag par rjes su mi mthong /_/de bzhin du gang la yid ches par bya ba'i tshor 
[\[265b.2\]]ba dang /_'du shes dang /_'du byed rnams dang /_rnam par shes pa yang yang dag par rjes su mi mthong /_de bzhin du gang la yid ches par bya ba'i gzugs kyi de bzhin nyid dang /_tshor ba'i de bzhin nyid dang /_'du shes kyi de bzhin nyid dang /_'du byed rnams kyi de bzhin 
[\[265b.3\]]nyid dang /_rnam par shes pa'i de bzhin nyid kyang yang dag par rjes su mi mthong ngo /_/de bzhin du sbyar te/_gang la yid ches par bya ba'i rnam pa thams cad mkhyen pa nyid kyi bar gyi de bzhin nyid kyang yang dag par rjes su mi mthong ba'i phyir te/_rab 'byor rnam pa dang rtags 
[\[265b.4\]]dang mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/_/rab 'byor gzhan yang bdud sdig can dge slong gi cha byad du 'ongs te/_byang chub sems dpa' la 'di skad du 'di ni 'khor ba'i spyod pa yin gyi/_'di byang chub sems 
[\[265b.5\]]dpa'i spyod pa ni ma yin gyis/_kye khyod kyis 'di nyid du sdug bsngal gyi mthar phyin par gyis shig ces zer zhing /_de byang chub sems dpa' de la rdzogs pa'i byang chub kyi lam ltar bcos pa ston la lam ltar bcos pa de yang 'khor ba'i spyod pa 'jig rten pa'i lam gyis bsdus 
[\[265b.6\]]pa ste/_yang na rus gong du 'du shes pa dang /_rnam par sngos pa dang /_rnam par rnags pa dang /_rnam par bam pa dang /_rnam par dmar ba dang /_rnam par zos pa'i 'du shes sam/_yang na byams pa'am/_yang na snying rje'am/_yang na dga' ba'am/_yang na btang 
[\[265b.7\]]snyoms sam/_yang na bsam gtan dang po'am/_yang na bsam gtan bzhi pa'i bar ram/_yang na gzugs med pa'i snyoms par 'jug pa bzhi ston par byed cing /_tshe dang ldan pa lam 'di dang nan tan 'dis ni rgyun du zhugs pa'i 'bras bu 'thob par 'gyur zhing /_dgra bcom 
[\[266a\]]
[\[266a.1\]]pa'i bar ram/_rang byang chub 'thob par 'gyur gyis/_kye khyod kyis 'di nyid du sdug bsngal gyi mthar phyin par gyis shig phyis 'khor ba na spyod pa'i sdug bsngal de dag myong bar gyur ta re/_yang na gal te khyod gzugs can gyi lus mi 'dod dam/_yongs su mi gzung 
[\[266a.2\]]bar sems na/_'di nyid du skye mched rnams yongs su sbyongs shig ces/_byang chub sems dpa' sems dpa' chen po de la de skad brjod kyang /_rab 'byor gal te sems mi 'khrug cing mi g.yo la/_gong du yang 'di snyam du bdag la lam ltar bcos pa gang rgyun du zhugs pa'i 
[\[266a.3\]]'bras bu yang mngon sum du byed par mi 'gyur zhing /_dgra bcom pa'i 'bras bu'i bar du mngon sum du byed par mi 'gyur la/_rang byang chub kyang mngon sum du byed par yang mi 'gyur ba'i lam ltar bcos pa ston pa'i dge slong 'di ni bdag la gces spras byed pa yin no snyam du 
[\[266a.4\]]sems so/_/gong du yang bdag la chags pa de ston pa'i dge slong 'di ni bdag la gces spras byed pa yin te/_chags pa'i gnas de shes nas/_theg pa gsum po kun la bslab par bya'o snyam nas dga' ba skye'o/_/bdud sdig can gyis de dga' bar rig nas/_de la 'di 
[\[266a.5\]]skad ces kye rigs kyi bu khyod byang chub sems dpa' sems dpa' chen po gang dag gis de bzhin gshegs pa dgra bcom pa yang dag par rdzogs pa'i sangs rgyas gang gA'i klung gi bye ma snyed dag la/_na bza' dang /_zhal zas dang /_gzims cha dang /_gdan dang /_snyun gyi 
[\[266a.6\]]gso sman dang /_yo byad rnams kyis bsnyen bkur byas pa dang /_de bzhin gshegs pa dgra bcom pa yang dag par rdzogs pa'i sangs rgyas gang gA'i klung gi bye ma snyed po de dag gi drung du sbyin pa'i pha rol tu phyin pa yongs su bsgom zhing de bzhin du shes rab kyi pha rol tu phyin pa'i bar 
[\[266a.7\]]du yang yongs su bsgoms la/_de bzhin gshegs pa dgra bcom pa yang dag par rdzogs pa'i sangs rgyas gang gA'i klung gi bye ma snyed po de dag la bkur sti byas te/_bla na med pa yang dag par rdzogs pa'i byang chub 'di nyid kyi ched du byang chub sems dpa' sems dpa' chen po sbyin 
[\[266b\]]
[\[266b.1\]]pa'i pha rol tu phyin pa la spyod pa dang /_de bzhin du tshul khrims kyi pha rol tu phyin pa la spyod pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la spyod pa dang /_de bzhin du 
[\[266b.2\]]dran pa nye bar gzhag pa rnams dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_rnam par thar pa'i sgo gsum dang /_de 
[\[266b.3\]]bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar la spyod pas/_ji ltar rdzogs pa'i byang chub kyi lam la gnas par bgyi zhes yongs su zhus shing dris pa rnams lta bar 'dod dam/_sangs rgyas bcom ldan 'das de dag gis gang bshad pa la de kho na bzhin du 
[\[266b.4\]]gnas te/_de kho na bzhin du spyad de kho na bzhin du rnal 'byor du byas pa'i byang chub sems dpa' sems dpa' chen po de dag gis kyang bla na med pa yang dag par rdzogs pa'i byang chub mngon par rdzogs par sangs ma rgyas te/_de ltar gdams pa dang de ltar rjes su bstan pa dang /_
[\[266b.5\]]de ltar slob pa rnams kyis kyang rnam pa thams cad mkhyen pa nyid da dung ma thob na/_khyod lta zhig bla na med pa yang dag par rdzogs pa'i byang chub 'tshang rgya bar lta ga la 'gyur zhes na de skad brjod na yang gal te byang chub sems dpa' sems dpa' chen po'i sems gzhan du mi 'gyur zhing /_
[\[266b.6\]]yid dngang bar mi 'gyur la/_gang du yang chags pa gang gis rgyun du zhugs pa'i 'bras bu yang 'thob par mi 'gyur/_rang byang chub kyi bar du yang 'thob par mi 'gyur ba'i chags pa bdag la ston pa'i dge slong 'di ni bdag la gces spras byed pa yin no snyam nas 
[\[266b.7\]]dga' ba skye'o/_/de nas bdud sdig can gyis byang chub sems dpa' de'i sems zhum pa med pa nyid du shes nas/_skad cig de nyid las phyogs de nyid du dge slong rab tu mang po dag cig mngon par sprul nas/_dge slong 'di dag ni dgra bcom pa zag pa zad pa nyon mongs 
[\[267a\]]
[\[267a.1\]]pa med pa sha stag ste/_gang dag sngon bla na med pa yang dag par rdzogs pa'i byang chub tu yang dag par zhugs pa las de dag nyan thos nyid du gnas par gyur to/_/de bas na khyod lta zhig bla na med pa yang dag par rdzogs pa'i byang chub tu mngon par rdzogs par 'tshang rgya 
[\[267a.2\]]bar lta ga la 'gyur zhes bstan kyang gal te byang chub sems dpa' sems dpa' chen po de 'di snyam du kye ma 'di ni bdud sdig can lam ltar bcos pa ston pa dang /_sprul pa yin no snyam du sems te/_byang chub sems dpa' sems dpa' chen po shes rab kyi pha rol tu phyin pa la spyod 
[\[267a.3\]]pa ni/_bla na med pa yang dag par rdzogs pa'i byang chub las phyir mi ldog cing nyan thos kyi sa'am/_rang sangs rgyas kyi sar mi ltung ngo snyam ste/_gong du yang de 'di snyam du gang byang chub sems dpa' sems dpa' chen po sbyin pa'i pha rol tu phyin pa la spyod pa dang /_shes rab kyi pha 
[\[267a.4\]]rol tu phyin pa'i bar la spyod pa dang /_dran pa nye bar gzhag pa rnams la spyod pa dang /_sangs rgyas kyi chos ma 'dres pa [{]bcwa [,]bco [}]brgyad kyi bar la spyod pa dang /_bla na med pa yang dag par rdzogs pa'i byang chub mngon par rdzogs par 'tshang rgya bar mi 'gyur ba de ni gnas med la go 
[\[267a.5\]]skabs ma yin te/_de ni gnas med do snyam du sems na/_rab 'byor rnam pa dang rtags dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/_/rab 'byor gzhan yang phyir mi ldog pa'i byang chub sems dpa' sems 
[\[267a.6\]]dpa' chen po ni 'di snyam du sems te/_byang chub sems dpa' sems dpa' chen po gang la la zhig de bzhin gshegs pas ji skad gsungs pa'i pha rol tu phyin pa drug po dag dang ma bral zhing /_sems can rnams kyang pha rol tu phyin pa drug po dag yang dag par 'dzin du 'jug 
[\[267a.7\]]par byed 'jog par byed/_'god par byed cing /_rnam pa thams cad mkhyen pa nyid dang ldan pa'i sems dang ldan pa ni phyir mi ldog pa yin par ston to snyam mo/_/rab 'byor gzhan yang phyir mi ldog pa'i byang chub sems dpa' sems dpa' chen po ni 'di snyam du sems te/_
[\[267b\]]
[\[267b.1\]]byang chub sems dpa' gang zhig bdud kyi las rnams rig cing rtogs pa de ni bla na med pa yang dag par rdzogs pa'i byang chub las yongs su nyams par mi 'gyur te/_bdud kyi las de dag gang zhe na 'di lta ste/_yul lnga po dag la lhag par chags shing smon la/_de ltar pha rol tu 
[\[267b.2\]]phyin pa rnams la mngon par mi brtson pa ste/_rab 'byor rnam pa de dag dang rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog pa yin par ston to snyam mo/_/de skad ces bka' stsal pa dang /_bcom ldan 'das la tshe 
[\[267b.3\]]dang ldan pa rab 'byor gyis 'di skad ces gsol to/_/btsun pa bcom ldan 'das byang chub sems dpa' sems dpa' chen po ji ltar na gang las phyir mi ldog ces bgyi ba'i grangs su mchi lags/_bcom ldan 'das kyis bka' stsal pa/_rab 'byor byang chub 
[\[267b.4\]]sems dpa' sems dpa' chen po gzugs kyi 'du shes las phyir ldog na/_phyir mi ldog pa zhes bya ba'i grangs su 'gro'o/_/de bzhin du tshor ba dang /_'du shes dang /_'du byed rnams dang /_rnam par shes pa'i 'du shes las phyir ldog pa'i byang chub sems dpa' sems dpa' chen po 
[\[267b.5\]]ni phyir mi ldog pa zhes bya ba'i grangs su 'gro'o/_/de bzhin du sbyar te/_skye mched kyi 'du shes dang /_'dod chags dang /_zhe sdang dang /_gti mug gi 'du shes dang /_lta ba'i rnam pa drug cu rtsa gnyis kyi 'du shes dang /_sbyin pa'i pha rol tu phyin pa'i 'du shes dang /_
[\[267b.6\]]shes rab kyi pha rol tu phyin pa'i bar gyi 'du shes dang /_nang stong pa nyid kyi 'du shes dang /_dngos po med pa'i ngo bo nyid stong pa nyid kyi bar gyi 'du shes dang /_dran pa nye bar gzhag pa'i 'du shes dang /_de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar gyi 'du 
[\[267b.7\]]shes dang /_nyan thos dang /_rang sangs rgyas kyi sa'i 'du shes dang /_rnam pa thams cad mkhyen pa nyid kyi bar gyi 'du shes las phyir ldog pa'i byang chub sems dpa' sems dpa' chen po ni phyir mi ldog pa zhes bya ba'i grangs su 'gro'o/_/de ci'i phyir zhe na/_rab 'byor 'di ltar phyir 
[\[268a\]]
[\[268a.1\]]mi ldog pa'i byang chub sems dpa' sems dpa' chen po de ni rang gi mtshan nyid kyis stong pa'i chos thams cad la byang chub sems dpa'i skyon med par zhugs te/_de chos phra rab tsam yang mi dmigs la mi dmigs pas chos gang yang mngon par 'du mi byed do/_/
[\[268a.2\]]mngon par 'du mi byed pas chos gang yang mi skyed de/_de'i phyir mi skye ba'i chos la bzod pa thob pa'i byang chub sems dpa' sems dpa' chen po ni phyir mi ldog pa zhes bya bar ston to/_/rab 'byor gzhan yang bdud sdig can byang chub sems dpa' sems dpa' chen po'i gan 
[\[268a.3\]]du 'ongs nas mos pa zlog cing /_'di skad du rnam pa thams cad mkhyen pa nyid 'di ni nam mkha' dang mtshungs shing dngos po med pa'i ngo bo nyid de/_rang gi mtshan nyid kyis stong pa'o/_/chos 'di dag kyang nam mkha' dang mtshungs shing /_dngos po med pa'i ngo bo nyid de/_rang 
[\[268a.4\]]gi mtshan nyid kyis stong pa'o/_/nam mkha' dang mtshungs shing dngos po med pa'i ngo bo nyid de rang gi mtshan nyid kyis stong pa'i chos rnams la ni gang mngon par rdzogs par 'tshang rgya ba dang /_gang gis mngon par rdzogs par 'tshang rgya ba dang /_gang du mngon par rdzogs par 'tshang 
[\[268a.5\]]rgya bar bya ba'i chos de gang yang mi dmigs te/_chos 'di dag thams cad ni nam mkha' dang mtshungs shing dngos po med pa'i ngo bo nyid de rang gi mtshan nyid kyis stong pas/_'di lta ste/_bla na med pa yang dag par rdzogs pa'i byang chub mngon par rdzogs par 'tshang rgya bar bya'o 
[\[268a.6\]]zhes bya ba 'di ni khyod nyon mongs shing don med par 'gyur ba ste/_de skad bstan pa 'di ni bdud kyi las so/_/'di ni yang dag par rdzogs pa'i sangs rgyas kyis bstan pa ma yin no/_/rigs kyi bu yid la byed pa de dag thong shig_/khyod la yun ring por gnod pa dang /_
[\[268a.7\]]sdug bsngal ba dang /_log par ltung bar gyur ta re zhes zer na/_de la rigs kyi bu'am rigs kyi bu mo de dag gis tshig de dag thos nas 'di ltar yongs su brtag par bya ste/_gang bdag bla na med pa yang dag par rdzogs pa'i byang chub dang 'bral bar byed pa 'di dag ni bdud kyi 
[\[268b\]]
[\[268b.1\]]las te/_'di ltar chos thams cad ni nam mkha' dang mtshungs shing dngos po med pa'i ngo bo nyid de/_rang gi mtshan nyid kyis stong mod kyi/_de dag sems can rnams kyis mi shes ma mthong zhing /_khong du ma chud kyis de'i phyir bdag gis nam mkha' dang mtshungs shing dngos po 
[\[268b.2\]]med pa'i ngo bo nyid de/_rang gi mtshan nyid kyis stong pa'i go cha bgos la rnam pa thams cad mkhyen pa nyid mngon par rdzogs par sangs rgyas par byas te/_sems can rnams la nges par 'byung ba'i chos bstan par bya'o/_/rgyun du zhugs pa'i 'bras bu dang /_lan cig phyir 
[\[268b.3\]]'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid la dgod par bya'o/_/rang byang chub la dgod par bya'o/_/bla na med pa yang dag par rdzogs pa'i byang chub la dgod par bya'o snyam du bsams shing /_de la byang chub sems dpa' sems dpa' chen po 
[\[268b.4\]]rnams kyis sems dang po bskyed pa nas nye bar bzung ste/_chos de dag thos na sems brtan par bya'o/_/sems mi g.yo bar bya'o sems mi 'phrogs par bya'o/_/de sems brtan pa dang /_sems mi g.yo ba dang /_sems mi 'phrogs pa de dag dang ldan pas pha rol tu 
[\[268b.5\]]phyin pa drug po dag la spyod na byang chub sems dpa'i skyon med pa la 'jug par 'gyur ro//_//shes rab kyi pha rol tu phyin pa khri pa/_bam po sum cu gnyis pa/_de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom 
[\[268b.6\]]ldan 'das phyir ldog pa'i byang chub sems dpa' sems dpa' chen po la phyir mi ldog pa zhes bgyi'am 'on te phyir mi ldog pa'i byang chub sems dpa' la ni phyir ldog pa zhes bgyi/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' 
[\[268b.7\]]stsal to/_/rab 'byor phyir ldog pa'i byang chub sems dpa' ni phyir mi ldog pa zhes bya'o/_/phyir mi ldog pa'i byang chub sems dpa' ni phyir ldog pa zhes bya'o/_/rab 'byor gyis gsol pa/_btsun pa bcom ldan 'das ji ltar na phyir ldog pa'i byang chub sems dpa' ni phyir mi ldog 
[\[269a\]]
[\[269a.1\]]pa zhes bgyi/_ji ltar na phyir mi ldog pa'i byang chub sems dpa' ni phyir ldog pa zhes bgyi/_bcom ldan 'das kyis bka' stsal pa/_rab 'byor byang chub sems dpa' sems dpa' chen po gang nyan thos kyi sa'am/_rang sangs rgyas kyi sa las log 
[\[269a.2\]]pa de ni/_rab 'byor phyir mi ldog pa'i byang chub sems dpa' yin te phyir mi ldog pa zhes bya'o/_/rab 'byor byang chub sems dpa' sems dpa' chen po gang nyan thos kyi sa'am/_rang sangs rgyas kyi sa las mi ldog pa de ni rab 'byor phyir ldog pa'i byang chub sems dpa' sems 
[\[269a.3\]]dpa' chen po yin te/_phyir ldog pa zhes bya'o/_/rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog pa'i mtshan nyid du rig par bya ste/_rnam pa de dag dang rtags de dag dang mtshan ma de dag dang ldan 
[\[269a.4\]]pa'i byang chub sems dpa' sems dpa' chen po ni bdud sdig can gyis bla na med pa yang dag par rdzogs pa'i byang chub las bzlog par mi nus so/_/rab 'byor phyir mi ldog pa'i byang chub sems dpa' sems dpa' chen po 'dod na bsam gtan dang po la snyoms par 'jug go/_/de 
[\[269a.5\]]bzhin du bsam gtan gnyis pa dang /_gsum pa dang /_bzhi pa la snyoms par 'jug go/_/de bzhin du sbyar te/_'dod na 'du shes dang tshor ba 'gog pa'i snyoms par 'jug pa'i bar dag la snyoms par 'jug go/_/de bzhin du dran pa nye bar gzhag pa bzhi la snyoms par 
[\[269a.6\]]'jug go/_/'phags pa'i lam yan lag brgyad pa'i bar dag la snyoms par 'jug go/_/de bzhin du stong pa nyid dang /_mtshan ma med pa dang /_smon pa med pa la snyoms par 'jug go/_/mngon par shes pa lnga mngon par sgrub bo/_/de 'dod na bsam gtan bzhi po dag 
[\[269a.7\]]la snyoms par 'jug ste/_bsam gtan de dag gi dbang gis kyang mi skye'o/_/de bzhin du tshad med pa bzhi dang /_gzugs med pa'i snyoms par 'jug pa bzhi la snyoms par 'jug ste/_de dag gi dbang gis kyang mi skye'o/_/de bzhin du dran pa nye bar gzhag pa bzhi dang /_yang 
[\[269b\]]
[\[269b.1\]]dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa sgom ste/_nyan thos kyi sa'am/_rang sangs rgyas kyi sar yang mi ltung ngo /_/de bzhin du 'du shes 
[\[269b.2\]]dang /_tshor ba 'gog pa'i snyoms par 'jug pa'i bar la snyoms par 'jug ste/_'gog pa'i 'bras bu mngon sum du yang mi byed cing /_yongs su mi 'dzin to/_/de 'dod na lus gang 'dod pa'i lus de dag yongs su 'dzin to/_/lus yongs su bzung ba des sems can 
[\[269b.3\]]rnams kyi don byed do/_/rab 'byor rnam pa dang /_rtags dang mtshan ma de dag dang ldan pa'i byang chub sems dpa' sems dpa' chen po de ni phyir mi ldog par ston to/_/rab 'byor gzhan yang phyir mi ldog pa'i byang chub sems dpa' sems dpa' chen po ni gzugs lhur len 
[\[269b.4\]]pa ma yin/_mtshan ma lhur len pa ma yin/_g.yog 'khor lhur len pa ma yin/_sbyin pa lhur len pa ma yin/_tshul khrims lhur len pa ma yin/_bzod pa lhur len pa ma yin/_brtson 'grus lhur len pa ma yin/_bsam gtan lhur len pa ma yin/_shes 
[\[269b.5\]]rab lhur len pa ma yin/_bsam gtan dang /_tshad med pa dang /_gzugs med pa'i snyoms par 'jug pa lhur len pa ma yin/_mngon par shes pa lhur len pa ma yin/_dran pa nye bar gzhag pa lhur len pa ma yin/_de bzhin du sbyar te/_sangs rgyas kyi chos ma 'dres pa 
[\[269b.6\]{]bcwa [,]bco [}]brgyad kyi bar lhur len pa ma yin/_sangs rgyas kyi zhing yongs su dag par bya ba lhur len pa ma yin/_sems can rnams yongs su smin par bya ba lhur len pa ma yin/_sangs rgyas la blta ba lhur len pa ma yin/_dge ba'i rtsa ba lhur len pa ma yin no/_/de ci'i phyir zhe na/_
[\[269b.7\]]rab 'byor 'di ltar byang chub sems dpa' sems dpa' chen po des chos thams cad rang gi mtshan nyid kyis stong zhing nam mkha' dang mtshungs par yang dag par rjes su mthong zhing gang zhig lhur len pa bskyed pa dang /_gang du bskyed pa de yang yang dag par rjes su mi mthong ba'i 
[\[270a\]]
[\[270a.1\]]phyir ro/_/de ci'i phyir zhe na/_rab 'byor 'di ltar byang chub sems dpa' sems dpa' chen po des chos thams cad rang gi mtshan nyid kyis stong zhing /_nam mkha' dang mtshungs par yang dag par rjes su mthong ba'i phyir ro/_/rab 'byor byang chub sems 
[\[270a.2\]]dpa' sems dpa' chen po de ni rnam pa thams cad mkhyen pa nyid yid la byed pa de dang ldan pas spyod lam bzhis 'gro'am/_ldog gam/_'greng ngam/_'dug gam nyal yang rung ste/_ji bzhin du 'gro ba dang 'ong ba dang /_'greng ba dang 'dug pa dang nyal bar byed de/_rab 
[\[270a.3\]]'byor rnam pa dang /_rtags dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/_/rab 'byor gzhan yang phyir mi ldog pa'i byang chub sems dpa' sems dpa' chen po ni gal te khyim na gnas na yang thabs la 
[\[270a.4\]]mkhas pas/_sems can rnams kyi don du 'dod pa'i yon tan lnga nye bar bzung nas sems can rnams la sbyin pa sbyin par byed de/_'di lta ste/_zas 'dod pa rnams la ni zas skom 'dod pa rnams la ni skom sbyin par byed do/_/mi'i yo byad gang yang rung ba dag gi bar du 
[\[270a.5\]]sbyin par byed do/_/de bdag kyang sbyin pa'i pha rol tu phyin pa la spyod cing gzhan yang sbyin pa'i pha rol tu phyin pa yang dag par 'dzin du 'jug la/_sbyin pa'i pha rol tu phyin pa'i bsngags pa yang rjod cing rjes su dga' bar byed do/_/de ltar gong ma bzhin du shes rab kyi pha rol tu 
[\[270a.6\]]phyin pa'i bar du sbyar bar bya'o/_/rab 'byor phyir mi ldog pa'i byang chub sems dpa' sems dpa' chen po de khyim du gnas na rdzu 'phrul gyi stobs kyis sprul pa'i rin po che rnam pa sna tshogs kyis 'dzam bu'i gling yongs su bkang ste/_sangs rgyas bcom ldan 'das rnams la 
[\[270a.7\]]sbyin pa sbyin par byed do/_/de bzhin du sbyar te/_rdzu 'phrul gyi stobs kyis sprul pa'i rin po che rnam pa sna tshogs dag gis stong gsum gyi stong chen po'i 'jig rten gyi khams kyi bar du yongs su bkang ste/_sangs rgyas bcom ldan 'das rnams la sbyin pa sbyin par byed kyang 'dod 
[\[270b\]]
[\[270b.1\]]pa dag la yongs su mi spyod cing rtag tu tshangs par spyod pa yin te/_mi gtsang ba dang dri nga ba med do/_/de nam yang su la yang pha rol la brnyas pa dang /_khyad du gsod pa gang dag gis pha rol mi dga' bar 'gyur ba'i pha rol la brnyas pa dang /_khyad du gsod pa mi byed de/
[\[270b.2\]]rab 'byor rnam pa dang /_rtags dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par bstan to/_/rab 'byor gzhan yang byang chub sems dpa' sems dpa' chen po 'di ni ring po mi thogs par bla na med pa yang dag par 
[\[270b.3\]]rdzogs pa'i byang chub mngon par rdzogs par 'tshang rgya bar 'gyur ro snyam nas/_bsrung ba dang /_yongs su bskyab pa'i phyir gnod sbyin lag na rdo rje rtag tu rgyun mi 'chad par byang chub sems dpa' sems dpa' chen po phyir mi ldog pa'i phyi bzhin 'brang bar 'gyur te/_bla na med 
[\[270b.4\]]pa yang dag par rdzogs pa'i sangs rgyas nga'i phyi bzhin 'brang ba bzhin no/_/de bzhin du sbyar te/_rdo rje'i rigs lnga brgya'i bar du yang bsrung ba dang yongs su bskyab pa'i phyir rtag tu rgyun mi 'chad par phyi bzhin du 'brang ste/_de la mi rnams sam/_mi ma yin pa rnams kyis 
[\[270b.5\]]nam yang gnod par byed mi nus te/_de la 'jig rten na lha'am/_bdud dam/_tshangs pa'am/_sus kyang nam yang chos dang 'thun par thub pa med do/_/bla na med pa yang dag par rdzogs pa'i byang chub mngon par rdzogs par sangs rgyas kyi bar du byang chub yid la byed pa 
[\[270b.6\]]las de'i sems rnam par g.yeng bar mi 'gyur ro/_/nam yang de dbang po ma tshang bar mi 'gyur te/_'di lta ste/_mig gi dbang po dang /_lus kyi dbang po'i bar du ma tshang bar mi 'gyur ro/_/nam du yang 'jig rten las 'das pa'i dbang po lnga dang bral bar mi 'gyur ro/_/lnga 
[\[270b.7\]]gang zhe na/_'di lta ste/_dad pa'i dbang po dang /_brtson 'grus kyi dbang po dang /_dran pa'i dbang po dang /_ting nge 'dzin gyi dbang po dang /_shes rab kyi dbang po'o/_/de ni skyes bu dam pa yin no/_/gsol pa/_btsun pa bcom ldan 'das byang chub sems dpa' sems dpa' 
[\[271a\]]
[\[271a.1\]]chen po ji ltar na skyes bu dam pa lags/_bcom ldan 'das kyis bka' stsal pa/_rab 'byor byang chub sems dpa' sems dpa' chen po gang gi sems rnam par rtog pa lnga dang sgrib pa lnga po dag gis nam yang rdzogs pa'i byang chub las rnam par g.yeng bar 
[\[271a.2\]]mi 'gyur ba ste/_rab 'byor de ltar na byang chub sems dpa' sems dpa' chen po skyes bu dam pa yin te/_rab 'byor rnam pa dang /_rtags dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/_/rab 'byor gzhan 
[\[271a.3\]]yang phyir mi ldog pa'i byang chub sems dpa' sems dpa' chen po rtag tu byang chub kyi sems de dang ldan pa ni bud med rnams 'gugs par byed pa'i gsang sngags dang /_sman dang /_sbyar sman dang /_gzhan la 'khu ba'i rang bzhin gang dag yin pa de dag thams 
[\[271a.4\]]cad kyi thams cad rnam pa thams cad kyi thams cad du mi sbyor zhing /_srog gi phyir yang bud med 'gugs pa'i thabs gang yang rung ba sbyor bar mi byed de/_skyes pa'am/_bud med dam/_khye'u 'am/_bu mo dag la bu phor 'gyur ro zhe 'am/_bu mor 'gyur ro zhe'am/_rigs 'phan 
[\[271a.5\]]par 'gyur ro zhe'am tshe ring bar 'gyur ro zhe'am tshe thung bar 'gyur ro zhes cho 'phrul dag gis 'gugs par mi byed cing su la yang phung bar mi byed do/_/de ci'i phyir zhe na/_rab 'byor 'di ltar byang chub sems dpa' sems dpa' chen pos rang gi mtshan nyid kyis stong pa'i chos 
[\[271a.6\]]rnams la sems can gyi mtshan ma yang yang dag par rjes su mi mthong na/_log par 'tsho ba'i mtshan ma lta smos kyang ci dgos te/_sdig pa'i las rnams byed par 'gyur ba de ni gnas med do/_/des na de'i 'tsho ba yongs su dag pa yin te/_rab 'byor rnam pa dang rtags 
[\[271a.7\]]dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/_/rab 'byor gzhan yang rnam pa dang /_rtags dang /_mtshan ma gang dag dang ldan na phyir mi ldog pa'i byang chub sems dpa' sems dpa' chen po yin par ston pa'i 
[\[271b\]]
[\[271b.1\]]rnam pa dang /_rtags dang mtshan ma de dag bstan gyis de dag legs par rab tu nyon la yid la zung shig dang bshad do/_/btsun pa de ltar 'tshal lo zhes tshe dang ldan pa rab 'byor gyis bcom ldan 'das kyi ltar mnyan pa dang /_bcom ldan 'das kyis 'di skad ces bka' stsal to/_/
[\[271b.2\]]rab 'byor byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa ni/_rdzogs pa'i byang chub kyi yid la byed pa dag dang ma bral bas phung po'i sbyor ba dag la brtson par mi gnas khams dang skye mched kyi sbyor ba dag la brtson par mi gnas so/_/
[\[271b.3\]]de ci'i phyir zhe na/_rab 'byor 'di ltar byang chub sems dpa' sems dpa' chen po des phung po dang khams dang skye mched stong pa nyid du legs par bsgoms pa yin zhing /_legs par yid la byas pa'i phyir ro/_/de rgyal po'i gtam gyi sbyor ba la brtson par mi gnas so/_/de 
[\[271b.4\]]ci'i phyir zhe na/_'di ltar de ni stong pa nyid la legs par gnas pas chos gang la yang ngan pa'am/_mchog tu gyur pa yang dag par rjes su mi mthong ba'i phyir ro/_/de chom rkun gyi gtam gyi sbyor ba la yang brtson par mi gnas so/_/de ci'i phyir zhe na/_'di ltar de ni rang 
[\[271b.5\]]gi mtshan nyid kyis stong pa'i chos thams cad la yang /_chos gang la yang bsdu ba'am/_dbrog pa yang dag par rjes su mi mthong ba'i phyir ro/_/de dmag gi gtam gyi sbyor ba la yang brtson par mi gnas so/_/de ci'i phyir zhe na/_'di ltar de ni rang bzhin gyis stong pa 
[\[271b.6\]]nyid la legs par gnas pas/_chos gang la yang nyung ngu nyid du'am/_mang po nyid du yang dag par rjes su mi mthong ba'i phyir ro/_/de sangs rgyas kyi gtam gyi sbyor ba la yang brtson par mi gnas so/_/de ci'i phyir zhe na/_'di ltar chos thams cad kyi stong pa nyid la 
[\[271b.7\]]legs par gnas pas chos gang la yang [{]stsogs [,]sogs [}]pa yang dag par rjes su mi mthong ba'i phyir ro/_/de grong dang /_grong khyer dang /_grong rdal dang /_rgyal po'i pho brang 'khor gyi gtam gyi sbyor ba la yang brtson par mi gnas so/_/de ci'i phyir zhe na/_'di ltar de ni nam mkha' stong pa 
[\[272a\]]
[\[272a.1\]]nyid la legs par gnas pas/_chos gang la yang bsdu ba'am/_mi bsdu ba yang dag par rjes su mi mthong ba'i phyir ro/_/de dud 'gro'i gtam gyi sbyor ba la yang brtson par mi gnas so/_/de ci'i phyir zhe na/_rab 'byor 'di ltar de yang dag pa'i 
[\[272a.2\]]mtha' la legs par gnas pas/_chos thams cad la bsdu ba'am/_mi bsdu ba yang dag par rjes su mi mthong zhing chos gang la yang 'phel ba'am 'bri ba yang dag par rjes su mi mthong ba'i phyir ro/_/de bdag dang sems can dang skye ba po dang /_srog dang shes pa po dang /_
[\[272a.3\]]mthong ba po'i bar gyi gtam gyi sbyor ba la brtson par mi gnas so/_/de ci'i phyir zhe na/_'di ltar chos thams cad srog med pa dang /_sems can med par yang dag par rjes su mi mthong ba'i phyir ro/_/de sna tshogs kyi gtam gyi sbyor ba la yang brtson par mi gnas so/_/de 
[\[272a.4\]]ci'i phyir zhe na/_'di ltar de shes rab kyi pha rol tu phyin pa la legs par gnas pas/_rnam pa thams cad mkhyen pa nyid dang ldan pa'i yid la byed pa dang nam yang mi 'bral ba'i phyir ro/_/sbyin pa'i pha rol tu phyin pa la spyod de nam yang ser sna'i sbyor ba la brtson par mi gnas 
[\[272a.5\]]so/_/de bzhin du tshul khrims kyi pha rol tu phyin pa la spyod de/_'chal pa'i tshul khrims kyi sbyor ba la brtson par mi gnas so/_/bzod pa'i pha rol tu phyin pa la spyod de 'khrug pa dang khro ba'i sbyor ba la brtson par mi gnas so/_/brtson 'grus kyi pha rol tu phyin pa la spyod de/_
[\[272a.6\]]le lo'i sbyor ba la brtson par mi gnas so/_/bsam gtan gyi pha rol tu phyin pa la spyod de rnam par g.yeng ba'i sbyor ba la brtson par mi gnas so/_/shes rab kyi pha rol tu phyin pa la spyod de/_'chal pa'i shes rab kyi sbyor ba la brtson par mi gnas so/_/de chos thams cad 
[\[272a.7\]]stong pa nyid la spyod cing chos 'dod pa yin te/_sems can rnams kyi don kyang byed do/_/chos kyi dbyings la spyod cing /_chos tha dad pa'i bsngags pa rjod pa ma yin no/_/de sangs rgyas bcom ldan 'das rnams dang /_byang chub sems dpa' sems dpa' chen po rnams la 
[\[272b\]]
[\[272b.1\]]bshes gnyen du 'dod pa yin te/_bshes gnyen du 'dod pa des chos thos nas nyan thos dang /_rang sangs rgyas kyi theg pa pa'i sems can gang dag yin pa de dag la chos de ston cing mos par byed do/_/chos de bstan cing mos par byas nas sems can de dag bla na med pa yang 
[\[272b.2\]]dag par rdzogs pa'i byang chub yang dag par 'dzin du 'jug go 'dzud do 'god do/_/de de bzhin gshegs pa dgra bcom pa yang dag par rdzogs pa'i sangs rgyas rnams la blta ba dang /_mchod pa dang bsnyen bkur bya ba'i phyir 'jig rten gyi khams gang na bzhugs shing gzhes 
[\[272b.3\]]pa der skyes te/_de bzhin gshegs pa dgra bcom pa yang dag par rdzogs pa'i sangs rgyas de dag mthong zhing 'di lta ste/_rdzogs pa'i byang chub yid la byed pa'i yid la byed pa de dag gis nyin mtshan du gnas so/_/de ci'i phyir zhe na/_rab 'byor 'di ltar phyir mi ldog pa'i byang 
[\[272b.4\]]chub sems dpa' sems dpa' chen po rnams ni phal cher 'dod pa'i khams dang ldan pa'i yid la bya ba dag bskyed nas/_dge ba bcu'i las kyi lam rnams la gnas te/_gang na de bzhin gshegs pa dgra bcom pa yang dag par rdzogs pa'i sangs rgyas rnams mngon du gyur cing 
[\[272b.5\]]mthong ba'i sangs rgyas kyi zhing de dag tu smon lam gyi dbang gis skye ba dang /_de bzhin du bsam gtan dang po bskyed cing /_bsam gtan bzhi pa'i bar du bskyed nas smon lam gyi dbang gis sangs rgyas kyi zhing de dag tu skye'o/_/rab 'byor rnam pa dang rtags dang /_mtshan ma de dag dang 
[\[272b.6\]]ldan pa'i byang chub sems dpa' sems dpa' chen po ni phyir mi ldog par ston to/_/rab 'byor gzhan yang phyir mi ldog pa'i byang chub sems dpa' sems dpa' chen po shes rab kyi pha rol tu phyin pa la spyod/_bsam gtan gyi pha rol tu phyin pa la spyod pa nas/_dngos po med pa'i ngo bo 
[\[272b.7\]]nyid stong pa nyid kyi bar la spyod/_dran pa nye bar gzhag pa rnams la spyod/_de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar la spyod pa de 'di snyam du bdag ni phyir mi ldog pa'am/_phyir mi ldog pa ma yin no snyam du de the tshom rnam pa thams cad du mi skye'o/_/de ci'i phyir 
[\[273a\]]
[\[273a.1\]]zhe na/_de rang gi sa la the tshom med de/_rang gi sa la the tshom med pas/_chos rnams shin tu yongs su shes pa'i phyir ro/_/de ci'i phyir zhe na/_'di ltar de ni phyir mi ldog pa'am/_phyir mi ldog pa ma yin pa'i chos phra rab tsam yang yang dag par rjes su mi mthong 
[\[273a.2\]]ba'i phyir ro/_/rab 'byor 'di lta ste/_dper na rgyun du zhugs pa'i gang zag ni rgyun du zhugs pa'i 'bras bu de la som nyi med cing the tshom mi za'o/_/rab 'byor de bzhin du phyir mi ldog pa'i byang chub sems dpa' sems dpa' chen po yang phyir mi ldog pa'i sa de la som nyi med cing 
[\[273a.3\]]the tshom mi za'o/_/de phyir mi ldog pa'i sa de la gnas nas/_sangs rgyas kyi zhing yang yongs su dag par byed do/_/sems can rnams yongs su smin par byed do/_/bdud kyi las skyes shing byung ba dag kyang shes te/_bdud kyi las kyi dbang du yang mi 'gro'o/_/bdud 
[\[273a.4\]]kyi las thams cad shes nas kyang rnam par 'joms so/_/rnam par 'thor ro/_/rab 'byor 'di lta ste dper na/_mtshams med pa byed pa'i mi ni 'chi ka'i bar du yang rtag tu mtshams med pa'i sems dang mi 'bral zhing /_de'i mtshams med pa'i sems de rjes su 'brang 
[\[273a.5\]]ste/_mtshams med pa'i sems de ni thabs thams cad kyis kyang gzhil bar mi nus shing /_de'i kun nas ldang ba'i sems de ni 'chi ka'i bar du yang rjes su 'brang ngo /_/rab 'byor de bzhin du phyir mi ldog pa'i byang chub sems dpa' sems dpa' chen po'i phyir mi ldog pa'i sems de yang 
[\[273a.6\]]phyir mi ldog pa'i sa la gnas par gyur nas mi g.yo ste/_lha dang mi dang lha ma yin du bcas pa'i 'jig rten gyis bla na med pa yang dag par rdzogs pa'i byang chub las phyir zlog par mi nus so/_/de ci'i phyir zhe na/_'di ltar phyir mi ldog pa'i byang chub sems dpa' sems dpa' chen po de ni lha dang mi 
[\[273a.7\]]dang lha ma yin du bcas pa'i 'jig rten las 'das nas yang dag pa nyid skyon med pa la zhugs te/_rang gi sa la gnas nas byang chub sems dpa'i mngon par shes pa rnams kyis dam pa'i pha rol tu phyin pas sangs rgyas kyi zhing yang yongs su dag par byed/_sems can rnams kyang yongs 
[\[273b\]]
[\[273b.1\]]su smin par byed de/_sangs rgyas bcom ldan 'das la blta ba dang phyag bya ba dang /_dam pa'i chos kyang mnyan pa'i phyir/_sangs rgyas kyi zhing nas sangs rgyas kyi zhing du 'gro ste/_sangs rgyas kyi zhing de dag tu sangs rgyas bcom ldan 'das nyan thos kyi dge 'dun dang bcas pa rnams 
[\[273b.2\]]la dge ba'i rtsa ba rnams skyed cing /_sangs rgyas bcom ldan 'das de dag la yongs su 'dri bar byed/_yongs su zhu bar byed/_bsnyen bkur byed pa'i phyir ro/_/shes rab kyi pha rol tu phyin pa las bstan pa'i bdud kyi las gang dag yin pa de dag kyang khong du chud de/_bdud kyi las 
[\[273b.3\]]skyes shing byung ba rnams kyang shes rab kyi pha rol tu phyin pa sgom pa dang /_thabs la mkhas pas yang dag pa'i mtha' la sbyor bar byed cing de rang gi sa la nam yang nem nur med cing /_the tshom mi za la yid gnyis mi skyed do/_/de ci'i phyir zhe na/_rab 'byor 'di ltar de yang dag pa'i 
[\[273b.4\]]mtha' la nem nur dang /_yid gnyis dang the tshom mi za zhing yang dag pa'i mtha' la gcig gam gnyis su rnam par mi rtog ste/_de ltar shes pas de tshe brjes nas kyang nyan thos dang /_rang sangs rgyas kyi sar sems mi skyed pa'i phyir ro/_/de ci'i phyir zhe na/_rab 'byor 'di 
[\[273b.5\]]ltar byang chub sems dpa' sems dpa' chen po ni rang gi mtshan nyid kyis stong pa'i chos rnams la chos gang yang skye ba'am/_'gag pa'am kun nas nyon mongs pa'am/_rnam par byang bar yang dag par rjes su mi mthong ba'i phyir ro/_/rab 'byor byang chub sems dpa' sems 
[\[273b.6\]]dpa' chen po de srid pa las 'das nas kyang 'di snyam du bdag ni bla na med pa yang dag par rdzogs pa'i byang chub mngon par rdzogs par 'tshang rgya bar 'gyur snyam mam/_'on te mngon par rdzogs par 'tshang rgya bar mi 'gyur snyam du mi sems so/_/de ci'i phyir zhe na/_rab 'byor 'di 
[\[273b.7\]]ltar bla na med pa yang dag par rdzogs pa'i byang chub rang gi mtshan nyid kyis stong pa'i phyir ro/_/rab 'byor byang chub sems dpa' sems dpa' chen po rang gi sa la de ltar gnas pa de ni gzhan gyi dring mi 'jog pa yin/_sems can thams cad kyis mi thub pa yin no/_/de ci'i phyir 
[\[274a\]]
[\[274a.1\]]zhe na/_rab 'byor 'di ltar phyir mi ldog pa'i byang chub sems dpa' sems dpa' chen po de ltar gnas pa ni mi 'phrogs pa'i ye shes dang ldan pa'i phyir te/_rab 'byor gal te phyir mi ldog pa'i byang chub sems dpa' sems dpa' chen po'i drung du bdud sdig can 
[\[274a.2\]]sangs rgyas kyi cha byad kyis 'ongs nas/_'di skad du kye rigs kyi bu khyod tshe 'di nyid la nyon mongs pa thams cad zad pa'i dgra bcom pa nyid thob par gyis shig_/khyod ni sangs rgyas bcom ldan 'das rnams kyis bla na med pa yang dag par rdzogs pa'i byang chub tu lung ma bstan to/_/
[\[274a.3\]]sangs rgyas bcom ldan 'das de dag gis khyod bla na med pa yang dag par rdzogs pa'i byang chub tu lung bstan par 'gyur ba'i mi skye ba'i chos la bzod pa yang khyod kyis ma thob bo/_/rnam pa gang dag dang /_rtags gang dag dang /_mtshan ma gang dag dang ldan na/_bla na med pa yang 
[\[274a.4\]]dag par rdzogs pa'i byang chub tu lung bstan par 'gyur ba'i rnam pa de dag dang rtags de dag dang /_mtshan ma de dag kyang khyod la med do zhes zer yang byang chub sems dpa' sems dpa' chen po des sgra de thos nas mi zhum mi 'gong zhing de'i sems gzhan du mi 'gyur la yid 
[\[274a.5\]]skrag par mi 'gyur na/_rab 'byor byang chub sems dpa' sems dpa' chen po des bdag ni de bzhin gshegs pa dgra bcom pa yang dag par rdzogs pa'i sangs rgyas de dag gis bla na med pa yang dag par rdzogs pa'i byang chub tu lung bstan to snyam du rig par bya'o/_/de 
[\[274a.6\]]ci'i phyir zhe na/_rab 'byor 'di ltar de 'di snyam du chos gang dag dang ldan na/_sangs rgyas bcom ldan 'das rnams kyis byang chub sems dpa' sems dpa' chen po bla na med pa yang dag par rdzogs pa'i byang chub tu lung bstan par 'gyur ba'i chos de dag bdag la yod do snyam du 
[\[274a.7\]]sems pa'i phyir ro/_/rab 'byor gal te byang chub sems dpa' sems dpa' chen po de'i drung du bdud sdig can sangs rgyas kyi cha byad kyis 'ongs nas 'di skad ces khyod nyan thos sam/_rang sangs rgyas su gyis shig_/khyod bla na med pa yang dag par rdzogs pa'i byang chub kyis ci 
[\[274b\]]
[\[274b.1\]]zhig bya zhes zer zhing /_rnam grangs du mas nyan thos kyi sa'am/_rang sangs rgyas kyis yang dag par 'dzin du 'jug kyang /_byang chub sems dpa' sems dpa' chen po de 'di snyam du 'di ni de bzhin gshegs pa'am/_de bzhin gshegs pa'i nyan thos ma yin gyi/_kye ma 
[\[274b.2\]]'di ni bdud dam bdud sdig can gyis sprul pa'i mi zhig bdag gi gan du 'ongs nas nyan thos kyi sa'am/_rang sangs rgyas kyis 'dzin du 'jug pa yin gyi/_de bzhin gshegs pa dgra bcom pa yang dag par rdzogs pa'i sangs rgyas ni/_byang chub sems dpa' sems dpa' 
[\[274b.3\]]chen po nyan thos kyi sa'am/_rang sangs rgyas kyi sa yang dag par 'dzin du 'jug par mi mdzad do snyam du sems na/_rab 'byor rnam pa dang rtags dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog pa yin par rig par bya'o/_/rab 
[\[274b.4\]]'byor gal te byang chub sems dpa' sems dpa' chen po dag shin tu rgyas pa'i mdo sde dag klog cing kha ton du byed pa'i drung du bdud dam bdud sdig can gyis byin gyis brlabs pa'i mi zhig 'ongs nas 'di skad ces/_kye rigs kyi bu gang la khyod spyod pa'i mdo sde de dag ni de bzhin 
[\[274b.5\]]gshegs pas bshad pa'i shin tu rgyas pa'i mdo sde ma yin/_nyan thos kyis bshad pa ma yin gyi bdud kyis bshad pa dang gzhan mu stegs can gyis bshad pa yin te/_de dag ni shin tu rgyas pa'i mdo sde ma yin no zhes zer na/_de la byang chub sems dpa' sems dpa' 
[\[274b.6\]]chen po des kye ma gang bdag bla na med pa yang dag par rdzogs pa'i byang chub dang 'bral bar byed cing byang chub kyi lam las 'dun pa zlog par byed pa 'di ni bdud dam bdud sdig can gyis byin gyis brlabs pa'i mi zhig yin no snyam du rig par byed na/_rab 'byor byang chub sems dpa' 
[\[274b.7\]]sems dpa' chen po de ni sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis bla na med pa yang dag par rdzogs pa'i byang chub tu lung bstan par rig par bya'o/_/byang chub sems dpa' sems dpa' chen po de phyir mi ldog pa'i sa la gnas 
[\[275a\]]
[\[275a.1\]]par rig par bya'o/_/de ci'i phyir zhe na/_rab 'byor 'di ltar phyir mi ldog pa'i byang chub sems dpa' sems dpa' chen po rnams kyi rnam pa dang /_rtags dang /_mtshan ma gang dag yin pa'i rnam pa dang /_rtags dang /_mtshan ma de dag de 
[\[275a.2\]]la yod cing snang ba'i phyir ro/_/rab 'byor gzhan yang phyir mi ldog pa'i byang chub sems dpa' sems dpa' chen po dam pa'i chos yongs su gzung ba'i ched du bdag gi srog kyang yongs su gtong bar byed la/_chos de ni yongs su mi gtong ngo /_/de ci'i 
[\[275a.3\]]phyir zhe na/_'di ltar de 'di snyam du sems te/_dam pa'i chos yongs su gzung ba byas na 'das pa dang /_ma byon pa dang /_da ltar byung ba'i sangs rgyas bcom ldan 'das rnams la mchod par 'gyur/_de dag gi dam pa'i chos kyang yongs su gzung 
[\[275a.4\]]bar byas par 'gyur ro snyam pa'i phyir ro/_/de la chos gang gi ched du byang chub sems dpa' sems dpa' chen po de srog kyang yongs su gtong bar byed la/_chos de ni yongs su mi gtong ba gang zhe na/_rab 'byor 'di la de bzhin gshegs pa dgra bcom 
[\[275a.5\]]pa yang dag par rdzogs pa'i sangs rgyas rnams chos thams cad stong zhes ston pa ste/_de la mi blun po kha cig ni 'di ni chos ma yin/_'di ni 'dul ba ma yin/_'di ni ston pa'i bstan pa ma yin/_'di ni rdzogs pa'i byang chub tu 'gro ba'i lam ma yin no 
[\[275a.6\]]zhes phyir zlog par byed cing phyir rgol te/_rab 'byor dam pa'i chos de'i ched du byang chub sems dpa' sems dpa' chen po rang gi srog kyang yongs su gtong bar byed do/_/de 'di snyam du sems te/_de bzhin gshegs pa dgra bcom pa yang dag par rdzogs pa'i sangs 
[\[275a.7\]]rgyas gang dag ma 'ongs pa na 'byung ba de dag gi nang du bdag kyang grangs su chud par bya'o/_/bdag kyang der lung bstan par bya'o/_/chos de'i ched du bdag gi srog kyang yongs su gtang bar bya'o snyam du sems so/_/rab 'byor byang chub sems dpa' 
[\[275b\]]
[\[275b.1\]]sems dpa' chen po des don gyi dbang 'di mthong bas dam pa'i chos kyi ched du rang gi srog kyang yongs su gtong bar byed do/_/rab 'byor rnam pa dang /_rtags dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog 
[\[275b.2\]]pa yin par rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po ni de bzhin gshegs pa dgra bcom pa yang dag par rdzogs pa'i sangs rgyas kyi chos bstan pa'i chos de la som nyi med cing the tshom mi za ste/_chos 
[\[275b.3\]]de la yid gnyis gcig tsam yang mi skyed do/_/chos de thos kyang 'dzin to/_/bzung nas kyang bla na med pa yang dag par rdzogs pa'i byang chub mngon par rdzogs par sangs rgyas kyi bar du chud za bar mi byed do/_/de ci'i phyir zhe na/_'di ltar gzungs rab 
[\[275b.4\]]tu thob pa'i phyir ro/_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das gzungs gang thob pas byang chub sems dpa' sems dpa' chen po phyir mi ldog pa de bzhin gshegs pas gsungs pa'i 
[\[275b.5\]]mdo sde rnams chab mi 'tshal bar bgyid lags/_bcom ldan 'das kyis bka' stsal pa/_rab 'byor mi zad pa'i za ma tog gi gzungs shin tu thob pa dang /_de bzhin du rgya mtsho'i phyag rgya dang /_pad ma bkod pa'i gzungs shin tu thob pas phyir mi ldog pa'i byang chub 
[\[275b.6\]]sems dpa' sems dpa' chen po de bzhin gshegs pas gsungs pa'i mdo sde rnams thos nas chud za bar mi byed do/_/gsol pa/_btsun pa bcom ldan 'das byang chub sems dpa' sems dpa' chen po de bzhin gshegs pas gsungs pa'i mdo sde 
[\[275b.7\]]kho na thos nas som nyi ma mchis shing the tshom mi 'tshal la/_gong du yang 'dzin par bgyid cing tshul bzhin yid la bgyid pa'i bar du bgyid la/_chab mi 'tshal bar bgyid du bas kyi/_nyan thos kyis bshad pa rnams la ma lags sam/_lhas bshad 
[\[276a\]]
[\[276a.1\]]pa rnams la ma lags sam/_klus bshad pa rnams la ma lags sam/_gnod sbyin gyis bshad pa rnams la ma lags sam/_lha ma yin dang /_nam mkha' lding dang /_mi'am ci'am lto 'phye chen pos bshad pa'i mdo 
[\[276a.2\]]sde rnams thos nas kyang som nyi ma mchis shing the tshom mi 'tshal la/_gong du yang 'dzin par bgyid lags sam/_bcom ldan 'das kyis bka' stsal pa/_rab 'byor byang chub sems dpa' sems dpa' chen po ni sems can rnams kyi skad dang sgra 
[\[276a.3\]]dang /_brda dang /_bsnyad pa dang /_brjod pa thams cad la som nyi med cing the tshom mi za la yid gnyis med pa yin no/_/skad dang /_sgra dang /_brda dang /_bsnyad pa dang /_brjod pa rnams thos ma thag tu 'dzin cing chud za bar mi byed do/_/de dag gi 
[\[276a.4\]]don kyang de kho na nyid du shes te/_gzungs 'di dag shin tu thob pa'i phyir ro/_/rab 'byor rnam pa dang /_rtags dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog pa yin par rig par bya'o/_/shes rab kyi pha 
[\[276a.5\]]rol tu phyin pa khri pa las/_phyir mi ldog pa'i le'u zhes bya ste sum cu gcig pa'o//_//de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das gal te phyir mi ldog pa'i byang chub sems 
[\[276a.6\]]dpa' sems dpa' chen po yon tan gyi chos de lta bu dang ldan pa gang la gnas nas/_myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'i lam gyi rnam pa ni ji lta bu zhig lags/_sangs rgyas bcom 
[\[276a.7\]]ldan 'das rnams kyi byang chub ni gang lags/_bcom ldan 'das kyis bka' stsal pa/_rab 'byor pha rol tu phyin pa drug ni byang chub sems dpa' sems dpa' chen po'i lam yin no/_/byang chub kyi phyogs kyi chos sum cu rtsa bdun dang /_rnam par thar 
[\[276b\]]
[\[276b.1\]]pa'i sgo gsum dang /_stong pa nyid bcu bzhi dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_de bzhin gshegs pa'i stobs bcu dang /_mi 'jigs pa bzhi dang /_sangs rgyas kyi chos ma 'dres pa [{]bcwa [,]bco [}]
[\[276b.2\]]brgyad kyi bar dag ni byang chub sems dpa' sems dpa' chen po'i lam yin te/_rab 'byor de lta mod kyi chos thams cad kyang byang chub sems dpa' sems dpa' chen po'i lam yin no/_/rab 'byor 'di ji snyam du sems gang la bslabs nas/_bla 
[\[276b.3\]]na med pa yang dag par rdzogs pa'i byang chub mngon par rdzogs par 'tshang rgya bar bya ba gang la byang chub sems dpa' sems dpa' chen pos bslab par mi bya ba'i chos 'ga' zhig yod snyam mam/_rab 'byor gang la byang chub sems dpa' sems dpa' chen 
[\[276b.4\]]pos bslab par mi bya ba'i chos 'di ni 'ga' yang med do/_/de ci'i phyir zhe na/_byang chub sems dpa' sems dpa' chen po dag chos thams cad la ma bslabs par rnam pa thams cad mkhyen pa nyid thob par nus pa med pa'i phyir ro/_/de skad ces bka' 
[\[276b.5\]]stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das gal te chos thams cad ngo bo nyid kyis stong pa lags na 'di lta ste/_chos gang 'jig rten pa'am/_'jig rten las 'das pa 
[\[276b.6\]]'am/_zag pa dang bcas pa'am/_zag pa ma mchis pa'am/_'dus byas sam/_'dus ma byas sam/_so so'i skye bo'i chos sam/_rgyun du zhugs pa'i chos sam/_lan cig phyir 'ong ba'i chos sam/_phyir mi 'ong ba'i chos sam/_dgra bcom 
[\[276b.7\]]pa'i chos sam/_rang sangs rgyas kyi chos sam/_yang dag par rdzogs pa'i sangs rgyas kyi chos zhes bgyi bar 'di nas sam/_'dis sam/_'di zhes rig par bgyi ba gang la ji ltar byang chub sems dpa' sems dpa' chen pos chos rnams la tha dad du bgyid 
[\[277a\]]
[\[277a.1\]]lags/_bcom ldan 'das kyis bka' stsal pa/_rab 'byor de de bzhin no/_/ji skad smras pa de bzhin te/_chos thams cad ni ngo bo nyid kyis stong ngo /_/rab 'byor gal te chos thams cad stong pa ma yin du zin na/_byang chub sems 
[\[277a.2\]]dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang mi rgya ba zhig na/_rab 'byor gang gi phyir chos thams cad ngo bo nyid kyis stong pa de'i phyir byang chub sems dpa' sems dpa' chen po bla na med pa yang dag par rdzogs 
[\[277a.3\]]pa'i byang chub mngon par rdzogs par 'tshang rgya'o/_/rab 'byor gang yang 'di skad ces gal te chos thams cad ngo bo nyid kyis stong na 'di lta ste/_chos gang 'jig rten pa'am/_'jig rten las 'das pa'am/_yang dag par rdzogs pa'i sangs rgyas kyi chos kyi 
[\[277a.4\]]bar du 'di nas sam 'dis sam/_'di zhes rig par bya ba gang la ji ltar byang chub sems dpa' sems dpa' chen pos chos rnams la tha dad du byed ces zer ba ni/_rab 'byor gal te sems can de dag gis chos thams cad ngo bo nyid kyis stong par de ltar shes 
[\[277a.5\]]na ni byang chub sems dpa' sems dpa' chen pos chos thams cad la bslabs nas rnam pa thams cad mkhyen pa nyid thob par mi 'gyur ba zhig na/_rab 'byor gang gi phyir sems can de dag gis chos thams cad stong par mi shes pa de'i phyir/_byang chub sems 
[\[277a.6\]]dpa' sems dpa' chen pos chos thams cad la bslabs nas/_bla na med pa yang dag par rdzogs pa'i byang chub mngon par rdzogs par 'tshang rgya zhing /_sangs rgyas nas kyang chos rnam par gzhag pa byas nas/_sems can rnams la chos ston to/_/rab 'byor 
[\[277a.7\]]byang chub sems dpa' sems dpa' chen po byang chub sems dpa'i lam gang la slob pas thog ma nyid du 'di ltar brtag par bya ste/_mngon par zhen pa ma gtogs par 'di la chos gang ngo bo nyid kyis dmigs pa ni 'ga' yang med de/_'dir bdag gis chos 
[\[277b\]]
[\[277b.1\]]rnams kyi ngo bo nyid la brtags nas chos gang yang ma dmigs na/_ci'i phyir bdag chos rnams la mngon par zhen par bya snyam du brtag par bya'o/_/rab 'byor da ltar byang chub sems dpa' sems dpa' chen po chos kyi ngo bo nyid la rtog na/_yang na pha rol tu phyin 
[\[277b.2\]]pa drug gam/_yang na byang chub kyi phyogs kyi chos sum cu rtsa bdun nam/_yang na rgyun du zhugs pa'i 'bras bu'am/_yang na lan cig phyir 'ong ba'i 'bras bu'am/_yang na phyir mi 'ong ba'i 'bras bu'am/_yang na dgra bcom pa nyid dam/_yang na rang 
[\[277b.3\]]byang chuba'am/_yang na bla na med pa yang dag par rdzogs pa'i byang chuba'am/_chos gang la yang mngon par zhen pa med do/_/de ci'i phyir zhe na/_'di ltar des chos thams cad ngo bo nyid kyis stong par mthong ste/_stong pa nyid ni stong pa nyid la mngon par zhen 
[\[277b.4\]]pa med pa'i phyir te/_stong pa nyid kyang dmigs su med na/_stong pa nyid la mngon par zhen pa lta smos kyang ci dgos te/_rab 'byor de ltar na byang chub sems dpa' sems dpa' chen po chos thams cad la mngon par zhen pa med par gnas so/_/bslab pa 
[\[277b.5\]]gang la bslabs shing bslab pa gang la gnas nas/_sems can thams cad kyi spyod pa la rnam par lta bar byed de/_'di dag gang la spyod ces bltas na yod pa ma yin pa la 'dzin pa'o/_/yod pa ma yin pa la 'dzin pa la spyod pa'i sems can de dag mthong nas 
[\[277b.6\]]kyang de 'di snyam du sems te/_sems can 'di dag ni yod pa ma yin pa la 'dzin pa las dgrol sla ba dag go snyam nas shes rab kyi pha rol tu phyin pa la gnas shing /_thabs la mkhas pas sems can de dag yod pa ma yin pa la 'dzin pa de dang bral bar byed do/_/
[\[277b.7\]]bral nas kyang chos drug la 'jug par byed de/_'di skad ces kye sems can dag sbyin pa dag byin cig dang /_khyod longs spyod rnams dang bral bar mi 'gyur ro/_/longs spyod de dag gis kyang rlom sems su ma byed cig_/de la snying po cung zad kyang med do/_/de 
[\[278a\]]
[\[278a.1\]]bzhin du tshul khrims srungs shig_/bzod pa sgrubs shig_/de bzhin du brtson 'grus rtsoms shig_/de bzhin du bsam gtan rnams la snyoms par zhugs shig_/de bzhin du shes rab sgoms shig_/de dag gis rlom sems su yang 
[\[278a.2\]]ma byed cig_/de dag la snying po cung zad kyang med do/_/de bzhin du rgyun du zhugs pa'i 'bras bu la gnas par gyis shig_/des rlom sems su yang ma byed cig_/de bzhin du dgra bcom pa nyid kyi bar la gnas par gyis shig_/des rlom sems su yang ma 
[\[278a.3\]]byed cig_/de bzhin du rang byang chub la gnas par gyis shig_/de bzhin du bla na med pa yang dag par rdzogs pa'i byang chub la gnas par gyis shig_/de bzhin du sangs rgyas kyi chos thams cad la gnas par gyis shig_/de dag gis rlom sems su yang ma 
[\[278a.4\]]byed cig_/de dag la snying po cung zad kyang med do zhes ston te/_de sems can de dag la de skad 'doms de skad rjes su ston cing de byang chub kyi lam la spyod de/_chos gang la yang mngon par zhen par mi 'gyur ro/_/de ci'i phyir zhe na/_ngo bo nyid kyis stong pa nyid 
[\[278a.5\]]kyi phyir gang gis de dag mngon par zhen par 'gyur ba dang /_gang du de dag mngon par zhen par 'gyur ba dang /_gang de dag mngon par zhen par 'gyur ba de dag gi ngo bo nyid med de/_chos thams cad la mngon par zhen pa med pa'i phyir ro/_/de ltar byang chub sems 
[\[278a.6\]]dpa' sems dpa' chen po rdzogs pa'i byang chub kyi lam la spyod cing /_chos gang la yang mi gnas pa ste/_de yang gnas pa med pa'i tshul gyis gnas so/_/sbyin pa'i pha rol tu phyin pa la spyod de de la yang mi gnas so/_/de bzhin du tshul khrims kyi pha rol 
[\[278a.7\]]tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la spyod de de la yang mi gnas so/_/de bsam gtan dang po la snyoms par 'jug ste/_de la yang mi 
[\[278b\]]
[\[278b.1\]]gnas so/_/de ci'i phyir zhe na/_'di ltar bsam gtan ni ngo bo nyid kyis stong la gang snyoms par 'jug pa de yang stong zhing /_rnam pa gang dag yin pa'i rnam pa de dag kyang stong pa'i phyir ro/_/de bzhin du bsam gtan bzhi pa'i bar la yang sbyar bar bya'o/_/de bzhin du 
[\[278b.2\]]byams pa dang /_snying rje dang /_dga' ba dang /_btang snyoms la yang snyoms par 'jug ste de dag la yang mi gnas so/_/de bzhin du gzugs med pa'i snyoms par 'jug pa bzhi dang /_rnam par thar pa brgyad dang /_mthar gyis snyoms par 'jug pa dgu la yang 
[\[278b.3\]]snyoms par 'jug ste de dag la yang mi gnas so/_/de bzhin du rgyun du zhugs pa'i 'bras bu yang 'thob ste de la yang mi gnas so/_/dgra bcom pa nyid kyi bar du yang 'thob ste de la yang mi gnas so/_/de bzhin du rang byang chub kyang 'thob ste de la yang mi gnas 
[\[278b.4\]]so/_/de ci'i phyir zhe na/_rnam pa gnyis kyi phyir te/_'bras bu de dag ngo bo nyid kyis med pa dang /_de gang la gnas pa de tsam gyis chog par 'dzin par mi byed pa'o/_/de 'di snyam du sems te/_bdag gis rgyun du zhugs pa'i 'bras bu 'thob par mi bya ba dag gis de 
[\[278b.5\]]la gnas par mi bya'o/_/de bzhin du rang sangs rgyas kyi sa'i bar la gnas par mi bya'o snyam mo/_/de ci'i phyir zhe na/_'di ltar de 'di snyam du sems te/_bdag ni the tshom med par bla na med pa yang dag par rdzogs pa'i byang chub tu mngon par rdzogs par 'tshang rgya'o/_/
[\[278b.6\]]chos de dag kyang 'di nyid la yod do snyam du sems pa'i phyir ro/_/de ltar byang chub sems dpa' sems dpa' chen po des sems dang po bskyed phyin chad/_bla na med pa yang dag par rdzogs pa'i byang chub kyi sems ma gtogs par nam yang sems gang yang rung ba ma bskyed 
[\[278b.7\]]do/_/sa dang po nas bzung ste sa bcu pa'i bar du yang de bzhin te/_bla na med pa yang dag par rdzogs pa'i byang chub kyi sems 'ba' zhig go/_/rab 'byor byang chub sems dpa' sems dpa' chen po rnam par mi g.yeng ba'i yid kyis lus sam ngag gam/_yid kyis rnam pa gang dang gang 
[\[279a\]]
[\[279a.1\]]gnon pa ni thams cad du yang byang chub kyi sems dang lhan cig pa ste/_byang chub kyi sems de nyid la gnas nas/_byang chub kyi lam la rnam par g.yeng ba mi skyed do/_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun 
[\[279a.2\]]pa bcom ldan 'das gal te chos thams cad ma skyes pa lags na/_btsun pa bcom ldan 'das ci lam skyes pas byang chub 'thob lags sam/_bcom ldan 'das kyis bka' stsal pa/_rab 'byor de ni ma yin no/_/gsol pa/_ci lam ma skyes pas byang chub 'thob 
[\[279a.3\]]lags sam/_bcom ldan 'das kyis bka' stsal pa/_rab 'byor de ni ma yin no/_/gsol pa/_'o na ci lam skyes pa yang ma lags/_ma skyes pa yang ma lags pas byang chub 'thob lags sam/_bcom ldan 'das kyis bka' stsal pa/_rab 'byor de ni ma yin no/_/
[\[279a.4\]]gsol pa/_btsun pa bcom ldan 'das 'o na gang gis byang chub 'thob lags/_bcom ldan 'das kyis bka' stsal pa/_rab 'byor byang chub ni lam gyis kyang mi 'thob la/_lam ma yin pas kyang mi 'thob bo/_/de ci'i phyir zhe na/_rab 'byor byang chub nyid lam yin la/_lam nyid 
[\[279a.5\]]byang chub yin pa'i phyir ro/_/gsol pa/_btsun pa bcom ldan 'das gal te byang chub nyid lam lags la/_lam nyid byang chub lags na/_de'i slad du byang chub sems dpa' sems dpa' chen pos byang chub de thob pa nyid lags na/_ci'i slad du de bzhin gshegs pa dgra 
[\[279a.6\]]bcom pa yang dag par rdzogs pa'i sangs rgyas kyis stobs bcu dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag yang dang yang bstan pa mdzad/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 'di ji 
[\[279a.7\]]snyam du sems/_sangs rgyas kyis byang chub 'thob bam/_gsol pa/_btsun pa bcom ldan 'das de ni ma lags so/_/de ci'i slad du zhe na/_bcom ldan 'das sangs rgyas nyid kyang byang chub lags la/_byang chub nyid kyang sangs rgyas lags pa'i slad du'o/_/bcom ldan 'das kyis bka' stsal pa/_
[\[279b\]]
[\[279b.1\]]rab 'byor gang yang 'di skad ces gal te byang chub nyid lam yin la/_lam nyid kyang byang chub yin na/_byang chub sems dpas byang chub thob pa nyid ma yin nam zhes zer ba ni/_rab 'byor 'di la byang chub sems dpa' sems dpa' chen pos pha rol tu phyin pa drug yongs su rdzogs par byas/_
[\[279b.2\]]de bzhin du byang chub kyi phyogs kyi chos sum cu rtsa bdun dang /_de bzhin du de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad yongs su 
[\[279b.3\]]rdzogs par byas nas rdo rje lta bu'i ting nge 'dzin skad cig gcig dang ldan pa'i shes rab kyis bla na med pa yang dag par rdzogs pa'i byang chub mngon par rdzogs par 'tshang rgya ste/_sangs rgyas nas bar der byang chub sems dpa' chos thams cad la dbang sgyur ba'i de bzhin gshegs pa zhes ston 
[\[279b.4\]]to/_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das byang chub sems dpa' sems dpa' chen po ji ltar sangs rgyas kyi zhing yongs su dag par bgyid lags/_de skad ces gsol pa dang /_bcom ldan 'das kyis 
[\[279b.5\]]tshe dang ldan pa rab 'byor la 'di skad ces bka' stsal to/_/rab 'byor 'di la byang chub sems dpa' sems dpa' chen po ni dang po sems bskyed pa nas bzung ste/_srid pa tha ma'i bar du gzhan dag gi lus kyi gnas ngan len dang /_ngag gi gnas ngan len dang /_yid kyi gnas ngan len yongs su dag 
[\[279b.6\]]par byed do/_/gsol pa/_btsun pa bcom ldan 'das byang chub sems dpa' sems dpa' chen po'i lus kyi gnas ngan len gang lags/_ngag gi gnas ngan len gang lags/_yid kyi gnas ngan len gang lags/_bcom ldan 'das kyis bka' stsal pa/_srog gcod pa dang /_ma byin par 
[\[279b.7\]]len pa dang /_'dod pas log par g.yem pa de ni lus kyi gnas ngan len yin no/_/[{]brdzun [,]rdzun [}]du smra ba dang /_phra ma dang /_ngag rtsub po dang /_tshig kyal pa gang yin pa de ni ngag gi gnas ngan len yin no/_/brnab sems dang /_gnod sems dang /_log par lta ba de ni yid kyi gnas ngan len yin no//_//
[\[280a\]]
[\[280a.1\]]shes rab kyi pha rol tu phyin pa khri pa/_bam po sum cu gsum pa/_rab 'byor gzhan yang tshul khrims kyi phung po yongs su ma dag pa gang yin pa de ni lus kyi gnas ngan len dang /_ngag gi gnas ngan len yin no/_/ser 
[\[280a.2\]]sna'i sems gang yin pa dang /_'chal pa'i tshul khrims kyi sems dang /_'khrug pa'i sems dang /_le lo'i sems dang /_mnyam par ma bzhag pa'i sems dang /_'chal pa'i shes rab kyi sems gang yin pa de ni yid kyi gnas ngan len yin no/_/
[\[280a.3\]]rab 'byor gzhan yang dran pa nye bar gzhag pa bzhi dang bral ba'i sems gang yin pa dang /_de bzhin du yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags 
[\[280a.4\]]pa'i lam yan lag brgyad pa dang /_rnam par thar pa'i sgo gsum dang bral ba'i sems gang yin pa de ni byang chub sems dpa' sems dpa' chen po'i lus kyi gnas ngan len dang /_ngag gi gnas ngan len dang /_yid kyi gnas ngan len yin no/_/rab 
[\[280a.5\]]'byor gzhan yang rgyun tu zhugs pa'i 'bras bu la 'dod pa dang /_de bzhin du dgra bcom pa nyid kyi bar dang /_rang byang chub kyi bar la 'dod pa gang yin pa de ni byang chub sems dpa' sems dpa' chen po'i lus kyi gnas ngan len dang /_ngag gi gnas ngan 
[\[280a.6\]]len dang /_yid kyi gnas ngan len yin no/_/rab 'byor gzhan yang gzugs kyi 'du shes dang /_tshor ba dang /_'du shes dang /_'du byed rnams dang /_rnam par shes pa'i 'du shes dang /_de bzhin du mig gi 'du shes dang /_rna ba dang /_sna 
[\[280a.7\]]dang /_lce dang /_lus dang /_yid kyi 'du shes dang /_gzugs dang /_sgra dang /_dri dang /_ro dang /_reg bya dang /_chos kyi bar gyi 'du shes gang yin pa de ni byang chub sems dpa' sems dpa' chen po'i lus kyi gnas ngan len dang /_ngag gi 
[\[280b\]]
[\[280b.1\]]gnas ngan len dang /_yid kyi gnas ngan len yin no/_/rab 'byor gzhan yang mig gi khams kyi 'du shes dang /_yid kyi rnam par shes pa'i khams kyi bar gyi 'du shes dang /_'dod pa'i khams kyi 'du shes dang /_gzugs kyi khams 
[\[280b.2\]]kyi 'du shes dang /_gzugs med pa'i khams kyi 'du shes dang /_skyes pa'i 'du shes dang /_bud med kyi 'du shes dang /_khye'u'i 'du shes dang /_bu mo'i 'du shes dang /_dge ba'i chos kyi 'du shes dang /_mi dge ba'i chos kyi 'du shes 
[\[280b.3\]]dang /_lung du bstan pa'i chos kyi 'du shes dang /_lung du ma bstan pa'i chos kyi 'du shes dang /_zag pa dang bcas pa'i chos kyi 'du shes dang /_zag pa med pa'i chos kyi 'du shes dang /_'jig rten pa'i chos kyi 'du shes dang /_'jig rten las 
[\[280b.4\]]'das pa'i chos kyi 'du shes dang /_'dus byas kyi chos kyi 'du shes dang /_'dus ma byas kyi chos kyi 'du shes gang yin pa de ni byang chub sems dpa' sems dpa' chen po'i lus kyi gnas ngan len dang /_ngag gi gnas ngan len dang /_yid kyi gnas ngan 
[\[280b.5\]]len yin no/_/rab 'byor byang chub sems dpa' sems dpa' chen po shes rab kyi pha rol tu phyin pa la spyod pa de/_gnas ngan len de dag thams cad yongs su spangs nas/_'dod pa rnams la sbyin pa sbyin par byed de/_'di lta ste/_zas 'dod pa 
[\[280b.6\]]rnams la ni zas/_skom 'dod pa rnams la ni skom/_bzhon pa 'dod pa rnams la ni bzhon pa/_mi'i yo byad gang yang rung ba'i bar dag 'dod pa rnams la ni mi'i yo byad gang yang rung ba'i bar dag sbyin par byed do/_/gzhan dag kyang sbyin pa yang dag 
[\[280b.7\]]par 'dzin du 'jug go/_/'dzud do/_/'god do/_/dge ba'i rtsa ba thams cad kyang yongs su bzlums nas dang ba'i yid kyis sems can thams cad dang thun mong du byas te/_sangs rgyas kyi zhing yongs su dag par bya bar yongs su sngo bar byed do/_/rab 
[\[281a\]]
[\[281a.1\]]'byor gzhan yang byang chub sems dpa' sems dpa' chen po stong gsum gyi stong chen po'i 'jig rten gyi khams rin po che sna bdun gyis yongs su bkang nas/_dkon mchog gsum la dbul bar 'bul te/_phul nas kyang bdag gi 
[\[281a.2\]]dge ba'i rtsa ba 'dis sangs rgyas kyi zhing rin po che sna bdun las grub par gyur cig ces dga' ba'i yid kyis de ltar yongs su sngo bar byed do/_/rab 'byor gzhan yang byang chub sems dpa' sems dpa' chen po de bzhin gshegs pa'i mchod rten rnams la 
[\[281a.3\]]lha dang mi'i rol mo'i sgra dag gis mchod de/_mchod nas kyang dge ba'i rtsa ba de sems can thams cad dang thun mong du byas nas bdag gi dge ba'i rtsa ba 'dis sangs rgyas kyi zhing de na lha'i rol mo'i sgra rtag tu 'byung bar gyur cig ces de ltar yongs su sngo bar 
[\[281a.4\]]byed do/_/rab 'byor gzhan yang byang chub sems dpa' sems dpa' chen po stong gsum gyi stong chen po'i 'jig rten gyi khams lha'i spos rnams kyis yongs su bkang nas de bzhin gshegs pa rnams dang /_de bzhin gshegs pa'i mchod rten rnams 
[\[281a.5\]]la rtag tu dbul ba phul te/_phul nas kyang dge ba'i rtsa ba de sems can thams cad dang thun mong du byas nas/_bdag gi dge ba'i rtsa ba 'dis sangs rgyas kyi zhing der lha'i spos kyi dri rtag tu 'byung bar gyur cig ces de ltar yongs su sngo bar byed do/_/rab 
[\[281a.6\]]'byor gzhan yang byang chub sems dpa' sems dpa' chen po de bzhin gshegs pa rnams dang /_byang chub sems dpa' rnams dang /_rang sangs rgyas rnams dang /_de bzhin gshegs pa'i mchod rten rnams dang /_de bzhin gshegs pa'i nyan thos 
[\[281a.7\]]rnams la zas ro brgya dang ldan pa 'bul bar byed cing /_phul nas kyang bdag gi dge ba'i rtsa ba 'dis sangs rgyas kyi zhing de na bla na med pa yang dag par rdzogs pa'i byang chub mngon par rdzogs pa'i sangs rgyas pa dang /_sems can thams cad lha'i zhal zas 
[\[281b\]]
[\[281b.1\]]ro brgya dang ldan par gyur cig ces de ltar yongs su sngo bar byed do/_/rab 'byor gzhan yang byang chub sems dpa' sems dpa' chen po stong gsum gyi stong chen po'i 'jig rten gyi khams kyi de bzhin gshegs pa rnams dang /_de bzhin gshegs pa'i 
[\[281b.2\]]mchod rten rnams dang /_byang chub sems dpa' rnams dang /_rang sangs rgyas rnams dang /_de bzhin gshegs pa'i nyan thos rnams la lha'i dang /_mi'i byug pa rnams 'bul bar byed de/_phul nas kyang bdag gi dge ba'i rtsa ba 'dis sangs rgyas kyi zhing 
[\[281b.3\]]der bla na med pa yang dag par rdzogs pa'i byang chub mngon par rdzogs pa'i sangs rgyas dang /_sems can thams cad lha'i byug pa dang ldan par gyur cig ces de ltar yongs su sngo bar byed do/_/rab 'byor gzhan yang byang chub sems dpa' sems dpa' 
[\[281b.4\]]chen po yid las byung ba/_brnag pas bskyed pa/_'dod pa'i yon tan lnga po dag de bzhin gshegs pa rnams dang /_byang chub sems dpa' sems dpa' chen po rnams dang /_rang sangs rgyas rnams dang /_de bzhin gshegs pa'i nyan thos 
[\[281b.5\]]rnams la 'bul bar byed de/_phul nas kyang bdag gi dge ba'i rtsa ba 'dis sangs rgyas kyi zhing de na bla na med pa yang dag par rdzogs pa'i byang chub mngon par rdzogs pa'i sangs rgyas dang /_sems can thams cad kyi 'dod pa'i yon tan lnga po dag yid las byung 
[\[281b.6\]]ba/_brnag pas bskyed pa yid du 'ong bar gyur cig ces de ltar yongs su sngo bar byed do/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa 'di snyam du sems te/_bdag gis kyang bsam gtan 
[\[281b.7\]]dang po la snyoms par 'jug par bya/_sems can thams cad kyang bsam gtan dang po la yang dag par 'dzin du gzhug par bya/_gzud par bya/_dgod par bya'o/_/de bzhin du sbyar te/_bdag gis kyang bsam gtan bzhi pa'i bar dag la snyoms par 
[\[282a\]]
[\[282a.1\]]'jug par bya/_sems can thams cad kyang bsam gtan bzhi pa yang dag par 'dzin du 'jug par bya/_gzud par bya/_dgod par bya'o/_/de bzhin du sbyar te/_tshad med pa bzhi dang /_gzugs med pa'i snyoms par 'jug pa 
[\[282a.2\]]bzhi'i bar dag la gzud par bya/_dgod par bya'o/_/de bzhin du bdag gis kyang byang chub kyi phyogs kyi chos sum cu rtsa bdun bsgom par bya'o/_/sems can thams cad kyang byang chub kyi phyogs kyi chos sum cu rtsa bdun la gzud par bya/_dgod par bya'o/_/
[\[282a.3\]]bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na ci nas kyang sems can thams cad bsam gtan bzhi dang mi 'bral bar bya'o/_/tshad med pa bzhi dang /_gzugs med pa'i snyoms par 'jug pa bzhi 
[\[282a.4\]]dang /_byang chub kyi phyogs kyi chos sum cu rtsa bdun gyi bar dang mi 'bral bar bya'o snyam du sems te/_rab 'byor byang chub sems dpa' sems dpa' chen po shes rab kyi pha rol tu phyin pa la spyod pa de ltar sangs rgyas kyi zhing yongs su dag par byed do/_/de byang chub 
[\[282a.5\]]de la spyod pas de'i bsam pa de dag thams cad yongs su rdzogs par 'gyur ro/_/de bdag kyang dge ba'i chos thams cad dang ldan par 'gyur ro/_/gzhan dag kyang dge ba'i chos thams cad dang ldan pa yang dag par 'dzin du 'jug go/_/'dzud do/_/'god 
[\[282a.6\]]do/_/de sems can de dag la rang gi lus gzugs bzang ba yang ston to/_/de'i rgyu yang brjod do/_/sems can de dag gis mthong nas 'dod pa skyed de/_de 'dra ba kho na'i rgyu'i spyod pa la 'jug cing /_sems can de dag 'di lta ste/_bsod nams kyi stobs yongs 
[\[282a.7\]]su bzung bas mthar gyis de 'dra ba'i lus gzugs bzang ba mngon par 'grub bo/_/des sems can gang dag yongs su smin par byas pa de dag thams cad kyang de nyid dang lhan cig tu sangs rgyas kyi zhing der skye bar 'gyur ro/_/stong pa nyid dang /_mtshan ma med pa dang /_smon pa 
[\[282b\]]
[\[282b.1\]]med pa'i sgra 'byung ba yang na nang gi sgra mid pa dang /_mchu dang /_so dang /_lce dang /_rkan la sogs pa'i 'bad pas bskyed pa rnams sam/_yang na phyi rol gyi sgra rlung gis bskyod pa stong pa nyid dang /_mtshan ma med pa dang /_smon pa med pa'i sgra 
[\[282b.2\]]'byung ba ji ltar chos de dag ngo bo nyid kyis skye ba med pa dang /_chos thams cad ni chos thams cad kyis stong ste/_gang gi phyir stong pa de'i phyir de dag la mtshan ma med do/_/gang la mtshan ma med pa de la smon pa med de/_'greng yang rung /_'dug kyang 
[\[282b.3\]]rung /_nyal yang rung /_'chag kyang rung /_nyin mtshan du chos bstan pa 'di lta bu 'byung ba ma gtogs par de'i sangs rgyas kyi zhing de yongs su dag par ma gyur pa gang na/_ngan song gsum gdags pa yod pa dang /_lta bar gyur pa rnams sam/_'dod 
[\[282b.4\]]chags dang /_zhe sdang dang /_gti mug rnams sam/_nyan thos dang /_rang sangs rgyas dag gam/_mi rtag pa dang /_sdug bsngal ba dang /_stong pa dang /_bdag med pa rnams gdags pa yod pa dang /_de bzhin du ngar 'dzin pa dang /_nga yir 'dzin 
[\[282b.5\]]pa dang /_yongs su 'dzin pa dang /_bag la nyal ba dang /_kun nas dkris pa rnams dang /_'bras bu gdags pa yod pa'i sangs rgyas kyi zhing der byang chub sems dpa' de bla na med pa yang dag par rdzogs pa'i byang chub mngon par rdzogs par sangs rgyas shing /_
[\[282b.6\]]byang chub sems dpa' de byang chub thob nas phyogs bcu'i 'jig rten gyi khams rnams na/_sangs rgyas bcom ldan 'das gang dag bzhugs pa de dag thams cad de'i bsngags pa brjod par 'gyur ro/_/sems can gang dag gis de bzhin gshegs pa de'i ming 
[\[282b.7\]]thos pa de dag thams cad kyang bla na med pa yang dag par rdzogs pa'i byang chub rang gis sangs rgyas par 'gyur ro/_/de bzhin gshegs pa des chos ston pa na chos 'di ni chos ma yin no zhes sems can gang yang chos de la the tshom za bar mi 'gyur ro/_/de ci'i 
[\[283a\]]
[\[283a.1\]]phyir zhe na/_rab 'byor 'di ltar chos rnams kyi de bzhin nyid gang yin pa de la ni chos gang yang med par sems can de dag gis de bzhin du shes pa'i phyir te/_rab 'byor byang chub sems dpa' sems dpa' chen po de ltar sangs rgyas kyi zhing yongs su 
[\[283a.2\]]dag par byed do/_/rab 'byor gzhan yang sems can gang dag mi dge ba'i rtsa ba rnams dang ldan zhing sangs rgyas rnams dang /_byang chub sems dpa' rnams dang /_nyan thos rnams la dge ba'i rtsa ba ma bskyed pa/_sdig pa'i grogs pos zin pa dag dang /_gang 
[\[283a.3\]]dag dam pa'i chos thos na/_lta ba'i rnam pa gang dag gis zhum par 'gyur ba 'di lta ste/_bdag tu lta ba dang /_chad par lta ba dang /_'di lta ste/_rtag pa dang /_chad pa gnyis kyi bar la gnas te/_yod do zhes bdag gis kyang log par 'dzin pa bzung 
[\[283a.4\]]la/_gzhan dag kyang log par 'dzin du 'jug pa dang /_yang dag par rdzogs pa'i sangs rgyas ma yin pa dag la yang dag par rdzogs pa'i sangs rgyas su 'du shes shing /_yang dag par rdzogs pa'i sangs rgyas dag la yang dag par rdzogs pa'i sangs 
[\[283a.5\]]rgyas ma yin par 'du shes pa dang /_chos ma yin pa la chos su smra zhing dam pa'i chos yongs su spong ba de dag dam pa'i chos yongs su spangs nas lus zhig ste shi ba'i 'og tu ngan song ngan 'gro log par ltung ba sems can dmyal ba rnams su skye bar 'gyur te/_de 
[\[283a.6\]]nas byang chub sems dpa' sems dpa' chen po sems can de dag la phan gdags pa'i phyir sems can dmyal ba der song nas/_sems can de dag sdig pa can gyi lta ba'i rnam pa de dag dang phral nas/_de dag sems can dmyal ba de dag nas shi 'phos te mi rnams 
[\[283a.7\]]dang skal ba mnyam par skye'o/_/der skyes pa rnams ni yang dag pa nyid du nges pa'i tshogs la 'god par byed de/_ci nas kyang yang ngan song rnams su mi ltung zhing de nyid dang lhan cig tu sangs rgyas kyi zhing 'dir skye bar 'gyur ba de ltar yongs su 'god par byed de/_
[\[283b\]]
[\[283b.1\]]rab 'byor byang chub sems dpa' sems dpa' chen po ni ci nas kyang sangs rgyas kyi zhing yongs su dag pa der sems can de dag der skyes nas 'di lta ste/_'jig rten pa rnams sam/_'jig rten las 'das pa rnams sam/_zag pa dang bcas pa rnams sam/_
[\[283b.2\]]zag pa med pa rnams sam/_'dus byas rnams sam/_'dus ma byas rnams sam/_chos gang la yang yid gnyis za bar mi 'gyur ba nas/_sems can de dag thams cad bla na med pa yang dag par rdzogs pa'i byang chub tu nges par 'gyur ba'i bar du de ltar 
[\[283b.3\]]sangs rgyas kyi zhing yongs su dag par byed do/_/de nas bcom ldan 'das la tshe dang ldan pa rab 'byor gyis 'di skad ces gsol to/_/btsun pa bcom ldan 'das ci byang chub sems dpa' sems dpa' chen po yang dag pa nyid kyi tshogs la nges pa lags sam/_
[\[283b.4\]]'on te nyan thos kyi tshogs la nges pa lags sam/_'on te rang sangs rgyas kyi tshogs la nges pa lags sam/_btsun pa bcom ldan 'das tshogs gang la nges pa lags/_bcom ldan 'das kyis bka' stsal pa/_rab 'byor byang chub sems dpa' sems 
[\[283b.5\]]dpa' chen po ni nyan thos kyi tshogs la nges pa ma yin/_rang sangs rgyas kyi tshogs la nges pa ma yin gyi/_rab 'byor byang chub sems dpa' sems dpa' chen po ni yang dag par rdzogs pa'i sangs rgyas kyi tshogs la nges pa yin no/_/gsol pa/_btsun 
[\[283b.6\]]pa bcom ldan 'das ci dang po sems bskyed pa'i byang chub sems dpa' sems dpa' chen po nges pa zhes bgyi'am/_'on te srid pa tha ma pa nges pa lags/_bcom ldan 'das kyis bka' stsal pa/_rab 'byor dang po sems bskyed pa'i byang chub sems 
[\[283b.7\]]dpa' sems dpa' chen po yang nges pa yin no/_/phyir mi ldog pa dang srid pa tha ma pa yang nges pa yin no/_/gsol pa/_btsun pa bcom ldan 'das ci yang dag pa nyid du nges pa'i byang chub sems dpa' sems dpa' chen po sems can dmyal ba rnams su skye 
[\[284a\]]
[\[284a.1\]]bar 'gyur lags sam/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 'di ji snyam du sems/_brgyad pa'am/_rgyun du zhugs pa'am/_lan cig phyir 'ong ba 
[\[284a.2\]]'am/_phyir mi 'ong ba'am/_dgra bcom pa nyid dam/_rang byang chub ngan song rnams su skye bar 'gyur snyam mam/_gsol pa/_btsun pa bcom ldan 'das de ni ma lags so/_/bcom ldan 'das kyis bka' stsal pa/_rab 'byor de bzhin du byang chub sems 
[\[284a.3\]]dpa' sems dpa' chen po yang dang po sems bskyed phyin chad sbyin pa'i pha rol tu phyin pa la spyod/_de bzhin du tshul khrims srung /_bzod pa sgrub/_dge ba'i chos rnams la brtson 'grus rtsom/_bsam gtan rnams la snyoms par 'jug_/shes rab sgom zhing 
[\[284a.4\]]mi dge ba'i chos thams cad spangs nas gnas pa de/_ngan song du skye ba'am/_lha tshe ring po'i nang du skye ba'i gnas med do/_/gang na dge ba'i chos rnams mi spyod pa mtha' 'khob pa rnams kyi nang du'am/_kla klo'i mi rnams kyi nang du skye ba'am/_log par lta ba'i 
[\[284a.5\]]khyim rnams sam/_mtha' 'khob pa'i mi rnams kyi nang du skye ba'am/_'khor bzhi po 'di lta ste/_dge slong gi 'khor ram/_dge slong ma'i 'khor ram/_dge bsnyen gyi 'khor ram/_dge bsnyen ma'i 'khor gang du 'byung bar mi 'gyur ba der skye bar 'gyur ba de 
[\[284a.6\]]ni gnas med do/_/gang na sangs rgyas kyi sgra'am/_chos kyi sgra'am/_dge 'dun gyi sgra mi grag pa'am/_bya ba med pa dang lta ba'i sgra grag par 'gyur ba der skye bar 'gyur ba de ni gnas med de/_rab 'byor dang po sems bskyed pa'i byang chub sems dpa' 
[\[284a.7\]]sems dpa' chen po ni lhag pa'i bsam pas bla na med pa yang dag par rdzogs pa'i byang chub tu yang dag par zhugs nas mi dge ba bcu'i las kyi lam yang dag par blangs te 'dug pa de ni gnas med do/_/de skad ces bka' stsal pa dang /_bcom ldan 'das la 
[\[284b\]]
[\[284b.1\]]tshe dang ldan pa rab 'byor gyis 'di skad ces gsol to/_/btsun pa bcom ldan 'das gal te byang chub sems dpa' sems dpa' chen po dge ba'i rtsa ba du ma dang ldan pa lags na/_ci'i slad du dud 'gro'i skye gnas su skye zhing /_de bzhin gshegs pas nyid kyi 
[\[284b.2\]]skyes pa'i rabs de dag 'khor bzhi po dag gi mdun du bstan pa mdzad/_dge ba'i rtsa ba de lta bu de dag ni slad rol du gyur pa lags so/_/de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 
[\[284b.3\]]byang chub sems dpa' sems dpa' chen po ni mi dge ba'i las kyis dud 'gro'i skye gnas su skye ba'i lus yongs su 'dzin pa ma yin gyi/_lus gang gis don byed nus pa'i lus de sems can rnams kyi don gyi phyir yongs su 'dzin to/_/rab 'byor byang chub 
[\[284b.4\]]sems dpa' dud 'gro'i skye gnas su skyes pa thabs la mkhas pa gang dang ldan pa dang /_gsad pa gang dag yin pa'i gan du 'gro zhing /_de dag dang bdag kyang bla na med pa yang dag par rdzogs pa'i byang chub tu yongs su smin par byed pa dang /_gsad pa de dag 
[\[284b.5\]]la rnam par 'tshe bar yang mi byed pa'i thabs la mkhas pa de dgra bcom pa rnams dang /_rang sangs rgyas rnams la cig yod dam/_rab 'byor rnam grangs des na 'di ltar byang chub sems dpa' sems dpa' chen po snying rje chen pos yongs su zin pa ni snying rje chen 
[\[284b.6\]]po yongs su rdzogs par byed cing /_sems can gyi don gyi phyir dud 'gro'i skye gnas su skye yang dud 'gro'i skye gnas su gyur pa'i skyon rnams kyis kyang mi gos pa de ltar rig par bya'o/_/de skad ces bka' stsal pa dang /_bcom ldan 'das la tshe dang ldan pa rab 
[\[284b.7\]]'byor gyis 'di skad ces gsol to/_/btsun pa bcom ldan 'das byang chub sems dpa' sems dpa' chen po dge ba'i chos gang dag la gnas nas/_dud 'gro'i skye gnas su skyes pa'i lus rnams yongs su 'dzin lags/_bcom ldan 'das kyis bka' stsal 
[\[285a\]]
[\[285a.1\]]pa/_rab 'byor byang chub sems dpa' sems dpa' chen pos chos gang dag yongs su rdzogs par bya ba de dag gang zhe na/_rab 'byor bla na med pa yang dag par rdzogs pa'i byang chub ni dge ba'i chos thams cad yongs su rdzogs pa yin pas/_rab 
[\[285a.2\]]'byor byang chub sems dpa' sems dpa' chen pos dang po sems bskyed pa kho na nas bzung ste/_byang chub kyi snying po la 'dug gi bar du dge ba'i chos gang yongs su rdzogs par mi bya ba gang yang med de/_gang ma rdzogs par de bla na med pa yang dag par rdzogs 
[\[285a.3\]]pa'i byang chub mngon par rdzogs par 'tshang rgya ba de ni gnas med do/_/rab 'byor de lta bas na byang chub sems dpa' sems dpa' chen pos dang po sems bskyed pa nas bzung ste byang chub kyi snying po la 'dug gi bar du dge ba'i chos thams cad yongs su rdzogs 
[\[285a.4\]]par bya ba la bslab par bya'o/_/de de la bslabs na rnam pa thams cad mkhyen pa nyid thob par 'gyur/_nyon mongs pa dang bag chags kyi mtshams sbyor ba thams cad kyang spong bar 'gyur ro/_/de nas bcom ldan 'das la tshe dang ldan pa rab 'byor gyis 'di 
[\[285a.5\]]skad ces gsol to/_/btsun pa bcom ldan 'das byang chub sems dpa' sems dpa' chen po dkar po'i chos thams cad dang ldan pa nas/_'phags pa'i ye shes kyi bar dang ldan pa ji ltar ngan song rnams su skye lags/_de skad ces gsol pa dang /_
[\[285a.6\]]bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 'di ji snyam du sems/_de bzhin gshegs pa 'phags pa dang /_zag pa med pa yin nam/_gsol pa/_btsun pa bcom ldan 'das de de lta lags so/_/btsun 
[\[285a.7\]]pa bde bar gshegs pa de de lta lags te/_/de bzhin gshegs pa ni 'phags pa dang /_zag pa mi mnga' ba lags so/_/bcom ldan 'das kyis bka' stsal pa/_rab 'byor 'di ji snyam du sems/_de bzhin gshegs pas dud 'gro'i skye gnas su skyes pa'i 
[\[285b\]]
[\[285b.1\]]srog chags kyi lus zhig mngon par sprul te mngon par sprul nas kyang sangs rgyas kyi mdzad pa byed dam/_gsol pa/_btsun pa bcom ldan 'das de lta lags so/_/bcom ldan 'das kyis bka' stsal pa/_rab 'byor 'di ji snyam du sems/_de bzhin gshegs pa 
[\[285b.2\]]dud 'gro'i skye gnas pa yin snyam mam/_gsol pa/_btsun pa bcom ldan 'das de ni ma lags so/_/bcom ldan 'das kyis bka' stsal pa/_rab 'byor de bzhin du byang chub sems dpa' sems dpa' chen po 'phags pa'i lam zag pa med pa'i ye shes 
[\[285b.3\]]dang ldan pa yang sems can rnams yongs su smin par bya ba'i phyir lus gang gis 'gro ba lnga po dag tu ci rigs par sems can rnams yongs su smin par byed pa de lta bu'i lus bsams bzhin du yongs su 'dzin to/_/rab 'byor 'di ji snyam du sems/_dper na dgra bcom 
[\[285b.4\]]pas dgra bcom pa zag pa zad pa zhig mngon par sprul te/_mngon par sprul nas dgra bcom pa'i las rnams byed du bcug na/_las de dag gis 'khor bzhi po dag dga' ba skyed dam/_gsol pa/_btsun pa bcom ldan 'das de de lta lags so/_/bcom 
[\[285b.5\]]ldan 'das kyis bka' stsal pa/_rab 'byor de bzhin du byang chub sems dpa' sems dpa' chen po 'phags pa zag pa med pa'i ye shes dang ldan pa yang lus gang gis sems can rnams kyi don spyod pa byed pa'i lus de lta bu yongs su 'dzin te/_lus 
[\[285b.6\]]yongs su bzung ba des sdug bsngal gyi tshor ba myong bar yang mi 'gyur la/_de dang mthun pa'i skyon gyis kyang mi gos so/_/rab 'byor 'di ji snyam du sems/_sgyu ma mkhan nam/_sgyu ma mkhan gyi slob ma mkhas pa zhig gis skye bo phal po che'i mdun du 
[\[285b.7\]]glang po che'i gzugs ston tam/_rta'i gzugs sam/_glang gi gzugs ston tam/_srog chags kyi rnam pa gzhan dag kyang ston na/_rab 'byor 'di ji snyam du sems/_sgyu ma mkhan nam/_sgyu ma mkhan gyi slob ma des bstan pa de glang po cher 'gyur ba'am/_
[\[286a\]]
[\[286a.1\]]rta'am/_glang ngam/_srog chags kyi rnam pa gzhan dag tu 'gyur snyam mam/_gsol pa/_btsun pa bcom ldan 'das de ni ma lags so/_/bcom ldan 'das kyis bka' stsal pa/_rab 'byor de bzhin du byang chub sems dpa' sems dpa' 
[\[286a.2\]]chen po 'phags pa zag pa med pa'i ye shes dang ldan pa yang lus ji lta bus sems can rnams kyi don byed pa'i lus de lta bu bsams bzhin du ston kyang /_de dang ldan pa'i yid la byed pas kyang mi gos so/_/de nas bcom ldan 'das la tshe dang ldan pa rab 'byor 
[\[286a.3\]]gyis 'di skad ces gsol to/_/btsun pa bcom ldan 'das byang chub sems dpa' sems dpa' chen po 'phags pa'i ye shes dang ldan pa 'di ltar lus gang dang gang gis sems can rnams kyi don bgyid rngo thogs pa'i lus de dang de yongs su 'dzin pa ni thabs la 
[\[286a.4\]]mkhas pa chen po lags na/_btsun pa bcom ldan 'das byang chub sems dpa' sems dpa' chen po chos gang dag la gnas nas/_thabs la mkhas pa 'di lta bu bgyid lags/_bcom ldan 'das kyis bka' stsal pa/_rab 'byor 
[\[286a.5\]]shes rab kyi pha rol tu phyin pa la gnas nas/_thabs la mkhas pa 'di lta bu 'di byed de/_thabs la mkhas pa des phyogs bcu dag tu 'jig rten gyi khams gang gA'i klung gi bye ma snyed dag tu song nas/_sems can de dag gi don byed kyang de dag la 'dod pa mi skyed do/_/
[\[286a.6\]]de ci'i phyir zhe na/_'di ltar des gang 'dod par byed pa'am/_gang la 'dod par byed pa'i chos de dag thams cad mi dmigs pa'i phyir ro/_/de ci'i phyir zhe na/_rab 'byor 'di ltar chos thams cad ni ngo bo nyid kyis stong pa ste/_stong pa nyid ni 'dod par mi 
[\[286a.7\]]byed cing stong pa nyid la 'dod par byed pa su yang med pa'i phyir ro/_/de ci'i phyir zhe na/_'di ltar de stong pa nyid la stong pa nyid mi dmigs pa'i phyir ro/_/rab 'byor 'di ni mi dmigs pa stong pa nyid yin te/_de la gnas nas byang chub sems dpa' sems dpa' 
[\[286b\]]
[\[286b.1\]]chen po bla na med pa yang dag par rdzogs pa'i byang chub mngon par rdzogs par 'tshang rgya'o/_/shes rab kyi pha rol tu phyin pa'i le'u'i chos kyi rnam grangs 'di bstan pa na/_sa chen po 'di rnam pa drug tu g.yos te/_g.yos rab tu g.yos/_kun tu rab tu 
[\[286b.2\]]g.yos so/_/ldeg rab tu ldeg go/_/kun tu rab tu ldeg go/_/shar phyogs mtho na/_nub phyogs dma'o/_/nub phyogs mtho na/_shar phyogs dma'o/_/lho phyogs mtho na byang phyogs dma'o/_/byang phyogs mtho na lho phyogs dma'o/_/dbus mtho 
[\[286b.3\]]na mtha' dma'o/_/mtha' mtho na dbus dma'o/_/steng gi bar snang la yang lha bye ba khrag khrig 'bum phrag du mas lha'i sil snyan bsgrags so/_/lha bye ba dag gis kyang lha'i me tog ud pa la dang /_ku mu da dang /_pad ma dkar po'i me tog gi char 
[\[286b.4\]]chen po phab bo/_/'di lta ste/_long ba rnams kyis mig rnyed pa dang /_'on pa rnams kyis thos pa rnyed pa dang /_smyon pa rnams kyis dran pa rnyed pa dang /_sems rnam par g.yengs pa rnams kyis mnyam par gzhag pa rnyed pa dang /_sil snyan bye ba 
[\[286b.5\]]phrag 'bum yang ma dkrol bar sgra byung bar gyur te/_rmad du byung ba'i chos du ma 'jig rten du byung bar gyur to/_/lha dang mi sangs rgyas kyi zhing gi rdul phra rab snyed dag gis ni bla na med pa yang dag par rdzogs pa'i byang chub tu sems bskyed do/_/sems 
[\[286b.6\]]can 'dzam bu'i gling gi rdul phra rab snyed dag ni 'di lta ste/_chos rnams la chos kyi mig rdul med cing dri ma dang bral ba rnam par dag ste/_chos mngon par rtogs par gyur to/_/byang chub sems dpa' gang gA'i klung gi bye ma snyed dag ni mi skye ba'i chos la 
[\[286b.7\]]bzod pa thob par gyur to/_/sems can du ma ni ting nge 'dzin dang /_gzungs dang /_sa thob par gyur to/_/sems can dpag tu med pa grangs med pa dag ni ngan song gsum po dag nas shi 'phos nas/_lha dang mi rnams kyi nang du skyes so/_/thams 
[\[287a\]]
[\[287a.1\]]cad dang ldan pa'i 'khor des kyang dge slong sha ra dwa ti'i bu dang /_rab 'byor gyis zhus pa shes rab kyi pha rol tu phyin pa'i le'u 'di nyid tshig dang yi ge'i 'bru lhag chad med pa 'di dag gis ston pa'i sangs rgyas bcom ldan 'das gang gA'i klung 
[\[287a.2\]]gi bye ma snyed dag phyogs bcu kun tu mthong ngo /_/sangs rgyas kyi zhing thams cad du yang a la la sems can dpag tu med grangs med/_bsam gyis mi khyab mtshungs pa med pa dag gis chos mngon par rtogs par gyur pa 'di ni 'jig rten du sangs 
[\[287a.3\]]rgyas bcom ldan 'das rnams kyis chos kyi 'khor lo bskor ba gnyis pa yin no/_/zhes de lta bu'i sgra de sangs rgyas kyi zhing de dag thams cad kyi 'khor gyi dkyil 'khor rnams su byung bar gyur to/_/shes rab kyi pha rol tu phyin pa khri pa las mngon par byang 
[\[287a.4\]]chub pa'i le'u zhes bya ste sum cu gnyis pa'o//_//de nas bcom ldan 'das la tshe dang ldan pa kun dga' bos 'di skad ces gsol to/_/btsun pa bcom ldan 'das sems can gyi ris na sems can gang shes rab kyi pha rol tu phyin 
[\[287a.5\]]pa zab mo bshad pa 'di la dad pa mi skyed/_dga' ba dang /_dang ba dang /_lhag pa'i bsam pas mos pa mi skyed cing /_lus dang sems kyis kyang tshogs pa stsol bar mi bgyid la/_'khor de nas kyang mchi bar bgyid cing /_gong du yang spong la 
[\[287a.6\]]spong bar bgyid pa 'ga' mchis lags sam/_bcom ldan 'das kyis bka' stsal pa/_kun dga' bo sems can gyi ris na sems can gang shes rab kyi pha rol tu phyin pa zab mo bshad pa 'di la dad pa mi skyed cing /_dga' ba dang /_dang ba dang /_
[\[287a.7\]]lhag pa'i bsam pas mos pa mi skyed la/_lus dang sems kyis tshogs pa sbyin par mi byed cing 'khor de nas 'gro bar byed pa de ni yod do/_/de ci'i phyir zhe na/_'di ltar de ni sngon gyi mthar yang shes rab kyi pha rol tu phyin pa zab mo 'di bshad pa'i tshe 
[\[287b\]]
[\[287b.1\]]song bar gyur la/_da ltar yang shes rab kyi pha rol tu phyin pa zab mo 'di 'chad pa na 'gro bar byed cing /_lus dang sems kyis kyang tshogs pa sbyin par mi byed de/_shes rab 'chal bar 'gyur ba'i las sogs par byed do/_/de shes rab 'chal 
[\[287b.2\]]bar 'gyur ba'i las byas shing bsags pa des/_shes rab kyi pha rol tu phyin pa zab mo 'di spong bar byed de/_de shes rab kyi pha rol tu phyin pa zab mo 'di bkag pas 'das pa dang /_ma 'ongs pa dang /_da ltar byung ba'i sangs rgyas bcom ldan 'das 
[\[287b.3\]]rnams kyi thams cad mkhyen pa nyid bkag par 'gyur ro/_/de rnam pa thams cad mkhyen pa nyid spong ba'i las byas shing bsags pa des chos kyis phongs par 'gyur ba'i las sogs so/_/de chos kyis phongs par 'gyur ba'i las byas shing bsags pa 
[\[287b.4\]]des lo brgya phrag mang po dang /_lo stong phrag mang po dang /_lo 'bum phrag mang po dang /_lo bye ba khrag khrig 'bum phrag mang por sems can dmyal ba rnams su btso bar 'gyur ro/_/de sems can dmyal ba chen por 'gro bar 'gyur ro/_/mes 'jig 
[\[287b.5\]]pa 'byung bar 'gyur ro/_/mes 'jig pa byung nas kyang 'jig rten gyi khams gzhan dag tu sems can dmyal ba chen por 'byung bar 'gyur te/_der skye bar 'gyur ro/_/der yang lo brgya phrag mang po dang /_lo stong phrag mang po dang /_lo 'bum phrag mang 
[\[287b.6\]]po dang /_lo bye ba khrag khrig 'bum phrag mang por sreg par 'gyur te/_sems can dmyal ba chen po de nas kyang sems can dmyal ba chen por 'gro bar 'gyur te/_der song nas kyang yang mes 'jig pa 'byung bar 'gyur ro/_/mes 'jig pa byung 
[\[287b.7\]]nas kyang 'jig rten gyi khams gzhan dag tu sems can dmyal ba chen por 'byung bar 'gyur zhing de der skye bar 'gyur te/_der yang lo bye ba khrag khrig 'bum phrag mang po'i bar du sreg par 'gyur ro/_/sems can dmyal ba chen po de nas kyang sems can 
[\[288a\]]
[\[288a.1\]]dmyal ba chen por 'gro bar 'gyur te/_de sems can dmyal ba chen po nas sems can dmyal ba chen por song nas kyang yang mes 'jig pa 'byung bar 'gyur te/_mes 'jig pa byung nas kyang las kyi rlung gis shar phyogs su phangs par 'gyur zhing 
[\[288a.2\]]phyogs mtshams kyi bar du yang phangs par 'gyur ro/_/de nas der skyes nas sems can dmyal ba chen po nas sems can dmyal ba chen por 'gro bar 'gyur ro/_/der yang mes 'jig pa 'byung bar 'gyur te/_mes 'jig pa byung nas de nas kyang shi 'phos te/_
[\[288a.3\]]chos kyis phongs par 'gyur ba'i las byas shing bsags pa des yang skye bar 'gyur zhing /_yang sems can dmyal ba chen po nas sems can dmyal ba chen por 'gro bar 'gyur te/_der yang sems can dmyal ba chen po rnams su lo bye ba khrag khrig 'bum phrag mang 
[\[288a.4\]]por sems can dmyal ba'i sdug bsngal myong bar 'gyur te/_ji srid du mes 'jig pa 'byung ba de srid du sems can dmyal ba ba'i sdug bsngal myong bar 'gyur ro/_/mes 'jig pa byung nas kyang de nas shi 'phos nas 'jig rten gyi khams 'dir skye bar 'gyur te/_phyogs 
[\[288a.5\]]bcu kun gyi 'jig rten gyi khams su dud 'gro'i skye gnas su skyes pa rnams dang skal ba mnyam par skye bar 'gyur ro/_/ji ltar dud 'gro'i skye gnas su skyes pa rnams dang skal ba mnyam par 'gyur ba de ltar phyogs bcu'i 'jig rten gyi khams rnams su yang skye bar 'gyur 
[\[288a.6\]]te/_de der skyes nas kyang lo bye ba khrag khrig 'bum phrag mang por gshin rje'i 'jig rten pa'i sdug bsngal myong bar 'gyur ro/_/der gshin rje'i 'jig rten pa'i sdug bsngal zad par byas nas/_'di lta ste/_dmus long gi khyim rnams su'am/_gdol pa'i khyim 
[\[288a.7\]]rnams su'am/_g.yung po'i khyim rnams su mi rnams dang skal ba mnyam par skye bar 'gyur ro/_/der skyes nas kyang long ba'am/_zhar ba'am/_sgur po'am/_lce med pa'am/_lag pa med pa'am/_rkang pa med pa'am/_rna ba med pa'am/_mdze can 
[\[288b\]]
[\[288b.1\]]nam/_sha bkra can nam/_yan lag ma tshang bar 'gyur ro/_/'jig rten gyi khams gang na sangs rgyas kyi sgra mi grag pa dang /_chos kyi sgra mi grag pa dang /_dge 'dun gyi sgra mi grag par 'gyur ba der rtag tu skye bar 'gyur ro/_/de ci'i phyir zhe na/_'di ltar 
[\[288b.2\]]de ni chos kyis phongs par 'gyur ba'i las byas shing bsags pa dang /_yang dag par blangs pa rdzogs pa'i 'bras bu yongs su tshang ba yin pa'i phyir ro/_/de nas bcom ldan 'das la tshe dang ldan pa kun dga' bos 'di skad ces gsol to/_/btsun pa bcom ldan 'das 
[\[288b.3\]]mtshams ma mchis pa ni lnga lags la/_'di lta ste/_chos kyis phongs par 'gyur ba'i las bgyis shing bsags pa 'di ni drug par gyur pa lags so/_/bcom ldan 'das kyis bka' stsal pa/_kun dga' bo gang zag de ni mchog tu gyur pa zhes mi bya'i/_shin 
[\[288b.4\]]tu smad pa zhes bya'o/_/gang shes rab kyi pha rol tu phyin pa zab mo 'di 'chad cing ston pa na/_shes rab kyi pha rol tu phyin pa 'di zlog par sems shing /_'di skad ces 'di ni 'dul ba ma yin/_'di ni ston pa'i bstan pa ma yin/_'di ni de bzhin gshegs 
[\[288b.5\]]pas gsungs pa ma yin gyis/_khyed dang bdag cag gis de la bslab par mi bya'o zhes kyang zer zhing /_bdag nyid kyis kyang spong bar byed/_sems can mang po dag kyang de las 'byed par byed de/_de rang gi sems kyi rgyud la yang gnod par byed de/_gzhan gyi 
[\[288b.6\]]sems kyi rgyud la yang gnod par bya bar sems te/_de rang gi sems kyi rgyud kyang dug can du byas nas/_gzhan gyi sems kyi rgyud kyang dug can du bya bar sems te/_bdag nyid kyang mtho ris dang thar pa'i bde ba las nyams par gyur la/_gzhan dag kyang mtho ris 
[\[288b.7\]]dang thar pa'i lam dag las nyams par bya bar sems/_bdag nyid kyang shes rab kyi pha rol tu phyin pa zab mo 'di nyid mi shes shing khong du mi chud de/_spang bar bya bar sems la/_gzhan dag kyang de bzhin du 'dzin du 'jug par byed na/_kun dga' bo nga ni gang 
[\[289a\]]
[\[289a.1\]]zag de lta bu dag la/_shes rab kyi pha rol tu phyin pa zab mo 'di sgrogs par yang rjes su yi mi rang zhing nga ni de dag thos par yang mngon par mi dga' na mthong ba lta ci smos te/_lhan cig gnas pa lta smos kyang ci dgos/_de ci'i phyir zhe na/_kun dga' 
[\[289a.2\]]bo gang zag de lta bu dag ni dam pa'i chos sun par byed pa yin te/_shing rul lta bu dang /_nag po'i phyogs pa dag yin no/_/kun dga' bo gang dag gang zag de lta bu dag mnyan par bya bar sems pa de dag kyang mi tshul ba'i phongs par 'gyur ro/_/kun dga' bo gang la la shes 
[\[289a.3\]]rab kyi pha rol tu phyin pa sun par byed pa'i gang zag de ni mthar thug pa yin par khong du chud par bya ste/_dam pa'i chos sun par byed pa'i skyon chags pa de ni sems can dmyal ba pa dang /_dud 'gro'i skye gnas pa dang /_gshin rje'i 'jig rten pa'i gang zag yin no/_/
[\[289a.4\]]gsol pa/_btsun pa bcom ldan 'das dam pa'i chos sun par bgyid pa'i gang zag ngan song du skyes pa de'i lus kyi tshad bcom ldan 'das kyis bka' ma stsal lags so/_/bcom ldan 'das kyis bka' stsal pa/_kun dga' bo dam pa'i chos sun par byed pa'i 
[\[289a.5\]]gang zag ngan song du skyes pa de'i lus kyi tshad brjod pa zhog shig_/de ci'i phyir zhe na/_dam pa'i chos sun par byed pa'i gang zag de'i lus kyi tshad thos na/_kha nas khrag skyug pa'am/_'chi bar 'gyur ba'am/_'chi ba la thug pa tsam gyi sdug bsngal du 'gyur te/_
[\[289a.6\]]de thos nas mya ngan gyi zug rngu snying la zug pa dang /_skam pa dang rnyis par gyur na mi rung zhes/_dam pa'i chos sun par byed pa'i gang zag de'i lus kyi tshad 'di lta bur 'gyur ro zhes bcom ldan 'das kyis tshe dang ldan pa kun dga' bo la skabs dbye ba ma mdzad do/_/de 
[\[289a.7\]]nas bcom ldan 'das la tshe dang ldan pa kun dga' bos 'di skad ces gsol to/_/btsun pa bcom ldan 'das dam pa'i chos sun par bgyid pa ngan song du skyes pa'i lus ci 'dra ba zhig tu 'gyur zhing /_lus ci 'dra ba zhig yongs su 'dzin par 'gyur lags/_bcom 
[\[289b\]]
[\[289b.1\]]ldan 'das kyis bka' stsal pa/_kun dga' bo chos kyis phongs par 'gyur ba'i las byas shing bsags pa des gang zag de de ltar yun ring por sems can dmyal ba rnams su sdug bsngal myong bar 'gyur ba dang /_de bzhin du yun ring por dud 'gro rnams dang /_de 
[\[289b.2\]]bzhin du yun ring por gshin rje'i 'jig rten gyi sdug bsngal myong bar 'gyur bas phyi ma'i skye bo rnams la snang ba byas par 'gyur ro/_/gsol pa/_btsun pa bcom ldan 'das ji skad bka' stsal pa de de lta lags so/_/btsun pa bcom ldan 'das 'di ni rigs 
[\[289b.3\]]kyi bu'am/_rigs kyi bu mo dkar po'i rang bzhin can gyi sangs rgyas kyi chos rnams kyi rten lags te/_bdag kyang ngan song rnams su 'di 'dra ba'i sdug bsngal yun ring por myong na mi rung zhes de srog gi phyir yang dam pa'i chos mi spong lags so/_/de nas bcom 
[\[289b.4\]]ldan 'das la tshe dang ldan pa kun dga' bos 'di skad ces gsol to/_/btsun pa bcom ldan 'das rigs kyi bu'am/_rigs kyi bu mo mkhas pa'i rang bzhin can lus kyi las bsdams shing ngag gi las dang /_yid kyi las bsdams pas dam pa'i chos spong bar 
[\[289b.5\]]bgyid pa dang /_dam pa'i chos sun par bgyid pa'i gang zag gis bstan pa de thos na bdag kyang 'di 'dra ba'i sdug bsngal dag myong bar 'gyur zhing /_de bzhin gshegs pa dgra bcom pa yang dag par rdzogs pa'i sangs rgyas kyang mi mthong /_dam pa'i chos kyang 
[\[289b.6\]]mi thos/_de bzhin gshegs pa'i dge 'dun yang mi mthong /_de dag la bsnyen bkur byed par yang mi 'gyur/_sangs rgyas 'byung ba'i sangs rgyas kyi zhing rnams su yang mi skye la/_mi dbul por 'gyur ba'am/_dman pa'i khyim 'di lta ste/_gdol pa'i 
[\[289b.7\]]khyim rnams sam/_g.yung po'i khyim rnams sam/_dmus long ngam/_zhar ba'am/_yan lag ma tshang ba'i bar du gyur na mi rung zhes de lta bu'i tshul can du bgyi'o/_/btsun pa bcom ldan 'das ngag gi las mi bzad pa la mngon par zhen te bgyis shing bsags 
[\[290a\]]
[\[290a.1\]]pas chos kyis phongs par 'gyur ba'i las bgyis shing bsags par 'gyur ba ji lta bu lags/_bcom ldan 'das kyis bka' stsal pa/_kun dga' bo ngag gi las mi bzad pa la mngon par zhen te/_byas shing bsags pas dam pa'i chos 
[\[290a.2\]]kyis phongs par 'gyur ba'i las byas shing bsags par ji ltar 'gyur zhe na/_kun dga' bo mi gti mug can gang dag legs par gsungs pa'i chos 'dul ba 'di nyid la rab tu byung nas tshogs pa'i nang du shes rab kyi pha rol tu phyin pa zab mo 'di la sun dbyung bar bya 
[\[290a.3\]]bar sems/_bzlog par bya bar sems na shes rab kyi pha rol tu phyin pa sun phyung ba dang /_bzlog pas sangs rgyas bcom ldan 'das rnams kyi byang chub sun phyung ba dang /_bzlog par 'gyur ro/_/sangs rgyas kyi byang chub sun phyung bas 'das pa dang /_ma 
[\[290a.4\]]'ongs pa dang /_da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas rnams kyi rnam pa thams cad mkhyen pa nyid sun phyung ba dang /_bzlog par 'gyur ro/_/rnam pa thams cad mkhyen pa nyid bzlog pas/_dam pa'i chos 
[\[290a.5\]]bzlog par 'gyur ro/_/dam pa'i chos bzlog pas dge 'dun bzlog par 'gyur ro/_/dge 'dun bzlog pas 'jig rten pa'i yang dag pa'i lta ba bzlog par 'gyur ro/_/'jig rten pa'i yang dag pa'i lta ba bzlog pas dran pa nye bar gzhag pa bzhi bzlog 
[\[290a.6\]]par 'gyur ro/_/de bzhin du rnam pa thams cad mkhyen pa nyid kyi bar du bzlog par 'gyur ro/_/rnam pa thams cad mkhyen pa nyid bzlog pas/_bsod nams ma yin pa'i phung po dpag tu med/_grangs med tshad med pa yongs su bzung bar 'gyur ro/_/
[\[290a.7\]]bsod nams ma yin pa'i phung po dpag tu med/_grangs med/_tshad med pa yongs su bzung bas sems can dmyal ba dang /_dud 'gro'i skye gnas dang /[ {]yi dgas [,]yi dwags [}]rnams kyi nang du sdug bsngal dang /_yid mi bde ba dpag tu med/_grangs med/_tshad 
[\[290b\]]
[\[290b.1\]]med pa dag myong bar 'gyur ro/_/de skad ces bka' stsal pa dang /_bcom ldan 'das la tshe dang ldan pa kun dga' bos 'di skad ces gsol to/_/btsun pa bcom ldan 'das mi gti mug can gang shes rab kyi pha rol tu phyin pa zab mo 'di spong bar bgyid 
[\[290b.2\]]pa des rnam pa du zhig gis spong bar bgyid lags/_bcom ldan 'das kyis bka' stsal pa/_kun dga' bo mi gti mug can de rnam pa bzhis shes rab kyi pha rol tu phyin pa zab mo 'di spong bar byed do/_/gsol pa/_bzhi gang lags/_bcom ldan 'das kyis bka' 
[\[290b.3\]]stsal pa/_'di lta ste/_bdud kyi byin gyi rlabs kyis chos zab mo 'di la yid mi ches shing mi mos la/_chos de la dad pa mi 'thob pa dang /_sdig pa'i grogs po'i lag tu song ba dang /_phung po lnga la mngon par zhen cing mi brtson pa dang /_bdag la stod cing gzhan la 
[\[290b.4\]]smod pa ste/_kun dga' bo rnam pa bzhi po de dag dang ldan pa'i mi gti mug can de/_shes rab kyi pha rol tu phyin pa zab mo 'di spong bar byed do/_/de nas bcom ldan 'das la tshe dang ldan pa kun dga' bos 'di skad ces gsol to/_/btsun pa bcom ldan 'das la 
[\[290b.5\]]'di ltar chos kyis phongs par 'gyur ba'i las de lta bu dang ldan na smas shing nyams par 'gyur bas byang chub sems dpas ngag gi las bsdam par bgyi'o/_/bcom ldan 'das kyis bka' stsal pa/_kun dga' bo de de bzhin te/_ji skad smras pa de bzhin no/_/
[\[290b.6\]]de skad ces bka' stsal pa dang /_bcom ldan 'das la tshe dang ldan pa kun dga' bos 'di skad ces gsol to/_/btsun pa bcom ldan 'das rigs kyi bu'am/_rigs kyi bu mo gang gis shes rab kyi pha rol tu phyin pa bstan pa 'di thos la/_thos nas kyang dad pa 
[\[290b.7\]]dang /_'dzin pa dang /_'chang ba dang /_klog pa dang /_kun chub par bgyid pa dang /_tshul bzhin du yid la bgyid pa dang /_yi ger 'dri ba dang /_yi ger 'drir stsol ba'i rigs kyi bu'am/_rigs kyi bu mo de bsod nams kyi phung po ji tsam zhig skyed par 'gyur 
[\[291a\]]
[\[291a.1\]]lags/_bcom ldan 'das kyis bka' stsal pa/_kun dga' bo rigs kyi bu'am/_rigs kyi bu mo gang la la zhig shes rab kyi pha rol tu phyin pa 'di 'dzin/_'chang /_klog/_kun chub par byed/_tshul bzhin du yid la byed/_yi ger 'dri 
[\[291a.2\]]zhing yi ger 'drir 'jug par byed la/_gang zhig de bzhin gshegs pas cho 'phrul gsum la bzhugs te/_sems can rnams la chos bstan pa 'di lta ste/_mdo'i sde dang /_dbyangs kyis bsnyad pa'i sde dang /_lung du bstan pa'i sde dang /_tshigs su 
[\[291a.3\]]bcad pa'i sde dang /_ched du brjod pa'i sde dang /_gleng gzhi'i sde dang /_de lta bu byung ba'i sde dang /_skyes pa rabs kyi sde dang /_rtogs pa brjod pa'i sde dang /_rmad du byung ba'i sde dang /_gtan la phab pa bstan pa'i sde de dag thams cad 'dzin/_'chang /_klog/_
[\[291a.4\]]kun chub par byed/_tshul bzhin du yid la byed pa'i bsod nams mngon par 'du byed pa de ni shes rab kyi pha rol tu phyin pa 'di 'dzin pa nas/_tshul bzhin du yid la byed pa'i bar du byed pa'i bsod nams kyi phung po snga ma de'i brgya'i char yang nye bar mi 'gro/_stong 
[\[291a.5\]]gi cha dang /_'bum gyi cha dang /_bye ba brgya'i cha dang /_bye ba stong gi cha dang /_bye ba 'bum gyi cha dang /_grangs dang /_cha dang /_bgrang ba dang /_rgyur yang mi bzod do/_/kun dga' bo gzhan yang shar phyogs kyi 'jig rten gyi khams gang gA'i klung gi bye ma 
[\[291a.6\]]snyed dag gi de bzhin gshegs pa dgra bcom pa yang dag par rdzogs pa'i sangs rgyas rnams dang /_de bzhin du lho phyogs dang /_nub phyogs dang /_byang phyogs dang /_de bzhin du phyogs mtshams bzhi dang /_'og dang /_steng gi phyogs kyi 'jig rten gyi khams 
[\[291a.7\]]gang gA'i klung gi bye ma snyed dag gi de bzhin gshegs pa dgra bcom pa yang dag par rdzogs pa'i sangs rgyas rnams cho 'phrul gsum po dag la bzhugs nas sems can rnams la 'di lta ste/_mdo'i sde dang /_dbyangs kyis bsnyad pa'i sde dang /_lung du bstan 
[\[291b\]]
[\[291b.1\]]pa'i sde dang /_tshigs su bcad pa'i sde dang /_ched du brjod pa'i sde dang /_gleng gzhi'i sde dang /_de lta bu byung ba'i sde dang /_skyes pa rabs kyi sde dang /_rtogs pa brjod pa'i sde dang /_rmad du byung ba'i sde dang /_gtan la phab pa bstan pa'i sde rnams kyi chos 
[\[291b.2\]]ston la/_rigs kyi bu'am/_rigs kyi bu mo gzhan yang gang la la zhig gis shes rab kyi pha rol tu phyin pa 'di blangs shing bzung ba/_kun chub par byas shing blags la/_gzhan dag la yang chos ston te/_shes rab kyi pha rol tu phyin pa 'di nyid rgya 
[\[291b.3\]]cher yang dag par ston na/_de ni sangs rgyas bcom ldan 'das rnams dang /_bsod nams kyi phung po mtshungs par skyed par 'gyur ro/_/de ci'i phyir zhe na/_phyogs bcu'i 'jig rten gyi khams gang gA'i klung gi bye ma snyed dag gi de bzhin gshegs pa dgra 
[\[291b.4\]]bcom pa yang dag par rdzogs pa'i sangs rgyas rnams kyang 'di las byung ba yin/_de bzhin gshegs pa de dag gi cho 'phrul gsum po dag kyang 'di las byung ba yin/_de bzhin gshegs pa de dag gi mdo'i sde dang /_dbyangs kyis bsnyad pa'i sde dang /_
[\[291b.5\]]lung du bstan pa'i sde nas/_rtogs pa brjod pa'i sde dang /_gtan la phab par bstan pa'i sde'i bar yang 'di las byung ba yin pa'i phyir ro/_/kun dga' bo gzhan yang phyogs bcu'i 'jig rten gyi khams gang gA'i klung gi bye ma snyed dag gi de bzhin 
[\[291b.6\]]gshegs pa dgra bcom pa yang dag par rdzogs pa'i sangs rgyas rnams la/_rigs kyi bu'am/_rigs kyi bu mo gang la la zhig gis me tog nas/_ba dan gyi bar dag dang /_rol mo'i sgra rnam pa sna tshogs kyis bsti stang du byas/_bla mar byas/_rim 
[\[291b.7\]]gro byas/_mchod pa byas pa dang /_gang gis shes rab kyi pha rol tu phyin pa 'di yi ger bris sam/_yi ger 'drir bcug ste/_glegs bam du byas pa la me tog nas/_ba dan gyi bar dag dang /_rol mo'i sgra rnam pa sna tshogs kyis bsti stang du byas/_
[\[292a\]]
[\[292a.1\]]bla mar byas/_rim gro byas/_mchod pa byas pa'i bsod nams de ni mtshungs par 'gyur ro/_/de ci'i phyir zhe na/_kun dga' bo phyogs bcu'i 'jig rten gyi khams gang gA'i klung gi bye ma snyed dag gi de bzhin gshegs pa dgra bcom pa yang 
[\[292a.2\]]dag par rdzogs pa'i sangs rgyas gang gA'i klung gi bye ma snyed dag kyang 'di las nges par byung ba'i phyir ro/_/kun dga' bo gzhan yang rigs kyi bu'am/_rigs kyi bu mo gang la la zhig shes rab kyi pha rol tu phyin pa zab mo 'di len cing 'dzin la/_kun chub par 
[\[292a.3\]]byed cing klog pa dang /_tshul bzhin du yid la byed pa dang /_gzhan dag la yang rgya cher yang dag par ston pa de ni sems can dmyal bar mi 'gro bar shes par bya'o/_/dud 'gro'i skye gnas su mi 'gro ba dang /_gshin rje'i 'jig rten du mi 'gro bar shes par 
[\[292a.4\]]bya'o/_/nyan thos kyi sar ltung ba'i 'jigs pa med par shes par bya'o/_/rang sangs rgyas kyi sar ltung ba'i 'jigs pa med par shes par bya'o/_/de ci'i phyir zhe na/_kun dga' bo 'di ltar rigs kyi bu'am/_rigs kyi bu mo de phyir mi ldog pa'i sa la gnas 
[\[292a.5\]]par rig par bya ba yin pa'i phyir ro/_/de ci'i phyir zhe na/_kun dga' bo 'di ltar shes rab kyi pha rol tu phyin pa 'di ni sdig pa thams cad sel ba dang /_nad thams cad 'jig par byed pa yin pa'i phyir ro/_/kun dga' bo gzhan yang rigs kyi bu 'am/_rigs 
[\[292a.6\]]kyi bu mo gang la la zhig gis shes rab kyi pha rol tu phyin pa 'di yi ger bris nas 'dzin pa dang /_'chang ba dang /_kun chub par byed pa dang /_klog pa dang /_tshul bzhin du yid la byed cing /_'di lta ste/_me tog dang /_phreng ba dang /_spos dang /_byug pa dang /_phye 
[\[292a.7\]]ma dang /_gos dang /_gdugs dang /_rgyal mtshan dang /_ba dan dang /_rol mo'i sgra rnam pa sna tshogs kyis shes rab kyi pha rol tu phyin pa 'di nyid la bsti stang du byed/_bla mar byed/_rim gro byed/_mchod pa byed pa de ni 'jigs pa ga las kyang mi 'byung bar shes par bya'o/_/
[\[292b\]]
[\[292b.1\]]de ci'i phyir zhe na/_de bzhin gshegs pa dag kyang 'di las nges par byung ba yin/_de bzhin gshegs pa dgra bcom pa yang dag par rdzogs pa'i sangs rgyas de dag gi de bzhin gshegs pa'i stobs bcu dang /_mi 'jigs pa bzhi dang /_so so yang dag 
[\[292b.2\]]par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad kyang 'di las byung ba yin la/_kun dga' bo 'di las byung ba'i pha rol tu phyin pa lnga yang pha rol tu phyin pa'i ming thob pa dang /_de bzhin gshegs 
[\[292b.3\]]pa dgra bcom pa yang dag par rdzogs pa'i sangs rgyas rnams kyi rnam pa thams cad mkhyen pa nyid kyang 'di las nges par byung ba'i phyir ro/_/kun dga' bo 'jig rten gyi khams 'di'am/_gzhan gyi grong ngam/_grong khyer ram/_grong rdal lam/_yul 'khor ram/_rgyal 
[\[292b.4\]]po'i pho brang 'khor gang na shes rab kyi pha rol tu phyin pa 'di 'dzin pa dang /_'chang ba dang /_kun chub par byed pa dang /_klog pa dang /_tshul bzhin du yid la byed pa dang /_'di nyid yi ger bris te glegs bam du byas pa la bsti stang du byed/_bla mar byed/_ri 
[\[292b.5\]]mor byed pa'i grong dang /_grong khyer dang /_grong rdal dang /_yul 'khor dang /_rgyal po'i pho brang 'khor der mi'am/_mi ma yin pa glags tshol ba rnams kyis glags mi rnyed do/_/sems can de dag thams cad kyang theg pa gsum po dag la theg pa gang yang 
[\[292b.6\]]rung bas rim gyis yongs su mya ngan las 'da' bar 'gyur te/_kun dga' bo de ltar na shes rab kyi pha rol tu phyin pa 'di ni 'di ltar stong gsum gyi stong chen po'i 'jig rten gyi khams kyi sems can rnams la sangs rgyas kyi mdzad pas nye bar gnas pas na don che ba 
[\[292b.7\]]yin no/_/kun dga' bo gang na shes rab kyi pha rol tu phyin pa la spyod pa'i 'jig rten gyi khams der sangs rgyas byung bar shes par bya'o/_/kun dga' bo dper na nor bu rin po che rin thang med pa zhig yod la/_nor bu rin po che de yang yon tan 'di dag dang ldan 
[\[293a\]]
[\[293a.1\]]te/_gang du las bya ba der nor bu rin po che de bzhag par gyur pa der mi glags lta bas glags mi rnyed do/_/gang na skyes pa'am/_bud med mi ma yin pas zin par gyur pa der nor bu rin po che de bzhag na/_mi ma yin pa de nor bu rin po che de'i gzi brjid 
[\[293a.2\]]mi bzod pas/_de nas bdag nyid myur du 'gro bar 'gyur ro/_/de bzhin du mkhris pas tshig pa'i nad pa'i lus la nor bu rin po che de bzhag na mkhris pa de rab tu zhi bar 'gyur ro/_/de bzhin du skyes pa'am/_bud med rlung gis phog pa'am/_bad kan nam/_'dus 
[\[293a.3\]]pa'i nad kyis thebs pa'i skyes pa'am/_bud med de'i lus la nor bu rin po che de bzhag na reg ma thag tu nor bu rin po che de'i gzi brjid kyis nad rab tu zhi bar 'gyur ro/_/yang nor bu rin po che de ni mtshan mo snang bar byed do/_/tsha ba'i dus na nor bu rin po che de phyogs gang du 
[\[293a.4\]]bzhag pa'i phyogs der bsil bar byed do/_/grang ba'i dus nas phyogs gang du nor bu rin po che de bzhag pa'i phyogs der dro bar byed do/_/sa phyogs gang na/_sbrul gdug pa'am/_sdig pa yod la skyes pa'am/_bud med gang la la zhig sbrul gdug 
[\[293a.5\]]pas zin par gyur na/_de la la la zhig gis nor bu rin po che de bstan na/_de mthong ma thag tu dug de med par 'gyur te/_kun dga' bo nor bu rin po che de ni yon tan de dag dang ldan no/_/kun dga' bo gzhan yang skyes pa'am/_bud med gang gi lus la 
[\[293a.6\]]'bras dang /_chu bur byung ba'am/_mig nad dam/_rna ba dang /_sna dang /_lce dang /_mgul nad byung na/_skyes pa'am/_bud med de'i lus la nor bu rin po che de bzhag na/_de mthong ma thag tu nad de dag thams cad rab tu zhi bar 'gyur ro/_/rdzing gi chu gang du 
[\[293a.7\]]nor bu rin po che de bcug na/_chu de thams cad yan lag brgyad dang ldan pa dang /_de ras sngon po'am/_ser po'am/_dmar po'am/_dkar po'am/_btsod ka'am/_shel lam/_dmar ser ram/_ser skyas dkris te/_chur bcug na chu de thams cad kha 
[\[293b\]]
[\[293b.1\]]dog sngon por 'gyur ba nas/_kha dog ser skya'i bar du kha dog gcig tu 'gyur ro/_/kun dga' bo chu gang rnyog pa can du gyur pa der nor bu rin po che de bcug na dang bar 'gyur te/_nor bu rin po che de yon tan de dag dang gzhan dag dang yang ldan pa yin no/_/kun dga' 
[\[293b.2\]]bo de bzhin du shes rab kyi pha rol tu phyin pa nor bu rin po che dang 'dra ba 'di yang yon tan thams cad kyi 'byung gnas su gyur cing /_sdig pa thams cad rab tu zhi bar byed pa yin no//_//shes rab kyi pha rol tu phyin pa khri pa/_bam po sum cu 
[\[293b.3\]]bzhi pa tha ma/_de skad ces bka' stsal pa dang /_bcom ldan 'das la tshe dang ldan pa kun dga' bos 'di skad ces gsol to/_/btsun pa bcom ldan 'das nor bu rin po che de lha rnams la mchis sam/_'on te mi rnams la mchis/_de skad ces gsol pa 
[\[293b.4\]]dang /_bcom ldan 'das kyis tshe dang ldan pa kun dga' bo la 'di skad ces bka' stsal to/_/kun dga' bo nor bu rin po che de ni lha rnams la yang yod/_nor bu rin po che de ni 'dzam bu gling gi mi rnams la yang yod de/_'dzam bu gling gi mi rnams la yod pa'i 
[\[293b.5\]]nor bu rin po che de ni yon tan chung ngo /_/lha yul pa'i ni yon tan tshad med do/_/lha yul pa'i nor bu rin po che de za ma tog gang gi nang na bcug pa'i za ma tog de yang /_de'i yon tan can du gyur te/_gang la la zhig gis za ma tog de la reg na de yang yon tan 
[\[293b.6\]]de dang ldan par 'gyur ro/_/kun dga' bo shes rab kyi pha rol tu phyin pa 'di yang lha yul pa'i nor bu rin po che dang 'dra ste/_shes rab kyi pha rol tu phyin pa 'di yi ger bris te/_gang du bzhag pa der gnod pa ci yang mi 'byung bar shes par bya'o/_/nor bu rin po 
[\[293b.7\]]che de'i yon tan rnams ji lta bar shes rab kyi pha rol tu phyin pa dang /_rnam pa thams cad mkhyen pa nyid kyi ye shes dang /_bsam gtan gyi pha rol tu phyin pa nas/_sbyin pa'i pha rol tu phyin pa'i bar gyi yon tan yang de dang 'dra bar blta bar bya'o/_/nang stong pa nyid nas 
[\[294a\]]
[\[294a.1\]]dngos po med pa'i ngo bo nyid stong pa nyid kyi bar yang de dang 'dra'o/_/dran pa nye bar gzhag pa bzhi nas sangs rgyas kyi chos ma 'dres pa [{]bcwa [,]bco [}]brgyad kyi bar dang /_chos nyid dang /_chos gnas pa nyid dang /_de bzhin nyid dang /_yang dag pa'i mtha' 
[\[294a.2\]]dang /_bsam gyis mi khyab pa'i dbyings kyi yon tan rnams kyang de dang 'dra'o/_/de'i phyir de bzhin gshegs pa dgra bcom pa yang dag par rdzogs pa'i sangs rgyas rnams chos thams cad la dbang bsgyur ba thams cad mkhyen pa zhes brjod de/_lha dang mi dang lha ma 
[\[294a.3\]]yin gyi 'jig rten na bsti stang du bya/_bla mar bya zhing /_rim gro byed/_mchod pa byed do/_/de ci'i phyir zhe na/_pha rol tu phyin pa drug po dag gi snod yin pa'i phyir ro/_/de ltar gong ma bzhin du sbyar te/_de bzhin gshegs pa rnams ni sangs rgyas kyi chos ma 
[\[294a.4\]]'dres pa [{]bcwa [,]bco [}]brgyad kyi bar dang /_rnam pa thams cad mkhyen pa nyid kyi ye shes dang /_snying rje chen po dang /_byams pa chen po'i snod yin pa'i phyir mchod pa brnyes so/_/de bzhin du nyon mongs pa dang /_bag chags kyi mtshams sbyor ba thams cad spangs pa 
[\[294a.5\]]dang /_de bzhin du kun nas nyon mongs pa med pa dang /_rnam par byang ba med pa dang /_skye ba med pa dang /_'gag pa med pa dang /_blang ba med pa dang /_dor ba med pa dang /_gdeg pa med pa dang /_gzhag pa med pa dang /_'gro ba med pa dang /_'ong ba 
[\[294a.6\]]med pa dang /_gnas pa med pa dang /_pha rol tu phyin pa rnams kyi snod yin pa'i phyir mchod pa brnyes so/_/kun dga' bo gzhan yang shar phyogs kyi 'jig rten gyi khams gang gA'i klung gi bye ma snyed dag gi de bzhin gshegs pa dgra bcom pa yang dag 
[\[294a.7\]]par rdzogs pa'i sangs rgyas rnams dang /_de bzhin du lho dang /_nub dang /_byang phyogs dang /_'og dang /_steng gi phyogs dang /_de bzhin du phyogs mtshams bzhi'i 'jig rten gyi khams gang gA'i klung gi bye ma snyed dag gi de bzhin gshegs pa dgra 
[\[294b\]]
[\[294b.1\]]bcom pa yang dag par rdzogs pa'i sangs rgyas de dag la rigs kyi bu'am/_rigs kyi bu mo gang la la zhig gis bskal pa'am/_bskal pa las lhag pa'am/_bskal pa brgya'am/_bskal pa stong ngam/_bskal pa 'bum mam/_bskal pa brgya phrag du ma'am/_
[\[294b.2\]]bskal pa stong phrag du ma'am/_bskal pa 'bum phrag du ma'am/_bskal pa bye ba khrag khrig 'bum phrag du mar 'di lta ste/_me tog dang /_phreng ba'am/_spos dang /_byug pa dang /_phye ma dang /_chos gos dang /_gos dang /_gdugs dang /_rgyal mtshan dang /_ba dan dag 
[\[294b.3\]]dang /_rol mo'i sgra sna tshogs kyis bsti stang du byed/_bla mar byed/_rim gror byed/_mchod pa byed pa dang /_rigs kyi bu'am/_rigs kyi bu mo gzhan la la zhig shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed 
[\[294b.4\]]pa dang /_tshul bzhin yid la byed pa dang /_yi ger 'dri ba dang /_yi ger 'drir 'jug pa nas glegs bam du byas pa la 'di lta ste/_me tog dang /_phreng ba dang /_spos dang /_byug pa dang /_phye ma dang /_chos gos dang /_gos dang /_gdugs dang /_rgyal mtshan 
[\[294b.5\]]dang /_ba dan dag dang /_rol mo'i sgra sna tshogs kyis bsti stang du byed/_bla mar byed/_rim gro byed/_mchod pa byed pa'i bsod nams kyi phung po 'di nyid las shes rab kyi pha rol tu phyin pa 'di nyid yongs su bzung ba'i bsod nams kyi phung po ni de bzhin gshegs pa 
[\[294b.6\]]las yongs su bzung ba'i bsod nams kyi phung po snga ma'i gan na mchog ces bya'o/_/gtso bo zhes bya'o/_/rab mchog ces bya'o/_/bla na med pa zhes bya'o/_/gong na med pa zhes bya'o/_/de ci'i phyir zhe na/_kun dga' bo rigs kyi bu'am/_rigs kyi bu mo de 
[\[294b.7\]]bzhin gshegs pa las yongs su bzung ba'i bsod nams kyi phung po shes rab kyi pha rol tu phyin pa dang bral ba ni lha dang mi rnams kyi nang du skye bar byed de/_'khor ba na 'khor bar byed cing /_shes rab kyi pha rol tu phyin pa yongs su rdzogs par mi byed do/_/shes rab kyi pha 
[\[295a\]]
[\[295a.1\]]rol tu phyin pa yongs su ma rdzogs na/_de bzhin gshegs pa'i stobs bcu yongs su rdzogs par mi 'gyur ro/_/de bzhin du sbyar te/_rnam pa thams cad mkhyen pa nyid kyi bar du yongs su rdzogs par mi 'gyur ro/_/kun dga' bo gang zhig shes rab kyi pha 
[\[295a.2\]]rol tu phyin pa 'di 'dzin pa dang /_'chang ba dang /_tshul bzhin du yid la byed pa'i bar du byed pa de yang dag pa ji lta ba bzhin pa'i shes rab kyi pha rol tu phyin pa yongs su rdzogs par byed par 'gyur ro/_/de bzhin du bsam gtan gyi pha rol tu phyin pa nas/_sbyin pa'i pha rol tu phyin pa'i bar 
[\[295a.3\]]du yongs su rdzogs par byed par 'gyur ro/_/de bzhin du dran pa nye bar gzhag pa bzhi yongs su rdzogs par byed par 'gyur ro/_/sangs rgyas kyi chos ma 'dres pa [{]bcwa [,]bco [}]brgyad kyi bar du yongs su rdzogs par byed par 'gyur zhing /_nyan thos dang rang sangs rgyas kyi sa las 'das 
[\[295a.4\]]nas/_byang chub sems dpa'i skyon med pa la 'jug cing /_byang chub sems dpa'i mngon par shes pa rnams kyang 'thob ste/_byang chub sems dpa'i mngon par shes pa de dag gis sangs rgyas kyi zhing nas sangs rgyas kyi zhing du 'gro bar 'gyur zhing /_lus gang gis 
[\[295a.5\]]sangs rgyas kyi zhing yongs su dag par byed pa dang /_sems can rnams yongs su smin par byed pa'i lus yongs su 'dzin te/_yang na 'khor los sgyur ba'i rgyal po'i cha byad kyis sam/_yang na khams kyi rgyal por gyur pas sam/_yang na rgyal rigs shing sA la chen po 
[\[295a.6\]]lta bur gyur pas sam/_yang na bram ze'i rigs shing sA la chen po lta bur gyur pas sam/_yang na brgya byin gyi gzugs kyis sam/_yang na tshangs pa'i gzugs kyis sam/_yang na rnam thos kyi bu'i gzugs kyis sems can rnams yongs su smin par byed par 'gyur 
[\[295a.7\]]ro/_/kun dga' bo de lta bas na shes rab kyi pha rol tu phyin pa 'di nyid la bsti stang du byed/_bla mar byed/_rim gro byed/_mchod pa byed na/_sangs rgyas kyi chos thams cad kyi rgyu bsags par 'gyur/_phun sum tshogs pa thams cad bzung bar 'gyur/_de bzhin 
[\[295b\]]
[\[295b.1\]]gshegs pa rnams la bsti stang byas par 'gyur/_bla mar byas par 'gyur/_rim gro byas par 'gyur/_mchod pa byas par 'gyur ro/_/kun dga' bo gzhan yang phyogs bcu'i 'jig rten gyi khams dpag tu med pa dag na de bzhin gshegs pa dgra bcom pa yang 
[\[295b.2\]]dag par rdzogs pa'i sangs rgyas gang dag bzhugs te 'tsho zhing gzhes la chos kyang ston pa de dag la gzugs kyi sku dang /_chos kyi skur lta bar 'dod pas shes rab kyi pha rol tu phyin pa 'di nyid gzung bar bya/_bcang bar bya/_kun chub par bya/_gzhan dag la yang rgya 
[\[295b.3\]]cher yang dag par bstan par bya/_tshul bzhin du yid la byas te/_des na phyogs bcu kun gyi 'jig rten gyi khams dpag tu med grangs med pa dag gi de bzhin gshegs pa dgra bcom pa yang dag par rdzogs pa'i sangs rgyas rnams mthong bar 'gyur ro/_/kun 
[\[295b.4\]]dga' bo gzhan yang rigs kyi bu'am/_rigs kyi bu mo de bzhin gshegs pa dgra bcom pa yang dag par rdzogs pa'i sangs rgyas mngon sum du mthong bar 'dod pas shes rab kyi pha rol tu phyin pa 'di nyid gzung bar bya/_bcang bar bya/_klag par bya/_kun chub 
[\[295b.5\]]par bya/_tshul bzhin du yid la bya'o/_/kun dga' bo 'das pa'i dus na gang dag de bzhin gshegs pa dgra bcom pa yang dag par rdzogs pa'i sangs rgyas su gyur pa de dag kyang shes rab kyi pha rol tu phyin pa 'di nyid la brten nas bla na med pa yang dag par rdzogs 
[\[295b.6\]]pa'i byang chub mngon par rdzogs par sangs rgyas so/_/gang dag de bzhin gshegs pa de dag gi nyan thos su gyur pa de dag kyang shes rab kyi pha rol tu phyin pa 'di nyid la brten nas rgyun du zhugs pa'i 'bras bu rjes su thob bo/_de bzhin du dgra bcom pa nyid kyi bar 
[\[295b.7\]]du rjes su thob bo/_/gang dag ma 'ongs pa'i dus na 'byung bar 'gyur ba'i de bzhin gshegs pa dgra bcom pa yang dag par rdzogs pa'i sangs rgyas rnams dang /_de dag gi nyan thos rgyun du zhugs pa nas/_dgra bcom pa nyid kyi bar du 'byung bar 'gyur ba thams cad 
[\[296a\]]
[\[296a.1\]]kyang shes rab kyi pha rol tu phyin pa 'di nyid la brten nas 'byung bar 'gyur ro/_/da ltar phyogs bcu'i 'jig rten gyi khams gang gA'i klung gi bye ma snyed dag na de bzhin gshegs pa dgra bcom pa yang dag par rdzogs pa'i sangs rgyas gang dag bzhugs te 
[\[296a.2\]]'tsho zhing gzhes la chos kyang ston pa de dag thams cad kyang shes rab kyi pha rol tu phyin pa 'di nyid la brten nas/_bla na med pa yang dag par rdzogs pa'i byang chub mngon par rdzogs par sangs rgyas so/_/nyan thos de dag kyang dgra bcom pa nyid kyi bar du rjes su 'thob bo/_/
[\[296a.3\]]phyogs bcu'i 'jig rten gyi khams dpag tu med grangs med pa dag na da ltar rang sangs rgyas gang dag gnas pa de dag thams cad kyang shes rab kyi pha rol tu phyin pa 'di nyid la brten nas/_rang byang chub mngon par rdzogs par sangs rgyas so/_/de ci'i phyir zhe na/_'di 
[\[296a.4\]]ltar theg pa gsum po dag shes rab kyi pha rol tu phyin pa 'dir rgya cher bstan pa'i phyir te/_de dag kyang mtshan ma med pa'i tshul gyis bstan to/_/de bzhin du skye ba med pa dang /_'gag pa med pa'i tshul dang /_kun nas nyon mongs pa med pa dang /_rnam par byang ba 
[\[296a.5\]]med pa'i tshul dang /_mngon par 'du byed pa med pa'i tshul dang /_blang ba med pa dang /_dor ba med pa'i tshul dang /_gdeg pa med pa dang /_gzhag pa med pa'i tshul dang /_gzung ba med pa dang /_gtang ba med pa'i tshul dang /_de dag kyang 'jig rten gyi tha snyad kyi 
[\[296a.6\]]tshul gyis bstan gyi/_don dam par ni ma yin no/_/de ci'i phyir zhe na/_'di ltar shes rab kyi pha rol tu phyin pa ni tshu rol ma yin/_pha rol ma yin/_thang ma yin/_gshong ma yin/_phya le ma yin/_phya le ma yin pa ma yin/_mtshan ma ma yin/_mtshan 
[\[296a.7\]]ma med pa ma yin/_'jig rten pa ma yin/_'jig rten las 'das pa ma yin/_'dus byas ma yin/_'dus ma byas ma yin/_dge ba ma yin/_mi dge ba ma yin/_lung du bstan pa ma yin/_lung du ma bstan pa ma yin/_'das pa ma yin/_ma 
[\[296b\]]
[\[296b.1\]]'ongs pa ma yin/_da ltar byung ba ma yin pa'i phyir ro/_/de skad ces bka' stsal pa dang /_bcom ldan 'das la tshe dang ldan pa kun dga' bos 'di skad ces gsol to/_/btsun pa bcom ldan 'das ci byang chub sems dpa' sems dpa' chen po shes rab kyi pha rol 
[\[296b.2\]]tu phyin pa 'ba' zhig la spyod lags sam/_pha rol tu phyin pa gzhan dag la yang spyod lags/_bcom ldan 'das kyis bka' stsal pa/_kun dga' bo byang chub sems dpa' sems dpa' chen po ni pha rol tu phyin pa drug po thams cad la spyod de/_de yang mi 
[\[296b.3\]]dmigs pa'i tshul gyis slob bo/_/de sbyin pa'i pha rol tu phyin pa la yang spyod la/_sbyin pa'i pha rol tu phyin pa de yang mi dmigs/_sbyin bdag kyang mi dmigs/_len pa po yang mi dmigs so/_/tshul khrims kyi pha rol tu phyin pa la yang spyod la/_tshul 
[\[296b.4\]]khrims kyi pha rol tu phyin pa de yang mi dmigs/_tshul khrims dang ldan pa dang /_tshul khrims 'chal pa yang mi dmigs so/_/de bzhin du sbyar te/_shes rab kyi pha rol tu phyin pa'i bar la yang spyad la/_shes rab kyi pha rol tu phyin pa de yang mi dmigs/_shes rab 
[\[296b.5\]]dang ldan pa dang /_shes rab 'chal pa yang mi dmigs so/_/'on kyang shes rab kyi pha rol tu phyin pa ni/_de ltar pha rol tu phyin pa thams cad kyi sngon du 'gro ba yin te/_byang chub sems dpa' sems dpa' chen po sbyin pa sbyin par byed pa rnams kyi sbyin pa'i pha rol 
[\[296b.6\]]tu phyin pa yongs su rdzogs par byed do/_/de bzhin du shes rab kyi pha rol tu phyin pa nyid byang chub sems dpa' sems dpa' chen po tshul khrims bsrung ba rnams kyi sngon du 'gro ste/_tshul khrims kyi pha rol tu phyin pa yongs su rdzogs par byed do/_/shes rab kyi pha 
[\[296b.7\]]rol tu phyin pa nyid kyang byang chub sems dpa' sems dpa' chen po bzod pa sgrub pa rnams kyi sngon du 'gro ba ste/_bzod pa'i pha rol tu phyin pa yongs su rdzogs par byed do/_/shes rab kyi pha rol tu phyin pa nyid byang chub sems dpa' sems dpa' chen po brtson 'grus 
[\[297a\]]
[\[297a.1\]]rtsom pa rnams kyi sngon du 'gro ba ste/_brtson 'grus kyi pha rol tu phyin pa yongs su rdzogs par byed do/_/shes rab kyi pha rol tu phyin pa nyid byang chub sems dpa' sems dpa' chen po bsam gtan dag la snyoms par 'jug pa rnams kyi sngon du 'gro 
[\[297a.2\]]ba ste/_bsam gtan gyi pha rol tu phyin pa yongs su rdzogs par byed do/_/shes rab kyi pha rol tu phyin pa nyid byang chub sems dpa' sems dpa' chen po chos la rnam par lta ba rnams kyi sngon du 'gro ste/_shes rab kyi pha rol tu phyin pa yongs su rdzogs par byed do/_/
[\[297a.3\]]gzugs mi dmigs pa'i tshul dang /_de bzhin du sbyar te/_rnam pa thams cad mkhyen pa nyid kyi bar du mi dmigs pa'i tshul gyis so/_/kun dga' bo dper na 'dzam bu gling gi shing ljon pa lo ma tha dad pa/_me tog tha dad pa/_'bras bu tha dad pa rnams kyi grib 
[\[297a.4\]]ma ni/_grib ma zhes bya ba'i grangs su 'gro ba ma gtogs par bye brag gam/_tha dad du bya ba mi dmigs so/_/kun dga' bo de bzhin du shes rab kyi pha rol tu phyin pas yongs su zin pa'i pha rol tu phyin pa lnga po rnam pa thams cad mkhyen pa nyid du yongs su bsngos 
[\[297a.5\]]pa rnams la yang bye brag gam/_tha dad du bya ba mi dmigs so/_/de skad ces bka' stsal pa dang /_bcom ldan 'das la tshe dang ldan pa kun dga' bos 'di skad ces gsol to/_/btsun pa bcom ldan 'das shes rab kyi pha rol tu phyin pa 'di ni yon tan mtha' 
[\[297a.6\]]yas pa dang ldan pa'i slad du yon tan chen po dang ldan pa lags so/_/btsun pa bcom ldan 'das shes rab kyi pha rol tu phyin pa 'di ni yon tan mtha' yas pa dang ldan pa'i slad du yon tan thams cad yongs su rdzogs shing /_yon tan dpag tu ma mchis pa dang ldan 
[\[297a.7\]]pa lags so/_/de skad ces gsol pa dang /_bcom ldan 'das kyis tshe dang ldan pa kun dga' bo la 'di skad ces bka' stsal to/_/kun dga' bo de de bzhin te/_ji skad smras pa de bzhin no/_/de skad ces bka' stsal pa dang /_bcom ldan 'das la tshe 
[\[297b\]]
[\[297b.1\]]dang ldan pa kun dga' bos 'di skad ces gsol to/_/btsun pa bcom ldan 'das rigs kyi bu'am/_rigs kyi bu mo gang la la zhig shes rab kyi pha rol tu phyin pa 'di yi ger bris sam/_yi ger 'drir stsal nas/_glegs bam du bgyis sam/_'chang ngam/_klog 
[\[297b.2\]]gam/_de bzhin nyid la 'di lta ste/_me tog dang /_phreng ba dang /_spos dang /_byug pa dang /_bdug pa dang /_mar me dang /_phye ma dang /_chos gos dang /_gos dang /_gdugs dang /_rgyal mtshan dang /_ba dan dag dang /_rol mo'i sgra sna tshogs kyis bsti stang du bgyid/_
[\[297b.3\]]bla mar bgyid/_ri mo bgyid/_mchod par bgyid la/_gong du yang shes rab kyi pha rol tu phyin pa nyid tshul bzhin du yid la bgyid pa dang /_rigs kyi bu'am/_rigs kyi bu mo gzhan gang la la zhig gis shes rab kyi pha rol tu phyin pa 'di yi ger bris sam/_yi ger 
[\[297b.4\]]'drir stsal nas/_glegs bam du bgyis te/_gzhan dag la stsal na/_'di gnyis gang bsod nams ches mang du skyed lags/_de skad ces gsol pa dang /_bcom ldan 'das kyis tshe dang ldan pa kun dga' bo la 'di skad ces bka' stsal to/_/kun 
[\[297b.5\]]dga' bo de'i phyir khyod nyid la dris/_khyod kyis ji ltar bzod pa de bzhin du lan thob shig_/kun dga' bo 'di ji snyam du sems/_rigs kyi bu'am/_rigs kyi bu mo gang la la zhig gis de bzhin gshegs pa'i ring bsrel rnams la rtag par rgyun du me tog 
[\[297b.6\]]nas/_ba dan gyi bar dag dang /_rol mo'i sgra sna tshogs kyis bsti stang du byed/_bla mar byed/_ri mo byed/_mchod pa byed pa dang /_rigs kyi bu'am/_rigs kyi bu mo gzhan gang la la zhig gis de bzhin gshegs pa'i ring bsrel yungs 'bru tsam zhig gzhan dag la 
[\[297b.7\]]bgo bsha' byas te byin la/_rigs kyi bu'am/_rigs kyi bu mo des kyang de bzhin gshegs pa'i ring bsrel yungs 'bru tsam de blangs te/_me tog nas/_ba dan gyi bar dag dang /_rol mo'i sgra sna tshogs kyis bsti stang du byed/_bla mar byed/_ri mo byed/_mchod 
[\[298a\]]
[\[298a.1\]]pa byed pa de gnyis gang bsod nams mang du skyed snyam/_de skad ces bka' stsal pa dang /_bcom ldan 'das la tshe dang ldan pa kun dga' bos 'di skad ces gsol to/_/btsun pa bcom ldan 'das bdag gis ji ltar bcom ldan 'das kyis 
[\[298a.2\]]gsungs pa'i don 'tshal ba ltar na/_gang gis de bzhin gshegs pa'i ring bsrel yungs 'bru tsam gzhan la stsal pa de nyid ches bsod nams mang du skyed lags so/_/de bzhin gshegs pa dgra bcom pa yang dag par rdzogs pa'i sangs rgyas kyis don gyi dbang 
[\[298a.3\]]'di gzigs nas rdo rje lta bu'i ting nge 'dzin la snyoms par zhugs te/_rdo rje lta bu'i sku bshig pa mdzad do/_/de ci'i slad du zhe na/_btsun pa bcom ldan 'das gang la la zhig de bzhin gshegs pa yongs su mya ngan las 'das pa'i ring bsrel yungs 'bru tsam la 
[\[298a.4\]]mchod pa rnam pa sna tshogs kyis mchod pa bgyid pa de'i dge ba'i rtsa ba de mthar thug par mi 'gyur gyi/_sdug bsngal thams cad mthar bgyid par 'gyur ba'i slad du'o/_/de skad ces gsol pa dang /_bcom ldan 'das kyis tshe dang ldan pa kun dga' bo la 
[\[298a.5\]]'di skad ces bka' stsal to/_/kun dga' bo de de bzhin no/_/ji skad smras pa de bzhin te/_kun dga' bo rigs kyi bu'am/_rigs kyi bu mo gang la la zhig gis shes rab kyi pha rol tu phyin pa 'di yi ger bris sam/_yi ger 'drir bcug nas/_glegs 
[\[298a.6\]]bam du byas te/_me tog nas/_ba dan gyi bar dag dang /_rol mo'i sgra sna tshogs kyis bsti stang du byed/_bla mar byed/_ri mo byed/_mchod pa byed pa bas gzhan gang la la zhig gis shes rab kyi pha rol tu phyin pa 'di nyid yi ger bris sam/_yi ger 'drir bcug 
[\[298a.7\]]ste/_chos la dga' bas gzhan dag la byin na rigs kyi bu'am/_rigs kyi bu mo de'i bsod nams de nyid ches mang du skyed do/_/kun dga' bo gzhan yang rigs kyi bu'am/_rigs kyi bu mo gang la las bsam pa thag pa nas bla na med pa yang dag par 
[\[298b\]]
[\[298b.1\]]rdzogs pa'i byang chub mngon par rdzogs par 'tshang rgya bar 'dod pa des ji skad bstan pa'i shes rab kyi pha rol tu phyin pa 'di nyid la me tog nas/_ba dan gyi bar dag dang /_rol mo'i sgra sna tshogs kyis bsti stang du bya/_bla mar bya/_ri mor bya/_mchod par bya/_gzung bar bya/_
[\[298b.2\]]bcang bar bya/_klag par bya/_kun chub par bya/_tshul bzhin du yid la bya'o/_/de ci'i phyir zhe na/_kun dga' bo shes rab kyi pha rol tu phyin pa las byang chub sems dpa' sems dpa' chen po rnams kyang nges par 'byung zhing /_de bzhin gshegs pa dgra bcom 
[\[298b.3\]]pa yang dag par rdzogs pa'i sangs rgyas rnams kyang nges par 'byung ba'i phyir ro/_/kun dga' bo de lta bas na byang chub sems dpa'i theg pa pa'am/_rang sangs rgyas kyi theg pa pa'am/_nyan thos kyi theg pa pa'i rigs kyi bu'am/_rigs kyi bu mo shes rab 
[\[298b.4\]]kyi pha rol tu phyin pa 'di nyid la me tog sna tshogs nas/_ba dan gyi bar dag dang /_rol mo'i sgra sna tshogs kyis bsti stang du bya/_bla mar bya/_ri mor bya/_mchod pa bya'o/_/de nas bcom ldan 'das la tshe dang ldan pa kun dga' bos 'di skad ces gsol to/_/
[\[298b.5\]]btsun pa bcom ldan 'das byang chub sems dpa'i theg pa pa'i rigs kyi bu'am/_rigs kyi bu mo gang gis shes rab kyi pha rol tu phyin pa 'di bstan/_bshad/_rnam par phye/_gsal bar byas/_yang dag par rab tu bstan te/_'di skad ces tshur shog_/rigs kyi bu 
[\[298b.6\]]khyod kyis ji skad bstan pa'i shes rab kyi pha rol tu phyin pa 'di la nan tan gyis shig ces kyang brjod na/_btsun pa bcom ldan 'das rigs kyi bu'am/_rigs kyi bu mo de gzhi de las bsod nams ji snyed cig skyed lags/_bcom ldan 'das kyis bka' stsal pa/_kun dga' 
[\[298b.7\]]bo rigs kyi bu'am/_rigs kyi bu mo de gzhi de las bsod nams mang du skyed do/_/kun dga' bo 'di ji snyam du sems/_rigs kyi bu'am/_rigs kyi bu mo gang la la zhig gis 'dzam bu gling gi sems can gang dag yin pa de dag rgyun du zhugs pa'i 'bras bu la bkod 
[\[299a\]]
[\[299a.1\]]na/_kun dga' bo 'di ji snyam du sems/_rigs kyi bu'am/_rigs kyi bu mo de gzhi de las bsod nams mang du skyed snyam mam/_gsol pa/_btsun pa bcom ldan 'das mang lags so/_/btsun pa bde bar gshegs pa mang lags so/_/bcom 
[\[299a.2\]]ldan 'das kyis bka' stsal pa/_kun dga' bo rigs kyi bu'am/_rigs kyi bu mo gang gis shes rab kyi pha rol tu phyin pa don bzang po tshig 'bru bzang po 'di dag gzhan dag la rnam grangs 'dis rjod cing ston la/_gsal bar byed cing rnam par 'byed de/_yang dag par 
[\[299a.3\]]rab tu ston la de la 'di skad ces kye tshur shog_/rigs kyi bu khyod shes rab kyi pha rol tu phyin pa 'di zung shig_/chongs shig_/kun chub par gyis shig_/lhogs shig_/tshul bzhin du yid la gyis shig_/ji skad bstan pa'i shes rab kyi pha rol tu phyin pa la nan 
[\[299a.4\]]tan du gyis shig ces kyang brjod na/_de ni de bas ches bsod nams mang du skyed do/_/de ci'i phyir zhe na/_kun dga' bo rgyun du zhugs pa rnams ni shes rab kyi pha rol tu phyin pa 'dis rab tu phye ba yin pa'i phyir ro/_/kun dga' bo 'dzam bu gling gi sems can rnams 
[\[299a.5\]]lta yang zhog_/de bzhin du gling bzhi pa'i sems can rnams lta yang zhog_/stong chung ngu'i 'jig rten gyi khams kyi sems can rnams lta yang zhog_/stong gnyis pa bar ma'i 'jig rten gyi khams kyi sems can rnams lta'ang zhog_/kun dga' bo stong gsum gyi 
[\[299a.6\]]stong chen po'i 'jig rten gyi khams kyi sems can rnams lta'ang zhog la/_kun dga' bo phyogs bcu'i 'jig rten gyi khams gang gA'i klung gi bye ma snyed dag na/_sems can ji snyed yod pa de dag rigs kyi bu'am/_rigs kyi bu mo gang la la zhig gis rgyun du zhugs 
[\[299a.7\]]pa'i 'bras bu la bkod na/_kun dga' bo 'di ji snyam du sems/_rigs kyi bu'am/_rigs kyi bu mo de gzhi de las bsod nams mang du skyed snyam mam/_gsol pa/_btsun pa bcom ldan 'das mang lags so/_/btsun pa bde bar gshegs pa mang lags so/_/
[\[299b\]]
[\[299b.1\]]bcom ldan 'das kyis bka' stsal pa/_kun dga' bo rigs kyi bu'am/_rigs kyi bu mo gang gis shes rab kyi pha rol tu phyin pa don bzang po/_tshig 'bru bzang po 'di gzhan dag la rjod cing ston la/_gsal bar byed cing rnam par 'byed de/_yang dag par rab 
[\[299b.2\]]tu ston na/_rigs kyi bu'am/_rigs kyi bu mo de'i bsod nams ni rigs kyi bu'am/_rigs kyi bu mo snga ma de dag gi bsod nams pas ches mang du skyed de/_de ni ston pa'am/_ston pa gang yang rung ba'am/_bla ma'i gnas lta bu'am/_tshangs pa mtshungs 
[\[299b.3\]]par spyod pa yin par shes par bya'o/_/de ci'i phyir zhe na/_kun dga' bo 'das pa'i yang dag par rdzogs pa'i sangs rgyas rnams kyang shes rab kyi pha rol tu phyin pa 'di la bslabs nas/_rnam pa thams cad mkhyen pa nyid brnyes shing /_gang dag ma 'ongs pa na 
[\[299b.4\]]'byung bar 'gyur ba'i de bzhin gshegs pa de dag kyang shes rab kyi pha rol tu phyin pa 'di la brten nas bla na med pa yang dag par rdzogs pa'i byang chub mngon par rdzogs par 'tshang rgya bar 'gyur la/_de bzhin gshegs pa dgra bcom pa yang dag par rdzogs pa'i 
[\[299b.5\]]sangs rgyas gang dag da ltar phyogs bcu'i 'jig rten gyi khams gang gA'i klung gi bye ma snyed dag na bzhugs te/_'tsho zhing gzhes la chos kyang ston pa de dag kyang shes rab kyi pha rol tu phyin pa 'di nyid la bslabs nas/_bla na med pa yang dag par rdzogs pa'i byang chub 
[\[299b.6\]]mngon par rdzogs par sangs rgyas shing /_gzhan mkhas pa tshangs pa mtshungs par spyod pa dang /_nyan thos dang /_rang sangs rgyas byung ba gang dag yin pa de dag kyang shes rab kyi pha rol tu phyin pa 'di nyid la bslabs nas byung la/_da ltar byang chub sems dpa' 
[\[299b.7\]]sems dpa' chen po gang dag nyan thos kyi sa'am/_rang sangs rgyas kyi sa las 'das nas phyir mi ldog pa'i byang chub sems dpa'i skyon med pa la 'jug pa de dag kyang shes rab kyi pha rol tu phyin pa 'di nyid la bslabs nas gyur pa yin/_nyan thos kyi theg pa pa 
[\[300a\]]
[\[300a.1\]]rnams kyang shes rab kyi pha rol tu phyin pa 'di nyid la bslabs nas/_dgra bcom pa nyid thob/_'thob par 'gyur/_de bzhin du rang sangs rgyas kyi theg pa pa rnams kyang rang byang chub thob 'thob par 'gyur la/_byang chub sems dpa'i theg pa pa rnams 
[\[300a.2\]]kyang byang chub sems dpa'i skyon med pa la zhugs pa'i phyir ro/_/kun dga' bo de lta bas na rigs kyi bu'am/_rigs kyi bu mo de bzhin gshegs pa mngon du gyur pa la/_me tog rnam pa sna tshogs nas/_ba dan gyi bar dag dang /_rol mo'i sgra sna tshogs kyis 
[\[300a.3\]]bsti stang du bya bar 'dod pa dang /_bla mar bya bar 'dod pa dang /_ri mor bya bar 'dod pa dang /_mchod pa bya bar 'dod pas shes rab kyi pha rol tu phyin pa 'di nyid yi ger bris sam/_yi ger 'drir bcug nas glegs bam du byas te/_me tog rnam pa sna tshogs nas/_
[\[300a.4\]]ba dan gyi bar dag dang /_rol mo'i sgra sna tshogs kyis bsti stang du bya/_bla mar bya/_ri mor bya/_mchod pa bya'o/_/don gyi dbang 'di mthong ba nyid kyis bla na med pa yang dag par rdzogs pa'i byang chub mngon par rdzogs par sangs rgyas par gyur na/_bdag gis su 
[\[300a.5\]]la bsti stang du bya/_bla mar bya/_ri mor bya/_mchod pa bya zhing brten te gnas par bya snyam na/_kun dga' bo lha dang bcas/_bdud dang bcas/_tshangs pa dang bcas/_dge sbyong dang bram zer bcas pa'i skye dgu lha dang mi dang lha ma yin du bcas pa'i 'jig rten na ngas 
[\[300a.6\]]nga dang 'dra ba'am/_lhag pa yang ma mthong nas/_de nas ngas 'di snyam du bsams te/_ngas chos zhi ba gya nom pa gang mngon par rdzogs par sangs rgyas pa de nyid la bsti stang du bya/_bla mar bya/_ri mor bya/_mchod pa bya zhing brten te gnas par bya'o snyam mo/_/
[\[300a.7\]]kun dga' bo chos de gang zhe na/_'di lta ste/_shes rab kyi pha rol tu phyin pa 'di nyid de/_kun dga' bo nga da ltar yang shes rab kyi pha rol tu phyin pa 'di nyid la bsti stang du byed/_bla mar byed/_ri mor byed/_mchod pa byed cing brten te gnas na/_kun dga' bo 
[\[300b\]]
[\[300b.1\]]rigs kyi bu'am/_rigs kyi bu mo bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas shes rab kyi pha rol tu phyin pa 'di la me tog dang /_bdug pa dang /_spos dang /_phreng ba dang /_byug pa dang /_phye ma dang /_gos dang /_
[\[300b.2\]]gdugs dang /_rgyal mtshan dang /_ba dan dag gis bsti stang du bya ba dang /_bla mar bya ba dang /_ri mor bya ba dang /_mchod pa bya ba dang /_rigs kyi bu'am/_rigs kyi bu mo nyan thos kyi theg pa la yang dag par zhugs pa'am/_rang sangs rgyas kyi theg pa la yang dag 
[\[300b.3\]]par zhugs pa dag gis shes rab kyi pha rol tu phyin pa 'di la me tog dang /_bdug pa dang /_spos dang /_phreng ba dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis bsti stang du bya ba dang /_bla mar bya ba dang /_ri mor bya ba 
[\[300b.4\]]dang /_mchod pa bya ba lta ci smos/_de ci'i phyir zhe na/_shes rab kyi pha rol tu phyin pa las ni byang chub sems dpa' rnams byung la/_byang chub sems dpa' rnams las ni de bzhin gshegs pa da gra bcom pa yang dag par rdzogs pa'i sangs rgyas rnams byung zhing /_
[\[300b.5\]]de bzhin gshegs pa las ni nyan thos dang /_rang sangs rgyas rnams byung ba'i phyir te/_kun dga' bo de lta bas na rigs kyi bu'am/_rigs kyi bu mo theg pa chen po pa rnams dang /_nyan thos kyi theg pa pa rnams dang /_rang sangs rgyas kyi theg pa pa rnams kyis 
[\[300b.6\]]gang la bslabs na rigs kyi bu'am/_rigs kyi bu mo rnams bla na med pa yang dag par rdzogs pa'i byang chub mngon par rdzogs par sangs rgyas pa dang /_mngon par rdzogs par 'tshang rgya ba dang /_mngon par rdzogs par 'tshang rgya bar 'gyur ba'i shes rab kyi pha rol tu 
[\[300b.7\]]phyin pa 'di nyid la me tog dang /_bdug pa dang /_spos dang /_phreng ba dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis bsti stang du bya'o/_/bla mar bya'o/_/ri mo bya'o/_/mchod par bya'o/_/kun dga' bo 'di ji snyam 
[\[301a\]]
[\[301a.1\]]du sems/_rigs kyi bu'am/_rigs kyi bu mo gang la la zhig gis 'dzam bu gling gi sems can ji snyed pa de dag thams cad rgyun du zhugs pa'i 'bras bu la bkod na/_kun dga' bo 'di ji snyam du sems/_rigs kyi bu'am/_rigs kyi bu mo de gzhi de 
[\[301a.2\]]las bsod nams mang du skyed snyam mam/_gsol pa/_btsun pa bcom ldan 'das mang lags so/_/btsun pa bde bar gshegs pa mang lags so/_/bcom ldan 'das kyis bka' stsal pa/_kun dga' bo rigs kyi bu'am/_rigs kyi bu mo gang zhig shes rab kyi pha rol tu phyin pa 
[\[301a.3\]]don bzang po tshig 'bru bzang po 'di gzhan dag la rgya cher rjod cing ston la rnam par 'byed de/_gsal bar byed cing yang dag par rab tu ston la/_'di skad ces tshur shog_/rigs kyi bu khyod shes rab kyi pha rol tu phyin pa 'di zung shig_/chongs shig_/lhogs 
[\[301a.4\]]shig_/kun chub par gyis shig_/tshul bzhin du yid la gyis shig_/ji skad bstan pa'i shes rab kyi pha rol tu phyin pa la nan tan gyis shig ces kyang rjod na/_de ni de bas ches bsod nams mang du skyed do/_/de ci'i phyir zhe na/_kun dga' bo rgyun du zhugs pa 
[\[301a.5\]]rnams ni shes rab kyi pha rol tu phyin pas rab tu phye ba yin pa'i phyir ro/_/kun dga' bo gzhan yang rigs kyi bu'am/_rigs kyi bu mo gang la la zhig gis 'dzam bu gling gi sems can ji snyed pa de dag thams cad lan cig phyir 'ong ba'i 'bras bu dang /_phyir mi 'ong ba'i 
[\[301a.6\]]'bras bu dang /_dgra bcom pa nyid dang /_rang byang chub la bkod na/_kun dga' bo 'di ji snyam du sems/_rigs kyi bu'am/_rigs kyi bu mo de gzhi de las bsod nams mang du skyed snyam mam/_gsol pa/_btsun pa bcom ldan 'das mang lags so/_/btsun 
[\[301a.7\]]pa bde bar gshegs pa mang lags so/_/bcom ldan 'das kyis bka' stsal pa/_kun dga' bo rigs kyi bu'am/_rigs kyi bu mo gang zhig shes rab kyi pha rol tu phyin pa don bzang po tshig 'bru bzang po 'di gzhan dag la rgya cher rjod cing 'chad pa nas/_yang dag 
[\[301b\]]
[\[301b.1\]]par rab tu ston pa'i bar du byed cing 'di skad du rigs kyi bu khyod tshur shog_/shes rab kyi pha rol tu phyin pa 'di zungs shig ces bya ba nas/_ji skad bstan pa'i shes rab kyi pha rol tu phyin pa 'di la nan tan gyis shig ces kyang brjod pa'i bar du byed na/_de ni de bas ches bsod 
[\[301b.2\]]nams mang du skyed do/_/de ci'i phyir zhe na/_kun dga' bo rang sangs rgyas kyi bar dag ni shes rab kyi pha rol tu phyin pas rab tu phye ba yin pa'i phyir ro/_/de bzhin du phyogs bcu'i 'jig rten gyi khams gang gA'i klung gi bye ma snyed dag gi sems can rnams la yang sbyar bar 
[\[301b.3\]]bya'o/_/kun dga' bo gzhan yang rigs kyi bu'am/_rigs kyi bu mo gang la las 'dzam bu gling gi sems can ji snyed pa de dag thams cad bla na med pa yang dag par rdzogs pa'i byang chub yang dag par 'dzin du bcug pa dang /_gang zhig gis shes rab kyi pha rol tu 
[\[301b.4\]]phyin pa don bzang po tshig 'bru bzang po 'di gzhan dag la rgya cher ston cing 'chad la/_rnam par 'byed cing gsal bar byed de/_yang dag par ston la/_'di skad du rigs kyi bu khyod tshur shog_/ji skad bstan pa'i shes rab kyi pha rol tu phyin pa 'di la slobs shig_/gang 
[\[301b.5\]]gi tshe 'di la slob pa de'i tshe rnam pa thams cad mkhyen pa nyid kyi chos rnams 'thob par 'gyur ro zhes brjod na/_de ni bsod nams mtshungs par 'gyur ro/_/de ci'i phyir zhe na/_kun dga' bo phyogs bcu'i 'jig rten gyi khams na dang po sems bskyed pa'i byang chub sems 
[\[301b.6\]]dpa' rnams nas sa bcu la gnas pa'i byang chub sems dpa' sems dpa' chen po ji snyed pa dag ni shes rab kyi pha rol tu phyin pa 'di las nges par 'byung ba'i phyir ro/_/de bzhin du phyogs bcu'i 'jig rten gyi khams gang gA'i klung gi bye ma snyed dag la yang sbyar 
[\[301b.7\]]bar bya'o/_/kun dga' bo gzhan yang rigs kyi bu'am/_rigs kyi bu mo gang la la zhig gis 'dzam bu gling gi sems can ji snyed pa de dag thams cad phyir mi ldog pa'i sa la bkod na/_kun dga' bo 'di ji snyam du sems/_rigs kyi bu'am/_rigs kyi bu 
[\[302a\]]
[\[302a.1\]]mo de gzhi de las bsod nams mang du skyed snyam mam/_gsol pa/_btsun pa bcom ldan 'das mang lags so/_/btsun pa bde bar gshegs pa mang lags so/_/bcom ldan 'das kyis bka' stsal pa/_kun dga' bo rigs kyi bu'am/_rigs 
[\[302a.2\]]kyi bu mo gang zhig shes rab kyi pha rol tu phyin pa don bzang po tshig 'bru bzang po 'di gzhan dag la rgya cher rjod pa nas yang dag par ston pa'i bar du byed la/_'di skad ces tshur shog_/rigs kyi bu khyod shes rab kyi pha rol tu phyin pa 'di zung shig ces bya ba nas/_ji skad 
[\[302a.3\]]bstan pa'i shes rab kyi pha rol tu phyin pa 'di la nan tan gyis shig_/rigs kyi bu khyod gang gi tshe ji skad bstan pa'i shes rab kyi pha rol tu phyin pa 'di la slob pa de'i tshe rnam pa thams cad mkhyen pa nyid kyi chos rnams thob par 'gyur zhing /_de'i tshe bla na med pa yang dag 
[\[302a.4\]]par rdzogs pa'i byang chub mngon par rdzogs par 'tshang rgya bar 'gyur ro zhes brjod na/_de ni de bas ches bsod nams mang du skyed do/_/de ci'i phyir zhe na/_kun dga' bo 'di ltar byang chub sems dpa' sems dpa' chen po rnams kyi phyir mi ldog pa'i sa de dang /_de 
[\[302a.5\]]bzhin du bla na med pa yang dag par rdzogs pa'i byang chub kyi bar yang shes rab kyi pha rol tu phyin pa las byung ba'i phyir ro/_/de bzhin du phyogs bcu'i 'jig rten gyi khams gang gA'i klung gi bye ma snyed dag la yang sbyar bar bya'o/_/kun dga' bo gzhan yang rigs kyi 
[\[302a.6\]]bu'am/_rigs kyi bu mo gang la la zhig gis 'dzam bu gling gi sems can ji snyed pa de dag thams cad bla na med pa yang dag par rdzogs pa'i byang chub 'dzin du bcug ste/_de dag la shes rab kyi pha rol tu phyin pa don bzang po tshig 'bru bzang po 'di nyid rjod pa nas/_
[\[302a.7\]]yang dag par ston pa'i bar du byed la/_'di skad du rigs kyi bu khyod tshur shog_/shes rab kyi pha rol tu phyin pa 'di zung shig ces bya ba nas/_ji skad bstan pa'i shes rab kyi pha rol tu phyin pa 'di la nan tan gyis shig_/gang gi tshe khyod kyis ji skad bstan 
[\[302b\]]
[\[302b.1\]]pa'i shes rab kyi pha rol tu phyin pa la nan tan byas pa de'i tshe/_shes rab kyi pha rol tu phyin pa la slob par 'gyur ro/_/gang gi tshe shes rab kyi pha rol tu phyin pa la bslabs pa de'i tshe bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro 
[\[302b.2\]]zhes rjod pa bas/_gang zhig phyir mi ldog pa'i byang chub sems dpa' de nyid la shes rab kyi pha rol tu phyin pa 'di ston pa nas/_yang dag par rab tu ston pa'i bar du byed la/_de la 'di skad du rigs kyi bu khyod tshur shog_/shes rab kyi pha rol tu phyin pa 'di zung shig ces bya ba 
[\[302b.3\]]nas/_ji skad bstan pa'i shes rab kyi pha rol tu phyin pa la nan tan gyis shig_/nan tan byas na khyod rim gyis bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro zhes kyang brjod na/_de ni de bas ches bsod nams mang du skyed par 'gyur ro/_/
[\[302b.4\]]de bzhin du phyogs bcu'i 'jig rten gyi khams gang gA'i klung gi bye ma snyed dag la yang rgya cher sbyar bar bya'o/_/kun dga' bo gzhan yang 'dzam bu gling gi sems can ji snyed pa dang /_gling bzhi pa'i sems can ji snyed pa de dag thams cad bla na med pa yang dag par rdzogs pa'i 
[\[302b.5\]]byang chub las phyir mi ldog par gyur la/_rigs kyi bu'am/_rigs kyi bu mo gang la la zhig gis de dag la shes rab kyi pha rol tu phyin pa don bzang po tshig 'bru bzang po 'di ston pa pas ni gzhan gang zhig 'di skad ces bdag myur du bla na med pa yang dag par rdzogs pa'i 
[\[302b.6\]]byang chub mngon par rdzogs par 'tshang rgya bar bya zhing /_mngon par rdzogs par sangs rgyas nas kyang ngan song gsum po dag tu ltung ba'i sems can rnams gdon par bya'o zhes zer ba de la rigs kyi bu'am/_rigs kyi bu mo la la zhig shes rab kyi pha rol tu phyin pa don bzang po 
[\[302b.7\]]tshig 'bru bzang po 'di ston na/_rigs kyi bu'am/_rigs kyi bu mo de ches bsod nams mang du skyed do/_/de ci'i phyir zhe na/_phyir mi ldog pa'i byang chub sems dpa' sems dpa' chen po rnams la ni mtshar cig chos bstan mi dgos te/_de dag rdzogs pa'i byang 
[\[303a\]]
[\[303a.1\]]chub la gzhol zhing /_bla na med pa yang dag par rdzogs pa'i byang chub las kyang phyir mi ldog pa dag yin la/_'di ni 'khor ba la yid byung zhing snying rje chen po la 'jug pas yongs su gzir ba'i phyir ro/_/de nas bcom ldan 'das la tshe dang ldan pa 
[\[303a.2\]]kun dga' bos 'di skad ces gsol to/_/btsun pa bcom ldan 'das byang chub sems dpa' sems dpa' chen po ji lta ji ltar bla na med pa yang dag par rdzogs pa'i byang chub dang nye bar gyur pa de lta de ltar sbyin pa'i pha rol tu phyin pa la gdams shing rjes su bstan 'tshal 
[\[303a.3\]]lags te/_de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la gdams shing rjes su bstan 'tshal 
[\[303a.4\]]lags so/_/de bzhin du/_nang stong pa nyid nas/_dngos po med pa'i ngo bo nyid stong pa nyid kyi bar la gdams shing rjes su bstan 'tshal lags so/_/de bzhin du dran pa nye bar gzhag pa bzhi nas/_'phags pa'i lam yan lag brgyad pa'i 
[\[303a.5\]]bar la gdams shing rjes su bstan 'tshal lags so/_/de bzhin du de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos 
[\[303a.6\]]ma 'dres pa [{]bcwa [,]bco [}]brgyad la gdams shing rjes su bstan 'tshal lags so/_/de lta de ltar zas dang /_gos dang /_mal cha dang /_stan dang /_na ba'i gsos sman dang /_yo byad rnams kyis sman gdags 'tshal lags te/_byang chub sems dpa' 
[\[303a.7\]]de la chos kyis bsdu ba dang /_zang zing gis bsdu bas sman 'dogs pa'i rigs kyi bu'am/_rigs kyi bu mo de ni bsod nams ches mang du skyed kyi/_rigs kyi bu'am/_rigs kyi bu mo snga ma de dag ni de lta ma lags so/_/de ci'i slad du zhe na/_btsun pa 
[\[303b\]]
[\[303b.1\]]bcom ldan 'das bdag ni 'di snyam du gang zhig byang chub sems dpa' sems dpa' chen po sbyin pa'i pha rol tu phyin pa la 'doms shing rjes su ston pa dang /_de bzhin du shes rab kyi pha rol tu phyin pa'i bar la 'doms shing rjes su ston pa de ni bsod nams ches mang du skyed snyam 
[\[303b.2\]]bgyid pa'i slad du'o/_/de nas bcom ldan 'das kyis tshe dang ldan pa kun dga' bo la 'di skad ces bka' stsal to/_/kun dga' bo khyod byang chub sems dpa'i theg pa pa'i rigs kyi bu'am/_rigs kyi bu mo rnams la spro ba bskyed pa ni legs so legs 
[\[303b.3\]]so/_/'phags pa nyan thos gang sems can rnams la phan gdags par 'dod pa de ni byang chub sems dpa' sems dpa' chen po rnams bla na med pa yang dag par rdzogs pa'i byang chub la spro ba bskyed par bya'o/_/chos kyis bsdu ba dang /_zang zing gis 
[\[303b.4\]]bsdu bas byang chub sems dpa' sems dpa' chen po rnams la phan gdags par bya zhing yongs su bskyang bar bya'o/_/de ci'i phyir zhe na/_de bzhin gshegs pa'i nyan thos kyi dge 'dun ni 'di lta ste/_byang chub sems dpa' rnams las byung la/_rang 
[\[303b.5\]]sangs rgyas kyi theg pa yang de las byung zhing theg pa chen po yang de las byung ba'i phyir ro/_/kun dga' bo gal te byang chub sems dpa' rnams bla na med pa yang dag par rdzogs pa'i byang chub tu sems bskyed par ma gyur la/_byang chub sems dpa' 
[\[303b.6\]]sems dpa' chen po rnams pha rol tu phyin pa drug po dag la ma bslabs te/_sangs rgyas kyi chos ma 'dres pa [{]bcwa [,]bco [}]brgyad kyi bar dag la ma bslabs na/_pha rol tu phyin pa drug po dag dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag la 
[\[303b.7\]]ma bslabs pas bla na med pa yang dag par rdzogs pa'i byang chub mngon par rdzogs pa'i 'tshang mi rgya'o/_/de dag bla na med pa yang dag par rdzogs pa'i byang chub mngon par rdzogs par sangs ma rgyas na/_bla na med pa yang dag par rdzogs pa'i byang chub 
[\[304a\]]
[\[304a.1\]]dang /_rang sangs rgyas kyi byang chub dang /_nyan thos kyi byang chub yod par mi 'gyur ba zhig na/_kun dga' bo gang gi phyir byang chub sems dpa' pha rol tu phyin pa drug dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag la 
[\[304a.2\]]slob pa de'i phyir byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bas mngon par rdzogs par 'tshang rgya'o/_/de nas bcom ldan 'das la tshe dang ldan pa kun dga' bos 'di skad ces gsol to/_/
[\[304a.3\]]btsun pa bcom ldan 'das bdag gis ji ltar bcom ldan 'das kyis gsungs pa'i don 'tshal ba ltar na/_btsun pa bcom ldan 'das ji srid du shes rab kyi pha rol tu phyin pa 'di 'jig rten na spyod pa de srid du 'jig rten na sangs rgyas dkon mchog nub par mi 'gyur/_de 
[\[304a.4\]]bzhin du 'jig rten na chos dkon mchog dang /_dge 'dun dkon mchog nub par mi 'gyur/_de bzhin du/_dge ba bcu'i las kyi lam rnams 'jig rten du 'byung bar 'gyur/_bsam gtan bzhi dang /_de bzhin du tshad med pa bzhi dang /_gzugs med 
[\[304a.5\]]pa'i snyoms par 'jug pa bzhi 'jig rten du 'byung bar 'gyur/_sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa 'jig 
[\[304a.6\]]rten du 'byung bar 'gyur/_dran pa nye bar gzhag pa bzhi nas/_sangs rgyas kyi chos ma 'dres pa [{]bcwa [,]bco [}]brgyad kyi bar du 'jig rten du 'byung bar 'gyur/_de bzhin du thams cad shes pa nyid dang /_lam gyi rnam pa shes pa nyid 'jig rten du 'byung bar 'gyur/_de 
[\[304a.7\]]bzhin du rgyal rigs shing sA la chen po lta bu dang /_bram ze'i rigs shing sA la chen po lta bu dang /_khyim bdag gi rigs shing sA la chen po lta bu dag 'jig rten du 'byung bar 'gyur/_de bzhin du rgyal chen bzhi'i ris kyi lha rnams 'jig rten du 'byung bar 'gyur/_
[\[304b\]]
[\[304b.1\]]de bzhin du 'og min gyi bar gyi lha rnams 'jig rten du 'byung bar 'gyur/_de bzhin du rgyun du zhugs pa rnams dang /_lan cig phyir 'ong ba rnams dang /_phyir mi 'ong ba rnams dang /_dgra bcom pa rnams dang /_rang sangs rgyas rnams dang /_byang chub sems 
[\[304b.2\]]dpa' rnams dang /_de bzhin gshegs pa dgra bcom pa yang dag par rdzogs pa'i sangs rgyas rnams 'jig rten du 'byung bar 'gyur/_rjes su sangs rgyas pa'i ye shes rnams 'jig rten na mchis par 'gyur/_sems can yongs su smin par bgyi ba dang /_sangs rgyas 
[\[304b.3\]]kyi zhing yongs su dag par bgyi ba'i bar du 'jig rten na mchis par 'gyur/_mi dge ba'i chos thams cad ni yongs su nyams par 'gyur/_dge ba'i chos bsgom pa thams cad ni yongs su rdzogs par 'gyur/_lha'i ris rnams ni mngon par 'phel bar 
[\[304b.4\]]'gyur/_lha ma yin gyi ris rnams ni yongs su nyams par 'gyur/_sangs rgyas kyi tshul rgyun mi 'chad par 'gyur/_chos kyi tshul dang /_dge 'dun gyi tshul rgyun mi 'chad par 'gyur/_'jig rten na chos kyi 'khor lo bskor ba'i bar du mchis par 'gyur lags 
[\[304b.5\]]so/_/bcom ldan 'das kyis bka' stsal pa/_kun dga' bo de de bzhin te/_legs par smras so/_/shes rab kyi pha rol tu phyin pa yun ring po ji srid du 'jig rten na spyod par 'gyur ba yun ring po de srid du 'jig rten na sangs rgyas dkon mchog nub par mi 'gyur ro/_/
[\[304b.6\]]de bzhin du sbyar te/_'jig rten na chos kyi 'khor lo bskor ba'i bar du yod par 'gyur ro/_/de ci'i phyir zhe na/_kun dga' bo shes rab kyi pha rol tu phyin pa 'di tha na thos pa tsam yang don chen po yin na/_gang shes rab kyi pha rol tu phyin pa 'di 'dzin pa dang /_'chang ba 
[\[304b.7\]]dang /_klog pa dang /_kun chub par byed pa dang /_tshul bzhin du yid la byed pa dang /_'di lta ste/_me tog dang /_'bras bu dang /_spos dang /_byug pa dang /_phye ma dang /_bdug pa dang /_mar me dang /_gdugs dang /_rgyal mtshan dang /_ba dan dag dang /_
[\[305a\]]
[\[305a.1\]]rol mo'i sgra sna tshogs kyis bsti stang du byed pa dang /_bla mar byed pa dang /_ri mo byed pa dang /_mchod pa byed pa lta smos kyang ci dgos/_de ci'i phyir zhe na/_kun dga' bo rigs kyi bu'am/_rigs kyi bu mo'am/_lha'i bu'am/_lha'i bu mo gang la 
[\[305a.2\]]la'i rna lam du shes rab kyi pha rol tu phyin pa 'di grag pa de dag thams cad ni dge ba'i rtsa ba de nyid kyis bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'i phyir ro/_/de ci'i phyir zhe na/_kun dga' bo 'di ltar 'das pa'i dus na de bzhin 
[\[305a.3\]]gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa gang dag byung ba de dag kyang shes rab kyi pha rol tu phyin pa 'di nyid la bslabs nas bla na med pa yang dag par rdzogs pa'i byang chub mngon par rdzogs par sangs rgyas par gyur cing /_
[\[305a.4\]]phung po lhag ma med pa'i mya ngan las 'das pa'i dbyings su yongs su mya ngan las 'das la/_ma 'ongs pa'i dus na de bzhin gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa gang dag 'byung bar 'gyur ba de dag thams 
[\[305a.5\]]cad kyang shes rab kyi pha rol tu phyin pa 'di nyid la bslabs nas bla na med pa yang dag par rdzogs pa'i byang chub mngon par rdzogs par 'tshang rgya bar 'gyur zhing /_phung po'i lhag ma med pa'i mya ngan las 'das pa'i dbyings su yongs su mya ngan las 'da' bar 'gyur ba dang /_
[\[305a.6\]]da ltar phyogs bcu'i 'jig rten gyi khams gang gA'i klung gi bye ma snyed dag na de bzhin gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa gang dag bzhugs te 'tsho zhing gzhes la chos kyang ston pa de dag thams cad kyang shes 
[\[305a.7\]]rab kyi pha rol tu phyin pa 'di nyid la bslabs nas bla na med pa yang dag par rdzogs pa'i byang chub mngon par rdzogs par sangs rgyas te/_phung po lhag ma med pa'i mya ngan las 'das pa'i dbyings su yongs su mya ngan las 'da' ba'i phyir ro/_/de ci'i phyir zhe na/_kun 
[\[305b\]]
[\[305b.1\]]dga' bo 'di ltar shes rab kyi pha rol tu phyin pa'i nang du byang chub kyi phyogs kyi chos thams cad 'dus shing /_sangs rgyas kyi chos thams cad dang /_rang sangs rgyas kyi chos rnams dang /_nyan thos kyi chos rnams kyang 'dus la/_dge ba'i chos thams cad 
[\[305b.2\]]kyang sgrub pa dang /_chos thams cad yang dag par sdud pa yin pa'i phyir ro/_/kun dga' bo gzhan yang khyod kyis byams pa'i lus kyi las dang /_byams pa'i ngag gi las dang /_byams pa'i yid kyi las kyis nga la bsnyen bkur byas te/_de'i phyir da ltar nga 
[\[305b.3\]]'tsho zhing sdod pa'i lus 'di la khyod kyis dga' ba dang /_dang ba dang /_gus par byas so/_/nga 'das pa'i 'og tu yang khyod kyis shes rab kyi pha rol tu phyin pa 'di la dga' ba dang /_dad pa dang /_gus par gyis shig_/kun dga' bo nga yongs su mya ngan las 
[\[305b.4\]]'das pa'i 'og tu khyod kyis ci nas kyang shes rab kyi pha rol tu phyin pa 'di nyid chud za bar mi 'gyur ba dang /_yongs su mya ngan las 'das pa'i 'og tu ci nas kyang yi ge gcig kyang nub par mi 'gyur ba de ltar lan gnyis lan gsum du khyod kyi lag tu gtad do/_/
[\[305b.5\]]kun dga' bo shes rab kyi pha rol tu phyin pa 'di ji srid du 'jig rten na spyod pa de srid du de bzhin gshegs pa 'jig rten na bzhugs par rig par bya'o/_/de srid du de bzhin gshegs pa 'jig rten na sems can rnams la chos ston par rig par bya'o/_/kun 
[\[305b.6\]]dga' bo sems can de dag ni de bzhin gshegs pa mthong ba dang /_de bzhin gshegs pa las chos thos pa dang mi 'bral bar rig par bya'o/_/de dag ni de bzhin gshegs pa'i thad na tshangs par spyad pa spyod par rig par bya ste/_shes rab kyi pha rol tu phyin pa 'di 
[\[305b.7\]]nyan par byed/_yi ger 'dri bar byed/_yi ger 'drir 'jug par byed/_kun chub par byed/_rjod par byed/_'dzin par byed/_'chang bar byed/_klog par byed/_ston par byed/_tshul bzhin du yid la byed cing /_de bzhin du 'di lta ste/_me tog dang /_
[\[306a\]]
[\[306a.1\]]phreng ba dang /_spos dang /_byug pa dang /_bdug pa dang /_mar me dang /_phye ma dang /_mar dang /_'bru mar dang /_sgron ma dang /_gos dang /_gdugs dang /_rgyal mtshan dang /_ba dan dag dang /_mchod pa'i yo byad rnam pa mang po gzhan 
[\[306a.2\]]dag gis kyang bsti stang du byed par 'gyur/_bla mar byed par 'gyur/_ri mor byed par 'gyur/_mchod par 'gyur/_rjed par 'gyur ro/_/bcom ldan 'das kyis de skad ces bka' stsal nas/_byang chub sems dpa' sems dpa' chen po byams pa dang /_byang 
[\[306a.3\]]chub sems dpa' sems dpa' chen po lhag ma de dag dang /_tshe dang ldan pa rab 'byor dang /_tshe dang ldan pa sha ra dwa ti'i bu dang /_tshe dang ldan pa maud gal gyi bu chen po dang /_tshe dang ldan pa byams ma'i bu gang po dang /_tshe dang ldan pa 'od srung chen po dang /_tshe dang 
[\[306a.4\]]ldan pa gsus po che chen po dang /_tshe dang ldan pa kA t+yA ya na'i bu chen po dang /_tshe dang ldan pa kun dga' bo dang /_dge slong lhag ma de dag dang /_thams cad dang ldan pa'i 'khor de dang /_lha dang /_mi dang /_lha ma yin dang /_dri zar bcas pa'i 'jig rten 
[\[306a.5\]]yi rangs te/_bcom ldan 'das kyis gsungs pa la mngon par bstod do/_/'phags pa shes rab kyi pha rol tu phyin pa khri pa las mjug sdud kyi le'u zhes bya ste sum cu gsum ste rdzogs so//_//'phags pa shes rab kyi pha rol tu phyin pa 
[\[306a.6\]]khri pa zhes bya ba theg pa chen po'i mdo rdzogs so//_//rgya gar gyi mkhan po dzi na mi tra dang /_pradz+nyA war ma dang /_zhu chen gyi lots+tsha ba ban de ye shes sdes zhus te gtan la phab pa//_//
[\[306a.7\]]ye ng+harma he tu pra b+ha wA he tun+teSh+wan+ta thA ga to h+ya wa data/_te ShAny+tsa yo ni ro d+ha e waM bA dI ma hA shra ma NaH
