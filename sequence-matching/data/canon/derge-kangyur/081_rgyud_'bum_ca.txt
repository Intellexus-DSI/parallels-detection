[\[1a\]]
[\[1a.1\]]@#/_/rgyud 'bum ca pa bzhugs so/_/
[\[1b\]]
[\[1b.1\]{D432}]@##/_/rgya gar skad du/_A r+yAtsa la kalpa tan+t+ra rA dza/_bod skad du/_'phags pa mi g.yo ba'i rtog pa'i rgyud kyi rgyal po/_dpal ngag gi dbang phyug la phyag 'tshal lo/_/
[\[1b.2\]]'di skad bdag gis thos pa dus gcig na/_de nas yang de'i tshe bcom ldan 'das thub pa chen pos/_bdud thams cad zil gyis gnon pa/_rdo rje zhes bya ba'i ting nge 'dzin la snyoms 
[\[1b.3\]]par zhugs nas nyid kyi sku dang /_gsung dang /_thugs rdo rje las sngags kyi rgyal po 'di phyung ngo /_oM AHhUM/_de gsung ma thag tu tshangs pa dang /_khyab 'jug dang /_dbang phyug chen 
[\[1b.4\]]po dang /_brgya byin dang /_gzhon nu dang /_b+h+ring gi ri ti dang /_tshogs kyi bdag po dang /_b+hai ba sa ta dang /_dga' byed dbang phyug dang /_nag po chen po dang /_srin mo chen mo 'phrog 
[\[1b.5\]]byed ma dang /_nyi ma dang /_zla ba dang /_mig dmar dang /_lag pa dang /_phur bu dang /_spen pa dang /_pa ba sangs dang /_sgra gcan dang /_rgyu skar nyi shu rtsa brgyad dang /_gnod sbyin 
[\[2a\]]
[\[2a.1\]]dang /_srin po dang /_chu lha dang /_gshin rje dang /_me lha dang /_rlung gi lha dang /_sa'i lha mo dang /_dga' bo dang /_nye dga' bo dang /_'jog po dang /_mtha' yas dang /_dung skyong dang /_rigs ldan dang /_pad+ma dang /_pad+ma chen po dang /_
[\[2a.2\]]srin po'i bdag po lang ka mgrin bcu dang /_lha'i bu drug khri la sogs pa sa steng dang /_sa bla dang /_sa 'og pa thams cad skad cig de nyid la dpal 'byung ba'i mchod rten gyi spo de la 'khod do/_/de'i tshe 'jig rten gsum gyi bdud thams cad der lhags nas 
[\[2a.3\]]byang chub chen po'i bar du gcod par rtsom mo/_/de rnams kyis thal mo sbyar te mgrin gcig tu 'di skad ces gsol to/_/kye bcom ldan 'das ston pa bde bar gshegs pa byang chub kyi bar du gcod pa'i bdud kyi rigs 'di rnams zhi ba dang med par mdzad du 
[\[2a.4\]]gsol zhes pa dang /_de nas bcom ldan 'das bdud thams cad las mchog tu rgyal ba zhes bya ba'i ting nge 'dzin la snyoms par zhugs nas gsang sngags 'di nyid sku dang /_gsung dang /_thugs rdo rje las phyung ngo /_/hU~M hU~M hU~M zhes brjod ma thag tu nyid kyi 
[\[2a.5\]]mdun du khro bo chen po mi g.yo ba sku mdog mthing nag tu 'dug pa/_zhal stong phrag stong ha har bzhad pa/_zhabs stong phrag stong brkyang bskum gyi tshul du bzhugs pa/_phyag stong phrag stong du gdug pa'i mtshon cha ral gri dang /_ral gri kyog po dang /_chu gri dang 
[\[2a.6\]]gri gug dang /_spu gri dang /_kha T+wAM ga dang /_rtse gsum dang /_rtse dgu pa dang /_mdung dang /_'phen mdung dang /_ldong mdung dang /_mda' dang /_mda' ste'u kha dang /_mda' rtse lnga pa dang /_mda' kha brag pa dang /_rdo rje rtse gcig pa dang /_rtse gsum pa dang /_
[\[2b\]]
[\[2b.1\]]rtse dgu pa dang /_rtse mo bcu gsum pa dang /_sta re dang /_dgra sta dang /_sta leb dang /_so sta dang /_'phen sta dang /_bzhar sta dang /_dbyug pa dang /_tho ba dang /_gtun shing dang /_'khor lo dang /_phub dang /_mgo bo dang /_bing ti pa la dang /_gzhu dang /_gzhu 
[\[2b.2\]]mnyen dang /_thod pa dang /_thod tshal dang /_gri zlum dang /_gri [{]rings [,]ring [}]dang /_gri lcags kyo dang /_zhags pa dang /_rnga yab dang /_ba dan dang /_me'i phung po dang /_chu'i skyogs dang /_brag dang /_thod pa khrag gis gang ba dang /_phur pa dang /_thod pa'i phreng ba dang /_zhing 
[\[2b.3\]]dbyug dang /_me ri dang /_so'i phreng ba dang /_dril bu dang /_jeng dang /_pi wang dang /_gling bu dang /_rdza rnga dang /_pa Ta ha dang /_rnga zlum dang /_rked nyag dang /_dung dang /_bsil phreng dang /_lag pa dang /_rkang pa dang /_khab dang /_gsil byed dang /_nam mkha' lding dang /_
[\[2b.4\]]sbrul zhags la sogs pa'i mtshon cha du ma bzung nas phyag lhag ma rnams g.yas na ral gri phyar nas g.yon pa sdigs mdzub phyar bar mdzad do/_/zhal stong phrag stong la 'dzum pa dang /_bzhad pa dang /_ha ha zhes sgrogs pa dang /_mche ba gtsigs pa dang /_so 'dar ba dang /_
[\[2b.5\]]gyen du gdangs pa dang /_khrag bldag pa dang /_rngam pa dang /_zhi bar yang mdzad de/_zhal gyi kha dog kyang tha dad do/_/dbu skra yang nag po dang /_ser po dang /_dmar po la sogs pa tha dad do/_/sku stod la glang po che'i ko ba gyon nas/_sku smad kyang stag gi pags pas 
[\[2b.6\]]dkris shing /_phyag dang /_zhal dang /_zhabs kyi bye brag gis rgyan yang tha dad de/_rin po che du ma dang /_rus pa'i phreng ba dang /_sbrul gyi chun po dang /_mi mgo'i phreng ba dang /_mi'i pags pa dang /_seng ge'i pags pa dang /_ma he'i pags pa la sogs pa tha dad do/_/zhal 
[\[2b.7\]]re re la yang spyan gsum gsum dang /_gnyis gnyis dang /_re re'o/_/de nas bcom ldan 'das kyis khro bo chen po mi g.yo ba de la 'di skad du bka' bsgo'o/_/oM kye mi g.yo ba/_khro bo drag po/_'jigs byed chen po/_gtum po chen po/_dpa' bo chen po/_bdud kyi 
[\[3a\]]
[\[3a.1\]]tshogs thams cad sod cig_/chings shig_/btogs shig_/rgyob cig_/phrol cig_/gtubs shig_/dril cig_/phul cig_/non cig_/gzir cig_/phug cig_/tshos shig_/sregs shig_/phye mar gyis shig_/med par gyis shig_/
[\[3a.2\]]khos shig_/sdoms shig_/zo shig_/'thung shig_/sdigs shig_/hU~M hU~M hU~M dza dza dza haM laM traM phaT/_ces gsungs pa dang /_khro bo'i rgyal po de khros nas hU~M zhes brjod pas zhal gsum phyag drug par byas te/_klu'i tshogs thams cad ma lus par zos te/_phaT ces brjod 
[\[3a.3\]]nas zhal bzhi phyag bzhi zhabs kyang bzhir byas nas lha ma yin thams cad med par byas so/_/zhal gcig phyag gnyis pa drang srong khros pa'i dbyibs ltar byas nas lha'i gdon thams cad pham par byas te/_tshogs kyi bdag po gdan du byas so/_/gzhon nu'i cha byad 
[\[3a.4\]]du byas nas pus mo g.yas pa'i lha nga sa la btsugs nas lha'i bu'i bdud pham par byas so/_/g.yon pa sa la btsugs nas bi nA ya ka med par byas so/_/de nas yang dag bshad bya ba/_/lha la sogs pa rnams sdang zhing /_/khros nas gdug pa rnams 'jigs byed/_/
[\[3a.5\]]sna tshogs rab mang sbyor mdzad pa'o/_/chos rnams gang gis cir ma mthong /_/lus dang sems dang ngag rnams dag_/kun rdzob stong pa rnam dag nas/_/mi gnas sna tshogs zung 'jug bde/_/'phags pa mi g.yo ba'i rtog pa'i rgyud kyi rgyal po las sprul pa rnam par 
[\[3a.6\]]dag pa'i le'u ste dang po'o//_//de nas yang dag bshad bya ba/_/bde bar gshegs rnams 'dus pa'i sku/_/sna tshogs lus can 'jigs pa'i gzugs/_/nam mkha' gang ba'i bsam gtan bya/_/skad cig bsam gtan mngon rdzogs shing /_/skad 
[\[3a.7\]]cig yi ge rnam dgod byed/_/skad cig la ni gsang sngags 'don/_/'jigs gzugs skad cig sprul pa 'gyed/_/tshar gcod zil gyis gnon mdzad phyir/_/skad cig khros spyan nag po 'bar/_/mkha' la gzigs pas lha rnams skrag_/sa la gzigs pas klu rnams sa skrag_/
[\[3b\]]
[\[3b.1\]]rgyal ba sras dang bcas rnams dang /_/bla ma la yang phyag 'tshal zhing /_/rtag tu mchod de dga' chen bskyed/_/lus ngag yid kyi sdig bral gang /_/dkon mchog gsum mchod bde don gnyer/_/sangs rgyas bzhugs shing chos gsungs pa'i/_/smon lam dag pa'i 
[\[3b.2\]]blo bskyed bya/_/byang chub sems kyang bskyed bya zhing /_/dge ba'i phung po dus gsum du/_/gzhan gyi don du bsngo bar bya/_/byams dang snying rje bsam par bya/_/dga' ba'i dge la yid kyis dmigs/_/nam mkha' che mtshungs blo yis ni/_/btang snyoms chen po 
[\[3b.3\]]bsgom par bya/_/de ltar dad ldan brtson 'grus can/_/g.yo sgyu bral zhing bla ma bkur/_/snying brtse le lo med pa yi/_/srid pa'i sred pa spong byed pa/_/dga' ba'i tshal lam ne'u gsing dang /_/phug gam lha khang stong pa 'am/_/shing drung nags dgon ljongs 
[\[3b.4\]]rnams su/_/bde ba'i yid kyis gnas par bya/_/de nas bcom ldan 'das thub pa chen po yongs su rdzogs pa thams cad mkhyen pa zhes bya ba'i ting nge 'dzin la snyoms par zhugs nas rig pa 'di nyid kyi sku dang gsung dang thugs rdo rje las phyung ngo /_/nam mkha'i 
[\[3b.5\]]dbyings kyi dbus gnas par/_/hU~M gi yi ge las skyes pa/_/mi g.yo mgon po rgyal po'i skur/_/rnal 'byor dag pa'i lus bsgom bya/_/zhal gcig phyag gnyis brjid pa'i sku/_/lha dang lha min bdud tshogs rnams/_/shin tu skrag par mdzad pa'i phyir/_/g.yas kyis 
[\[3b.6\]]ral gri mkha' la phyar/_/g.yon pa sdigs mdzub zhags pa 'dzin/_/pad+ma nyi ma'i gdan la ni/_/tshogs kyi bdag po'i steng gnas pa/_/g.yon brkyang gar bzhugs stag sham can/_/phuHsgrogs klu chen brgyad kyis brgyan/_/dmar ser gyen skra spyan rtsa dmar/_/spyan zlum 
[\[3b.7\]]khro tshul mche ba gtsigs/_/tshangs pa lha dbang khyab 'jug dang /_/dbang phyug che sogs lha rnams dang /_/lha ma yin rnams skrag par byed/_/bskal pa'i me 'od 'bar dbus na/_/khro bo du ma'i tshogs dang bcas/_/brtan g.yo khams gsum ma lus rnams/_/rang gi 
[\[4a\]]
[\[4a.1\]]sprul par shes byas nas/_/de ltar gus bcas yun [{]rings su[,]ring du[}]/_/rgyun mi 'chad par gang bsgoms pas/_/las dang nyon mongs kyis bslad pa'i/_/tha mal pa yi rnam rtog ldog_/bdag 'dod lha yi rnal 'byor la/_/shin tu yid brtan byed gyur na/_/ral 
[\[4a.2\]]gri la sogs grub brgyad kyi/_/snod du rnal 'byor pa de 'gyur/_/de nas bcom ldan 'das thub pa chen pos mi bzad pa rdo rje zhes bya ba'i ting nge 'dzin la snyoms par zhugs nas rig pa 'di nyid kyi sku dang gsung dang thugs rdo rje las phyung ngo /_/nam mkha'i dbyings kyi dbus gnas 
[\[4a.3\]]par/_/haM gi yi ge las skyes par/_/drag chen khro bo'i rgyal po ni/_/sngo nag zhal gsum phyag drug bsgom/_/ral gri chu gri sta re ni/_/g.yas kyi phyag na rim bzhin 'dzin/_/sdigs mdzub 'khor lo kha T+wAM ni/_/g.yon gyi phyag na rim bzhin 'dzin/_/spyan gsum 
[\[4a.4\]]khro gnyer gyen du bskyod/_/dbu skra sma ra gyen 'greng ser/_/rol pa'i klu yi rgyan gyis brgyan/_/thod pa'i phreng ba stag sham can/_/glang chen pags pas stod g.yogs byas/_/rus pa'i rgyan gyis rab brgyan cing /_/pad+ma nyi ma'i gdan dbus na/_/g.yon brkyang 
[\[4a.5\]]g.yas bskum tshul du 'gying /_/haM pheM nam mkha'i phyogs sgrogs pa/_/bskal pa'i me ltar gzi brjid che/_/'di ltar skad cig dran pa'am/_/ming shes tsam gyis 'dod pa sgrub/_/de nas bcom ldan 'das thub pa chen po 'jig rten dbang phyug rnam par dag pa zhes 
[\[4a.6\]]bya ba'i ting nge 'dzin la snyoms par zhugs so/_/rig pa 'di nyid kyi sku dang gsung dang thugs rdo rje las phyung ngo /_/nam mkha'i dbyings kyi dbus gnas par/_/ma~M las skyes pa'i mi g.yo ba/_/'jigs byed chen po bsam par bya/_/[{]yi dgas [,]yi dwags [}]drod kyi steng na 'gying /_/zhal 
[\[4a.7\]]bzhi phyag bzhi zhabs kyang bzhi/_/g.yas pa ral gri rdo rje 'dzin/_/g.yon pa sdigs mdzub thod khrag go/_/zhabs bzhi bdud bzhi'i steng na 'gying /_/sna tshogs rus pa'i rgyan ldan zhing /_/stag gi sham thabs rnam par brgyan/_/stod du na ra'i pags pas brgyan/_/dmar 
[\[4b\]]
[\[4b.1\]]ser gyen skra 'jigs tshul che/_/ha har bzhad cing rta skad 'tsher/_/khro bo du ma'i sprin spro zhing /_/zhal rnams gdangs pas mche ba gtsigs/_/spyan bcu gnyis po rab tu bgrad/_/'jigs pa yang ni 'jigs par byed/_/char sprin mdog 'dra me chen gzi/_/thabs 
[\[4b.2\]]chen 'dod pa'ang 'dis rdzogs byed/_/de nas yang bcom ldan 'das thub pa chen po mi 'gyur rdo rje zhes bya ba'i ting nge 'dzin la snyoms par zhugs nas rig pa 'di nyid kyi sku dang gsung dang thugs rdo rje las phyung ngo /_/nam mkha'i dbyings kyi dbus gnas par/_/yi ge hU~M 
[\[4b.3\]]las byung ba yi/_/mi g.yo mgon po gtum po che/_/bdud rnams skrag byed bsgom par bya/_/zhal gcig phyag gnyis 'jigs pa'i sku/_/pad dkar nyi ma'i steng dkyil na/_/pus mo sa la btsugs nas bzhugs/_/phyag g.yas ral gri 'dzin pa ste/_/g.yon pa sdigs 
[\[4b.4\]]mdzub zhags pa 'dzin/_/spyan gnyis dmar la zlum pa ste/_/gzhon nu khros pa'i cha byad can/_/rin chen rgyan gyis rnam par brgyan/_/sbrul dkar po yis do shal byas/_/stag gi pags pa'i sham thabs can/_/sna tshogs khro bo rnam par 'phro/_/bskal pa'i 
[\[4b.5\]]me yi dbus na gnas/_/gang gis nyi ma zla ba yi/_/mdun du rnam par dran byed na/_/bdud rnams ma lus zad nas ni/_/bde ba chen po'i lus rnyed 'gyur/_/a ta sa yi me tog gi/_/'od ldan bcom ldan lha yis mchod/_/bdag gi snying 
[\[4b.6\]]ngam snying dkyil bsgom/_/myur du 'dod pa rdzogs par byed/_/de nas yang dag bshad bya ba/_/zhal gcig phyag gnyis du ba'i mdog_/yang na sngon po bai DUr gzi/_/bdud rnams brlag par mdzad pa'o/_/g.yon brkyang g.yas bskum bzhugs pa'am/_/
[\[4b.7\]]yang na g.yon pa sa la btsugs/_/thabs tshul rin chen rgyan gyis brgyan/_/sdig pa thams cad zad byed pa/_/blo gros phung po rgyas par byed/_/de nas bcom ldan 'das thub pa chen po yongs su rgyas pa dpal gyi rdo rje zhes bya ba'i ting nge 'dzin la snyoms par zhugs nas rig pa 'di nyid kyi 
[\[5a\]]
[\[5a.1\]]sku dang gsung dang thugs rdo rje las phyung ngo /_/dam tshig sems dpa' lta bu yi/_/ye shes sems dpa' snying gar bsgom/_/'od ni cher 'bar drag po'i gzi/_/shes bya'i sgrib las rnam par rgyal/_/de yi thugs kar mtshan ma ste/_/sa bon rtag 
[\[5a.2\]]par dmigs pa ni/_/las kyi sgrib pa rnam dag rgyu/_/las kyi las rnams bsgrub pa'i phyir/_/sa bon las ni 'od zer 'phros/_/ye shes sems dpa' bkug nas gzhug_/des ni mi shes bag chags rnams/_/blo ldan blo la 'jog mi byed/_/de bzhin gshegs 
[\[5a.3\]]pa kun dmigs nas/_/sangs rgyas rnams kyis dbang bskur 'gyur/_/spyi bor rang gi rigs bsams nas/_/rigs kyi bdag pos dbu brgyan 'gyur/_/de ltar de la brtson chen bya/_/'dis ni rgyal rnams mnyes gyur nas/_/myur du rgyal ba nyid thob 'gyur/_/'phags 
[\[5a.4\]]pa mi g.yo ba'i rtog pa'i rgyud kyi rgyal po las lha 'byung ba'i le'u ste gnyis pa'o//_//de nas yang dag bshad bya ba/_/dge byed ras ris bkra shis kyis/_/sdig pa'i dri ma rnam bsal nas/_/sgrub po rnams la mchog ster byed/_/gtsang byed bram ze las rnyed dam/_/
[\[5a.5\]]rgyal po'am bu mo bzang gi ras/_/'jam zhing 'thas par brdungs byas te/_/'dod pa bzhin du bri bar bya/_/rams sam mig sman khu ba dang /_/sman gsum me tog gnyis ldan pa'i/_/khu ba shing sbyin gsum sbyar nas/_/gzhan yang sna tshogs tshon gyis bri/_/de las khro bo'i 
[\[5a.6\]]rgyal po mi g.yo ba ni zhal gcig phyag gnyis pa ste/_g.yas ral gri/_g.yon pa sdigs mdzub zhags pa dang 'brel ba/_klus brgyan pa/_pad+ma dang /_nyi ma dang /_tshogs kyi bdag po'i steng na g.yon brkyang bas 'gying zhing bskal pa'i me'i nang na khro bo du ma'i tshogs 'phro ba bri'o/_/
[\[5a.7\]]lha'i dbang phyug mi g.yo mgon po ni zhal gsum phyag drug pa zhal g.yas dkar ba g.yon dmar ba/_zhal re re spyan gsum gsum dang ldan pa'o/_/skra ser po gyen du brdzes pa/_phyag g.yas gsum na ral gri dang /_chu gri dang /_sta re bsnams pa/_g.yon gsum na sdigs 
[\[5b\]]
[\[5b.1\]]mdzub dang /_'khor lo dang /_kha T+wAM ga 'dzin pa dang /_klus brgyan cing thod pa'i do shal can/_stag gi sham thabs dang /_glang po che'i stod g.yogs dang /_thod pa lnga'i dbu rgyan can/_rus pas brgyan cing pad+ma dang /_nyi ma'i steng na g.yon brkyang zhing g.yas bskum pa'i tshul gyis 
[\[5b.2\]]'gying ba/_bskal pa'i me'i gzi mdangs kyi nang nas khro bo bcu 'phro ba bri'o/_/lha min rgyal po mi g.yo ba ni zhal bzhi re re la yang spyan gsum gsum dang ldan zhing /_phyag bzhi'i g.yas gnyis na ral gri dang rdo rje/_g.yon gnyis na sdigs mdzub dang thod khrag can/_
[\[5b.3\]]stod la mi'i pags pa gyon zhing stag gi sham thabs can/_rus pa dang /_klus yan lag brgyan pa/_bskal pa'i me 'bar zhing khro bo'i tshogs kyi sprin du ma 'phro ba/_pad+ma la zhabs bzhis bdud bzhi mnan cing skra ser po gyen du brdzes pa bri'o/_/bdud thams 
[\[5b.4\]]cad 'dul ba'i mi g.yo ba ni gtum po zhal gcig phyag gnyis ral gri dang /_zhags pas 'brel ba/_skra nag po'am ser po gyen du brdzes pa/_rin po che'i cod pan dang /_do shal dang /_yan lag thams cad brgyan cing stag gi sham thabs can/_sbrul dkar po se 
[\[5b.5\]]ral khar thogs pa/_bskal pa'i tshogs kyi mer 'bar ba'i nang na khro bo du ma 'khrug cing /_pad+ma dang nyi ma la pus mo g.yas pa 'thab stangs kyi tshul du bzhugs pa'am/_yang na g.yon pa gshed po'i tshul du btsugs shing lhag ma nam mkha' la 'greng zhing bteg pa bri'o/_/
[\[5b.6\]]gang yang rang 'dod pa zhig de ltar bris nas/_de'i mdun du rang nyid kyi 'dra 'bag tshon sna tshogs kyis bris la/_ri mo mkhan la go ba legs par bskyed nas/_mdzes pa g.yon du phul te/_bkra shis brjod nas/_rang gi gnas kyi dben pa'i phyogs su bzhugs pa mngon 
[\[5b.7\]]sum du mi g.yo bar bsgrubs te/_me tog la sogs pas legs par mchod nas/_ye shes kyi khro bo'i rgyal po yang de nyid la bstim par bya'o/_/gang yang dngos grub 'dod pas spos dang /_me tog dang /_sgron ma dang /_zhal zas dang /_gos la sogs pas rgyun du 
[\[6a\]]
[\[6a.1\]]mchod na sangs rgyas thams cad kyi gsang sngags 'grub pa la gdon mi za'o/_/'dir skye bo 'ga' ni dman pa ste/_skur pa 'debs na shin tu yang lhung bar 'gyur ba'i phyir sku dben pa'i sa phyogs su sba bar bya'o/_/zhi rgyas dbang dang bsad pa'am/_
[\[6a.2\]]ral gri la sogs brgyad rnams dang /_/mchog gi sangs rgyas thams cad ni/_/rgyal ba'i gzugs brnyan las rnyed 'gyur/_/'phags pa mi g.yo ba'i rtog pa'i rgyal po las bris sku'i le'u ste gsum pa'o//_//de nas yang dag bshad bya ba/_/gsang ba rnam par 
[\[6a.3\]]dag byed cing /_/dngos grub myur phyir gsang sngags rnams/_/rim pa dbye ba ngo mtshar nyon/_/bcu bzhi'i dbyangs las yum gyis brgyan/_/gsal byed gnyis pa'i dang po la/_/gsum pa'i lnga pas nye bar brgyan/_/gsum pa'i gsum pa der bzhag go/_/lnga pa'i lnga pa brgyad pa 
[\[6a.4\]]la/_/dbyangs kyi gnyis pas mdzes par byas/_/me dang dbyangs bcu gsum par 'brel/_/drod gnyis pa dang drag mtha' 'brel/_/sum cu gsum dang dbyangs drug 'brel/_/nyi shu rtsa lnga pas brgyan no/_/nyi shu gnyis dang bcu gcig 'brel/_/de la nyi zlas rnam brgyan pa'o/_/
[\[6a.5\]]gsang sngags rgyal po yi ge bcu/_/stong khri 'bum mam bye ba bcu/_/sa ya bzlas kyang lha mthong 'gyur/_/snying po sdig bral dga' ba ste/_/phyogs bcu'i sangs rgyas kun gyis bsngags/_/sdug bsngal zad byed bde ba che/_/sgrub pa rnams la skyed byed pa'i/_/gsang 
[\[6a.6\]]sngags drag po dran byed na/_/'jig rten 'dir yang tshe ring 'gyur/_/sangs rgyas 'gyur ro gzhan ci smos/_/oM swa b+hA ba shud d+hAHsarba d+harmAHswa b+hA ba shud+d+ho\u0f85 haM/_gzung ba dag pa ye shes kyi sngags so/_/oM shUn+ya tA dz+nyA na badzra swa b+hA wa At+ma ko\u0f85 haM/_'dzin pa'i sems dag pa ye shes 
[\[6a.7\]]kyi sngags so/_/oM badzra shud d+hAHsarba d+harmA badzra shud+d+ho\u0f85 haM/_sku brtan pa rdo rje ye shes kyi sngags so/_/oM kA ya bAk+tsit+ta badzra swa b+hA ba At+ma ko\u0f85haM/_sku gsung thugs kyi ye shes kyi sngags so/_/oM a tsa la te dza badzra puSh+pe/_d+hU pe/_dI pe/_gan d+he/_nai bi d+ye sa pa ri wA re b+h+yaHdzaHhu~M pa~M hoH/_
[\[6b\]]
[\[6b.1\]]san+t+r-ip+tA sarba satrAnA~M/_i maM ba liM gr-i h+Na kha kha khA hi khA hi b+hak+Sha b+hak+Sha Ni hUM phaT/_mchod pa dang gtor ma'i sngags so/_/zho dang 'o ma 'bras chan dang /_/sA lu dkar dang til dkar dang /_/gro dang nas dang bra bo dang /_/shing tog la sogs rtag par mchod/_/oM tsaN+Da ma hA ro Sha Na hUM 
[\[6b.2\]]maN+Dal ma d+h+ye A gats+tsha ya/_sa ma ya s+t+waM/_spyan drang ba'i sngags so/_/oM tsaN+Da ma hA ro Sha Na ma ma sha truM a mu ka s+ya sha rI raM kI la ya hUM phaT/_ka ti mu ta stam b+ha ya/_hr-i di kI la ya hUM phaT/_pA de kI la ya swA hA/_phur bus gdab pa'i sngags so/_/na maHsa man+ta kA ya wAk+tsit+ta 
[\[6b.3\]]badzra NAM/_oM a tsa la kA na tsaN+Da ma hA ro Sha Na s+pho Ta ya hUM trA~M ma~M haM/_las la bskul ba'i sngags so/_/na maHsa man+ta kA ya wAk+tsit+ta badzrA NAM/_oM a tsa la kA na tsaN+Da ta na ta na/_maT+Ta maT+Ta/_mo Ta mo Ta/_taT+Ta taT+Ta/_ha na ha na/_da ha da ha/_tiSh+Tha tiSh+Tha/_A be sha ya A be sha ya/_ma 
[\[6b.4\]]hA man+t+ra b+ha la ka_/d+hu na d+hu na/_ti ni ti ni/_kha da kha da/_big+h+nAn/_ma ra ma ra duSh+TA na duSh+TA na daSh+TAn rak+Sha haM/_sarbAn/_ku ru ku ru/_ki ri ki ri/_ma hA big+h+nAM badzra/_s+pho Ta ya s+pho Ta ya/_hU~M hU~M hU~M/_tri ba ling+ta raM ga na rak+ta/_oM oM oM/_hU~M hU~M hU~M/_a tsa la te dza/_s+pho Ta ya s+pho Ta ya/_
[\[6b.5\]]hU~M hU~M/_a man+tika_/kro d+ha ma hA ba la/_shro trA ya/_ma nA ya/_man+ta ha~M ma~M/_shud+d+ha tu mok+Sha/_du pya du/_badzra nA ma taM/_a pra ti ha te b+h+yaH/_dz+wA lA ya trA ya/_a sa ha na/_ma hA swA hA/_las thams cad kyi rjes su 'gro ba'i sngags so/_/na maHsa man+ta kA ya wAk+tsit+ta badzrA NAM/_oM tra tra a mo 
[\[6b.6\]]g+ha/_tsaN+Da ma hA ro Sha Na/_s+pho Ta ya hU~M phaT/_tra ma ya tra ma ya hU~M/_tra ta haM maM/_oM ba lin+ta te dzo mA li ni swa hA/_cho ga thams cad kyi rjes su 'gro ba'i sngags so/_/na maHsa man+ta kA ya wA k+tsit+ta badzrA NAM/_oM a mo g+ha e h+ye hi a pra ti ha ta e h+ye hi a tsa la wa te dza/_a nan+ta ka na/_tiSh+Tha tiSh+Tha/_tsu ru 
[\[6b.7\]]tsu ru/_ta Ti ta Ti/_ta Ta ta Ta/_big+h+naM g+hA ta ya/_mA ra ya/_khA da ya/_s+pho Ta ya/_tra ta staM/_tsa me na/_a nu ban+d+ha/_A dz+nyA ku ru/_a sa ha da/_a na a gra/_ka Ta ka Ta/_ma Ta ma Ta/_haM haM/_a Ti ba la/_e h+ye hi ma hA kA ru Na/_bi Sha Na/_nan+ta nan+ta/_A be sha ya A be sha ya/_
[\[7a\]]
[\[7a.1\]]a tsa la te dza/_sarba tra a nut+ta re ki tsa ta/_ta Ta ta Ta/_d+harma d+harma/_phaT phaT haM/_'di ni bsrung ba dam pa'i sngags so/_/khro bo'i rgyal po mi g.yo ba'i/_/gang gis gsang sngags rnams shes na/_/yi ge tsam gyis bdud brlag byed/_/mang du brjod na 
[\[7a.2\]]smos ci dgos/_/'phags pa mi g.yo ba'i rtog pa'i rgyud kyi rgyal po las gsang sngags rnams 'byung ba'i le'u ste bzhi pa'o//_//de nas yang dag bshad bya ba/_/gsang sngags grub pa las byung ba'i/_/las kyi sbyor ba'i dbye ba yis/_/'dod rnams 
[\[7a.3\]]shin tu 'grub byed de/_/bsam gtan rnam dag chos rnam dag_/ye shes rnam dag sku rnam dag_/rang byung rnam dag don rnam dag_/bya ba rnam dag byed pa dag_/sgyu ma sgyu ma'i ye shes che/_/sgyu 'phrul lta bu'i 'khrul 'khor dang /_/mig yor smig rgyu'i gzugs 
[\[7a.4\]]brnyan 'brel/_/sna tshogs chu bur bzhin g.yo ba'i/_/gang gis bdud las rgyal byed pa'i/_/yungs kar rgyal po bsgrub par bya/_/rgyal gyi skar mar btsugs byas te/_/thod pa dkar po dri chus bran/_/'di ni las rnams kun bya'i phyir/_/dus su bsrung zhing 
[\[7a.5\]]bskyed bya ste/_/dus su mchod dang gtor ma byas/_/bar chad kun las rnam rgyal yin/_/yang na gro ga'am spra tshil la sbrul nag po'i gzugs byas nas gu gul tshil chen gyis bdug cing sngags drag tu brjod de/_gang 'dod pa'i lus la byabs nas/_khrus byas te rtswa 
[\[7a.6\]]ku sha'i chun pos 'og nas g.yug cing /_/nA ga rA dza sa ma ya dun ti/_/phu Ta phu Ta phaT ces brjod na/_gang la klu gnod pa de sos par byed do/_/yang na gong du bstan pa'i yungs kar dang /_gu gul gyis bdug cing sngags drag tu brjod na klu 'bros so/_/slar yang 
[\[7a.7\]]mi ldog go/_/'byung po la sogs pa'i gdon gyis zin pa la yungs kar bskyed pa la sngags mang du bzlas nas gtor na 'byer ro/_/byis pa gsar du btsas pa bsrung ba ni kham phor la rdo rgyus kyis bris pa bcang ngo /_/spra tshil gyi gzugs sor bzhi pa'i tshad du byas pa'i 
[\[7b\]]
[\[7b.1\]]snying gar bsgrub bya'i ming dang bcas pa'i sngags bcug la kha la tsher ma btsugs na bsgrub bya'i kha la tsher ma btsugs par 'gyur ro/_/rkang pa la btsugs na rengs so/_/snying la gtsugs na dran pa stor bar byed do/_/mi'i rje ngar gyi rus pa'i phur bu'am/_lcags 
[\[7b.2\]]phur yan lag gang dang gang la btab pa de zha ba'am rengs par byed do/_/dur khrod kyi thal ba la mang du bsngags nas dgra bo'i sgo 'og tu btab na 'byer ro/_/g.yul du zhugs nas ral gri la bsngags te/_bzung na rgyal lo/_/gang la yang gtor ma'i bye brag gis 
[\[7b.3\]]'grub nges so/_/dur khrod du phyin te snod thod pa la pad snal dkar po'i sdong bu dang /_tshil chen gyi mar me byas la tshes brgyad dam bcu bzhi la sbar ba'i du ba mig la byugs na gzhan gyis mthong na dga' bar 'gyur ro/_/gal te nyi ma'am zla ba gzas bzung ba'i tshe mi g.yo 
[\[7b.4\]]mgon po'i sku kham pa la byas nas me tog shel pa li ka'am/_daN+Dot+pa las mchod cing sngags mtshan thog thag bzlas pas tshe lo stong thub bo/_/yang zla ba gzas bzung ba'i tshe dum bu drug pa'i thod par khrag sna tshogs blugs te/_maN+Dal nag po'i thog tu bzhag nas kha me 
[\[7b.5\]]long gis bcad de/_de'i steng du kham pa las byas pa'i mi g.yo ba bzhag ste/_rang nyid gcer bu'i lus ma he'i rnam lngas byugs te/_mtshan thog thag bzlas na srid pa gsum mthong bar 'gyur ro/_/yang nyi ma dang zla ba gzas bzung ba'i tshe maN+Dal gru bzhi pa byas nas grwa 
[\[7b.6\]]bzhir ral gri btsugs la/_rang nyid gcer bu lus thams cad thal bas byugs te mtshan thog thag bzlas na srid pa gsum gsal bar 'gyur ro/_/gal te gter kha dbye bar 'dod pas mi g.yo mgon po'i sku kham pa las byas la/_sman drug la sogs pa dri zhim po 
[\[7b.7\]]thams cad dang lhan cig pa'i rin po che'i snod kha sbyar du bcug nas maN+Dal dkar po'i dbus su khri'u la bzhag nas/_dus gsum du mchod cing bskor ba brgya rtsa brgyad byas te/_gsol ba gdab cing a ga ru la sogs pa'i spos sreg cing bstod pa byas na zla ba gsum gyi 
[\[8a\]]
[\[8a.1\]]rjes su gter rnyed nges so/_/gal te char 'bebs par 'dod na/_klu yod pa'i gnas su klu'i dkyil 'khor byas te/_spra tshil lam bag zan la dga' bo la sogs pa'i gzugs byas te kha dog tha dad par byas nas maN+Dal der gzhug ste/_dam tshig pa 
[\[8a.2\]]bskyed nas dbus su mi g.yo mgon po dang bcas pa la ye shes kyi lha bcug nas/_ka ra dang /_bu ram dang /_sbrang dang /_'o ma la sogs pas mchod cing rtsa ba'i sngags 'brug ltar bsgrags pas klu rnams skrag nas char pa'i rgyun 'bebs par byed do/_/gal te mi 'beb 
[\[8a.3\]]na thod pa dum bu gcig par klu'i gzugs rnams bcug la/_gdug pa can gyi mes bsros na char shing rta'i 'phang lo tsam zhag bdun du 'bebs pa la the tshom med do/_/'phags pa mi g.yo ba'i rtog pa'i rgyud kyi rgyal po las sbyor ka phra mo'i le'u ste lnga pa'o//_//de nas yang dag 
[\[8a.4\]]bshad bya ba/_/bsam gtan brtan las byung ba ni/_/'khrul med nyid de gnod rnams sel/_/khams gsum rgyal po cher nyon cig_/spro bsdu'i rim pa goms gyur las/_/ji srid 'dod pa'i dus bar du/_/rang sems gnas nas brtan par 'gyur/_/dngos med dngos 
[\[8a.5\]]sogs ma lus pa'i/_/rnam rtog rab rib kun bsal nas/_/nyon mongs nad rnams ma lus pa/_/bag chags dang bcas gtan bcom nas/_/'phral du yang ni brod dga' skye/_/spro yang mi dmigs bsdu mi dmigs/_/skye med 'gag med ting nge 'dzin/_/'byung 
[\[8a.6\]]med 'gro med bsam gtan la/_/gnas na ye shes myur du thob/_/bla med ye shes yon tan dang /_/mthu rnams che bar 'gyur ba ni/_/bla ma mnyes las rnyed 'gyur ba'i/_/de nyid bdud rtsi bcud kyis len/_/gus pas rtag par nyin mtshan du/_/rgyun chad med par 
[\[8a.7\]]goms byas na/_/myur du phyag rgya chen po yi/_/dngos grub snod du 'gyur ba yin/_/'bad rtsol byang chub yan lag ste/_/le lo gnyid dang g.yeng ba spang /_/sngags gsal dmigs pa brtan gyur cing /_/bsam gtan thon nas 'khrul 'khor brtsam/_/skar ma rgyal gyi 
[\[8b\]]
[\[8b.1\]]nyin par la/_/gro ga'am yang na shin shun la/_/gur gum gi wang tsan dan gyis/_/rdo rje rgya gram mu khyud bcas/_/dbus su ming dang sngags spel bri/_/mu khyud la ni rtsa sngags bri/_/rwa kun la ni hUM dang ming /_/spel te g.yas nas bskor la bri/_/dkyil 'khor dkar 
[\[8b.2\]]po'i dbus su ni/_/me tog dkar po'i steng bzhag nas/_/lha yi skur ni bskyed byas te/_/stong rtsa brgyad du bzlas byas nas/_/gang zhig 'dod pa'i dpung pa 'am/_/lus la bcangs na srung bar byed/_/kham phor sar pa la rdo rgyus kyis bris te/_sgor bcangs na gsar 
[\[8b.3\]]du btsas pa'i byis pa srung ngo /_/dur khrod kyi ras la sngags ming dang bcas pa bris te/_spra tshil gyis gtums nas dur khrod kyi bum par bcug nas/_kha rdo rje rgya gram gyis bcad de sbas na mngal skems par byed do/_/phyung nas 'o mas bkrus na sos so/_/gal te bsad 
[\[8b.4\]]par 'dod na dkyil 'khor gru gsum nag por byas pa'i steng du kham pa las byas ba'i mi g.yo mgon po zhal gcig phyag bzhi pa/_g.yas pa gnyis na ral gri dang /_rdo rje sdigs mdzub dang thod khrag g.yon na 'chang ba byas pa/_rgyan thams cad kyis brgyan pa bzhugs so/_/
[\[8b.5\]]de nas dri ma drug dang bag zan las bsgrub bya'i gzugs sor brgyad byas nas/_rdo rje rgya gram gyi 'khor lo bsad pa'i sham bu dang bcas pa snying gar bcug ste/_de'i sku'i zhabs su bzhag nas rang nyid lha'i ting nge 'dzin dang ldan pas zur bzhir mi rus sam seng ldeng ngam/_
[\[8b.6\]]lcags las byas pa'i phur bu sor bzhi pa bzhag pa la thun mtshams thams cad du btab pas shes pa brgyal bar bsam mo/_/de'i 'od kyis mdun gyi phur pa mi g.yo bar bsgoms pa'i thugs bskul nas/_de las khro bo lcags kyu dang zhags pa thogs pa grangs med pa spros pas/_
[\[8b.7\]]bsgrub bya rlung gi 'khor lo la bzhag nas 'ongs pas skad cig tsam gyis phung po gtor nas/_shes pa ling ga la bstim par bya'o/_/de ltar zhag nyi shu rtsa gcig tu byas pas hom khung du bsreg pa'am/_mnan pa byas na dbang phyug chen po yang gsod par nges na gzhan lta 
[\[9a\]]
[\[9a.1\]]smos kyang ci dgos/_yang na d+ha du ra dang /_khyi khrag dang /_nya'i khrag gis 'khor lo ral gri'i rtse mo ltar rno bar byas nas/_lte ba'i dbus su gru gsum ma'i nang du bsgrub bya'i ming dang rgyud du bcas pa bris la/_de zhags pas bskor bar bya'o/_/rtsibs 
[\[9a.2\]]rnams su sngags kyi rkang pa brgyad pa bri'o/_/mu khyud la ming dang bcas pa'i snying po bri'o/_/de'i rgyab kyi mu khyud la las thams cad pa bri'o/_/mu khyud gsum pa la rdo rje dang ral gri spel nas bri bar bya'o/_/de nas thod pa kha sbyar gyi nang du bcug nas zhing skras bcings 
[\[9a.3\]]te/_bsgrub bya dag za ba'i bsam gtan dang ldan pas khro bo shin tu khros pas khrag 'dren pa'i lta bas bltas na zhag nyi shu rtsa gcig gis gang la byas pa de khrag tu skyugs nas 'chi'o/_/dur khrod du sbas na mtshon gyi bskal pa babs nas 'chi'o/_/shing gcig gi 
[\[9a.4\]]rtsar sbas na rengs so/_/chu mdor sbas na 'byer ro/_/lam rgya gram du sbas na smyo'o/_/lha rten zhabs su sbas na zha bor 'gyur ro/_/klu yod pa'i sar sbas na mdzes zin pa la the tshom med do/_/rang nyid kyi nyal ba'i zhabs su sbas na 'dod pa'i bu mo khugs so/_/ci ste rgyal 
[\[9a.5\]]mtshan gyi rtse mo la btags na dmag kyang rengs so/_/de dag thams cad la khro bo 'bar ba dud pa'i kha dog dang ldan pa phyag bzhi zhabs bzhi spyan gsum dang ldan par blta'o/_/dur khrod kyi ras la dmag dpon gyi ming dang spel ba'i sngags rdo rje rgya gram gyi lte bar bris la mtha' yi ge 
[\[9a.6\]]la~M brgyad kyis mnan te/_de'i phyi rol du dbang chen gyi dkyil 'khor la rdo rje rgya gram bris la/_de spra tshil las byas pa'i tshogs kyi bdag po'i snying gar bcug nas gang 'thab pa'i mtshams su bzhag na dmag rengs so/_/gzhan yang gza' skar la bltas te 'phyar ro/_/bskrad 
[\[9a.7\]]par 'dod na gro ga'am ras la bya rog dang 'ug pa'i khrag gis gong du gsungs pa'i 'khor lo bris te/_u ts+tshA Ta ya spel bar bya'o/_/char che ba'am ser ba gcad par 'dod na/_gro ga la gur gum mam gi wang gis 'khor lo rtsibs bzhi pa byas la mu khyud gsum pa byas te/_
[\[9b\]]
[\[9b.1\]]rtsibs bzhi la snying po'i sngags yi ge hU~M la bskor ba bris la/_dbus kyi lte bar yi ge k+ShiM bris te/_de la rtsa ba'i sngags g.yon skor du bris nas/_mu khyud dang po la las thams cad pa'i sngags bri'o/_/gnyis pa la ral gri'i phreng ba/_gsum pa la kun tu me ri'o/_/de ltar dmigs 
[\[9b.2\]]te mchod nas rgyal mtshan gyi rtse mo la btags na char ches pa dang ser ba 'chad par 'gyur ro/_/yang bsad par 'dod pas kham pa'i spar bu la mi g.yo ba'i snying po mtshal gyis g.yon skor du bris nas dkyil 'khor gru gsum gyi nang du gong du bstan pa'i ling ga'i snying gar ming 
[\[9b.3\]]dang bcas pa bcug nas gan rkyal du steng du kha gzar te las thams cad pa'i sngags bzlas shing zhag bcu drug tu las bya'o/_/de nas dur khrod kyi sa las byas pa'i mchod rten khru gang pa nag po'i bum pa'i nang du rang gis bsrung ba nyid bcug nas/_mchod rten bang rim 
[\[9b.4\]]gsum man chad stong pa'i nang du tsha tsha lnga bzhag pas gru gsum kha bkag cing lho phyogs su bzhag go/_/des zla ba gnyis na 'chi nges so/_/gal te gzhan gyi rig sngags gcad par 'dod na dbang chen gyi dbus su tshogs kyi bdag po bris te/_zur thams cad rdo rje 
[\[9b.5\]]rgya gram gyis mtshan par byas nas/_grwa thams cad la~M gyis mtshan pa ste/_rdo rje phur pas bsgrub bya'i ling ga'i steng du mnan na/_zhag bdun gyis rig sngags 'chad do/_/yang na hU~M bzhi mgo sprad pa'i 'khrul 'khor ro/_/da ni tsu tsun+d+ha ra'i pags pa la 'khrul 
[\[9b.6\]]'khor rengs pa'i sbyor ba dang bcas pa'am/_sbu la sdong bu byas shing tshil la mar me byas nas/_du ba de bzhar nas mig la bskus na dgras mi mthong ngo /_/yang dpral bar thig le bya ste lag pa la bskus na gang la reg pa de dbang du 'gyur nges so/_/rkang pa la bskus 
[\[9b.7\]]na dpag tshad brgyar 'gro nus so/_/sA lu'i phye ma la gzugs byas te phye ma des bskus na dgra rengs par byed do/_/dur khrod kyi thal ba dang bcas pas dgra bo'i sgo'am dpung la gtor na nad kyis thebs so/_/tsu tsun+d+ha ra'i pags pa la 'khrul 'khor bris nas/_
[\[10a\]]
[\[10a.1\]]dbugs kyis brgyangs te sngags stong bzlas na dgra de sbos nas 'chi'o/_/de la sngags ni/_tad+ya thA/_na mo stu te/_ma hA ga Na pa ta ye swA hA/_oM ga Na ga Na a d+hi pa ta ye swA hA/_oM ga NaHga Na pa ti pra dzri ti ye swA hA/_na mo stu ti ma hA ga Na pa ta ye swA hA/_
[\[10a.2\]]oM karka tra ka Ta/_ma Ta ma Ta/_dA ra dA ra/_bi dA ra bi dA ra/_ha na ha na/_gr-ih+Na gr-ih+Na/_da d+ha ba dA d+ha ba/_ga ra ga ra/_b+haM dza b+haM dza/_dzaM b+ha dzaM b+ha/_mo ha mo ha/_de hi de hi/_d+hA pa ya d+hA pa ya/_d+hA ya n+ya d+hA ya n+ya/_sid d+hi me bra yats+tsha/_sa ma sa ma/_sa ma mA ra ya ma tsu sma ra ma pu tra 
[\[10a.3\]]pa tsa na ya swA hA/_oM ku ru ku ru swA hA/_oM tu ru tu ru swA hA/_oM su ru su ru swA hA/_oM mu ru mu ru swA hA/_oM shIn+taM puSh+TiM ku ru swA hA/_oM ga ta briM d+hu kri pi ta tsit+ta/_ma hA bi d+ha rA ga gas ts+tshin+ti/_ma ha b+ha ya/_pa ra kra ma/_ma hA hA sti/_ma hA d+ha kr-i Ni ya/_pra tsit+ta yA mi swA hA/_oM 
[\[10a.4\]]ku ru ku ru/_tsu ru tsu ru/_mu ru mu ru/_oMHgaHgaHgaHgaHgaHgaHgaHgaHoM na mo na maHswA hA/_bzlas pa'i sngags oM brta ka swA hA/_zhes bya'o/_/gzhan yang tshogs kyi bdag po'i sbyor ba las rlung bcing bar 'dod na gur gum dang /_gi wang dang /_yung ba ser pos 
[\[10a.5\]]rgyal po'i ras la dbang chen gyi dkyil 'khor gyi dbyibs kyi steng du ri rab rdo rje rgya gram gyis mnan pa bris la/_ya~M dang la~M rim pa bzhin du bkod nas de'i dbus su tshogs kyi bdag po byi ba la zhon pa/_kha dog gser btso ma lta bu phyag bzhi pa/_g.yas dang po na bgrang phreng g.yon 
[\[10a.6\]]dang por rtse gsum 'og ma gnyis kyis thod pa bdud rtsis bkang ba 'dzin pa/_sna nam mkha' la phyar nas blta ba bris te/_de'i snying gar zla gam ljang gu'i steng du/_la~M ya~M la~M bris la rnal 'byor pa dbang chen yongs su rgyas pa'i bsam gtan dang ldan pas sngags brgya rtsa brgyad 
[\[10a.7\]]bzlas na rlung bcing ba'i mchog yin no/_/yang thog gam shing gi rtse mo la bzhag na rlung bcing bar byed do/_/da ni tshogs kyi bdag po yi/_/sna tshogs las grub 'di bshad bya/_/rdo rje rtse gsum gyis mtshan pa'i/_/dbang chen nyis brtsegs dbus su ni/_/zhal gcig 
[\[10b\]]
[\[10b.1\]]phyag bzhi rtse gsum dang /_b+hi ti pA la bgrang phreng dang /_/a sho ka ni bzung byas te/_/byi ba'i steng na sems dpa' yi/_/skyil krung gis bzhugs khros nas ni/_/sngon po rin chen rgyan gyis brgyan/_/bsam la la du la phug dang /_/'o ma zho dang sbrang dkar dang /_/mar dang chan 
[\[10b.2\]]dang sran ma sha/_/btsos pa'i sha dang shing tog rnams/_/dus dang dus su mchod byas na/_/gter rnams 'di yis ster bar byed/_/yang na bdag nyid mi g.yo ba/_/zhal gsum phyag drug khros pa'i sku/_/ral gri mda' dang rdo rje g.yas/_/zhags pa gzhu dang mdung 
[\[10b.3\]]thung g.yon/_/khams gsum gang ba'i hU~M las bskyed/_/sna tshogs mdog can khro bo ni/_/du ma mtshon cha rnams bzung ba/_/rang las spro zhing bsdu byed pa'i/_/mdun du tshogs kyi bdag po ni/_/zhal gcig phyag gnyis pad+ma la/_/bzhengs te mda' dang gzhu 'dzin 
[\[10b.4\]]pa/_/bskyed nas btsos pa'i shas mchod nas/_/bsnyen pa stong byas las rnams 'grub/_/yul gyi tshwa dang sa gsum la/_/tshogs bdag de yi gzugs byas nas/_/gnod pa'i ming dang ldan bcug na/_/lo nyes mi ngas phyugs ngas sogs/_/gang gi mtshan nas 
[\[10b.5\]]bzung ba de/_/gnod pa kun las srung bar byed/_/'phags pa mi g.yo ba'i rtog pa'i rgyud kyi rgyal po las 'khrul 'khor gyi le'u ste drug pa'o//_//de nas yang dag bshad bya ba/_/las rnams grub pa'i yan lag tu/_/gces par gyur pa'i sbyin sreg go/_/tshal 
[\[10b.6\]]ni gnyis te rtsub ngos dang /_/yid 'ong rang gi khyim du bsgrub/_/sa ni las kyi dbye bas shes/_/skyon dang bral bas thab brtsig bya/_/rgya la sor tshad nyi shu bzhi/_/de yi ngos la sor bcu gnyis/_/dpangs ni de yi rgya las ni/_/sor bzhi chung bar bskor bar bya/_/pad+ma'i 
[\[10b.7\]]dbyibs can brgyan bltas nas/_/ral gri 'bar ba dgod par bya/_/zur bzhir rdo rje phyed pa bzhi/_/thab khung kha la rdo rje yi/_/phreng ba gsal por bskor bar bya/_/'di ni 'phrin las kun gyi'o/_/yang na khru gang nang gru gsum/_/rim gsum sum gnyis sor tshad do/_/nang 
[\[11a\]]
[\[11a.1\]]du rdo rje rgya gram bri/_/gsad pa la ni bsngags pa'o/_/til dang 'bras dang 'o ma dang /_/zho dang mar dang sbrang rtsi dang /_/pa la sha dang be shing sogs/_/me tog dkar po yod pa ste/_/dkar gsum mngar gyis bsres pa rnams/_/zhi ba'i las la shin tu 
[\[11a.2\]]shis/_/sA lu nas dang gro dang ni/_/rgya rtsi che dang na gu la/_/sardza gu gul gur gum bcas/_/tsam pa zho dang nye'u shing /_/me tog gser mdog la sogs rnams/_/rgyas pa'i las la shin tu shis/_/tsan+dan dmar dang gur gum dang /_/bra bo til dang rgya sran dang /_/
[\[11a.3\]]khre dang cung tse spel ba dang /_/ba ser mo yi bdud rtsi lnga/_/na ga khro dang tsan+dan dmar/_/me tog dmar po dbang la shis/_/bsad la khrag dang dug yungs kar/_/tshwa gsum ling gar bcas pa'o/_/gos dkar rgyan yang dkar po ste/_/yo byad kun kyang dkar byas dang /_/
[\[11a.4\]]bsam pa bzang pos shar bltas pa/_/'dis ni zhi ba'i las rnams 'grub/_/rgyan gos yo byad kun ser zhing /_/rgyas pa'i yid byas byang du bltas/_/dga' ba'i dkyil 'khor bskor byas na/_/'dis ni rgyas pa'i las 'grub byed/_/rgyan dang gos dang yo 
[\[11a.5\]]byad kun/_/kha dog dmar zhing snum gyur nas/_/myos pa'i yid lta bus bltas na/_/dbang gi las rnams 'grub par byed/_/rgyan gos gnag cing yo byad gnag_/rtsub pa'i yid bltas khros pa'i skad/_/'byin cing lho yi phyogs su bltas/_/drag 
[\[11a.6\]]po'i las rnams myur du 'grub/_/de la las byed pa'i dus su mi rus la byas pa'i phur pa mi g.yo bar bsgoms la/_sngon du bsnyen pa song bas dang pos kha/_gnyis pas snying ga_/_gsum pas lte ba/_bzhi pas pus mo rnams su dam par gdab bo/_/spra 
[\[11a.7\]]tshil lam/_thal chen nam/_bag zan la ling ga byas la ske tshe dang /_re lcag dang /_nya'i rngog gzhob rnams brdungs la khrag dang sbyar nas gro ga la rdo rje rgya gram bris pa'i dkyil du ming dang sngags spel te bris pa'i snying kar bcug la/_oM tsaN+Da ma hA ro Sha Na a 
[\[11b\]]
[\[11b.1\]]mu ka s+ya staM b+ha ya/_kI la ya hU~M phaT ces gdab bo/_/bsgrub bya'i shes pa rlung gi steng du bzhag la dbugs dang bcas pa drang ngo /_/gal te gso bar 'dod na phur bu dang ming bton te 'o ma blug cing /_oM tsaN+Da ma hA ro Sha Na che ge mo shAn+tiM ku ru kurban+tu ye swA hA/_zhes brjod 
[\[11b.2\]]na zhag bdun nas sos par 'gyur ro/_/yang gsod pa'i las bya bar 'dod na/_hU~M las skyes pa'i mi g.yo ba long ba zhes bya ba shin tu dmar ba'i mig gcig yod pa/_ral gri dang zhags pa can kha dog ljang nag rtsub cing 'khrug pa/_rin po che'i brag phug tu gnas 
[\[11b.3\]]pa la dus rtag par rgyun du mchod nas gru gsum thams cad kyi dbus su bsams te sha dang khrag dang dug dang gzugs brnyan rnams zhal du bsregs na myur du 'chi'o/_/rengs par 'dod pas rnga mo'i rus pa la dze ta ya dze ta ya zhes stong rtsa brgyad du bsreg go/_/lkugs 
[\[11b.4\]]par 'dod na ra'i sha la b+ha ti ra b+ha ti ra zhes khri tsho gsum bsreg go/_/smyo bar 'dod na khyi sha dang chang dang dug sna tshogs pa la un+man+don+man+da/_zhes stong rtsa brgyad bsreg go/_/dgra bo'i mig long bar 'dod pas skyer pa'i shing dang bong bu'i rtug pa la a ta ka ra zhes stong rtsa brgyad du 
[\[11b.5\]]bsreg go/_/sha lnga bdud rtsi lnga dang /_rnga mo'i rus pa la mo ha ya zhes stong rtsa brgyad bsregs na rmongs par byed do/_/yung ba dang tsan+dan la dz+wa ra da pa na ya zhes brgya rtsa brgyad bsregs na yams 'chad do/_/sbal pa dzi ra dang khyi nag po'i sha la tsi ti dz+wa lA+oM ma pa na ya/_stong 
[\[11b.6\]]bsregs na mdze 'chad do/_/khu ba dang /_khrag dang /_d+ha du ra la su tri tshin+da zhes stong rtsa bsregs na mngal skams so/_/gtum po drag po'i nga rgyal gyis/_/dUr ba'am gi wang ngam lan tshwa'am/_/rgya skyegs bsregs na yams nad dang /_/'khrugs dang 'jigs dang 
[\[11b.7\]]'byung po ldog_/zho dang ku mu da dang sbrang /_/bya rgod klad pa khwa yi tshil/_/'di rnams bsregs na smyo nad dang /_/lgang dang bu mi thon pa sel/_/kye gzhan yang sngags kyi rgyal po 'dis/_/sna tshogs las rnams 'grub 'gyur zhing /_/brtan pa chen po'i ye shes ni/_/
[\[12a\]]
[\[12a.1\]]'ga' las myur du thob byed cing /_/g.yo 'dod sred la bla ma slu/_/tshig la sems zhing don mi tshol/_/bag med g.yeng dang ser sna dang /_/brkam chen snying rje med pas ni/_/bskal pa brgya dang stong phrag tu/_/bsgrubs kyang nam yang mi 'grub ste/_/lus 
[\[12a.2\]]dang ngag dang yid kyi sgo/_/ngal ba las ni gzhan du min/_/bza' btung zhim po sna tshogs rnams/_/rtag par nyin re dus gsum du/_/grogs po kun la byin pas kyang /_/lan gcig bla ma mchod pa yis/_/brgya yi char yang mi phod do/_/de nas de'i tshe 
[\[12a.3\]]lha'i dbang po dga' rab dbang phyug la sogs pa lha'i bu drug khris khro bo chen po mi g.yo ba la bstod pa/_kye ho brtse ba'i sems mnga' 'on kyang 'khrugs 'dra zhing /_/dga' zhing shin tu dag kyang ra ri sna tshogs spras/_/lha yi khams rnams kun la ral gri phyar ba'i tshe/_/lha 
[\[12a.4\]]min tshogs kun brgyal zhing rab tu skrag par snang /_/srid pa'i nyon mongs kun la bsdigs pa'i sdigs mdzub kyis/_/bdud rnams brgyal zhing skrag nas skad phyung thag ring 'bros/_/yi ge phyed pa a he'i ku cos log phyogs skrag_/che ba yi ni shin tu che gyur khyod kyi sku/_/
[\[12a.5\]]phyogs bcu'i sangs rgyas rnams kyis shin tu bsngags shing bstod/_/klu rnams 'dus pas cha shas lus kyis phyogs par brgyan/_/lha dbang bu mo rnams kyis rin chen rgyan rab gsol/_/spyan bgrad ljags 'dril stag lpags 'dzin pa khyod la bstod/_/bstod pa 
[\[12a.6\]]chen po des bstod nas tshangs pa chen po la sogs pa lha tshogs thams cad bcom ldan 'das la mngon par dga'o/_/'phags pa mi g.yo ba'i rtog pa'i rgyal po las sbyin sreg gi le'u ste bdun pa'o//_//'phags pa mi g.yo ba'i rtog pa'i rgyud kyi rgyal po 'bum pa las 
[\[12a.7\]]dngos grub thams cad yongs su 'byung ba zhes bya ba'i rtog pa rdzogs so//_//paN+Di ta a tu la dA sa badzra dang /_bod kyi lo tsA ba mar pa ban+de chos kyi dbang phyug grags pas bsgyur ba'o//_//
[\[12b\]]
[\[12b.1\]{D433}]@#/_/rgya gar skad du/_kro d+ha rA dza sarba man+t+ra gu h+ya tan+t+ra nA ma/_bod skad du/_khro bo'i rgyal po thams cad gsang sngags gsang ba'i rgyud ces bya ba/_khro bo mi g.yo mgon po la phyag 'tshal lo/_/de nas yang dag bshad bya ba/_/khams gsum zhe sdang can 
[\[12b.2\]]gzigs nas/_/zhe sdang thams cad zad bya'i phyir/_/bcom ldan thugs rje'i rang bzhin can/_/zhe sdang mi g.yo mgon por mdzad/_/ngo bo nyid kyis dag pa'i bdag_/sngags dang phyag rgya ting 'dzin dang /_/rnam dag bsam gtan 'phrin las rnams/_/bcom ldan 
[\[12b.3\]]rdo rje 'chang chen gyis/_/dur khrod 'bar ba 'khrugs pa'i sar/_/'dzin pas btud de nges zhus la/_/kye kye yang dag khro chen gtso/_/ma lus rnam dag la gnas phyir/_/mgon po mi g.yo'i gsang rgyud las/_/sems dpa' chen po'i ting 'dzin gang /_/ngo mtshar 
[\[12b.4\]]thar pa nges par gso/_/de nas yang dag ye gsungs pa/_/dpa' bo dur khrod gnas pas legs/_/rus pa'i rgyan nges phyag rgya drug_/gnas pa'i tshogs kyi bdag nyid de/_/rgyu bzhi tshad med bzhi ru gnas/_/ye shes rtog pa'i rtog pa'o/_/rgyun ma chad pa'i 
[\[12b.5\]]dam pa yis/_/nyi zla shes rab thabs kyi gdan/_/sku gsung thugs kyi ngo bor gnas/_/gyur pa'i mtshan ldan ye shes lnga/_/phyag rgya drug mdzes byin brlabs nas/_/dur khrod ma ni 'khyud pa'o/_/phung po la sogs thub par gnas/_/pad+ma rdo rje byin gyis brlabs/_/
[\[12b.6\]]bsrung ba'i sbyor ba med pa dang /_/mtshan ma bral dang 'dus ma byas/_/byed pa rnam med rtog pas 'das/_/sku ni dug 'dzoms gnag pa'i tshul/_/rdo rje zhags pa bsdigs gnas pa/_/g.yon brkyang gnas pa spyan rtsa dmar/_/pad+ma gri gug shes rab tshul/_/g.yon 'khyud 
[\[12b.7\]]tshim byed rgyan bral ba'i/_/thabs dang shes rab ma chags dang /_/tha ma byin za mnan te gnas/_/'bar ba'i dkyil 'khor dbus na'o/_/hU~M la rgya gram rdo rje gnas/_/e las chos 'byung grub pa mo/_/mtshon cha ra ba dra bas so/_/rten pa phyag rgya lha lnga gnas/_/mos pa 
[\[13a\]]
[\[13a.1\]]rnam par grub pa yin/_/mos pa rnam par dag pa'i le'u ste dang po'o//_//de nas yang dag bshad bya ba/_/gnyis med 'gyur ba'i gsang ba ni/_/'khor lo mi bskyod ye shes che/_/mgrin pa phreng ba'i rin chen 'byung /_/rna cha gzugs kyi 'od dpag med/_/
[\[13a.2\]]rus pa'i rna rgyan don yod grub/_/thal ba snang mdzad rnam dag go/_/mig la 'dod chags rdo rje ma/_/rna ba zhe sdang ma zhes grags/_/sna ni ser sna'i rnam par bor/_/lce la phrag dog rdo rje ma/_/lus la rdo rje gti mug go/_/yid la chos kyi dbang phyug ste/_/dkyil 'khor lus 
[\[13a.3\]]nyid rnam dag pa/_/rtsa ni thig gi rang bzhin te/_/ka ba brgyad ni rkang brgyad do/_/bdud rtsi rnam lnga tshon sna lnga/_/g.yas g.yon steng 'og sgo nyid de/_/so sen ba spu twa ra Na/_/snying gi dbus kyi lte ba nyid/_/phung po lnga yi gtso mo ste/_/khams dang skye mched lha mor 
[\[13a.4\]]grags/_/'byung ba sgo ba bzhi nyid de/_/'dom gang gru bzhi lham pa ste/_/mi g.yo mgon po rnam par nges/_/lus kyi rnam par dag pa'i le'u ste gnyis pa'o//_//oM Ar+ya a tsa la mAr+ya ra ya kro d+ha hU~M phaT/_snying po'o/_/oM Ar+ya a tsa la kro d+ha bi ba ta sa hU~M phaT/_nye 
[\[13a.5\]]ba'i snying po'o/_/oM tsaN+DA ma hA ro Sha Na hU~M phaT/_gsang ba'i snying po'o/_/oM ha/_na ma hi/_swa hA hu/_bau ShaT he/_hU~M hU~M ho/_phaT haM/_rgyan byin gyis brlab pa'o/_/oM pad+ma bo larga mi yaM/_TaM haM maM byAM/_badzra pra ta ka ko la hU~M phaT/_shes rab thabs kyi phyag rgya byin gyis brlab pa'o/_/
[\[13a.6\]]ka sa mA ra kha na hi mA ra kha ni sa mA ra ya phaT/_bsad pa'i'o/_/sarba a margaM me a hU~M/_thun mong grub pa'o/_/a gats+tsha phaT/_bskrad pa'i 'o/_/swA hA rat+na na/_rgyas pa'i'o/_/d+harmA gu ta hU~M/_dbang gi'o/_/karma pu ta shIn+ta~M ku ru hU~M/_zhi ba'i'o/_/sngags kyi rnam par dag pa'i 
[\[13a.7\]]rtog pa'i dum bu las khro bo'i rgyal po thams cad kyi sngags gsang ba'i rgyud ces bya ba las/_'phags pa mi g.yo ba'i sngags rnam par dag pa'i le'u ste gsum pa'o//_//de nas yang dag bshad bya ba/_/yab yum gnyis med sbyor ba las/_/khro bo'i tshogs rnams 
[\[13b\]]
[\[13b.1\]]spros nas ni/_/gtso mo thabs kyi yan lag bkang /_/lag pa g.yas par gshin rje'i gshed/_/g.yon pa gzhan gyis mi thub pa/_/rta mgrin kha la bsam par bya/_/rdo rje la ni bdud rtsi 'khyil/_/dpung pa g.yas par mi g.yo ba/_/g.yon par 'dod pa'i rgyal 
[\[13b.2\]]po'o/_/pus mo g.yas par bsam pa ni/_/dbyig pa sngon po cher 'bar ba/_/pus mo g.yon par stobs po che/_/spyi bor gtsug tor 'khor los sgyur/_/gnod mdzes rgyal po bsam pa ni/_/rkang pa gnyis la dgod par bya/_/yang ni yab yum sbyor ba las/_/byang chub 
[\[13b.3\]]sems sprin 'du 'phro las/_/hU~M tshogs khro mor spros nas ni/_/gtso mo shes rab yan lag dgang /_/lag g.yas rdo rje ro langs ma/_/g.yon na gzhan gyis mi thub mo/_/de yi khar ni khro gnyer ma/_/gsang bar ral pa gcig ma'o/_/gzhan yang dpung pa g.yas gnas 
[\[13b.4\]]par/_/de bzhin gshegs yum rdo rje ma/_/g.yon du sna tshogs rin chen gyi/_/phyag rgya dag ni bsgom par bya/_/pus mo g.yas la gnas par yang /_/sna tshogs pad+ma de bzhin gshegs/_/g.yon pa las ni sna tshogs las/_/spyi bor nam mkha'i rdo rje ma/_/rkang pa gnyis 
[\[13b.5\]]la sa yi ni/_/sa 'dzin lha mo gzhag par bya/_/thabs dang shes rab sbyor ba yis/_/byang chub sems sprin 'phro 'du las/_/gdod nas grub pa'i sangs rgyas rigs/_/phyung nas lus la dkyil 'khor bkod/_/de dag phan tshun sbyor ba las/_/rjes chags chen po'i sgra 
[\[13b.6\]]yis ni/_/bde gshegs tshogs rnams bskul bya ste/_/de dag la ni yang yang gzhug_/oM sarba ta thA ga ta a nu rA ga Na badzra swa b+hA ba At+w+ma ko\u0f85 haM/_chu la zla ba'i dkyil 'khor bzhin/_/gsal ba lha yi rang bzhin ni/_/kun kyang zhal gsum phyag drug ste/_/brjid 
[\[13b.7\]]pa'i khro bo gar dang bcas/_/yang na zhal gcig phyag gnyis par/_/rnal 'byor can gyis brtan par bsgom/_/dngos grub rab mchog thob par 'gyur/_/de phyir nan tan bskyed par bya/_/'phags pa mi g.yo ba'i rtog pa las lus kyi dkyil 'khor bkod pa'i 
[\[14a\]]
[\[14a.1\]]rim pa'i le'u ste bzhi pa'o//_//de nas phyi yi dkyil 'khor du/_/rigs kyi khro bo spro ba ni/_/thabs dang shes rab sbyor ba las/_/rnam par 'phrul pa bshad par bya/_/rang sngags sa bon las byung ba'i/_/gti mug mi g.yo mgon po ni/_/
[\[14a.2\]]zhal ni gnag dang dkar dang dmar/_/'bar ba'i tshogs kyis rnam par 'khrigs/_/dbyig pa 'khor lo rdo rje bsnams/_/phyag g.yas na ni bsnams par mdzad/_/thugs kar sdigs mdzub zhags pa dang /_/dril bu dgra sta g.yon pa ni/_/dbang po la sogs tshogs 
[\[14a.3\]]bcas dang /_/mi bzad bgegs ni skrag par mdzad/_/pad+ma nyi ma mnan nas ni/_/shar gyi phyogs su bzhugs gyur pa/_/rnam snang dbu rgyan ldan pa'o/_/rang sngags sa bon las byung ba'i/_/ser sna mi g.yo mgon po ni/_/rin chen 'byung ldan dbu rgyan can/_/gser 
[\[14a.4\]]mdog zhal gsum phyag drug pa/_/spyan gsum gsus che nor bus brgyan/_/ser dang gnag dang dmar ba'i zhal/_/mche ba gtsigs shing rnam par rgyu/_/'bar ba'i tshogs kyis rnam par 'khrigs/_/rdo rje dbyug pa ral gri ni/_/g.yas kyi phyag na bsnams par mdzad/_/snying 
[\[14a.5\]]gar sdigs mdzub zhags pa dang /_/dril bu dgra sta g.yon pa na/_g.yon brkyang pa yi gnas pa yis/_/mi bzad bgegs ni skrag mdzad pa/_/pad+ma nyi ma mnan nas ni/_/lho yi phyogs na bzhugs par gyur/_/rang sngags yi ge las byung ba'i/_/'dod chags mgon 
[\[14a.6\]]po mi g.yo ba/_/spyan gsum pad+ma rA ga'i mdog_/zhal ni dmar dang gnag dang dkar/_/zhal gdangs gsus khyim che ba dang /_/'od dpag med pa'i cod pan can/_/dpa' bo g.yon brkyang pa yis gnas/_/'bar ba'i tshogs ni rnam par 'khrugs/_/pad+ma ral gri gtun shing 
[\[14a.7\]]ni/_/g.yas kyi phyag na bsnams par mdzad/_/snyems dang bcas pas dril bu dang /_/dgra sta zhags pa g.yon na bsnams/_/pad+ma nyi ma la gnas te/_/phyogs bcu dag tu gzigs nas ni/_/klu rnams skrag par mdzad nas su/_/nub kyi phyogs su bzhugs par gyur/_/
[\[14b\]]
[\[14b.1\]]rang sngags sa bon las byung ba'i/_/phrag dog mi g.yo mgon po ni/_/don yod rdo rje'i dbu rgyan can/_/sngo ljang ut+pal 'dab ma'i mdog_/zhal ni sngo dang dmar dang dkar/_/zhal gdangs la ni rnam par 'gyur/_/gsus khyim che zhing spyan gsum pa/_/'bar ba'i 'od 
[\[14b.2\]]kyis rnam par brgyan/_/sna tshogs rdo rje 'khor lo dang /_/gtun shing rnams ni g.yas pa na/_/sdigs mdzub zhags pas phyag mtshan cing /_/dril bu dgra sta g.yon na bsnams/_/g.yon brkyang ba yis gnas pa yis/_/pad+ma nyi ma mnan nas ni/_/phyogs bcu dag tu 
[\[14b.3\]]gzigs nas ni/_/bgegs chen 'jigs pa bsal mdzad nas/_/byang gi phyogs su bzhugs par gyur/_/de ltar phyogs bcu'i bgegs kyi tshogs/_/mthar byed rab tu zad mdzad nas/_/sems can yongs su btul byas te/_/zhing rnams sangs rgyas tshogs kyis 
[\[14b.4\]]bkang /_/'phags pa mi g.yo ba'i rtag pa las byung ba'i dkyil 'khor bkod pa'i le'u ste lnga pa rdzogs so//_//[{D434}]@##/_/rgya gar skad du/_Ar+ya a tsa la ma hA gu h+ya tan+t+ra/_bod skad du/_'phags pa mi g.yo ba'i gsang rgyud chen 
[\[14b.5\]]po/_'phags pa 'jam dpal gzhon nur gyur pa la phyag 'tshal lo/_/'di skad bdag gis thos pa dus gcig na/_bcom ldan 'das rnam par snang mdzad chen po 'og min gyi gnas na rab tu dgyes shing bdud 'joms pa zhes bya ba'i ting nge 'dzin la snyoms par zhugs 
[\[14b.6\]]so/_/de'i tshe na byang chub sems dpa' 'jam dpal gzhon nur gyur pa dang /_rdo rje chos dang /_phyag na rdo rje dang /_sems bskyed ma thag tu chos kyi 'khor lo bskor ba dang /_rdo rje gnod sbyin dang /_rdo rje khu tshur la sogs te rab tu dga' ba'i tshogs dpag tu med pa dang thabs 
[\[14b.7\]]cig tu bzhugs te/_de nas bcom ldan 'das kyis badzra rak+Sha rak+ShaM hU~M zhes gsungs te rdo rje khro bos phyogs mtshams gtams so/_/bsrung ba'i don du rab brtson zhing /_/bgegs kyi sbyor ba brlag par mdzad/_/hU~M phaT de nas bcom ldan 'das kyis haM zhes gsungs te rang 
[\[15a\]]
[\[15a.1\]]gi thugs ka nas khro bo'i rgyal po mi g.yo ba phyung ste/_g.yas na ral gri g.yon sdigs mdzub/_/char sprin lta bur shin tu gnag_/sbrul dang thod pas yang dag brgyan/_/mi bskyod pas ni byin brlabs shing /_/bde gshegs 'od zer dpag med 'phros/_/
[\[15a.2\]]dngos grub bde ba kun stsol mdzad/_/oM badzra sid+d+hi hU~M/_de nas yang dag bshad bya ba/_/A li kA li rab sbyor zhing /_/zla ba rdo rje sbyor ldan pas/_/yang dag rdzogs te mngon sangs rgyas/_/sna tshogs rdo rje'i dbus su ni/_/brkyang bskum tshul du yang dag gnas/_/dga' 
[\[15a.3\]]byed ma ni mdun du ste/_/rin chen phreng ma g.yas su dgod/_/glu mkhan mo ni g.yon du ste/_/brtson 'grus gar byed rgyab tu gnas/_/'gugs byed ma ni shar du ste/_/rnam par 'ching ma lho ru dgod/_/gnyis med ma ni nub tu ste/_/rnam par 'phel ma byang du dgod/_/
[\[15a.4\]]'di dag ni bcom ldan 'das sku yongs su rdzogs pa'i dam tshig go/_/'phags pa mi g.yo ba'i rgyud gsang ba chen po las gleng gzhi'i le'u ste dang po'o//_//de nas bcom ldan 'das kyis dbang bskur ba'i dam tshig rdo rje zhes bya ba'i ting nge 'dzin la snyoms par 
[\[15a.5\]]zhugs te/_de nas bcom ldan 'das kyi thugs ka nas 'od zer spros te lha thams cad kyi dbu la 'od zer thim par gyur te/_rigs kyi bdag pos dbu brgyan par gyur to/_/de nas yang dag bshad bya ba/_/dkyil 'khor chen po dam pa ru/_/mchod pa'i tshogs ni rnam 
[\[15a.6\]]par bstim/_/gzugs dang sgra dang dri dang ro/_/reg bya lha mo dpag med de/_/mchod pa'i tshogs kyis yang dag mchod/_/kye kye mtha' gnyis rnam par ma g.yos shing /_/sprul pa'i gzugs kyis 'gro don dpag med mdzad/_/'jigs byed chen po 'gro ba kun sgrol 
[\[15a.7\]]zhing /_/srid pa gsum na dgyes par gar mdzad pa/_/srid pa'i chu bo skems shing mi mthun bdud rnams 'joms/_/srid pa'i rlung gis ma g.yos thugs rje mi g.yo mgon/_/rab brjid mi g.yo mgon la phyag 'tshal bstod/_/bcom ldan 'das kyi bstod pa chen po'i 
[\[15b\]]
[\[15b.1\]]dam tshig go/_/de nas yang dag bshad bya ba/_/rgyal po rtag ldan thod pa ru/_/lcags kyu lnga sogs gzhag par bya/_/rlung dang me yi dkyil 'khor bzhag_/thod pa ru ni yang dag gnas/_/bcom ldan 'das kyi bdud rtsi chen po'i dam tshig go/_/de nas yang dag bshad 
[\[15b.2\]]bya ba/_/tshangs pa brgya byin gshin rje dang /_/chu bdag gnod sbyin khyab 'jug sogs/_/me dang srin po rlung gi lha/_/'byung po sa yi lha mo dang /_/lha ma yin sogs 'khor bcas dgug_/oM a kA ro mu khaM sarba d+harmA NAM A d+ya nut+pen+na twata swa hA/_oM khA hi khA hi pheM pheM 
[\[15b.3\]]swA hA/_bdud rtsi sha dang khrag la sogs/_/gtor ma thams cad sbyin par bya/_/'phags pa mi g.yo ba'i rgyud gsang ba chen po las mngon par rtogs pa'i le'u ste gnyis pa'o//_//de nas yang dag bshad bya ba/_/thugs kyi dkyil 'khor dam pa ni/_/khru 
[\[15b.4\]]bzhi pa yi tshad du bya/_/sar pa las ni bkal nas kyang /_/dkyil 'khor nyis 'khor ring thung la/_/mkhas pas dkyil 'khor thig gdab bo/_/'khor lo lta bur byas nas kyang /_/rdo rje phreng bas yongs su bskor/_/gru bzhir bgyi zhing sgo bzhir bgyi/_/rta babs bzhi 
[\[15b.5\]]dang yang dag ldan/_/dbus su ral gri chen po dgod/_/shar du rdo rje yang dag dgod/_/lho ru rin chen phreng ba ste/_/nub tu chos kyi pi bang ste/_/byang du rdo rje rtse gsum mo/_/sgor ni lcags kyu zhags pa dang /_/lcags sgrog dril bu mkhas pas bzhag_/bcom ldan 'das 
[\[15b.6\]]kyi dkyil 'khor chen po dgod pa'i dam tshig go/_/de nas char pa mi 'bab na/_/stegs bu gru bzhi'i steng du yang /_/dngul gyi gzhong pa bzhag nas kyang /_/bag zan las ni byas pa'i gzugs/_/pad+ma sum brtsegs dag tu bya/_/steng du klu yi gzugs bzhag la/_/gur 
[\[15b.7\]]gum gyis ni byugs byas la/_/mtshams su oM dang pa~M bkod de/_/tsan+dan dkar pos sbyin bsreg bya/_/kha dog mang po sbyor ldan pas/_/klu yi gzugs ni nges par dgug_/des kyang 'bab par ma gyur na/_/kham pa'i gab tshe dkar po ru/_/pri yang ku yi khu ba yis/_/
[\[16a\]]
[\[16a.1\]]ral gri brgyad pa'i 'khor lo bri/_/rgya mtsho'i ngos las sa blangs la/_/klu yi gzugs ni mngon byas te/_/nam mkha' lding gi khu bas byug_/til mar la ni sbyin bsreg bya/_/de nas yang dag bshad bya ba/_/kham phor ser po'i nang du ni/_/bsgrub bya gzugs 
[\[16a.2\]]gzhug ldong ros kyis/_/ri rab rtse mo brgyad pa bri/_/des ni yang dag gnas par bya/_/shin tu rno ba'i lcags dag la/_/khru do tshad kyi ral gri bya/_/maN+Dal dkar po'i steng du bzhag_/zla ba drug ni rig pa bzlas/_/til mar gyis ni bskus byas nas/_/zla ba gzas zin tshe na 
[\[16a.3\]]bsgrub/_/thogs pa'i mkha' la lding bar 'gyur/_/bdud rtsi lnga dang sha sna lnga/_/grib ma dag la bskams byas te/_/lcags gsum dag gis dkris byas te/_/shar bltas zas ni smyung bar gnas/_/gzas zin tshe na khar gzhug bya/_/mnyam par gzhag ste nyi shu bzlas/_/
[\[16a.4\]]khar bcug gzhan gyis mngon mi 'gyur/_/bcom ldan 'das dngos grub chen po'i dam tshig go/_/de nas yang dag bshad bya ba/_/sa gzhi dkar la zlum pa la/_/tsan+dan dkar po'i me sbar te/_/ser skya'i mar gyis sbyin bsreg bya/_/dngos grub chen po thob par 
[\[16a.5\]]'gyur/_/yungs kar gyis ni sbyin bsreg bya/_/rig pa 'dzin pa'i dngos grub 'thob/_/til nag pos ni sbyin bsreg bya/_/sdig pa thams cad zhi bar 'gyur/_/dUr ba'i myu gus sbyin bsreg bya/_/tshe yi rig 'dzin thob par 'gyur/_/seng ldeng dag la phur 
[\[16a.6\]]ba bya/_/gsang sngags nyi shu gcig bzlas nas/_/'dod pa'i gzugs la dbab par bya/_/dgyes pas dngos grub ster bar 'gyur/_/'phags pa mi g.yo ba'i rgyud gsang ba chen po las dngos grub kyi le'u ste gsum pa'o//_//de nas bcom ldan 'das 
[\[16a.7\]]yongs su dgyes nas 'jam dpal la sogs pa rnams la rnam par gzigs nas/_oM AHhU~M zhes bya ba'i sgra gsungs te mi snang bar gyur to/_/de nas rab tu dga' ba'i tshogs kyis rang gi bdag po mthong bar ma gyur te/_phyogs bzhi nas mngon du phyogs nas 'di yis 
[\[16b\]]
[\[16b.1\]]gsol ba btab bo/_/e ma bcom ldan ngo mtshar che/_/stong pa'i ngang la ci ste bzhugs/_/bdag ni tshangs spyod byams pa ste/_/mya ngan 'das pa kun nas slong /_/e ma'o bde ba chen po'i sku/_/tshig kun gyis ni ma spros pa/_/bdag ni rjes chags snying rje che/_/'gro ba 
[\[16b.2\]]yang dag sgrol bar mdzad/_/e ma dri med dag pa'i sku/_/stong pa'i ngang la ma bzhugs par/_/rab tu dga' bas bdag la rol/_/'gro ba'i don la rjes chags brjod/_/e ma'o don kun grub mdzad pa/_/dag pa'i ye shes dri med sku/_/bdag gis 'gro kun gzung 
[\[16b.3\]]ba'i phyir/_/gtso bo khyod ni yang dag bzhengs/_/de nas bcom ldan 'das rab tu dgyes te sku yongs su rdzogs par mdzad nas gsang sngags kyi rgyal po 'di dag gsungs so/_/oM Ar+ya a tsa la hU~M phaT/_oM badzra kI li kI la ya/_sarba big+h+nAn ban d+ha ya hU~M phaT/_gsang 
[\[16b.4\]]sngags dang phur bu'i sngags so/_/oM na maHsa man+ta badzra NA~M badzra tsaN+Da ma hA ro Sha Na s+pho Ta ya/_hU~M hU~M hU~M tra Ta hUM/_ma~M pa~M ha~M ma~M ta sha hU~M/_ma ma hU~M phaT swA hA/_shin tu rno ba'i sngags te las thams cad pa'o/_/de nas 'khor rnams kyis gsang sngags kyi don khong du chud par gyur to/_/
[\[16b.5\]]'phags pa mi g.yo ba'i rgyud gsang ba chen po las gsang sngags kyi le'u ste bzhi pa'o//_//'phags pa mi g.yo ba'i rgyud gsang ba chen po rdzogs so//_//[{D435}]@##/_/rgya gar skad du/_badzra a mr-i ta tan+t+ra/_bod skad du/_rdo rje bdud rtsi'i rgyud/_dpal 
[\[16b.6\]]rdo rje sems dpa' la phyag 'tshal lo/_/'di skad bdag gis thos pa dus gcig na/_bcom ldan 'das de bzhin gshegs pa thams cad kyi sku dang /_gsung dang thugs kyi snying po rdo rje bdud rtsi gsang ba'i pad+ma la bzhugs so/_/gzhal yas brtsegs pa'i khang pa na/_mA ma 
[\[16b.7\]]kI dang thabs cig tu/_/bcom ldan rdo rje can rol te/_/de nas lha mos de zhus pa/_/gsang chen zhes bya cher gnas pa'i/_/rdo rje bdud rtsi rgyud kyi mchog_/sngon du lha khyod kyis gsungs pa/_/bdud rtsi yi ni sgrub pa'i thabs/_/bde ba chen pos bka' stsal 'tshal/_/de nas bcom 
[\[17a\]]
[\[17a.1\]]ldan rdo rjes bshad/_/rdo rje bdud rtsi bde chen po/_/bsam med zad med phra mo ste/_/don yod dbang po las 'das pa/_/dam pa zhi ba rnam dag pa/_/rdo rje bdud rtsi brjod pa yin/_/de nas bcom ldan rdo rje yis/_/mA ma kIr chags dang ldan nas/_/rdo rje bdud rtsi'i ting 
[\[17a.2\]]'dzin gyis/_/gsang chen mngon sum du ni mdzad/_/rgyud rnams kun la gsang ba yi/_/ye shes rdo rje bdud rtsi mchog_/de ni bdag gis bshad par bya/_/brtan por 'khyud dang 'o byed dang /_/dga' ba'i rol pas mnyam sbyor dang /_/dbyangs dang sil snyan gar rnams kyis/_/rdo rje bdud 
[\[17a.3\]]rtsi rgyud kyi mchog_/de ltar myur du 'grub par 'gyur/_/bdud rtsi khu ba zhes gsungs te/_/'gro ba gsum ni nges bskyed do/_/khyod la dga' ma zhal bzang ma/_/de yi sgrub pa bdag gis bshad/_/nyon cig de yi sems kyis tshig_/mdor bsdus nas ni bshad par bya/_/sems 
[\[17a.4\]]can don du phan don du/_/sbyor ba'i rdo rje bdud rtsi mchog_/rnal 'byor gang gis shes gyur na/_/'khor ba'i bcings las myur bar grol/_/bstan du med cing ye shes che/_/dngos grub 'jig rten gsum sgrub bo/_/sku gsung thugs kyi bsgrub don du/_/sgrub pa pos ni 
[\[17a.5\]]bde ba spyod/_/rdo rje pad+ma mnyam sbyor bas/_/rdo rje bdud rtsi phyung bar bya/_/b+ha ga'i pad+mar 'o btab ste/_/rdo rje mA ma kIs 'o btab/_/rdo rje bdud rtsi bde ba che/_/bcom ldan rdo rjes de gsungs so/_/b+ha ga'i pad+mar 'o btab pas/_/de tshe dga' ba'i lha mo des/_/rdo rje bdud rtsi 
[\[17a.6\]]las byung ba'i/_/nyams dga' gsang ba'i dkyil 'khor zhus/_/cho ga'i rim pa gang gis ni/_/mchod pa dkyil 'khor brtsam par bya/_/'dir ni mchod pa ji ltar te/_/de bzhin dkyil 'khor ji ltar lags/_/dga' ba chen po thob dka' ba/_/rab tu dgyes nas 
[\[17a.7\]]bka' stsal 'tshal/_/de nas bcom ldan rdo rje yis/_/rdo rje bdud rtsi bde ba che/_/'o btab pas ni dgar 'gyur te/_/bzhad nas 'di skad bka' stsal te/_/sku gsung thugs kyi bsgrub don dang /_/'khor ba'i rgya mtsho bsgral ba'i phyir/_/dga' ba chen po sbyor ba yis/_/
[\[17b\]]
[\[17b.1\]]mA ma kIs ni 'dir bris pa/_/zur gsum dkyil 'khor bris nas su/_/gsang ba'i pad+ma mA ma kI/_/nang du snying po dang ldan pa'i/_/pad+ma 'dab brgyad pa ni bya/_/de dbus gsang chen rig ma dang /_/gtso bo zhal gsum phyag drug pa/_/dang po'i zhal ni nag po ste/_/
[\[17b.2\]]g.yas pa la ni dkar po 'dod/_/g.yon du dmar por rab gsungs te/_/lha yi rgyan gyis brgyan byas pa/_/lha yi na bza' me tog phreng /_/lha yi dri yis byug byed pa/_/lha yi dngos grub byed zhi ba/_/sku gsung thugs kyi rdo rje can/_/phyi rol du ni dkyil 'khor yang /_/
[\[17b.3\]]sgo bzhi pa ni rab tu brtags/_/shar du khro gnyer ma bzhag ste/_/lho na 'jigs par 'jigs byed ma/_/nub na rta yi gzugs can ma/_/byang du tshogs kyi 'dren ma mo/_/mkhas pas pad+ma 'dab brgyad la/_/rig ma brgyad ni mnyam por bri/_/mdzes pa mo dang zhi ba'i 
[\[17b.4\]]zhal/_/zla ba mo dang dung can mo/_/ri bong 'dzin dang dkyil 'khor mo/_/ri bong 'dzin ri mo yid dga'/_/yid la bde bar byed ma dag_/_rig ma brgyad dang dge ma brgyad/_/thams cad zhal gsum phyag drug pa/_/sna tshogs gzugs ni yid dga' ma/_/phyogs rnams 
[\[17b.5\]]dag ni mtshams dag la/_/rtag pa ru ni bri bar bya/_/mchod pa pi wang rnga de bzhin/_/de bzhin spos dang me tog sogs/_/dbyangs dang gar dang mchod pa ni/_/dga' ba rol pa sbyor ba yis/_/rdo rje bdud rtsi bde ba che/_/gsang ba'i 'khor lo bsgrub par bya/_/ma dang 
[\[17b.6\]]bran mo bu mo dang /_/sring mo gnyen mo de bzhin te/_/rdo rje bdud rtsi de dag las/_/blangs nas gsang ba'i dkyil 'khor mchod/_/ma las bdud rtsi blangs pas ni/_/rdo rje bdud rtsi dang mnyam 'gyur/_/sring mo nad med na so gzhon/_/bu mo yi ni 'dod kun sbyin/_/bram ze mo ni don yod 
[\[17b.7\]]grub/_/gsang ba'i dkyil 'khor la 'dod byas/_/lce ni dril bar byas nas su/_/kha yis pad+mar blang bar bya/_/rdo rje bdud rtsi bde ba che/_/de nas myur bar dngos grub bo/_/bung ba rtse ba'i tshul gyis ni/_/bud med thams cad 'dod pa spyod/_/'dus dang gru mo dang brkyang ba/_/yar bteg 
[\[18a\]]
[\[18a.1\]]zer ni shin tu brkyang /_/byed pa'i bcing ba sbyor ba yis/_/sa gsum dag ni bsgrub par bya/_/sha chen dang ni khrag chen gyis/_/de bzhin bshang gci khu ba dag_/de dag rdo rje bdud rtsi lnga/_/nyin dang nyin du bsgrub par bya/_rdo rje bdud rtsi bde ba che/_/gal 
[\[18a.2\]]te dngos grub bdag 'dod na/_/de yis don rnams thams cad ni/_/sgrub pa pos ni mchog tu bsgrub/_/dbang dang dgug dang 'thab pa dang /_/gsod dang bskrad pa la sogs pa/_/rdo rje bdud rtsi bde chen pos/_/bya ba thams cad kun du bya/_/rdo rje bdud rtsi bde chen po/_/
[\[18a.3\]]bcom ldan rdo rjes de gsungs so/_/de bzhin gshegs pa thams cad kyi sku dang gsung dang thugs kyi rdo rje can rdo rje bdud rtsi bde ba chen po'i rdo rje bdud rtsi rgyud kyi rgyal po las gsang ba'i dkyil 'khor byed pa'i mngon tshul bstan pa'i le'u dang po'o//_//de nas mgu ba'i 
[\[18a.4\]]lha mo de/_/pad+ma rgyas pa'i mA ma kI/_/brtan po 'khyud pa byas nas su/_/dbang po thams cad la 'o btab/_/ma mchu sos bzung 'o btab ste/_/sid sgra sngags ni brjod par bya/_/rdo rje bcings pas sku yang 'dzin/_/rdo rje can gyis gsang byas te/_/pad+mar rdo rje bcug nas su/_/
[\[18a.5\]]chags na dga' ste 'dod par bya/_/sid sgra snyan po sgra rnams dang /_/kauk+ki le dang gling bu sogs/_/lha mo mA ma kI dang rtse/_/rdo rje bdud rtsi bde chen pos/_/nu ma bzung la gzir byas te/_/sen mo ri mos gdab par bya/_/de yang gos ni phud byas te/_/steng 'og la yang blta 
[\[18a.6\]]bar bya/_/rgyas pa'i pad+mar 'o btab nas/_/dga' ba'i tshig kyang brjod par bya/_/rgyas pa'i pad+ma mA ma kI/_/lha mo chen mo legs so legs/_/gtan du 'dod la chags pa yis/_/bdag gis khyod la dga' bar bya/_/gang zhig 'dod pa khyod kyis zhus/_/khyod la bdag gis 
[\[18a.7\]]mchog tu sbyin/_/de nas lha mo mA ma kI/_/tshig 'di dag ni ched du gsol/_/bcom ldan nyid kyis de bzhin nyid/_/byang chub sems kyis rnam sprul pa/_/phra bas shin tu phra ba yis/_/zad med ye shes ji ltar rol/_/de 'dra lha yis spyod pa ni/_/dbang po gnyis kyi snyoms/_
[\[18b\]]
[\[18b.1\]]'jug pas/_/de dag the tshom 'byung bas na/_/bdag ni ngo mtshar dam par 'gyur/_/de nas bcom ldan rdo rje yis/_/rdo rje bdud rtsi bde chen bshad/_/nyon cig de nyid mA ma kI/_/ye shes sbyor ba 'bigs byed pa/_/shin tu phra ba gsang chen po/_/ye shes shes bya 
[\[18b.2\]]ngo bo nyid/_/de ni bdag gis bshad bya ste/_/sangs rgyas byang chub rab bsgrub pa/_/mi 'jigs zad med rtag pa ni/_/gdod ma med cing dbang po spangs/_/yod nyid dang ni med nyid kyang /_/dbang po dang bcas dbang po med/_/'byung ba kun tu ma mthong ba/_/sbyor 
[\[18b.3\]]ba lam gyis mthong ba'o/_/sbyor ba rnam pa gnyis gsungs te/_/phyi dang nang du bcas pa'o/_/phyi ni gzugs kyi phung po sogs/_/'byung ba rnam pa kun rdzob ste/_/sna tshogs g.yo dang mi g.yo ba/_/khams gsum dang ni ma lus par/_/de gcig pos ni khyab pa ste/_/
[\[18b.4\]]thams cad rnam shes kho na'o/_/ci phyir sems can bdag med rnams/_/rnam shes phung po brtan pa yin/_/blun sems snyigs ma'i mi rnams kyis/_/'ga' yang shes pa ma yin no/_/sems las ma byung sems kyi ngos/_/ye shes shes bya'i ngo bo nyid/_/thams 
[\[18b.5\]]cad rnam shes gcig nyid do/_/gang tshe lus la rkyen nyid 'gyur/_/chos rnams dang ni chos gcig 'gyur/_/dngos po dag ni de tshe 'gyur/_/ci yi phyir na chos rnams kyi/_/mang po nyid du chos rnams kyang /_/chu rgyun bzhin du rgya mtsho la/_/thar pa ni gcig kho na ste/_/mang 
[\[18b.6\]]po nyid du mi rnyed de/_/ji ltar nang du cher gnas pa/_/bla ma'i zhal kho na las thob/_/b+ha ga'i pad+mar nam mkha' gang /_/nam mkha' lnga yis brgyan pa ste/_/snying dang snying po rnam ldan zhing /_/'dab ma brgyad kyis rnam par bklubs/_/de dbus rdo rje can bzhugs te/_/byang sems 
[\[18b.7\]]bdud rtsi dang ldan pa/_/cha shas chos min rnam grol ba/_/thig le de yis rnam par spangs/_/der gnas rtag tu zag pa ni/_/bdud rtsi byang chub sems kyi gzugs/_/khams rnams kun gyi gzhi yin pa/_/steng 'og tu yang rnam par khyab/_/des ni mthong ba thos pa yang /_/
[\[19a\]]
[\[19a.1\]]mnam pa dang ni myang ba yang /_/reg dang bde ba'i longs spyod ni/_/zas dang me tog phreng ba dang /_/rgyan dang gos kyis brgyan pa ste/_/ngag gis sna tshogs grags pa yang /_/blang ba dang ni gzung ba rnams/_/rol dang kun tu 'gro ba dang /_/'dug dang de bzhin nyal 
[\[19a.2\]]ba dang /_/sad pa dang ni log pa dang /_/thams cad rmi lam mthong ba ste/_/bzhad dang de bzhin cho nge dang /_/shin tu yid 'phrog gar dang ni/_/rnga rnams dag kyang brdung ba ste/_/sna tshogs pa dag 'dir brjod pas/_/smyon pa dang ni myos pa'i gzugs/_/gti mug 'dod chags de de 
[\[19a.3\]]nyid/_/gzugs med mang po'i gzugs can de/_/pho dang mo dang ma ning rnams/_/du ma'i gzugs can kun gyi bdag_/sna tshogs gzugs ni nor bu bzhin/_/khyab pa'i dngos kyis khyab nas su/_/de nyid dam pa cher gnas so/_/de bzhin nyid de mA ma kI/_/bzlas med 'dzin 
[\[19a.4\]]pa yang med de/_/bgrang phreng bya ba 'ga' yang med/_/zas spangs pa yang mi bya'o/_/b+ha ga'i pad+ma mchod byas te/_/mkhas pas bdud rtsi bza' bar bya/_/rdo rje bdud rtsi bde ba che/_/de yis de nyid 'grub pa'o/_/gang de bdud rtsi 'bab pa'i rtsa/_/b+ha ga'i dbus su pad+ma ste/_/rtsa 
[\[19a.5\]]gzhan sum cu rtsa gnyis la/_/de yi dbus su de gtso ste/_/de dag las gzhan shin tu mchog_/rtsa dag dgu ni rnam par gnas/_/sgo dgu la gnas rig pa dag_/sgrub pa pos ni mchod par bya/_/'dod pa'i yon tan lnga lha mo/_/rtag tu rdo rje can mnyam blta/_/de bas de dag rab 
[\[19a.6\]]byed na/_/chags bral zhes gsungs kun rig pas/_/de dag gsang chen mchog rab ni/_/zhal bzang ma kye sbyor bar bshad/_/sna tshogs rnam snang mdzad sogs pa/_/de bzhin gshegs pas mi shes te/_/gtan du dga' ba'i yid bde ba/_/sbyor bas dam pa rab bstan to/_/
[\[19a.7\]]gsang ba'i pad+ma mthong nas dang /_/shin tu rgyas pa'i mA ma kI/_/rdo rje'i bdud rtsi bde ba che/_/de nyid bdag gis bshad par bya/_/de bzhin gshegs pa thams cad kyi sku dang gsung dang thugs kyi rdo rje can rdo rje bdud rtsi bde ba chen po'i rdo rje bdud rtsi rgyud chen po las de bzhin nyid sbyor 
[\[19b\]]
[\[19b.1\]]ba ye shes bstan pa zhes bya ba le'u gnyis pa'o//_//de nas mgu ba'i lha mo des/_/ha ra nu pur gyis brgyan te/_/'di dag dbyangs ni blangs nas su/_/sems dpa' chen po dgyes par byed/_/phyung mdzad bde chen rdo rje las/_/bdag gis mchog gi yig 
[\[19b.2\]]'bru 'tshal bar bgyi/_/b+ha ga'i pad+mar bde ba chen po ste/_/rdo rje'i don te bde ba chen po lags/_/sa 'dzin pa dang skad phreng dang /_/drug ldan la sogs mtha' 'khob tshul/_/sna tshogs thun mong rnam dag gi_/snyan pa'i sgra yis blang bar bya/_/de rnams dbyangs dag 
[\[19b.3\]]blangs nas su/_/dga' ba yid bde rnam sprul gyis/_/rdo rje bdud rtsi bde ba che/_/sangs rgyas byang chub bsgrub par bya/_/gsang ba'i dkyil 'khor bka' stsal pas/_/de bzhin nyid kyis the tshom bcad/_/rdo rje can khyod bka' drin gyis/_/rtag par ye shes bya ba bgyi/_/
[\[19b.4\]]bcom ldan chags pa dang bral ba'i/_/rdo rje bdud rtsi 'byung ba 'di/_/rdo rje theg pa 'byung ba yi/_/sbyor ba bdag gis bstan par bgyi/_/da dung bdag la the tshom mchis/_/phyag rgya gnyis kyi rnam sprul pa/_/ji ltar phyag rgya yang dag 'byung /_/de dag gi sngags ji ltar lags/_/
[\[19b.5\]]sngags rnams gang las skye ba lags/_/khyad par du ni lha rnams kyang /_/lha ni de bdag the tshom na/_/mdor bsdus nas ni bdag la gsungs/_/rdo rje bdud rtsi bde chen po/_/bcom ldan rdo rje can 'di gsungs/_/phyag rgya sngags dag 'byung ba ni/_/bshad de nyon cig mA ma 
[\[19b.6\]]kI/_/phyag rgya rnam pa gsum gsungs te/_/sku dang gsung dang thugs las 'byung /_/sku ni phyag rgya mchog 'gyur te/_/gsung ni phyag rgya sngags kyi las/_/thugs kyi mtshan ma'i phyag rgya ni/_/bsam gtan ri mo gnyis med gnas/_/rdo rje bdud rtsi rgyud chen las/_/sbyor ba'i phyag 
[\[19b.7\]]rgya shes bya ste/_/mtshan ma'i phyag rgya mi bri'o/_/phyag rgya mngon sum gzugs yin te/_/lha ni lha mo bud med do/_/dbang po thams cad bde ba ru/_/b+ha ga'i pad+mar mchod par bya/_/rdo rje'i pad+ma mnyam sbyor zhing /_/las thams cad ni 'grub par bya/_/ji ltar dpag bsam 
[\[20a\]]
[\[20a.1\]]shing chen gyis/_/yal ga brgya phrag stong can dang /_/rtsa dang de la gzung ba ni/_/skye ba'i rkyen du 'gyur ba bzhin/_/de ltar bdud rtsi 'bab pa'i rtsa/_/sngags dang phyag rgya'i yum yin te/_/sngags 'di rnams kyi skye ba ni/_/b+ha ga'i dbus su gnas pa'o/_/de nas 
[\[20a.2\]]bcom ldan rdo rje can/_/rdo rje bdud rtsi bde chen pos/_/rdo rje bcug nas mA ma kI/_/nyon cig sngags rnams mtshan nyid ni/_/dang po rnam snang mdzad sbyor te/_/oM badzra a mr-i ta ma hA su kha/_/sa bon bzhi dang mnyam ldan la/_/swA hA yi ge yang sbyor ro/_/rnam par snang mdzad yang 'bul 
[\[20a.3\]]te/_/yi ge gnyis dang bzhi pa ste/_/bzhi pa yis ni mnyam ldan pa/_/mA ma kI yi snying po'i mchog_/brgyad dag kho na'o dbus ma gang /_/brgyad la rgyan gyis rnam par brgyan/_/'dab brgyad la ni sbyar byas te/_/lha mo sngags kyis sngags phyung ngo /_/sgo srungs dag gi 
[\[20a.4\]]sngags rnams ni/_/nyon cig skal bzang mA ma kI/_/de yi tha ma sngags phyung ste/_/sa bon brgyad ni sngags rig pas/_/stong pa'i lha yis gnon byas te/_/rnam par snang mdzad dang ldan la/_/swA hA yi ge mnyam par ldan/_/dngos grub thams cad rab sbyin rnams/_/bzhi 
[\[20a.5\]]ni sgo srungs kyi yin te/_/bzhi ni spos dang puSh+pe sogs/_/ma ning yi ges grwa bzhi la/_/swA hA rnam par snang mdzad yang /_/lha mo gsang ba'i mA ma kI/_/rnga sogs kun gyis mchod par bya/_/rdo rje bdud rtsi bde chen po/_/bcom ldan rdo rjes de gsungs so/_/de bzhin gshegs 
[\[20a.6\]]pa thams cad kyi sku dang gsung dang thugs kyi rdo rje can rdo rje bdud rtsi bde ba chen po'i rdo rje bdud rtsi rgyud chen po las sngags phyung ba'i rim pa bstan pa zhes bya ba'i le'u gsum pa'o//_//de nas sbyin sreg las dag gi_/cho ga'i rim pa bshad par bya/_/sbyor ba'i rgyud kyi cho ga 
[\[20a.7\]]yis/_/sku gsung thugs ni sgrub pa yin/_/zhi ba dang ni rgyas pa'i las/_/de bzhin dbang dang mngon spyod dang /_/'thab dang bskrad kyang de bzhin du/_/sngags dang phyag rgya'i bsgrub pa rnams/_/de kun bdag gis bshad par bya/_/rdo rje bdud rtsi 'byung ba'o/_/rdo rje sems dpa' 'gying byed pa/_/
[\[20b\]]
[\[20b.1\]]dkur brten bcas pas gnyis gnas pa/_/rgyan thams cad kyis brgyan byas te/_/slob dpon dkyil 'khor 'jug par bya/_/khams gsum rnam par rgyal gyur nas/_/rkang gnyis g.yas brkyang bya ba dang /_/g.yon brkyang bya ba yang byas te/_/rkang mnyam dang ni sa ga 
[\[20b.2\]]yis/_/sa ni sbyong bar byed ma thag_/sa la reg na 'jam skye'o/_/de nas bgegs rnams bskrad nas su/_/gzhan yang srul po la sogs pa/_/gong du bla ma phyag 'tshal lo/_/phyi nas sa yi lha mo dgug_/oM e h+ye hi lha mo che/_/sa yi brtan ma 'jig rten yum/_/rin 
[\[20b.3\]]chen thams cad rab rdzogs pa'o/_/lha yi rgyan gyis brgyan byed ma/_/ha ra nu pur sgra 'byin ma/_/rdo rje sems dpa' rab tu mchod/_/yon 'di dag ni bzhes nas su/_/sbyin sreg las ni 'grub par mdzod/_/hi hi hi hA swA hA/_bshang gci khrag dang khu ba yis/_/dkyil 
[\[20b.4\]]'khor sa la gtor bar bya/_/byin brlab bya ba'i phyir spos ni/_/sha chen gyis ni dbul bar bya/_/de nas rig ma 'jug byas te/_/gdol pa mo dang sme sha ma/_/gar mkhan ma dang bram ze mo/_/de kho na bzhin rgyal mo dang /_/dmangs rigs mo dang rgyal rigs mo/_/dri dang 
[\[20b.5\]]spos kyis mchod byas te/_/lha yi rgyan gyis brgyan par bya/_/yan lag lnga la yi ge hri/_/b+ha ga'i dbus su yi ge bru~M/_/spyan ma sgrol ma gos dkar ma/_/yid dga' ma bdag bsgom par bya/_/b+ha ga'i dbus su slob dpon gyis/_/me tog gtor ba kho nar bya/_/de nas 
[\[20b.6\]]sngags pas hom khung ni/_/tshad mar kun tu bri bya ste/_/zhi la zlum por bya ba ste/_/khru gang tsam du thig gdab po/_/khru phyed sa la brkos nas su/_/dkar rtsi tshon gyis byug par bri/_/kun tu 'khor lo tshul ltar yang /_/glo ru mnyam por bri ba'o/_/rgyas pa la ni khru do ste/_/de la khru 
[\[20b.7\]]gang brko bar bya/_/gru bzhi pa ni mtha' mnyam du/_/mugs dang btsag gis bri ba'o/_/mngon spyod la ni zur gsum ste/_/sor nyi shu ni yangs pa'i tshad/_/nyi shu phyed ni brko byas na/_/dbus su rdo rje rgya gram yang /_/'bar ba phreng gis 'khrugs pa bri/_/de bzhin dbang dang 
[\[21a\]]
[\[21a.1\]]dgug pa la/_/zla gam yang dag bri ba'o/_/hom khung yang dag ston nas su/_/phyogs kyi cha yang bstan par bya/_/byang du mngon du kha bsgyur te/_/sngags pas zhi ba brtsam par bya/_/rgyas pa la ni shar du yang /_/mngon spyod la ni lho na ste/_/dbang ni nub tu 
[\[21a.2\]]kho na bshad/_/dgug dang bskrad kyang de bzhin no/_/mngon spyod rtag par nag po ste/_/tshon lnga yis ni dbang sogs bya/_/'bras dang til dang 'o ma dang /_/mar dang sbrang rtsi lhan cig par/_/bdud rtsi lnga dang ldan pa yis/_/zhi ba rgyas pa sbyin sreg bya/_/bsreg shing rnams 
[\[21a.3\]]kyang thams cad la/_/dri zhim 'o ma can shing ngo /_/sna tshogs zas sam gtor ma yang /_/'byung po thams cad sbyin par bya/_/gtor ma gang yang sgrub pa pos/_/khrag 'thung phyag rgya chen pos sbyin/_/gang zhig yid kyi 'dod pa ni/_/rtag tu rnal 'byor pa yis 'grub/_/dbyar gyi 
[\[21a.4\]]dus ni zhi ba ste/_/rgyas pa de bzhin dgun gyi dus/_/dpyid ka mngon spyod las rnams ni/_/sgrub pa pos ni thams cad bya/_/shar dus zhi ba rab tu gsungs/_/rgyas pa de bzhin srod la ste/_/nyin phyed la 'am nam phyed la/_/rtag par mngon spyod bya ba'o/_/hom khung 
[\[21a.5\]]dbus su yi dam lha/_/yi ge hU~M gis bskyed nas su/_/zhal ni gdangs pa bsam byas te/_/sbyin sreg de la dbul bar bya/_/sbyin sreg 'bum phrag phul gyur na/_/mdun du mngon sum kho nar 'gyur/_/dang po me ni dgug bya ba/_/lha thams cad kyi mchod pa'i gnas/_/
[\[21a.6\]]'od zer phreng 'khrugs drag po'i lha/_/sangs rgyas byang chub 'grub pa'o/_/oM e h+ye hi/_'dir gshegs gdon mi za bar khyod/_/me lha mngon sum dngos grub sbyin/_/drag po khams gsum gyis mchod pa/_/khyab 'jug tshangs pas phyag 'tshal ba/_/'di dag yon 
[\[21a.7\]]yang bzhes nas su/_/zhabs g.yon brjes kyang rdo rje can/_/oM hU~M hU~M hU~M phaT phaT swA hA/_dang po la ni yon dbul te/_/phyi nas lha bshos me tog dbul/_/oM lha yi me tog shin tu dmar/_/dri zhim shin tu mdzes pa ni/_/me tog de ring bzhes nas su/_/'di la byin gyis 
[\[21b\]]
[\[21b.1\]]brlab par gsol/_/hU~M me tog gi sngags so/_/oM mar me 'od zer 'bar ba ni/_/ngan 'gro 'jigs pa 'joms byed pa/_/lha yi mig byed bkra shis pas/_/mar me khyod kyis bzhes su gsol/_/hU~M mar me'i sngags so/_/oM tsan+dan ga pur dang bcas pa'i/_/dri zhim 
[\[21b.2\]]spos me dge ba ni/_/mthu dang bcas par bya ba 'di/_/bzhes nas byin gyis brlab tu gsol/_/hU~M spos kyi sngags so/_/oM sna tshogs lha yi dri zhim pa/_/sna tshogs ga pur rnam brgyan pas/_/sna tshogs yi ge hU~M las byung /_/dri 'di 'bul te bzhes su gsol/_/hU~M dri'i 
[\[21b.3\]]sngags so/_/dang por mchod pa'i cho ga ni/_/the tshom med par me la bya/_/phyi nas rang gi yi dam lha'i/_/bzlas sngags rig par brjod par bya/_/dbyangs dang gar dang zas rnams kyi/_/rnam pa du mar rol byas te/_/rig ma dang ni sgrub pa pos/_/tshogs la mchod pas mnyes 
[\[21b.4\]]par bya/_/gal te dngos grub dag 'dod na/_/sku gsung thugs ni 'grub pa'o/_/bla ma me lha rdo rje 'dzin/_/mchod par byas nas rdzogs par bya/_/oM me lha las ni grub par mdzad/_/sems can thams cad bde ba 'dren/_/sku gsung thugs dngos grub don du/_/lha 
[\[21b.5\]]rnams las ni rjes su skyobs/_/me lha zhi bar gshegs nas su/_/sa gzhi zhi bar mdzad mdzod cig_/rgyu dang mi rgyu bcas pa yis/_/sgrub pa po dang thams cad dang /_/bdag gi bsod nams 'bras 'gyur dang /_/sngags kyi dngos grub rab sbyin cig_/a A i I u U/_
[\[21b.6\]]r-i r-I/_l-i l-I/_e ai/_o au/_aM aH/_hU~M swA hA/_rdo rje bdud rtsi bde ba che/_/bcom ldan rdo rjes de gsungs so/_/de bzhin gshegs pa thams cad kyi sku dang gsung dang thugs kyi rdo rje can rdo rje bdud rtsi bde ba chen po'i rdo rje bdud rtsi rgyud chen po las sbyin sreg gi cho ga bstan pa zhes 
[\[21b.7\]]bya ba'i le'u bzhi pa'o//_//khyod la mig sman bshad par bya/_/tshil chen gyi ni snying po yi/_/ban da la ni dud pa blang /_/'ug pa'i mgo bo bsregs nas su/_/khrag chen dang ni bsres par bya/_/mtshan mo la ni btags nas su/_/zhib mor phye mar kho nar bya/_/bya rgod rje ngar 
[\[22a\]]
[\[22a.1\]]bkang nas su/_/mi yi rus pa'i thur mang gis/_/mig la bskus nas gzugs kun ni/_/rtag tu rnal 'byor pa yis byed/_/rdo rje bdud rtsi las byung ba'i/_/mig sman dngos grub sbyor ba ni/_/nag po'i tshes brgyad bcu bzhi la/_/b+ha ga'i dbus su bsgrub par bya/_/zhi 
[\[22a.2\]]ba dang ni rgyas pa dang /_/de bzhin dbang 'gugs las byed do/_/sna tshogs drag po'i gdon rnams dang /_/zhag bzhi pa yi rims dang dug_/thams cad med par byed lha mo/_/dga' ma khyod la bden par bshad/_/rgyal po'i khab na chen por mchod/_/dgra bo rnams kyang zad 
[\[22a.3\]]byed de/_/de bzhin bgegs kyang 'gag par byed/_/mig sman ldan par bzla bar bya/_/oM 'dod pa'i gzugs can mig yangs ma/_/bshang gci khrag la dga' byed ma/_/zhal gsum phyag drug pa'i lha mo/_/drag po'i gzugs can mA ma kI/_/hrIM hrIM hU~M hU~M a aMH/_a hA hAM swA hA/_
[\[22a.4\]]dang po'i zhal ni nag po ste/_/de kho na bzhin g.yas ni dkar/_/g.yon ni dmar por de rig nas/_/g.yas phyogs ral gri 'khor lo can/_/g.yon du zhags pa dang lcags kyu/_/de bzhin rdo rje dril bu yang /_/b+ha ga'i dbus su bsgom byas te/_/de la mig sman bsgrub 
[\[22a.5\]]par bya/_/b+ha ga gur gum gyis bkang nas/_/phyi nas ling ga gzhug par bya/_/de la brjod par bya sngags ni/_/oM yig sgra yig phye ba dang /_/badzra a mr-i ta zhes bkod/_/sgra sgrogs sprin dang phaT yig go/_/bdud rtsi dang ni mnyam ldan pas/_/b+ha ga'i dbus nas dbyung bar bya/_/
[\[22a.6\]]de la sngags 'bum bzlas nas su/_/de yis thig le kho nar bya/_/bud med kyis khyo 'khol 'gyur te/_/mdun na 'don bcas rgyal po yang /_/skyes pa gang gis de byas na/_/bud med gang la skal can 'gyur/_/rgyal po'i khab can chen por tshed/_/dgra bo rnams ni zad byed do/_/
[\[22a.7\]]dur dur ar ka'i 'bras blangs te/_/bdud rtsi dang ni bsres byas na/_/zhal gsum drag po'i gzugs dang ni/_/gshin rje'i gshed khro bzlas nas su/_/sha chen dang ni ldan byas te/_/chang dang bsres la sbyin par bya/_/rtag tu myos nas 'khor nas su/_/mi ni bskams nas shi 
[\[22b\]]
[\[22b.1\]]'gyur ro/_/oM hrIHSh+T+riHwi kr-i tA na na sarba sha trUM bi nA sha ya/_stam b+ha ya/_mA ra ya hU~M hU~M phaT/_sngags pas gi'u wang blangs nas/_/b+ha ga la ni yig 'bru bri/_/tsan+dan gyis ni mnyam byugs nas/_/khyod dang lhan cig gnas par bya/_/gnas ma dag ni bde chen te/_/'khor g.yog dngos 
[\[22b.2\]]por 'gyur bar ro/_/bshang gci gzugs brnyan byas nas su/_/sha chen gyi ni spos dbul te/_/dgra yi skra yis dkris byas nas/_/rus pa'i phye mas byug par bya/_/dgra sgor brkos nas sbas byas na/_/zhag bdun gyis ni shi 'gyur ro/_/bshang gci khrag dang bsres pa 
[\[22b.3\]]yi/_/sha chen gyis ni sbyin bsreg bya/_/dur khrod kyi ni bsreg shing yang /_/shing gcig pa dang lam mdo na/_/me yi hom khung bris nas su/_/nyin phyed nam phyed sbyin bsreg bya/_/khro chen gshin rje'i gshed po yi/_/sku la thal bas bskus pas ni/_/bsgoms nas 
[\[22b.4\]]dgra la cher gnon na/_/gdon mi za bar shi 'gyur ro/_/rdo rje bdud rtsi bde chen po/_/bcom ldan rdo rjes de gsungs so/_/de bzhin gshegs pa thams cad kyi sku dang gsung dang thugs kyi rdo rje can rdo rje bdud rtsi bde ba chen po'i rdo rje bdud rtsi rgyud chen po las las chen po bstan 
[\[22b.5\]]pa zhes bya ba le'u lnga pa'o//_//rdo rje bdud rtsi rgyud chen las/_/dpal ldan rdo rje hU~M mdzad kyi/_/sgrub pa mdor bsdus bshad par bya/_/dkyil 'khor cho ga'i rim pa yang /_/de yi dkyil 'khor cho ga zhes/_/khams gsum rnam rgyal las byung yin/_/gwa bzhi 
[\[22b.6\]]par ni thig gdab ste/_/khru gang yang na khru do'o/_/zla ba'i dkyil 'khor dang 'dra ba/_/'od zer 'bar ba 'khrugs pa la/_/dpal ldan rdo rje hU~M mdzad bzhag_/zhal gsum de bzhin phyag drug ste/_/rgyan thams cad kyis yongs rdzogs pa/_/phyag rgya yis ni phyag brgyan pa/_/rig ma 
[\[22b.7\]]bzhi dang mnyam ldan pa/_/u ma'i sra ba'i nu mar bzhugs/_/cung zad mche ba gtsigs pa po/_/khro dang ldan par bzhad byed zhal/_/g.yas pa la ni mda' bris te/_/de kho na bzhin g.yon na gzhu/_/phyag bzhi pa ni bris pa la/_/phyag gnyis pas ni nu ma bsnams/_/rig ma thams 
[\[23a\]]
[\[23a.1\]]cad zhal gsum ste/_/de bzhin sgo srungs lcags kyu dang /_/de bzhin me tog spos me ma/_/dri yang yang dag bri bar bya/_/sgeg mo phreng ba de bzhin dbyangs/_/gar mkhan ma yang phyag drug nyid/_/de bzhin gling bu ma bri ste/_/pi wang ma dang rnga chen ma/_/rdza rnga ma 
[\[23a.2\]]dang sil snyan kun/_/dkyil 'khor la ni bri ba'o/_/rdo rje bdud rtsi rgyud chen las/_/skal ba bzang po yang bzhag ste/_/phyag gnyis pa la zhal gcig pa/_/bzang po de dag kho na'o/_/rgyan ni thams cad kyis brgyan pa/_/sgrub pa po yang mdun bri'o/_/bgrang phreng de bzhin rdo rje dang /_/
[\[23a.3\]]dril bu 'dzin pa bri bar bya/_/gtor ma'i gtor ma mchod rdzas dang /_/chang skyems ro dang dga' ston mchod/_/nag po'i brgyad dang bcu bzhi la/_/dkyil 'khor la ni rdul tshon gdab/_/dbus su gru bzhi bri ba'o/_/gal te dngos grub mchog 'dod na/_/sngags yig gcig pa 
[\[23a.4\]]gtso bo ni/_/rdo rje hU~M mdzad bsgrub par bya/_/phyi nas slob dpon la mchod pa/_/bdag gam rgyal srid dbang nyid dam/_/bran mo bu mo de bzhin du/_/ma dang sring mo dbul bar bya/_/sku gsung thugs kyi bsgrub pa yi/_/dngos grub gal te bdag 'dod na/_/khams gsum rnam rgyal las 
[\[23a.5\]]byung ni/_/sngags pas rtag tu bsgrub par bya/_/rdo rje sems dpa'i dkyil 'khor ni/_/rdo rje bdud rtsi las byung ngo /_/bdud rtsi lnga dang mnyam ldan pa/_/ngan song thams cad med byed pa/_/rdo rje se gol mnyam sbyor gyis/_/dpal ldan rdo rje hU~M mdzad 'grub/_/rnal 'byor pa dang rnal 'byor ma'i/_
[\[23a.6\]]byang sems rnam par sprul par gsungs/_/lan grangs du mar rig ma dang /_/dkyil 'khor du ni rol bar bya/_/b+ha ga'i dbus la myang byas pa/_/gang dag dpa' bo sngags la gnas/_/pad+mar kha yis 'o byas nas/_/bdud rtsi khu ba kho nar blang /_/lag pa yi ni sor mo la/_/gnas de la ni 
[\[23a.7\]]blang mi bya/_/blang bar gyur na 'jig 'gyur nas/_/mthu yang 'jig nas 'bras bu med/_/rig ma chen mos kyang phyung nas/_/rdo rje la yang 'o gdab bo/_/de ni sangs rgyas nyid du 'grub/_/khu ba'i gzugs can bdud rtsi ni/_/rdo rje bdud rtsi bde chen po/_/bcom ldan rdo rjes de gsungs so/_/
[\[23b\]]
[\[23b.1\]]de bzhin gshegs pa thams cad kyi sku dang gsung dang thugs kyi rdo rje can rdo rje bdud rtsi bde ba chen po'i rdo rje bdud rtsi rgyud chen po las rdo rje hU~M mdzad kyi bsgrub pa bstan pa zhes bya ba le'u drug pa'o//_//de nas lha mo mA ma kI/_/dga' ba'i rol bar cher bzhugs pas/_/thal mo sbyar nas 
[\[23b.2\]]phyag byas nas/_/dbyangs 'di dag ni ched du brjod/_/dpa' bo chu skyes sngon po'i sku/_/dpa' bo gzhan gyis yongs bskor zhing /_/phyag rgya mo tshogs mnyam ldan pa'i/_/rdo rje bdud rtsi bdag phyag 'tshal/_/ston gyi nam mkha' dang 'dra ba/_/nga ro bung ba sgra sgrogs ltar/_/bskal par bzhugs 
[\[23b.3\]]pa skal bzang ba/_/rdo rje bdud rtsi bdag phyag 'tshal/_/thams cad mkhyen pa thams cad mdzes/_/yang dag dbang po lam gyis ni/_/rdo rje bdud rtsi bdag phyag 'tshal/_/ma lus pa yi khams gsum la/_/rdo rje bdud rtsi dpe med pas/_/nyi shu rtsa bzhi rigs chen mo/_/shin tu chags pas 
[\[23b.4\]]dga' byed pa/_/sen mo rjes dang bcas pa'i sku/_/rdo rje bdud rtsi bdag phyag 'tshal/_/ut+pal sngon po'i 'dab ma lta bur phyag sngo ba/_/sangs rgyas de bzhin gshegs pa rdo rje khyod kyis bdag dang ni/_/shin tu dga' ba'i rjes su chags pas longs spyod cig_/khams gsum la ni bsgrub 
[\[23b.5\]]par bya ba'i don gyi phyir/_/khyod ni skyon med dam pa'i stong pa las/_/yig 'brus rdo rjes gyur pa'i mgon po khyod/_/rgyu dang mi rgyu gang gis khyod mthong nas/_/de dag 'khor ba ru ni ga la 'gro/_/de ltar dbyangs ni blangs nas su/_/rdo rje gar ni rnam par byed/_/rked pa dang ni rkang pa dang /_/dpung pa dang 
[\[23b.6\]]ni mgo bo'i gar/_/gar gyi gzhung gi mtshan nyid do/_/rjes thabs rjes su rim pa dang /_/bstod pa dang ni 'gying bag ste/_/rgyas dang 'dud dang gsal po ru/_/rgyas pa dang ni smin bskyod gar/_/lag pa'i phyag rgya sbyor ba yis/_/stabs brgyad kyis ni gar byed bya/_/rgyas pa'i pad+ma mA ma kI/_/
[\[23b.7\]]gar byas nas ni lha mo des/_/rdo rje cing gis rdo rje ni/_/rdo rje be con 'o btab byed/_/de nas bcom ldan rdo rjes kyang /_/'o btab mA ma kI pad+mar/_/ston cig lha mo pad+ma ni/_/de la mchod pa brtsam par bya/_/bzhugs shig mi g.yo bar rig mo/_/bdud rtsi bsam gtan brtsam par bgyi/_/de bzhin 
[\[24a\]]
[\[24a.1\]]nyid mchog brtsam pa ni/_/bdud rtsi thig le'i gzugs can te/_/mkha' yi dbus su zla ba 'dra/_/stong pa de nyid ched du brjod/_/'jigs med zad med phra mo ni/_/rdo rje sems dpa' 'joms byed pa/_/lte ba'i dbus su gnas lha mo/_/snying po gsang ba'i 
[\[24a.2\]]spyod yul la/_/khu ba'i gzugs kyis zag nas su/_/b+ha ga ling ga'i dkyil du gnas/_/'di ni srog chags rnams kyi srog_/rnam par shes pa'i phung po rten/_/sangs rgyas de bzhin rdo rje 'dzin/_/tshangs pa khyab 'jug dbang phyug che/_/sa dang chu dang de bzhin me/_/rlung dang 
[\[24a.3\]]nam mkha' kho na yang /_/g.yo dang mi g.yo sna tshogs pa'i/_/khams gsum la ni ma lus par/_/de ni bdag gis rtag tu bsam/_/de las bskyed de bdag dang khyod/_/tshangs pa lha dbang khyab 'jug sogs/_/byang chub sems dpa' de bzhin gshegs/_/shes bya shes pa'i bdag 
[\[24a.4\]]nyid gtso/_/de nyid dam pa de bsam mo/_/skye ba dang ni shi ba dang /_/thams cad de la 'dus pa yin/_/skyed pa byed pa po de gcig_/rang bdag gyur pa lhan cig pa/_/thams cad mkhyen pa kun nas kun/_/zhi nas zhi ba khyab pa po/_/ci phyir khang pa de bkang bas/_/de bas skyes 
[\[24a.5\]]bur bshad pa yin/_/lus la gnas phyir lus can te/_/shed byed phyir na shes par 'dod/_/bdag la bdag gis rig pa'i lha/_/de phyir lha zhes 'dod pa yin/_/'jug las khyab 'jug ces gsungs te/_/ngag gis rdo rje 'dzin du 'gyur/_/ston du med pa gsang ba 
[\[24a.6\]]'di/_/nan tan du ni gsang bar bya/_/skyon can min dang g.yo can min/_/dam tshig la ni mi sdang ba/_/chad par lta ba med pa la/_/bla ma la chags 'dul ba can/_/phrag dog chags pa spong byed pa/_/dkyil 'khor la ni zhugs pa dang /_/rdo rje bstan pa'i slob ma dag_/de la 
[\[24a.7\]]rgyas pa'i bstan pa 'di/_/de bzhin nyid mchog bshad par bya/_/slob dpon rig ma dang ldan nas/_/de la dbang bskur sbyin par bya/_/rdo rje bdud rtsi bde chen po/_/bcom ldan rdo rjes de gsungs so/_/de bzhin gshegs pa thams cad kyi sku dang gsung dang thugs kyi rdo rje can rdo rje 
[\[24b\]]
[\[24b.1\]]bdud rtsi bde ba chen po'i rdo rje bdud rtsi rgyud chen po las dbyangs dang gar dang /_dbang bskur ba dang /_de bzhin nyid cher dmigs pa dag bstan pa zhes bya ba le'u bdun pa'o//_//de nas lha mo yang langs nas/_/bzhad nas 'di dag zhu ba ste/_/bcom ldan 'di la the tshom 
[\[24b.2\]]zos/_/dam pa'i ngo mtshar bdag bskyed de/_/zhi gzugs rdo rje can de las/_/khro bo'i gzugs ni ci ltar 'gyur/_/de nas bcom ldan rdo rje can/_/rdo rje bdud rtsi bde chen pos/_/rdo rje pad+ma mnyam sbyor te/_/khro bo'i gzugs ni rnam par phyung /_/'bar ba'i phreng 'khrugs drag 
[\[24b.3\]]po can/_/'jigs byed la yang 'jigs par byed/_/zhal bzhi la ni phyag brgyad de/_/thod pa'i dbu rgyan 'jigs par brgyan/_/kha T+wAM ga dang mgo bsnams te/_/thod pa dang ni khrag dga' ba/_/gtum po rgyu ma'i phreng 'khrugs pa/_/rig ma brgyad kyis yongs su bskor/_/dur 
[\[24b.4\]]khrod chen po bzhir bzhugs pa/_/phaT yig sngags kyi nga ro can/_/'byung po ro langs tshogs pa dang /_/dur khrod la ni rol mdzad pas/_/de 'og dbang dang bcas pa'i lha/_/tshangs pa khyab 'jug dbang phyug che/_/bza' byed rdo rje can chen po/_/dpal ldan khrag 'thung gzugs 
[\[24b.5\]]ni phyung /_/dang po'i rig ma 'jigs can ma/_/mi sdug gdol pa sme sha can/_/ser mo rigs can drag mo dang /_/'jigs par byed ma brgyad du 'dod/_/sngags 'di dag ni bzla byas te/_/gar yang byed nas dbyangs blang ngo /_/'jigs byed chen po mche ba gtsigs/_/rgyu ma phreng gi 
[\[24b.6\]]rgyan skud brgyan/_/sha chen dag ni gsol byed pa/_/dpal ldan khrag 'thung bdag phyag 'tshal/_/sgrub pa po rnams phan byed phyir/_/bzlas pa'i sngags ni bshad par bya/_/gsum pa yi ni gsum pa la/_/bdun pa yi ni bzhi pa sbyor/_/bdun pa yi yang gsum pa ste/_/gnyis kyi 
[\[24b.7\]]tshig ni gnyis su sbyor/_/kun la de bzhin nyid ldan te/_/yi ge phyed kyis rnam par brgyan/_/drug pa'i bzhi pa phyung byas te/_/bdun pa'i dngos pos gdan du bya/_/bcu gsum pa yis steng gnon pa'i/_/swA hA mthar bzhag sngags ni phyung /_/dang po rnam par snang mdzad da dbul/_/khrag 
[\[25a\]]
[\[25a.1\]]'thung rtsa ba'i sngags yin no/_/sngags kyi rgyal po 'di nyid kyi/_/mthu chen nyon cig mA ma kI/_/lan cig tsam gyis sngags bzlas na/_/skad cig 'jig rten gsum 'jig go/_/khams gsum ma lus pa rnams kyang /_/zos par byed par the tshom med/_/de yis 
[\[25a.2\]]'dod pa thams cad sbyin/_/dpal ldan khrag 'thung mnyam 'gyur ro/_/rdo rje bdud rtsi bde chen po/_/bcom ldan rdo rjes de gsungs so/_/de bzhin gshegs pa thams cad kyi sku dang gsung dang thugs kyi rdo rje can rdo rje bdud rtsi bde ba chen po'i rgyud las dpal ldan khrag 'thung bskyed 
[\[25a.3\]]pa bstan pa zhes bya ba le'u brgyad pa'o//_//de nas bdud rtsi 'khyil pa yis/_/gzugs ni yang dag bshad par bya/_/zhal gsum pa la phyag drug ste/_/drag po nag po dud pa'i 'od/_/'od zer phreng ba 'khrugs pa dang /_/gtum mos spyan ni dmar po can/_/dmar 
[\[25a.4\]]ba'i smin ma ag tshom 'bar/_/drag chen po ni zil gyis gnon/_/phyag na dgra sta bsnams brtson pa/_/gtun shing rdo rje zhags pa dang /_/g.yon gyi phyag gi sdigs mdzub kyis/_/sdang ba thams cad sdigs par byed/_/ral gri phyag mtshan bsgom par bya/_/rig ma brgyad dang 
[\[25a.5\]]mnyam ldan zhing /_/sgo srungs dang yang yang dag ldan/_/gsang ba'i pad+ma bsgom byas te/_/'dab mar rig ma brgyad ni bkod/_/bdud rtsi ma dang bdud rtsi zhal/_/bdud rtsi can dang bdud rtsi spyan/_/grangs med ma dang gzugs bzang ma/_/mdzes pa'i gzugs can bde grub ma/_/
[\[25a.6\]]thams cad zhal gsum phyag drug ste/_/phyogs dang mtshams la dgod par bya/_/phyag gis pad+ma bsnams par brtson/_/de dag lha mo gar byed nas/_/sna tshogs gzugs rnams mchog sbyin ma/_/bzhad cing rol par mdzad byed do/_/sngags kyi rgyal po dbyung bar bya/_/rnam 
[\[25a.7\]]par snang mdzad yang 'bul nas/_/tshig 'di yis ni yongs su dgod/_/dang po yi ni gnyis pa ste/_/stong pa nyid ni gdan ldan pa/_/stong pas steng nas gnon pa'i sngags/_/mtha' nas swA hA sbyor byed do/_/gtan du shin tu dga' 'byor nas/_/bdud rtsi bdud rtsi phyung nas su/_/bdud 
[\[25b\]]
[\[25b.1\]]rtsi bdud rtsi sbyor ba yis/_/bdud rtsi 'khyil pa bsgrub par bya/_/don kun dngos grub thams cad yang /_/de yis myur bar bsgrub par 'gyur/_/pho'am gal te mo dag gis/_/bdud rtsi 'khyil pa dran byed na/_/rgyu dang mi rgyu 'jig rten gsum/_/de yi phyag mthil la kun 
[\[25b.2\]]gnas/_/rdo rje bdud rtsi bde chen po/_/dus rtag par ni bsgom par bya/_/de bzhin gshegs pa thams cad kyi sku dang gsung dang thugs kyi rdo rje can rdo rje bdud rtsi bde ba chen po'i rdo rje bdud rtsi rgyud chen po las/_dpal bdud rtsi 'khyil pa 'byung ba zhes bya ba le'u dgu 
[\[25b.3\]]pa'o//_//de nas ro langs chen po yi/_/sgrub pa gzhan yang bshad par bya/_/nag po'i tshes brgyad bcu bzhi la/_/ling ga gcig dang lam mdo dang /_/shing gcig dang ni dur khrod dang /_/ri dang chu 'gram de rnams la/_/las thams cad ni bsgrub bya 
[\[25b.4\]]ste/_/de bzhin ro langs slong ba ni/_/'gags nas shi ba mo rnams ni/_/mtshan thams cad ni kun rdzogs pa/_/gdol pa mo dang sme sha can/_/khyim tshos ma rnams de dag na/_/mdzes pa bzang ba rma med pa/_/sum cu rtsa gnyis bsngags pa ste/_/lo ni nyi shu rtsa lnga bskyed/_/
[\[25b.5\]]bud med ro yi skra bzung ste/_/gtsang ba'i chu yis bkru bar bya/_/sngags dang sman gyi rdo leb la/_/ga bur tsan+dan dkar po yis/_/de la byug par byas te/_/sna tshogs me tog spos rnams kyis/_/mchod cing gtor ma dbul bar bya/_/mar khu chen pos bskus nas su/_/
[\[25b.6\]]yungs kar ngo la brdeg par bya/_/khrag 'thung zhes bya sgrub pa pos/_/de la dkyil 'khor yang bri ste/_/thod pa zhes bya zla gam mam/_/gzhu yi tshul gyis bkang bar bya/_/thod pas nye bar brgyan byed cing /_/rig ma brgyad dang ldan par bya/_/sha yi khams can 
[\[25b.7\]]thod pa dbang /_/kha T+wAM thams cad kyis 'dzin te/_/zhal gsum pa la drag po'i gzugs/_/phyag drug ral gri phyag na 'dzin/_/dkyil 'khor de yi phyi rol du/_/sgo srungs ma ni rab tu brtags/_/glang rna dang ni glang chen rna/_/zhal mdzes de bzhin zhal gdug ma/_/drag mo zhags 
[\[26a\]]
[\[26a.1\]]pa lcags kyu 'dzin/_/mi sdug 'jigs pas 'jigs byed rnams/_/zhal gcig pa la phyag gnyis pa/_/me tog mchod pa yang dag bri/_/rnam pa sna tshogs rig ma yang /_/dkyil 'khor la ni mchod pa bri/_/de nas dpa' bo sgrub pa pos/_/dung chen gyis ni 
[\[26a.2\]]brgyan byas pa/_/thod pa'i phreng bas thod bcings pa'i/_/khrag 'thung gzugs ni sgom byed pas/_/de la cang te'u brdungs nas su/_/gar byed cing ni khang par 'jug_/de yi snying gar gnod pa'i sngags/_/b+h+yo yig de la bzla bya ste/_/lha yi dkyil 'khor mchod nas su/_/khrag 
[\[26a.3\]]chen gyis ni gtor bar bya/_/dpal ldan khrag 'thung sngags chen ni/_/sgrub pa pos ni bzlas ma thag_/khro dang ldan pa'i ag btsar bya/_/ro langs kyis ni gang sgrogs byed/_/de tshe sngags pas mi 'jigs te/_/khrag 'thung sngags ni dran par bya/_/langs pa'i ro langs de yis kyang /_/sgrub 
[\[26a.4\]]pa po la 'di skad smra/_/dpa' chen po kye las gang yang /_/bdag la bka' stsol rdo rje can/_/ral gri mig sman sa 'og dang /_/mkha' la rgyu bar 'dod pa dang /_/sgrub pa pos ni gang 'dod pa/_/las de dag ni bsgrub par bgyi/_/de nas sgrub pa po yis ni/_/yid la gang dang gang 'dod 
[\[26a.5\]]bslang /_/de ltar thams cad bsgrub bya ba/_/rgyas pa'i pad+ma mA ma kI/_/ro langs bsgrub pa'i mchog gyur pa/_/rdo rje bdud rtsi las byung yin/_/sku gsung thugs kyi bsgrub don du/_/sgrub pa po yi bde yang 'dren/_/rdo rje bdud rtsi bde chen po/_/bcom ldan rdo rjes de gsungs so/_/
[\[26a.6\]]de bzhin gshegs pa thams cad kyi sku dang gsung dang thugs kyi rdo rje can rdo rje bdud rtsi bde ba chen po'i rdo rje bdud rtsi rgyud chen po las ro langs bsgrub pa bstan pa zhes bya ba le'u bcu pa'o//_//de nas bcom ldan rdo rje can/_/rdo rje bdud rtsi bde chen pos/_/rdo rje pad+ma mnyam sbyor te/_/
[\[26a.7\]]cang mi gsung bar cher bzhugs so/_/dbugs dgag phyir nas mi g.yo nas/_/mi 'jigs pa dang mi gsung bar/_/ting 'dzin mchog la zhugs pa la/_/mA ma kIs ni yang zhus te/_/bcom ldan rdo rje phra mo ni/_/sems can kun gyi yid la gnas/_/ci ltar rnam pa gang gis ni/_/de bzhin 
[\[26b\]]
[\[26b.1\]]nyid de thob par bgyi/_/de nas bcom ldan rdo rje can/_/rdo rje bdud rtsi bde chen pos/_/bzhad pa mdzad nas gsung 'di ni/_/spyan yang phye nas bka' stsal pa/_/de nyid sngon bzhin bshad pa ste/_/bdud rtsi gzugs ni khu ba yin/_/bdud rtsi lnga dang ldan byas te/_/rtag par rgyun du 
[\[26b.2\]]myang bar bya/_/rdzas ni re re'i mthu dag ni/_/bshad pa nyon cig mA ma kI/_/ye shes shes bya sgrub byed pa'i/_/khu ba dngas par bza' bar bya/_/sku gsung thugs kyi bsgrub don du/_/khrag chen rab tu bsgrub bya ste/_/gang zhig bud med rnams kyi 'am/_/bu mo yi ni rtag tu 
[\[26b.3\]]blang /_/khrag chen des ni mA ma kI/_/don ni thams cad byed pa po/_/drag shul shi ba rnyed na ni/_/sha chen po yang bza' bya ste/_/gsal shing btsugs dang 'gags pa 'am/_/g.yul du bsad pa gang de ni/_/zab cing bstan pas za byed na/_/tshe dang nad med 'phel bar 
[\[26b.4\]]'gyur/_/de bzhin 'dod pa'i bde ba dang /_/sangs rgyas byang chub grub pa dang /_/rdo rje sems dpa' bzhin du 'tsho/_/'dod kun 'bras bu des sbyin no/_/rdo rje chu dang bshang gci ni/_/rang gis bza' bar rig par bya/_/phye ma zhib mor byas pa la/_/khrag chen gyis ni bsre 
[\[26b.5\]]bar bya/_/snga dro de bzhin nyin phyed dang /_/phyi dro la ni bza' bar bya/_/dus gsum zos nas rnal 'byor pas/_/de nas rdo rje chu ni btung /_/nyin dang nyin du mA ma kI/_/sgrub pa po gang sgrub byed pa/_/lus la nad ni med 'gyur zhing /_/rgas pa'i nad kyang med par byed/_/skal bzang 
[\[26b.6\]]rgyas pa'i mdangs ldan pa/_/rgyal po'i sgor yang rgyal bar 'dren/_/de ni 'dod pa kun sbyin pas/_/mchog rab de nyid thob pa yin/_/rnal 'byor de yang kun shes te/_/rdo rje sems dpa'i yon tan ldan/_/'dod chags zhe sdang las grol nas/_/brkam pa phrag dog 
[\[26b.7\]]rnam spangs nas/_/rdo rje bdud rtsi bde chen po/_/de yis sgrub pa 'grub pa'o/_/rdo rje bdud rtsi'i rgyud 'di ni/_/don mang gsang ba'i rim pa can/_/ma lus rdo rje theg pa 'di/_/'di las byung gyur lha mo kye/_/rgyas pa'i pad+ma mA ma kIs/_/'dod chags kyis ni bde 'gyur bas/_/
[\[27a\]]
[\[27a.1\]]khyod la dam pa'i dngos ston na/_/bdag gis gang la yang mi ston/_/'di ni gsang chen dam pa yin/_/yid dag kun gyi bdag la gnas/_/byang chub sems dpa' ma shes te/_/gzugs med stong pa mi 'gyur bas/_/de na de nyid rig chen po/_/rdo rje spyi gtsug nor 
[\[27a.2\]]bur 'dod/_/shin tu gsang nas gzungs lha mo/_/pha dang bu la'ang bstan mi bya/_/gal te dngos grub mchog 'dod na/_/gdan du gsang ba bstan pa dang /_/bla ma la chags brtul zhugs brtan/_/de la sbyin nas de nyid bstan/_/rdo rje bdud rtsi rgyud 'di ni/_/bde 'grub shin 
[\[27a.3\]]tu thob dka' ba/_/yang dag rdzogs pas skal bzang zhi/_/snying po ye shes 'dus pa yin/_/rdo rje bdud rtsi rgyud chen las/_/sgrub pa po gang dbang bskur ba/_/sangs rgyas byang chub sems rnams kyis/_/de la kun gyis phyag byed de/_/phyag ni lan gsum byas nas su/_/
[\[27a.4\]]rdo rje slob dpon skal bzang mchog_/de nyid sems can thams cad kyi/_/'khor ba las 'dren gtso zhes gsungs/_/rdo rje bdud rtsi bde chen po/_/bcom ldan rdo rjes de gsungs so/_/rdo rje bdud rtsi rgyud chen po/_/ston pas dga' ma la bstan nas/_/phra mo'i gzugs su 
[\[27a.5\]]rdo rje can/_/de nas b+ha gar cher bzhugs so/_/de bzhin gshegs pa thams cad kyi sku dang gsung dang thugs kyi rdo rje can rdo rje bdud rtsi bde ba chen po'i rgyud las bdud rtsi lnga sgrub pa'i thabs bstan pa zhes bya ba'i le'u ste bcu gcig pa rdzogs [{]s+ho[,]so[}]//_//rdo rje bdud 
[\[27a.6\]]rtsi'i rgyud lo tsA ba gyi co zla ba'i 'od zer gyis bsgyur cing zhus te gtan la phab pa//[ {D436}]@##/_/rgya gar skad du/_ku la lo ka nA tha pany+tsa da sha ka nA ma/_bod skad du/_rigs kyi 'jig rten mgon po lnga bcu pa zhes bya ba/_
[\[27a.7\]]dpal ldan rigs kyi 'jig rten mgon po la phyag 'tshal lo/_/de nas 'di ni mchog tu gsang /_/'jig rten yang dag rmongs pa'i mchog_/rigs dang rigs byung mngon brjod pas/_/gnyis med sngags ni rab bshad bya/_/dam tshig spyod pa nges par grol/_/bya ba dus tshod 
[\[27b\]]
[\[27b.1\]]rnam par spangs/_/de nyid gsum ldan yang dag lha/_/'jig rten mgon po 'gro ba'i bdag_/'dod pa'i dbang phyug 'dod pa'i lha/_/mthong dang ma mthong 'bras rab ster/_/de 'dir sngags ni mtshungs med pa/_/bla ma'i zhal la rnam par gnas/_/drag chen 'jigs byed lus la ni/_/lnga pa'i 
[\[27b.2\]]thig le dang bcas shing /_/rnam gcod dang po yang dag ldan/_/chen po lnga pa'i lnga pas brgyan/_/lce gnyis yan lag med gnyis gnas/_/lus gsum gyis ni sngags mchog la/_/yi ge rnams kyi bsdu ba las/_/mtshan nyid cho ga bzhin du bzlas/_/'di yi rjes dran sngags pa 
[\[27b.3\]]yis/_/gtsang ngam yang na mi gtsang rung /_/lha bzhin mthong ba lha rnams kyis/_/de yi lha mo 'dod lha bzhin/_/'di bzhin sngags kyi 'dod lha yi/_/bya ba med cing sgrub pa'ang med/_/mchod med me la sbyin sreg med/_/rnal 'byor ldan dang yang dag ldan/_/dus tshod rnams las 
[\[27b.4\]]rnam nges grol/_/rtse gcig sems ni g.yo mi byed/_/sgrib pa dang bral mtshungs pa yi/_/mchog gi bsam gtan yang dag sbyar/_/rigs kyi 'jig rten dbang phyug gi rtog pa lnga bcu pa las sngags kyi de kho na nyid kyi le'u ste dang po'o//_//snying ga'i 'khor lo'i 
[\[27b.5\]]nang song ba'i/_/de nyid gzhan dang gzhan du 'gro/_/dbye ba nyis 'gyur de las ni/_/ye shes nyid ni kun 'gro bya/_/mi 'gyur dga' ba'i yul rig pa/_/sems kyi rjes su rtogs pa can/_/bya ba de yi bde 'dod phyir/_/rtogs pa kun nas 'jug par 'gyur/_/de yi 
[\[27b.6\]]ngo bo rtogs nyid 'jug_/de sems dga' ba'i spyod yul la/_/bya ba dang ni las rnams kun/_/tshig dang bcas pas the tshom med/_/bsam gtan rnal 'byor yang dag ldan/_/brtan par dgod bya blo ldan gyis/_/'gro kun dgra yi rang bzhin gyi/_/sa steng sa 'og 
[\[27b.7\]]mtho ris sgrub/_/lte ba'i pad+mar pad+ma che/_/rnam gsum nam mkha'i nang song ba/_/pad+ma'i phyag rgya yang dag ldan/_/nam mkha' phyag rgya'i bdag nyid bzhin/_/srog 'bab pa yi tshad kyis ni/_/gnas gnyis po yis goms par bya/_/de bzhin rab tu dgod byas nas/_/
[\[28a\]]
[\[28a.1\]]'jig rten mgon po'i sku ru 'gyur/_/gang gis gzhan du bzlas byas dang /_/las rnams kyang ni bsgrub byas na/_/de ni mkha' la khu tshur bsnun/_/rmongs pas spun stong 'joms par byed/_/bsam gtan sbyor bas cho ga bzhin/_/las gang rtag tu bya ba ste/_/
[\[28a.2\]]de las myur du sgrub byed do/_/de yi las ni yid kyir 'dod/_/rigs kyi 'jig rten dbang phyug gi rtog pa lnga bcu pa las bdag gi de kho na nyid kyi le'u ste gnyis pa'o//_//rang bzhin bsam gtan dang bcas shing /_/dzA ti mtshal gyi 'od zer bzhin/_/se 'bru le brgan me tog bzhin/_/
[\[28a.3\]]li khri dmar po dang mtshungs gtso/_/sngags kyi sku yi lha yi lha/_/zhal gcig phyag ni bzhi pa ste/_/mkha' pad zla ba'i gdan la bzhugs/_/khyab bdag zhags pa lcags kyu bsnams/_/mchog sbyin phyag gis yang dag rol/_/mu tig nor bus rnam par brgyan/_/pad+ma'i 
[\[28a.4\]]phyag dang spyan gsum po/_/gzi brjid chen po sna tshogs sku/_/dpa' bo dbang phyug 'gro ba'i mgon/_/rnal 'byor ma yi thugs dgyes pa/_/dngos grub thams cad rab ster ba'i/_/sngags rnams kun la bsam gtan bya/_/gang dang gang gis bsgom pa yis/_/rnal 'byor 
[\[28a.5\]]goms par gyur pa'i phyir/_/de ni de yi rang bzhin 'gyur/_/yid bzhin nor mchog ji bzhin no/_/lha ni dkar pos zhi rab ster/_/de bzhin ngag ni rab sad byed/_/dbang dang dgug pa'i de nyid la/_/sku mdog dmar po rnam par bsam/_/du ba dmar po'i 'od mdog can/_/rlung 
[\[28a.6\]]gi dkyil 'khor gyis dkris pas/_/dgra bo rnams ni nyer skrod pa/_/'dir ni the tshom med par byed/_/du ba skya bo dmar ba yis/_/rnam par zhe sdang nges sbyor ba/_/gsad pa la ni kha dog gnag_/rengs pa la ni ser por shis/_/lug gi steng du gnas pa la/_/rkan gyi bar du rnam phug 
[\[28a.7\]]na/_/srid pa gsum du gang gang gnas/_/thams cad rab tu rmongs par byed/_/gzhan dag rmongs pas ci zhig bya/_/don mang tshig ni rab 'dus pa/_/'jig rten gsum gyi las rnams ni/_/yon tan brgyad dang ldan pa yi/_/rgyud gzhan rnams la nyer gyur pa/_/gsungs dang ma gsungs 
[\[28b\]]
[\[28b.1\]]gyur pa ni/_/rang bzhin bsam gtan sbyor ba yis/_/bya ba 'di la the tshom med/_/gang zhig lha ni nam mkha' mtshungs/_/kha dog dbye bas so so ste/_/'jig rten gsum na gang spyod pa'i/_/las rnams thams cad bya ba'o/_/skal bzang byed pa'i sngags rnams ni/_/snying ga'i 
[\[28b.2\]]chu skyes dbus song ba/_/snying ga'i chu skyes sbyor ba yis/_/dbang la sogs pa yang dag bsgrub/_/yi ge gsum dang bcas pa'i lha/_/steng du 'gro ba gsum ldan pas/_/mi rnams las ni rtag bsgrubs pa/_/rnal 'byor ma rnams zhal la gnas/_/rnam pa gsum ni 'gugs par 
[\[28b.3\]]byed/_/pad+ma gzugs ldan gyur pas mdzes/_/rtag sbyor rgyun du rnal 'byor pas/_/mar me g.yo med gnas pa bzhin/_/sngon gsungs lha yi lha dbang phyug_/skya rengs dmar po dang mtshungs 'od/_/mtshan mo phyed kyi dus gnas la/_/rnal 'byor nyid ni yang dag spyod/_/
[\[28b.4\]]de yi gzugs 'dzin lus la ni/_/yang dag sngon du bkod pa yis/_/zhags pa lcags kyu 'dzin pa'i lha/_/bsgrub bya'i lus la yang dag blang /_/thams cad bla ma'i zhal la gnas/_/zhags pa lcags kyu'i 'od zer gyis/_/de las lcags kyu bsnun nas ni/_/zhags pa yis 
[\[28b.5\]]ni 'gugs par byed/_/rnam par myos shing lus ni dmar/_/yang dang yang du brgyal gyur te/_/bu ga sgo dgu nas bsnun nas/_/khrag ni rab tu 'bab par byed/_/sgrib pa med par dang mtshungs par/_/rang lus rnam par blta bar bya/_/de yi dbugs las bzhengs pa'i sngags/_/
[\[28b.6\]]yi ge'i dbang po dang por bsam/_/'bar zhing 'bar ba lta bu yis/_/kha yi sgo ru sngon 'dod rol/_/pad+ma'i gzugs 'dzin de yang ni/_/kha yi nang nas nges par 'byung /_/bsgrub bya'i kha ru thim gyur te/_/ji srid de snying chu skyes la/_/gang zhig de yi snying gnas pa/_/'dir ni de'i snying 
[\[28b.7\]]kun nas phrogs/_/mer mer por ni blangs pa yis/_/sgrol ma'i gzugs bzhin yid 'phrog pa/_/de ni gsum pas cho ga bzhin/_/rlung gis lo ma g.yo ba ltar/_/rang gi khyim du rim par bsgom/_/gcig gi ngo bor gyur pa mchog_/lha dang lha yi sgrub pa'i thabs/_/mtshan mo 
[\[29a\]]
[\[29a.1\]]mdun du bsgrub par bya/_/bran gyi ngo bos 'jug 'gyur zhing /_/'tsho ba dang ni nor gyis kyang /_/sa stengs 'jig rten slar ci smos/_/'grub 'gyur 'di la the tshom med/_/sngags kyi dbang po sgrub pa pos/_/rang dbang med rnams sbyar mi bya/_/sngags 
[\[29a.2\]]kyi rgyal dbang bzlas byas pas/_/rgyal srid sgrub pa de mchog go/_/gzhan du gang gis rab bsgrubs na/_/bud med 'dod pas long bzhin myos/_/gal te lha yi bu mo yang /_/de yi skad cig nyid la mchi/_/rigs kyi 'jig rten mgon po'i lnga bcu pa las lha'i de kho na nyid 
[\[29a.3\]]kyi le'u ste gsum pa'o//_//'jig rten dbang phyug snying po mchog_/sba zhing srog bzhin yang dag bsrung /_/dam tshig spyod pa dman pas kyang /_/'dren pa'i bdag nyid sngags bzlas bya/_/gcig pu grogs dang bral byas te/_/blo dang ldan pas 'bum du bzlas/_/de yi 
[\[29a.4\]]mngon sum 'ong 'gyur te/_/'khor lo gsum du legs 'gro mchog_/'jig rten thams cad 'byin pa dang /_/sdud pa dang ni yang dang yang /_/nam mkha'i go 'phang bder 'gro ste/_/dran pas 'di la the tshom med/_/sems dang sems med sbyor ba ni/_/sems ni sems med la des 
[\[29a.5\]]mthong /_/sems ni sems ma la thim nas/_/rab 'jug lus skyes ma rnams la/_/nad bcas nad med pa dang ni/_/nad med de bzhin nad bcas byed/_/zhags pa lcags kyu 'dzin pa'i mchog_/sngags kyi rgyal po'i dbang pos so/_/gzhan du byis pa rmongs pa yis/_/zla ba 
[\[29a.6\]]'dzin par 'dod pa bzhin/_/gang zhig rang bzhin sbyor bral bas/_/las rnams bsgrub pa de mchog min/_/gang gis gsum gsum gnas skabs gsum/_/'jig rten mgon po nyid rig nas/_/chu 'dzin bral ba'i nam mkha' bzhin/_/'jig rten mgon po'i go 'phang 'gro/_/
[\[29a.7\]]zhes pa ni dpal pad+ma 'bar ba'i rgyud chen po las phyung ba rigs kyi 'jig rten mgon po lnga bcu pa rdzogs so//_//paN+Di ta chen po bi ma la shrI b+ha dra'i zhal snga nas/_byang chub rin chen gyis bskul nas/_shud ke grags pa rgyal mtshan gyis dpal sa skya'i gtsug lag khang 
[\[29b\]]
[\[29b.1\]]chen por bsgyur ba'o//[ {D437}]@##/_/rgya gar skad du/_Ar+ya tA re ku ru kul+le kalpa/_bod skad du/_'phags ma sgrol ma ku ru ku l+le'i rtog pa/_'phags pa 'jam dpal gzhon nur gyur pa la phyag 'tshal lo/_/'phags ma lha mo sgrol ma la phyag 
[\[29b.2\]]'tshal lo/_/sgrol ma 'byung ba'i rnal 'byor rgya mtsho'i rgyud kyi ni/_/gzhung dang rtog pa nyams shing nub par gyur nas yang /_/sgrol ma 'byung ba'i ting 'dzin zhes bya rgyud kyi gtso/_/de yang nub par gyur nas rtog pa 'di yang 'byung /_/sems can mang po'i don du rnal 'byor pa/_/rgyas par 
[\[29b.3\]]bstan pa'i rgyud las bsdus byas nas/_/rtog pa 'di ni 'jig rten dbang phyug gsungs/_/byang chub sems dpa' thams cad mnyan par gyis/_/'jig rten skyabs med gyur la rnam bltas nas/_/'gro kun don byed pa yi tshul 'di ni/_/sdug bsngal gsum gyis sdug bsngal gyur 
[\[29b.4\]]bltas nas/_/gus pa chen pos khyod kyis blang bar byos/_/'jig rten rnam rtog zhi bar bya phyir rtog pa 'di/_/sangs rgyas thams cad kyis ni rab tu gsungs/_/dpal ldan gru 'dzin ri la 'jam dpal dang /_/pad+ma bsnams dang rgyal bar byed pa dang /_/sgrib pa rnam sel blo gros rgya mtsho 
[\[29b.5\]]dang /_/byams pa la sogs tshogs rnams thams cad kyis/_/gang yang chos kyi tshig 'di thos gyur nas/_/rjes su yi rang spyi bos gus phyag byas/_/rgyal ba'i sras kyis mnga' byas bstod pa 'am/_/yang na glu dang dbyangs dag byas pa yis/_/sna tshogs gar gyis 'di ni mchod 
[\[29b.6\]]pa byas/_/gnod sbyin srin po [{]yi dgas [,]yi dwags [}]'jig rten dang /_/sna tshogs bu mo dang ni rgyu skar dang /_/sa yi dbang dang lag na rdo rje dang /_/rlabs rnams sna tshogs can gang gnas pa yi/_/klu yi bu mo zur gyis blta bas lta ba dang /_/sa 'og skyong dang lha dbang grub pa'i bu mos mchod/_/dri za'i rgyal 
[\[29b.7\]]mo nu ma shin tu rgyas pa dang /_/rig pa 'dzin dang mi 'am ci yi chung ma dang /_/gnod sbyin chung ma ri yi bu mo'i bu dag ni/_/gang yin bdag dang skyabs med ces ni 'di skad smra/_/gang phyir skyabs med skyabs gyur sangs rgyas bstan pa 'dir/_/mgon med mgon gyur 'jig rten mgon po khyod/_/
[\[30a\]]
[\[30a.1\]]bde ba bskyed cing ngo mtshar che gyur gang /_/mgon po tshogs kyi tshig dbang 'di thos nas/_/nyid kyi dbang du byed pa'i gsang sngags gsungs/_/sngags kyi rgyal po bud med kun thos pas/_/mthar thug sangs rgyas bde ba du ma 'byung /_/rdo rje reg pas khams kyang 
[\[30a.2\]]'dzag par 'gyur/_/zur gyis lta bar byed pas lta byed cing /_/rkang pa dag kyang sa la gya tshom 'dor/_/'dod chags shin tu bde bas khu 'bab tshe/_/'di ltar mthong nas lha yi bu mo la/_/'gro ba dbang byed ku ru kul+le'i sngags/_/ras ris bri dang gsang sngags bsgrub pa'i phyir/_/dus la bab 
[\[30a.3\]]pa'i tshig 'di mgon smros zhes/_/de ltar bcom ldan 'jig rten mgon pos gsungs/_/de tshe 'jig rten dbang phyug las rnams rab tu gsungs/_/ku ru kul+le'i ri mo'i lugs/_/gang zhig bris pa tsam gyis ni/_/sgrub pa po yis 'bras thob pa/_/de nas yang dag bshad par bya/_/ri 
[\[30a.4\]]mo mkhan ni gang zhig gis/_/tshes grangs gang dang dus gang la/_/sgrol ma 'byung las bshad pa bzhin/_/de ni bdag gis bshad par bya/_/ri mo mkhan ni gang zhig gis/_/gang gi mig ni dmar 'gyur zhing /_/lag pa de bzhin rkang pa dmar/_/bya yi mig can e n+ya'i rkang /_/
[\[30a.5\]]des ni sgrol ma bri bar bya/_/dpyid kyi zla ba dang po yi/_/mya ngan med pa'i tshes brgyad nyin/_/thun ni phyed dang gnyis pa la/_/sgrol ma'i mig ni bri bar bya/_/mngar gsum bza' zhing nya la sogs/_/sha dang chang yang spang bar bya/_/dmar po'i gos kyang rtag tu bgo/_/dmar po'i dri yis rtag tu 
[\[30a.6\]]byug_/byams pa'i sems ni bskyed byas la/_/tho rangs khrus byas bsangs nas su/_/lan gsum gos ni brjes nas su/_/dbang du byed ma yang dag bri/_/zhal gcig mig ni yangs pa dang /_/phyag bzhi ma la gur gum mdog_/bcu drug lo lon sgeg bcas 'dra/_/bud 
[\[30a.7\]]med sgyu mas rgyags pa bri/_/gzhon nu ma dmar ser mos byas pa'i skud pa las ras byas la/_de dang thags mkhan gnyis ka zan dang 'o ma bza' bar bya zhing /_de nas pad+ma'i gdan la stod g.yogs dmar po'i gos dang bcas pas rin po che'i rna cha dang /_rin po che'i cod pan dang /_
[\[30b\]]
[\[30b.1\]]g.yas pas mi 'jigs pa sbyin pa dang /_gnyis pas mda' sna rtser 'gengs pa/_g.yon pas gzhu 'dzin pa dang /_ut+pal dmar po gnyis pa na bsnams pa dang /_'od dpag med cod pan na bzhugs pa ri'i phug na gnas pa'i ku ru kul+le'o/_/ku ru kul+le'i 'og tu ni sgra gcan 'dzin 
[\[30b.2\]]no/_/de'i steng du 'dod pa'i dbang phyug chung ma dang bcas pa'o/_/'dod pa'i lha'i steng du zla ba'i dkyil 'khor ro/_/de la pad+ma dmar po'i gdan no/_/de la gnas pa'i sna tshogs pa'i cha byad can gyi bcom ldan 'das ma bris la/_ras ris rab tu gnas par bya'o/_/de'i mdun 
[\[30b.3\]]du mchod pa rnam pa [{]bcwa [,]bco [}]brgyad byas la/_yar gyi ngo'i tshes brgyad zla ba nya'i bar du bzlas pa bya'o/_/sgrol ma'i snying po ni 'di yin te/_oM ku ru ku l+le hrIHhU~M swA hA zhes bya ba'i sngags so/_/de nas sngon du bsnyen pa 'bum tsam byas la/_yang ston zla tha [{]chungs sam[,]chung ngam[}]/_dpyid zla 'bring 
[\[30b.4\]]po'am/_dbyar zla 'bring po'i sangs rgyas la mchod pa'i dus tshigs kyi nyin par tho rangs kyi khrus byas la gso sbyong bzung nas mchod pa thams cad kyis mchod la/_nyan thos kyi dge 'dun la mchod ston gsol/_/de nas theg pa chen po'i gsang sngags pa'i tshogs la mchod 
[\[30b.5\]]ston byas nas yon phul la/_pus mo g.yas pa'i lha nga sa la btsugs nas/_bla gos phrag pa gcig tu gzar nas/_ji ltar 'dod pa'i dngos grub blang bar bya'o/_/nyan thos kyi dge 'dun gang na bzhugs pa dang /_theg pa chen po la dga' ba'i tshogs rnams la phyag byas nas 
[\[30b.6\]]bzod par gsol te/_gang na bcom ldan 'das ma'i ras ris bkram pa'i phyogs der nye bar song la/_dngos grub gang 'dod pa'i don du rig pa 'dzin pas bsam gtan dang ldan par gnas la yi ge grangs kyi 'bum bzlas pa bya'o/_/cha gcig gis ni shes rab 'phel/_/cha gnyis 
[\[30b.7\]]kyis ni dbang du byed/_/gang zhig cha ni gsum pa yis/_/mis ni dug kyang 'gugs par 'gyur/_/myos shing 'gying ba'i bud med rnams dang ni/_/'jig rten thams cad kyis ni mchod par 'gyur/_/sbyor ba goms pas lha mo mdzes rnams la/_/sngags 'chang des ni ci 
[\[31a\]]
[\[31a.1\]]ltar 'dod par spyod/_/de yi ming tsam gyis ni mtshungs med dug can 'bros pa dang /_/gdengs ka'i gtso bo'i 'od kyis dpal ldan dag kyang nya bzhin 'gyur/_/bzlas brjod ldan pa yi ni ngag gi dbang phyug byed 'gyur bas/_/rig pas 'gying ba'i stobs dang ldan pa'i 
[\[31a.2\]]mkhas pa'ang lan med byed/_/rig pa 'dzin pa glang po rta yi rgyab tu zhon pa dang /_/rig ma mdzes mas legs par 'khyud cing mgul nas 'jus pa las/_/sngags rig pa yi gtso bo yi ni stobs kyis rgyal bar 'gyur/_/mthar gyur pa yi rgyal srid longs spyod dag la yid kyis spyod/_/
[\[31a.3\]]'dod pa'i lha las dga' ba'i bu la sogs pa ri khrod ma/_/sred med bu las dpa' mo mi phyed pa las bde sogs dang /_/tshogs bdag las ni dri med dbyangs kyi dbang phyug dkar mo dang /_/sa 'dzin lha las phun tshogs mnga' ba sngags kyis rnam rgyal byed/_/gsang sngags ldan par bcom 
[\[31a.4\]]ldan 'das ma gang zhig sgom byed pa/_/des ni sna tshogs gter dang gser dang dngul dang rna cha dang /_/gos la sogs pa'i nor rnams kun la ched du gang bsams pa/_/sems kyis thams cad ma lus kun nas longs spyod byed/_/rgyal las rgyal srid dbang po'i yul 'das shing las 'bras 
[\[31a.5\]]bu dang /_/klu dang chu klung rgya mtsho rnams las chu rnams 'gugs/_/sngags dang ldan pas 'thung zhing zas la sngags kyis dag par byed/_/skye bo sngags med par ni longs spyod grub pa med/_/nags skyes glang po rta mchog [{]ri dgas [,]ri dwags [}]dang ldan pa/_/dug bcas gdengs ka can gyi sbrul mchog dang /_/
[\[31a.6\]]chu srin chu glang stag dang bse dag dang /_/rang gi sngags kyi stobs kyis bkug nas ni/_/zhon yang ngo mtshar med par byas pa yi ni mig dag gis/_/lta bar gal te gsang sngags grub pa de yis mthong bar 'gyur/_/gal te snying rje'i lta bas 'jig rten 'di ltar sdug bsngal bas/_/rgud par 
[\[31a.7\]]gyur pa'i mi mnyam pa la bsngags pa des/_/yid bzhin nor bu bzhin du 'jig rten la phan sgron ma yin/_/'jig rten ma lus sgron mer byed cing zhi bar byed/_/bdud rnams bcom nas nor gyi char rgyun 'bebs par byed/_/dpag bsam shing du gyur nas 'gro rnams ci 'dod sbyin par byed/_/nor 
[\[31b\]]
[\[31b.1\]]gyi dbang phyug ma lus pa yi nor rnams kun bkug nas/_/sems can kun la phan pa'i phyir du sbyin par byed/_/de bzhin phongs pa'i 'jig rten rnams kyi ched du gos dag dang /_/stan dang khyim dang bla re dag tu sgrol mas mdzad pa dang /_/rgya mtsho'i gling du tshong ba'i gru zhig gyur pa'i phongs pa la/_/
[\[31b.2\]]gzings dang gru la sogs par sgrol mas mdzad par 'gyur/_/sgrol ma de bsgoms rnal 'byor pa/_/dang po sdug bsngal lhan cig gyur/_/de spangs nas ni cung zhig na/_/mis ni ston mo rnyed par 'gyur/_/gnyis par gos ni rnyed par 'gyur/_/de bzhin btsun mo dang yang 'phrad/_/
[\[31b.3\]]de nas so rtsi longs spyod 'gyur/_/ma blangs par yang ci 'dod spyod/_/gal te tshangs spyod yin na yang /_/lha mchog bskyed pa'i bu mo spyod/_/sems can gsod la dga' ba yis/_/bstan pa 'di la 'grub mi 'gyur/_/dge ba bcu la dga' 'gyur zhing /_/theg pa che 
[\[31b.4\]]la sems gcig pas/_/rdo rje chos kyi bka' bzhin du/_/dngos grub mchog ni des spyod 'gyur/_/'di ni ras ris la 'jug pa'i rtog pa ste dang po'o//_//chos mchod pa yi sbyor ba yis/_/gang gi chos nyid brnyes gyur na/_/chos kyi dbyings su rang gyur pa/_/de 
[\[31b.5\]]nas yang dag bshad par bya/_/de'i rjes la dpag bsam shing gi sgrub pa 'byung bar 'gyur ro/_/brag gi yi ge las byung ba/_/dpag bsam shing ni rnam par bsgom/_/ut+pal yongs su gyur pa las/_/shing ni g.yon du bsgom par bya/_/sna tshogs nor gyi char pa dag_/
[\[31b.6\]]nam mkha'i dkyil nas 'bab pa yis/_/'dod pa'i bsam pa rdzogs byed pa/_/de ltar bsgoms na nor bdag 'gyur/_/gling bzhi pa yi sems can rnams/_/sems kyi 'od zer gyis bkug nas/_/rtag tu rin chen bdun rang bzhin/_/de dag la ni rab sbyin bya/_/yongs kyi 
[\[31b.7\]]gtso bo rin chen dang /_/de bzhin rin chen rgya mtsho skyes/_/bud med rin chen rta rin chen/_/de bzhin ral gri rin chen dang /_/glang po rin chen sogs rin chen/_/sangs rgyas rnams la yid kyis dbul/_/bud med rgyan gyis brgyan byas la/_/sna tshogs gzugs can 'gying ba rnams/_/
[\[32a\]]
[\[32a.1\]]sangs rgyas 'bras bu 'dod rnams kyis/_/sangs rgyas rnams la rtag tu dbul/_/'dis ni sangs rgyas thams cad dang /_/rig pa 'dzin pa thob par 'gyur/_/rin po che ni yongs rgyas pa'i/_/yongs kyi gtso bo nor dbang phyug_/sangs rgyas 'bras bu 'dod pa yis/_
[\[32a.2\]]sangs rgyas rnams la dbul bar bya/_/de bzhin rin chen gzhan dag kyang /_/gus dang bcas pas yongs btang na/_/rdo rje chos su gyur nas ni/_/sems can kun gyi don byed 'gyur/_/'di ni dpag bsam shing gi sgrub pa'i thabs so/_/sems nyid sangs rgyas thams cad do/_/sems 
[\[32a.3\]]nyid kyis ni rnam par grol/_/sems kyis 'ching ba rnams las thar/_/sems kyis grol ba dang ldan 'gyur/_/sems ma gtogs par dngos don rnams/_/gzhan dag gzhan par ma mthong ste/_/sangs rgyas nyid dang dngos grub kun/_/gang phyir phun tshogs gzhan ma mthong /_/
[\[32a.4\]]gang yang snod dang sems can rnams/_/'byung dang 'byung las gyur pa dag_/zag med lhag par mthong ba yis/_/sems tsam yin zhes rab tu bsgrags/_/de bas 'bad pa thams cad kyis/_/sems kyi me long phyis byas na/_/rang bzhin glo bur ba yi skyon/_/rim gyis rab tu 
[\[32a.5\]]zad par 'gyur/_/dbyangs yig dang po las byung ba/_/dri med rdzogs pa'i zla ba ste/_/sems nyid zla bar bsgom byas nas/_/de yi steng du sa bon dgod/_/dro ba rnams kyi bzhi pa na/_/me yi mdog gi steng na gnas/_/yi ge i dang yang dag ldan/_/nam mkha' gnyis 
[\[32a.6\]]kyis rnam par brgyan/_/de yi sna tshogs 'od rnams kyis/_/'gro ba'i dri ma med byas nas/_/stong gsum 'di sogs mkha' dbyings te/_/ku ru kul+le'i rir zhugs pas/_/de yis sgrol ma bskul nas ni/_/bkug nas mdun du gnas par byed/_/de nas mkhas pas sa bon la/_/
[\[32a.7\]]mchod pa chen po'i sprin rnams spro/_/me tog spos dang mar me dang /_/de bzhin dri dang lha bshos sogs/_/phyag rgya phreng ba de bzhin du/_/gar dang glu yis mchod sogs mchod/_/dkon mchog gsum la skyabs su mchi/_/sdig pa thams cad so sor bshags/_/'gro ba'i 
[\[32b\]]
[\[32b.1\]]dge la rjes yi rang /_/sangs rgyas byang chub yid kyis bzung /_/sngags 'di lan gsum brjod nas ni/_/de nas gshegs su gsol bar bgyi/_/sems ni byams pas gnas byas la/_/slar yang der ni gzhag par bya/_/snying rje'i sems ni bskyed byas nas/_/rab dga'i 
[\[32b.2\]]sems kyang bskyed par bya/_/phyi nas thams cad btang snyoms la/_/sems tsam la ni mnyam par gzhag_/tha mal rnam par spang ba'i phyir/_/sems kyang slar yang stong par bya/_/yang srid len pa'i phung po lnga/_/stong pa nyid kyi me yis bsreg_/oM shUn+ya tA dz+nyA na badzra swa b+hA ba ah+ma ko\u0f85 haM/_/
[\[32b.3\]]yud tsam stong pa'i rnal 'byor nyid/_/byas nas sems ni ngal sos bya/_/sngon gyi dam bcas dran byas nas/_/sa bon tsam zhig yang dran bya/_/gcig pu mya ngan 'das pa yis/_/sems can bslus par 'gyur ba'i phyir/_/srid pa'i rgya mtsho mtha' med las/_/bdag gis 
[\[32b.4\]]de dag ci ltar bsgral/_/'di ltar bsams nas brtse ldan des/_/sems med pa yi stong pa yang /_/chos kyi dbyings kyi rang bzhin sems/_/sems nyid kyis ni bskyed par bya/_/sangs rgyas byin rlabs las sa bon/_/de la ut+pal zhes byar 'gyur/_/ut+pal dkyil 
[\[32b.5\]]du zla ba'i gzugs/_/yi ge a las byung ba'o/_/slar yang zla ba der sa bon/_/de las 'od zer 'phros gyur pa/_/de yis ma lus 'jig rten khams/_/rnam par sbyangs par bsgom par bya/_/de yis sbyangs shing gsal byas nas/_/'od zer kun gyis sangs rgyas 
[\[32b.6\]]tshogs/_/ut+pal la zhugs bsgom par bya/_/de las sgrol ma 'byung bar 'gyur/_/bstan 'dra'i lha mo btsod mdog can/_/rgyan rnams kun gyis rnam brgyan pas/_/dam tshig gzugs ni mnyam bskyed nas/_/ye shes 'khor lo yang dag bkug_/yud tsam 
[\[32b.7\]]gyis ni nges rdzogs pa'o/_/ye shes 'khor lo mdun gnas pa/_/dam tshig phyag rgya'i sbyor ba yis/_/kha yi lam nas gzhug par bya/_/lag pa thal mo sbyar byas nas/_/mthe'u chung gnyis ni bsgom par bya/_/gung mo gnyis ni rtse mor sbyar/_/rtse mo'i nang du ming med 
[\[33a\]]
[\[33a.1\]]gzhug_/mdzub mo gnyis ni dbu mar sbyar/_/mthe bong gnyis ni 'og tu bkug_/dam tshig phyag rgya 'di bcings nas/_/'khor lo bkug nas gzhug par bya/_/sangs rgyas rnams la tshigs bcad 'dis/_/dbang bskur bar ni gsol ba gdab/_/byang chub rdo rje 
[\[33a.2\]]sangs rgyas la/_/ji ltar mchod chen gsol mdzad pa/_/bdag kyang bskyab pa'i don gyi phyir/_/nam mkha'i rdo rje deng bdag stsol/_/rgyal ba'i dbang bskur zhes bya bas/_/spyan la sogs pa lnga pa'o/_/rgyal po'i me tog dbang bskur zhing /_/chen por gyur pa de stsol mdzod/_/
[\[33a.3\]]rdo rje chen pos dbang bskur ba/_/khams gsum po yis phyag byas pa/_/gsang ba gsum gyi gnas las byung /_/sangs rgyas kun gyis sbyin par bya/_/sangs rgyas sgrol ma dbang bskur bas/_/chos ni gtsug gi nor bur 'gyur/_/'od zer dmar po sna tshogs kyis/_/'gro 
[\[33a.4\]]ba gsum po snang bar byed/_/dbang bskur rin chen thob 'gyur na/_/dngos grub thams cad rab sgrub byed/_/ji ltar slar bstan cho ga yis/_/lo phyed brtan par brtsams nas ni/_/gtor ma dus gsum gtang bar bya/_/sngags 'di yis ni khar ba 'am/_/khur ba la sogs cho ga 
[\[33a.5\]]yis/_/rmi lam mtshan ma thob par 'gyur/_/ral gri sa 'og dngos grub dang /_/mi snang ba dang bcud len dang /_/mi mthong ba dang mkha' spyod nyid/_/de bzhin rkang byug mig sman dang /_/rmi lam mtshan ma ston 'gyur zhing /_/dngos grub rang nyid 'byung bar 'gyur/_/gal 
[\[33a.6\]]te de la dga' 'gyur na/_/grub pa phra mo sgrol mas grub/_/'khor los sgyur nas rgyal srid dang /_/dbang po'i longs spyod thams cad byed/_/sgom dang bzlas par ldan pa la/_/rmi lam du yang rab grub ba byed/_/zla drug tha ma'i zla gcig go/_/mtshan gcig rangs par 
[\[33a.7\]]bzlas byas te/_/ut+pal phyag rgya bcings nas ni/_/bzlas nas phyag rgya yud kyis 'bar/_/phyag rgya 'di yi mthu yis ni/_/btsun mo dang bcas tshangs pa dang /_/dbang po nye dbang drag po sogs/_/bkug nas dbang du 'gyur bar byed/_/deng nas brtsams nas dngos grub kun/_/
[\[33b\]]
[\[33b.1\]]bdag 'khor 'ching ba las grol 'gyur/_/chu dang 'dam gyi skyon dag gis/_/pad+ma gos par mi 'gyur ltar/_/dngul chu reg nas du mar 'gyur/_/bsdus nas slar yang gcig tu 'gyur/_/thams cad mkhyen pa nyid 'gyur na/_/dngos grub thob pa'i sems de 
[\[33b.2\]]bzhin/_/grub pa'i dngul chus reg gyur nas/_/zangs ma gser du 'gyur ba bzhin/_/grub pa'i gsang sngags kyis reg nas/_/sngags pa sangs rgyas skur yang 'gyur/_/lha yi dbang phyug du 'gyur zhing /_/khams gsum kun gyi dbang phyug 'gyur/_/sangs rgyas 
[\[33b.3\]]rigs su byung nas ni/_/'khor lo bskor bar yang 'gyur ro/_/bltams dang rab tu 'byung mdzad pa/_/dka' ba spyod pa'i spyod mdzad cing /_/byang chub spyod pa'ang spyod mdzad na/_/sangs rgyas nyid kyang dran par mdzad/_/lha las babs dang sprul pa dang /_/chos kyi 'khor lo 
[\[33b.4\]]bskor ba dang /_/mya ngan 'das pa chen po dang /_/dur khrod gshegs pa de bzhin no/_/'jig rten gsum du lus spangs nas/_/rgyal ba longs spyod rdzogs sku yis/_/gnas gtsang mar ni slar gshegs nas/_/sprul par byung ba'i sku yang 'ong /_/glegs bam ras ris rim 
[\[33b.5\]]pa yis/_/chos kyi sku yang 'jug par mdzad/_/gang gis de yi grub pa'i sngags/_/sangs rgyas rnams kyis de nyid gsungs/_/de nas bcom ldan 'das de bzhin gshegs pa thams cad kyis de nyid kyi thugs la rnam par brtags nas byang chub sems dpa' chen po lag na 
[\[33b.6\]]rdo rje la 'di skad ces bka' stsal to/_/lag na rdo rje ji ltar na sangs rgyas bcom ldan 'das kyis rdo rje'i sku chos kyi dbyings kyi sku sa'i phyogs gang du dus byed par 'gyur ba yin/_de nas lag na rdo rjes sangs rgyas dang byang chub sems dpa' de dag la 'di skad ces gsol to/_/
[\[33b.7\]]gang yang byang chub sems dpa' dag gis 'di skad du/_ci ltar na sangs rgyas bcom ldan 'das rdo rje'i sku chos kyi dbyings kyi sku mi phyed pa'i sku sa'i phyogs 'ga' zhig tu dus byed par 'gyur ba yin zhes smra/_des 'di skad nyon cig_/byang chub sems dpa' de dag gang mya ngan las 
[\[34a\]]
[\[34a.1\]]'das pa zhes bya ba de ni bde ba can du 'gro ba'o/_/de nas byang chub sems dpa' rnams kyis smras pa/_ci lag na rdo rje sangs rgyas bcom ldan 'das rnams chos sku spangs nas bde ba can du 'gro ba'am/_rigs kyi bu 'on te sprul pa'i sku spangs nas longs 
[\[34a.2\]]spyod rdzogs pa'i skus bde ba can du 'gro bar 'gyur/_lag na rdo rje chos kyi sku spangs nas 'gro bar 'gyur zhes bya ba de ji lta bu yin/_lag na rdo rjes smras pa/_ci ltar sgyu ma mkhan gyi skyes bu gang zhig gis dgos pa'i don bsgrub pa'i phyir sgyu ma sprul nas dgos pa sgrub par byed do/_/
[\[34a.3\]]de bzhin du gdod nas grub pa'i sangs rgyas rnams/_/sems can yongs su gzung ba'i phyir/_/'khor los sgyur ba 'das gyur nas/_/skye ba yongs su 'dzin par mdzad/_/gang tshe sangs rgyas 'das pa na/_/de tshe 'khor los sgyur ba 'byung /_/de gnyis med par 'jig rten 'dir/_/
[\[34a.4\]]nam yang 'byung ba ma yin no/_/gdul bya'i 'jig rten la brten nas/_/rkang gnyis mchog gis brtul nas ni/_/lo ni brgyad cur bzhugs mdzad de/_/sangs rgyas rgyal ba'i gnas su gshegs/_/sangs rgyas sgyu ma spangs nas ni/_/rgyal ba'i pho brang bde chen du/_/rab zhi 
[\[34a.5\]]bde ba chen po la/_/kun du dga' ba'i gzugs kyis bzhugs/_/byed po rtag pa gcig pus bzhugs/_/yin snyam drang srong rnams sems te/_/de lta'i ngo bo de min zhes/_/de ni skad cig bsdoms par 'dod/_/bdag tu 'dzin pas 'khrul pa rnams/_/rtag tu rtag pa'i don 'dod pa/_/
[\[34a.6\]]mi rtag nyid la 'jug bya'i phyir/_/rgyal ba rnams kyi sku gtong mdzad/_/dngos po kun gyi dngos bdag nyid/_/thugs kyis thams cad mkhyen te dag_/'di dag 'di gnas ma yin zhes/_/byas pa'i nges pa yod ma yin/_/kun rdzob bden pa la brten nas/_/stong gsum 'di sogs gdul 
[\[34a.7\]]bya la/_/sangs rgyas rnams kyis chos bstan pa/_/nam mkha' mnyam par rab tu 'jug_/sangs rgyas 'byung ba de nyid min/_/sangs rgyas 'gags pa'ang de bzhin te/_/thams cad ro gcig gyur pa yi/_/'byung dang 'jig pa'i rang bzhin no/_/de ni chos dbyings gzugs gcig 
[\[34b\]]
[\[34b.1\]]ste/_/sgrib pa lnga po spangs pa'o/_/zab cing rgya ni che ba'i gzugs/_/de nyid ngo bor de nyid bzhugs/_/gnyis ka yod pa ma yin phyir/_/gdod nas yod pa ma yin no/_/de ni gdod nas ma skyes pas/_/skye ba ma yin 'gag ma yin/_/byang chub sems dpa' rnams kyis smras 
[\[34b.2\]]pa/_lag na rdo rje sangs rgyas bcom ldan 'das khams gsum la rjes su ston pa mdzad pa/_skye ba med pa 'gag pa med pa ci lta bu yin/_smras pa/_kyai byang chub sems dpa' rnams de ji snyam du sems/_gang sangs rgyas ji snyed pa de gang zhig yod pa yin nam/_
[\[34b.3\]]'on te med pa zhig yin/_byang chub sems dpa' rnams kyis smras pa/_lag na rdo rje sangs rgyas rnams ni yod pa yang ma yin med pa yang ma yin no/_/lag na rdo rjes smras pa/_ma skyes pa ni skye ba yin/_/skyes pa phyir yang skye mi 'gyur/_/don dam nyid du dpyad 
[\[34b.4\]]na ni/_/de phyir gdod nas ma skyes pa/_/de bzhin 'chi ba 'chi mi 'gyur/_/'chi ba med pa 'chi ba min/_/mi gnas pa la gnas pa med/_/gnas pa de la gnas mi dgos/_/gal te ma skyes nyams 'gyur zhing /_/ma skyes pa nyid skye 'gyur na/_/ri bong gi ni rwa nyid 
[\[34b.5\]]kyang /_/skye ba dang ni 'gag par 'gyur/_/gang tshe yod pa skye 'gyur na/_/skyes pa slar yang skye bar 'gyur/_/gal te med pa skye na yang /_/mo sham bu yang skye bar 'gyur/_/de phyir thams cad ma rig pa/_/'du byed gsum gyi mtshan nyid yin/_/phung po lnga ldan 'gro ba 
[\[34b.6\]]rnams/_/snang ba tsam du rnam par shes/_/re zhig rigs pa 'dis byang chub sems dpa' rnams sangs rgyas bcom ldan 'das rnams kyi mya ngan las 'das pa shes par bya'o/_/byang chub sems dpa' rnams kyis smras pa/_thams cad skyed pa med pa'i phyir/_/sngags 
[\[34b.7\]]'di ci ltar rgyud ci ltar/_/dkyil 'khor sgom pa ji lta bu/_/dngos grub de ni ji ltar 'grub/_/lag na rdo rjes smras pa/_rten cing 'brel par 'byung ba ni/_/dngos po rnams ni 'byung ba ltar/_/sngags dang phyag rgya sogs brten nas/_/dngos grub rnams ni 'byung bar 'gyur/_/
[\[35a\]]
[\[35a.1\]]dngos grub rnams ni kun rdzob pa/_/sangs rgyas pha rol phyin pa yang /_/sangs rgyas rdo rje sems dpa' nyid/_/kun rdzob nyid du rab sgrub 'gyur/_/rtog pa gnyis pa'o//_//sngags bzlas pa yi cho ga'i rim/_/de nas yang dag bshad bya ba/_/
[\[35a.2\]]gang zhig shes pa tsam gyis ni/_/sgrub pos dngos grub 'gyur bas so/_/byi ru yis ni dbang du byed/_/pus kar gos ni dug zhi byed/_/shel gyis shes rab 'phel bar byed/_/las gsum la ni sbyar bar bya/_/skye gnas kyi rnam par dag pa a shwat+tha'i 'dab ma'i rnam pa 
[\[35a.3\]]lta bu'i thab khung byas la/_mya ngan med pa'i shing la me sbar nas/_cho ga bzhin du ut+pal dmar po brgya rtsa brgyad sbyin bsreg byas te/_gar mkhan gyi khyim nas me blangs la mngar gsum gyis bsgos nas/_rtsa ba'i sngags dang bya ba yin no/_/phyi nas 'khrul 'khor bya ba yin 
[\[35a.4\]]te/_zla mtshan gyis gos pa'i ras la dkyil 'khor gru gsum bris nas/_dkyil 'khor du bsgrub bya dang /_sgrub pa po'i ming dang bcas pa'i bskul ba'i tshig dang bcas par bris te/_che ge mo bdag gi dbang du gyur cig byas nas/_de nas rtsa ba'i sngags kyis spel nas/_
[\[35a.5\]]rgya skyegs kyi khu ba dang /_lag pa g.yon pa'i srin lag gi khrag dang /_ga bur dang /_gur gum dang /_gla rtsi rnams kyi tshon rtsis bri bar bya'o/_/shes rab 'phel bar 'dod na thab khung de nyid du a rga'am/_ka ra bI ra'i shing la bram ze'i sbyin sreg gi me blangs la sbar 
[\[35a.6\]]te/_a ka ru ka'i sha'i khyi'i ma'am/_shu dag gi sbyin sreg khri bya'o/_/dug zhi bar byed na thab khung de nyid du tsan+dan gyi shing la me sbar la/_ping ta ka ra'i me tog gi sbyin bsreg bya'o/_/des ni dug thams cad zhi bar 'gugs par 'gyur ro/_/sna tshogs kyi zug gzer 
[\[35a.7\]]rnams med par byed cing zhi bar byed do/_/mkha' lding gi rig pa'i rgyud kyi cho ga'o/_/khams gsum pa yi lam gnas pa'i/_/btsun mor grags pa ji snyed pa/_/sbyin sreg 'khrul 'khor sbyor ba yis/_/de kun bkug nas spyod par byed/_/byams pa chags pa'i lta ba yis/_/
[\[35b\]]
[\[35b.1\]]sems de yis ni dbang du byed/_/'gro ba thams cad dbang byas nas/_/sangs rgyas byang chub nges par spyod/_/'di ni dbang du bya ba'i cho ga'o/_/rnam pa kun mkhyen zhes bya ba/_/shes rab med par thob mi 'gyur/_/de phyir de thob 'dod pa gang /_/shes rab rnon po bsgrub par 
[\[35b.2\]]bya/_/bzlas dang sbyin sreg sbyor ba yis/_/chos rnams kun la spyod pa'o/_/blo ni dag gsal dri ma med/_/de nyid shes rab pha rol phyin/_/rnal 'byor pa ni grol bar 'gyur/_/gri ha pi da'i lo ma dang /_/sha ti dang ni shing mngar dang /_/bram ze mo dang ma ga ta/_/sbrang dang bcas pas 
[\[35b.3\]]bza' bar bya/_/shes rab 'phel bar bya ba'i cho ga'o//_//dug rjes sbrang rtsi mar dang bcas/_/'khor lo bzang rtsa de bzhin te/_/mche ba'i dug gis bzung ba la/_/bskus dang 'thungs pas zhi bar mdzad/_/dug gzhil ba'i sman no/_/dza ri tsaN+DA li dag dang /_/nad pa'i 
[\[35b.4\]]sdi ni mar khur bcas/_/lus kyi srin bu shi ba'i ro/_/zos nas dbang du 'gyur ba yin/_/dbang du bya ba'i sman no/_/dug 'gugs pas ni 'gro ba zhi/_/shes rab 'phel bas sangs rgyas nyid/_/chos kyi 'khor lo skor ba ni/_/skad cig gis ni dbang byed 'gyur/_/bdag gzhan don rab 
[\[35b.5\]]bsgrub pa la/_/theg pa chen por thabs gzhan med/_/rig pa lan gcig bsgrubs pa yis/_/'phral du yid ches byed pa yin/_/hrIHyig myos pa'i snod bsams nas/_/bud med rnams ni 'dzag par 'gyur/_/lce snying dkyil du hrIHde nyid/_/bsams na blo rnams skye bar byed/_/
[\[35b.6\]]mche bas bzung ba las bsgoms pa/_/chos kyi yi ge mdzes pa yis/_/yi ge dag ni dug zhi byed/_/sgrol ma'i snying po khams gsum las/_/rgyal ba yin par brtse ba can gyis rnam shes bya/_/ngag gi skyon rnams zad pas dug sel sems kyi skyon spangs pas/_/shes rab 
[\[35b.7\]]'phel 'gyur lus kyi skyon rnams zad pas dbang du byed/_/de phyir 'gro 'di mi dge la zhen dngos grub thob mi 'gyur/_/de phyir rgyal ba'i sras kyis phan phyir sdig rnams spang bar bya phyir bgyi/_/phyag rgya bcing ba'i khyad par gyis ni nges par lus kyi skyon rnams zad par 'gyur/_/
[\[36a\]]
[\[36a.1\]]sngags kyis lce yi tshogs kyi skyon rnams gang yin pa yi sems kyi skyon/_/bsam gtan dga' ba'i sems kyis dga' bar 'gyur bar dad pa dri med kyis/_/lus kyi yid rnams g.yo ba med pa de tshe sangs rgyas byin gyis rlobs/_/sdig med mig 
[\[36a.2\]]gis sdig lta snying rje ldan pa 'jig rten gsum gyi rgyal por 'gyur/_/sbyin pas bsod nams stobs lhag gyur par sa stengs gtso bo sbyin bdag brtson ldan 'gyur/_/le lo spangs pas mkhas pas dmyal ba'i sdug bsngal cung zad kyang mi myong /_/de phyir sangs rgyas sras 
[\[36a.3\]]kyi snying rje'i nor dang brtson 'grus spyod pa dag la brten/_/nam mkha'i dkyil du sangs rgyas rnams bltas bsam gtan stobs kyis sangs rgyas rnams la sems/_/rmi lam na yang rtag tu bdag nyid sangs rgyas rnams kyis bskor ba mthong /_/mkhas pas 'chi tshe ri rab 
[\[36a.4\]]rtser gshegs dang /_/bzhon pa sna tshogs zhon pa'i sangs rgyas rnams/_/snying rje'i bdag nyid can gyis mthong 'gyur zhing /_/sdig pa byas pas dmyal ba'i grong khyer mthong bar 'gyur/_/de rnams rnam dag rgyud yin te/_/blo yang der ni gnas par 'gyur/_/de yi phyir ni ci 
[\[36a.5\]]nas kyang /_/gos dkar dag gi btsun mor 'dod/_/de nyid dug ni zhi byed pas/_/rta mgrin gyis ni go 'phang gnas/_/'dod chags rdo rje'i tshig 'byung ba/_/'gro ba gsum po dbang du byed/_/'dod chags kyi rigs kyi rgyud bsgrub pa'o//_//de nas sbyor ba 
[\[36a.6\]]gzhan 'byung bar 'gyur te/_dkyil 'khor gru gsum byas nas ni/_/slar yang gru gsum gzhan zhig go/_/dbang po phyogs nas brtsams nas ni/_/oM la sogs pa mkhas pas bri/_/mtshams drug tu ni sa bon drug_/chos kyi sa bon dkyil du'o/_/yi ge phuHyi nang byas 
[\[36a.7\]]pa/_/de ni sgo yi ma them bri/_/sbrul bskrad pa'i rgyud do/_/de nas bud med skal ba dang ldan par bya ba'i phyir/_sbyor ba gzhan dag bshad par bya ste/_'dab ma bdun pa'i ut+pal byas la/_de la yi ge bdun sbyar bar bya'o/_/de'i lte ba la hrIHgnyis kyis brten pa'i bsgrub bya'i 
[\[36b\]]
[\[36b.1\]]ming dbang du bya ba'i cho ga bzhin du gro ga'am/_yang na me tog dang bcas pa'i ras la bris la rig pa'i ril bu byas nas dpung pa la gdags par bya'o/_/bdag po bud med bran du 'gyur/_/rgyal po'ang zhabs 'bring nyid du 'gyur/_/shin tu dag cing gtsang ma yis/_/sngags 
[\[36b.2\]]'di btu bar bya ba yin/_/dbang du bya ba'i cho ga'o/_/bsrung ba'i don du 'khrul 'khor 'byung bar 'gyur te/_ut+pal 'dab bzhi byas nas ni/_/de la dbus su zla ba bri/_/shar du mda' ni bri bar bya/_/lho nyid du ni gzhu bri'o/_/mi 'jigs lag pa nub tu'o/_/byang du ut+pal 
[\[36b.3\]]bri bar bya/_/dbus kyi zla bar bsrung bya ste/_/sa bon bdun gyis bskor ba'o/_/'khor lo phyi yi rim pa la/_/ut+pal phreng bas brgyan pa'o/_/'di ni gro ga la bris la/_/rang gi dpung la gdags par bya/_/gzhan yang byis pa rgan po dar la bab/_/'khrul 'khor gyis ni 
[\[36b.4\]]rang srung 'grub/_/gal te dbang phyug thob par bya 'dod na/_sa bon gyi grong khyer bris la de'i dkyil du gzhu bri bar bya'o/_/gzhu'i dkyil du rin po che'i rnam pa lta bu'i ut+pal gyi myu gu bri bar bya'o/_/ut+pal snying po'i dbus su yi ge dzruM la yi ge bdun gyis bskor ba'o/_/sa 
[\[36b.5\]]le sbram gyi byang bu la mngon par bris la khyim gyi steng du nges par gzhag par bya'o/_/phyi rol nas ut+pa la'i phreng bas mngon par bskor bar byas nas tshes bcu gnyis sam brgyad la rin po che lnga dang ldan pa'i bum pa gang bas phab la khrus byas nas mchod nas bzlas pa brgya rtsa brgyad byas 
[\[36b.6\]]na/_lo gcig gis nor 'dzin dang mtshungs par 'gyur ro/_/de lta bu'i rig pa'i ril bu yang dag par gdags par bya'o/_/de nas sbyor ba gzhan yang 'byung bar 'gyur te/_mig dmar la bab pa na 'gron bu gan rgyal du gnas pa rnyed na lag mthil du bzhag nas 
[\[36b.7\]]sngags 'bum phrag gcig bzlas na/_rgyan po 'debs pa na pha rol po las rgyal bar 'gyur ro/_/'gron bu de blangs la ku ru kul+le'i sngags brgya rtsa brgyad bzlas nas/_tshes bcu gnyis sam/_brgyad la khrus byas nas mchod la dar gyi nang du gtums nas dpung pa la btags na/_
[\[37a\]]
[\[37a.1\]]'dis nor gyi dbang phyug chen por 'gyur ro/_/'gron bu de snod du bcug pa'i nang du sba bar byas na nyin rer kAr ShA pa Na re re rnyed par 'gyur ro/_/don bsgrub pa dang /_rgyal srid bsgrub pa dang /_rgyal po rnyed pa dang /_'bras bu bsgrub pa'i rgyud do/_/rtog pa gsum 
[\[37a.2\]]pa rdzogs so//_//gang gis rdul tshon mthong tsam gyis/_/sangs rgyas myur du thob par byed/_/dkyil 'khor mthong ba'i rim pa bzhin/_/de nas yang dag bshad bya ba/_/gru bzhi pa la sgo bzhi pa/_/rta babs bzhi yis nye bar brgyan/_/de yi dkyil du lha mo bkod/_/
[\[37a.3\]]b+ha ga'i rnam pa kha dog legs/_/mda' ni shar du bri bya ba/_/gzhu ni lho yi phyogs su'o/_/mi 'jigs lag pa nub tu ste/_/byang du de bzhin ut+pa la'o/_/mtshams kyi cha ni thams cad du'o/_/rdo rje 'khor lo sogs de bzhin/_/gos dmar po yi stod g.yogs bgos/_/dar 
[\[37a.4\]]dmar pos gdong bkab pa yi/_/slob ma der ni gzhug par bya'o/_/'dis sems ma rdo rje ma'i phyag rgya bcings la 'khor lor me tog dbul bar bya ste/_pra tIts+tsha badzra hoH_zhes bya'o/_/g.yogs pa bkrol la dkyil 'khor bstan par bya'o/_/dkyil du bab na ni mchog go/_/mda' la 
[\[37a.5\]]bab na ni dbang du byas pa'i las la dbang bar 'gyur ro/_/mi 'jigs pa sbyin pa la bab na ni dug 'gugs pa la bslab par bya'o/_/ut+pal la bab na shes rab 'phel ba la bslab par bya'o/_/gzhu la bab na ni thams cad mkhyen pa'i ye shes la bslab par bya'o/_/'jug pa'i 
[\[37a.6\]]dus su 'di skad smra bar bya'o/_/khyod kyis de bzhin gshegs pa thams cad kyi mchog tu gsang ba 'di dkyil 'khor du ma zhugs pa gang gi yang mdun du brjod par bya ba ma yin no/_/dam tshig nyams par gyur ta re/_yang ba ma spangs par 'chi ba'i dus byas nas dmyal bar ltung bar 
[\[37a.7\]]gyur ta re/_zhes pa brjod nas/_de'i rjes la dam tshig sbyin par bya ste/_dkon mchog gsum ni yongs mi spangs/_/zhes bya ba la sogs pa rgyas par rgyud las grub pa yin no/_/mna' bsgag par yang bya ste/_chos kyis rgyal po dam tshig che/_/nga las blangs nas 
[\[37b\]]
[\[37b.1\]]'ga' nyams na/_/sangs rgyas byang chub sems dpa' dag_/gsang sngags spyod mchog spyod pa rnams/_/khrag chen dang ni snying chen kyang /_/de tshe phyungs nas gsol bar byed/_/chos kyis bstan pa skyong byed pa/_/nga la khyod kyis brnyas mi bya/_/rtag tu gos dmar 
[\[37b.2\]]bgo bya zhing /_/phreng ba dmar po bcing bar bya/_/mtshal gyi phye ma dag gam ni/_/dmar po'i dris kyang byug bya zhing /_/rin chen dmar po sogs kyis brgyan/_/chags pa'i sems kyis bsgom bya zhing /_/sngags kyang chags pa'i sems kyis bzla/_/btsag gam 
[\[37b.3\]]sin d+hu ra dag gis/_/pho brang dag ni bri bar bya/_/mtshal gyi phye ma dag gam ni/_/gur gum dang ni tsan+dan dmar/_/byi ru'i phye ma dag kyang rung /_/kar ke ta yi phye mas bris/_/sbyin sreg yang na 'khor lo'o/_/rab tu gnas pa de bzhin te/_/kun kyang dmar ba'i rang 
[\[37b.4\]]bzhin sbyar/_/sangs rgyas ngur smrig mtshon byed yin/_/srog chags gsad par mi bya zhing /_/bden pa min pa yang mi smra/_/ma byin pa yang blang mi bya/_/gzhan gyi chung ma bsten mi bya/_/lus kyi las ni rnam gsum dang /_/ngag gi rnam pa bzhi dag dang /_/yid kyi rnam 
[\[37b.5\]]pa gang gsum pa'i/_/mi dge ba dag spang bar gyis/_/chos dang de bzhin zang zing dang /_/byams dang mi 'jigs zhes bya bzhi/_/sbyin pa khyod kyis rtag tu byin/_/med na bsam gtan las kyis so/_/bsdu ba'i dngos po bzhi dag kyang /_/khyod kyis rtag tu bstan par bya/_/pha rol 
[\[37b.6\]]phyin pa'i sku dag dang /_/stobs rnams dang ni dbang dag dang /_/bud med 'gro ba brnyas mi bya/_/sgrol ma'i ming can khyad par du/_/gsang sngags spyod pa'i khyim pas kyang /_/bud med de ni blang mi bya/_/grong khyer sgo dang grong dag dang /_/yul gang na ni sgrol ma ni/_/sgo stengs bzhi mdo 
[\[37b.7\]]rtsig ngos dang /_/sum mdo dag tu khyad par du/_/gnas pa'i gnas der rtag phyag bya/_/bstod cing mchod pa chen po bya/_/gnas der gnas pa byas nas ni/_/sngags la sogs pa bsgrub par bya/_/sgrol ma'i ming can bud med gang /_/kha dog dmar ser mig legs ma/_/
[\[38a\]]
[\[38a.1\]]de mthong rnal 'byor gus pa yis/_/yid kyis phyag ni bya ba yin/_/ban+d+hu ze'u 'bru'i me tog dang /_/de bzhin ka ra bI ra 'dzin/_/gzhan yang me tog dmar po la/_/sgrub pa pos ni 'gom mi bya/_/de ltar sdom pa byin pas ni/_/gtsang zhing dag 
[\[38a.2\]]pa'i lha rdzas chu/_/bum pa bzhi na gnas pa'i chus/_/slob ma sngags chus dag par bya/_/slob dpon gyis ni rim pa bzhin/_/mda' gzhu sogs kyi phyag rgyas bkru/_/dang por mda' can bum pas te/_/gnyis pa gzhu dang ldan pas so/_/gsum pa mi 'jigs 
[\[38a.3\]]pa lag ste/_/ut+pal gyis ni bzhi par ro/_/ji ltar sangs rgyas shAkya yis/_/seng ge'i sras bcas rdo rje 'dzin/_/rgyal srid chen por dbang bskur ltar/_/de bzhin bdag gis khyod dbang bskur/_/khyod kyis sangs rgyas thams cad nyid/_/de nyid dkyil 'khor 'di ru 
[\[38a.4\]]rnyed/_/rdul tshon 'di gzigs sangs rgyas rnams/_/rab tu dgyes par gyur pa yin/_/'di ni 'chi med nad med kyang /_/mya ngan med cing phongs pa med/_/theg pa chen po gtsang ma 'dis/_/khyod kyis rdzogs pa'i byang chub 'thob/_/mda' sogs bzhi yis dbang bskur 
[\[38a.5\]]bas/_/dam chos snod du byas nas ni/_/slob ma la ni gsang ba dag_/cho ga bzhin du sbyin par bya/_/de la re zhig dang po klu la bsdigs pa la bslab par bya'o/_/na mo rat+na tra yA ya/_na mo bud d+ha bo d+hi/_sa twe b+h+yaH_na mo as+tha/_ma hA a n+yar+ya pra ka lA yaM/_namasmap+te b+h+yo/_bud d+ha ko 
[\[38a.6\]]Ti b+h+yaH_tad+ya thA/_oM hrIH_hrIH_hrIH_sarba nA gA nAM/_a nan+ta ku lA nAM/_bA su ki ku lA nAM/_sha~M ka pA la ku lA nAM/_karko Ta ku lA nAM/_pad+ma ku lA nAM/_ku li ka ku lA nAM/_pun+da rI ka ku lAnA~M/_ga nA ka ku lAnA~M/_me ka ku lAnA~M/_dzA la dA ku lAnA~M/_dza la d+ha ra ku lA nAM/_badzrI mu ta ku 
[\[38a.7\]]lAnAM/_saM brta ku lAnAM/_e sa brta ku lA nAM/_ku mu d+ha ku lAnAM/_ka ha ra ku lA nAM/_sau gan d+hi ku lA nAM/_ha na ha na sha re na/_ban d+ha ban d+ha tsa bin tA Da ya tA Da ya up+ta lenAM/_birtaM na/_a b+ha yA na/_de hi de hi/_pra la ya/_ka le badzra la da ra/_ma b+ha ta ra yan/_bar Sha na ta 
[\[38b\]]
[\[38b.1\]]nA gA na ba shi ku su/_ku ru ku ru phuH/_ku ru ba ya ku ru ba ya/_phuHphuH_oM ku ru kul+le hrIH_hU~M swA hA phaT/_sngags 'dis dgon pa'i lci ba las dkyil 'khor byas la/_cho ga bzhin du tsan+dan gyis byug pa pad+ma 'dab ma brgyad pa bris la/_shar la sogs pa 'dab ma la dga' 
[\[38b.2\]]bo la sogs pa'i klu brgyad bzhag nas/_sha kha ra dang gu gul gyis/_rgyu skar snar ma la bab pa'i tshe/_brgya rtsa brgyad bzlas nas/_klu rnams la bdug pa byin nas/_de nas mchod pa'o/_/gal te char 'bab par mi 'gyur na/_chang gis khrus byas la/_seng ldeng gi mes gdung 
[\[38b.3\]]bar bya'o/_/de ltar byas na char 'bab par 'gyur ro/_/gal te char 'bebs par mi byed na/_mdzes thebs par 'gyur ro/_/rig pa 'dzin pa 'di dag bya ba'i zas dang ldan par bya ba yin no/_/phyi nas nye bar bsdus la chu bo chen por dor bar bya'o/_/lha yang dus su char 
[\[38b.4\]]'bebs shing /_/lo thog phun sum tshogs par shog_/'jig rten mtha' dag skyid pa dang /_/rgyal po chos dang ldan gyur cig_/ces yongs su bsngo ba yang bya'o/_/char shin tu ches pa gcad 'dod na/_sbrul 'dul ba'i mi las sbrul cig blangs la/_tsan+dan gyis 
[\[38b.5\]]byugs nas 'o ma blud par bya zhing /_sngags 'di lan bdun bsngags par byas pa'i bum pa dmar po ma tshos pa'i nang du bcug la/_phyag rgya chen pos rgyas btab nas/_bum pa bcag par gyur na/_de ma thag tu char pa gcod par byed do/_/phyi nas tshogs kyis ston mo bya/_/yang 
[\[38b.6\]]na nyan thos dge 'dun mchod/_/khye'u bu mor zas skom sbyin/_/de ltar byas na klu rnams dga'/_/char ni 'bab par 'gyur ba'i tshe/_/gal te 'di ltar mi byed na/_/klu rnams dga' bar ma byas pas/_/mdze yis thebs par gyur pa yin/_/rgyal po'i bu dang btsun mo'i 'khor dang 
[\[38b.7\]]bcas pa khrus byas la phyir bzlog pa'i tshes lnga la phyir bzlog pa'i rtsa ba btsal nas/_'o ma'am/_yang na mar dang sbyar te/_dngul gyi snod du blugs la btung zhing dge slong la gsol bar byas na/_lo gcig gi bar du sbrul gyi 'jigs pa 'byung bar mi 'gyur ro/_/de la mi dge 
[\[39a\]]
[\[39a.1\]]ba'i las kyis gal te sbrul gyis bzung na/_sbrul de nyid 'chi bar 'gyur te/_lan bdun mngon par bsngags pas 'grub par 'gyur ro/_/yang mdze nad sos par 'dod na/_sngags 'di nyid kyis dug med par byas nas/_zos na mdze nad 
[\[39a.2\]]sos par 'gyur ro/_/rtsa ba'i sngags kyis chu la bsngags la sbrul gyis bzung ba'i rma la bkrus na dug med par 'gyur ro/_/yang klu mthong bar 'dod na/_ut+pal dmar po'i 'dab ma la/_yi ge'i grangs kyis 'bum bzlas nas/_klu gnas shing byin gyis brlabs 
[\[39a.3\]]pa mtshe'u la sogs par btab na/_de'i rjes la klu'i chung ma 'dar bar 'gyur ro/_/sgrub pa po la kye bcom ldan 'das ci zhig bgyi zhes bka' lung nod par byed do/_/sngags pas kyang 'dod pa de blang bar bya'o/_/rtog pa bzhi pa'o//_//de nas gzhon nu sgra 
[\[39a.4\]]gcan 'dzin bzang pos gang gi tshe bsod snyoms la rgyal po'i khab tu zhugs nas yang 'od ma'i tshal du zhugs te/_lhung bzed bkru ba'i phyir rdzing bu ring por zhugs pa na/_grags 'dzin ma'i bus dge slong dkar po dang 'khrul nas rdzing bur drangs pa dang /_de'i tshe gzhon 
[\[39a.5\]]nu sgra gcan 'dzin bzang pos rig pa 'di bzlas so/_/bzlas pa tsam gyis ji ltar 'ga' zhig rang gi khyim nas byung ba bzhin du/_sgra gcan 'dzin bzang po yang de bzhin du bcom ldan 'das kyi thad du song ngo /_/nye bar song nas bcom ldan 'das la 'di skad ces gsol 
[\[39a.6\]]to/_/yab lags khyed kyis bdag la gsang sngags gang stsal ba'i mthu de bdag gis mthong lags so/_/bcom ldan 'das kyis bka' stsal pa/_gang du mthong /_klu rnams kyi drung du'o/_/de lta bas na bcom ldan 'das srog chags gzhan dag srung ba'i slad du 
[\[39a.7\]]sngags 'di bcom ldan 'das kyis bstan du gsol/_de nas bcom ldan 'das kyis de'i tshe de'i dus su sngags 'di dang /_rtog pa 'di lag na rdo rje la bskul nas nyan thos rnams dang byang chub sems dpa' rnams dang /_dge slong dang /_dge slong ma dang /_dge bsnyen 
[\[39b\]]
[\[39b.1\]]dang /_dge bsnyen ma rnams la bka' drin gsal bar byas so/_/rigs kyi bu de'i phyir gsang sngags 'di dang /_rtog pa 'di tsan+dan gyi dkyil 'khor byas nas/_klog par byed pa de'i lus la dug gi gnod pa mi 'byung /_dug gis 'chi bar mi 'gyur/_shu ba'i 'jigs pa 
[\[39b.2\]]mi 'byung /_g.yan pa'i 'jigs pa mi 'byung /_mdze nad kyi 'jigs pa mi 'byung /_nad kyi 'jigs pa mi 'byung /_klu'i 'jigs pa mi 'byung /_sbrul gyi 'jigs pa mi 'byung /_stag dang gcan gzan gyi 'jigs pa mi 'byung /_mtshon gyi 'jigs pa mi 'byung /_dgra'i 
[\[39b.3\]]'jigs pa mi 'byung /_dbul ba'i 'jigs pa mi 'byung /_dus ma yin par 'chi ba'i 'jigs pa mi 'byung bar 'gyur ro/_/de nas bcom ldan 'das kyis bstan pa srung ba'i phyir/_nag po chen po nyid kyi bsod snyoms kyis gsos pa'i srin mo'i 'phrog ma la byin no/_/de yang 
[\[39b.4\]]sngon gyi las mi dge ba la skal ba ngan par gyur pas/_nag po chen po dang rjes su mthun pa ma yin pas gnas par mi byed/_brtse bar mi byed/_bstan pa srung bar yang mi byed do/_/de nas srin mo de yi mug par gyur pa dang /_de la nag po chen po dbang du bya bar 'dod pas/_
[\[39b.5\]]ku ru kul+le'i rtog pa 'di gsungs so/_/de nas bzung nas skal ba che zhing bzang ba dang ldan par 'gyur ro/_/rigs kyi bu de'i phyir sems can dbang du bya bar 'dod pas gsang sngags 'di nyid dang /_rtog pa 'di nyid la goms par bya'o/_/gzhan yang shin tu dga' ba'i bu 
[\[39b.6\]]gzugs bzang zhing mdzes pa stobs che zhing mtshan dang ldan pa zhig skyes so/_/'on kyang blo rtul bar gyur to/_/de nas shin tu dga' bas bcom ldan 'das la zhu ba zhus pa/_bcom ldan 'das bdag gi bu gzugs bzang zhing mdzes pa stobs che zhing mtshan dang ldan pa zhig skyes 
[\[39b.7\]]par gyur na/_'on kyang blo rtul bar gyur to/_/bcom ldan 'das de ji ltar na de'i shes rab 'phel bar 'gyur/_gal te bdag gi bu de'i yi ge dang bcas par gyur na/_de lta na khyod kyis bstan pa rjes su bsrung bar bgyi'o/_/de ltar gsan nas bcom ldan 'das kyis dran pa 
[\[40a\]]
[\[40a.1\]]sngon du zhugs nas rtog pa 'di dang gsang sngags 'di bka' stsal to/_/de bka' stsal gyis shin tu dga' ba'i bu gzhon nu snar ma zhes bya ba 'di shes rab dang ldan par 'gyur ro/_/lo bcu gnyis kyis bstan bcos thams cad la 'jigs pa med pa dang /_
[\[40a.2\]]bzo'i gnas kyi thabs thams cad la mngon par shes pa dang ldan par gyur to/_/rigs kyi bu de'i phyir shes rab chen po 'phel bar bya ba'i phyir gsang sngags dang /_rtog pa 'di la bslab par bya ba yin no/_/de nas bcom ldan 'das kyis mkha' spyod kyi dngos grub bka' 
[\[40a.3\]]stsal pa/_ro yi skyon dang bral ba yi/_/dngul chu legs par blangs nas su/_/rdo rje gtan gshong du byas nas/_/'jig rten mgon dang btags par bya/_/slar yang chos sku dang btags la/_/dza ba ti ki ti ka dang /_/byi na'i lo ma'i khu ba dang /_/nyi ma gsum du 
[\[40a.4\]]mnye bar bya/_/ban+da ka ko la yi lo ma dang /_/ha ka badzra 'o ma dang /_/rna ma phug pa'i khu ba dang /_/nu ma'i 'o ma dang mnye ba/_/dngul chu dang ni rtsab mo yis/_/lan bdun bar du bkru zhing mnye/_/lcags kyi snod du legs bcug nas/_/pri ta ra ka'i zan bcug 
[\[40a.5\]]btso/_/ka na ka yi me tog gong bu dag_/'og dang steng du nges par bskor/_/rtsa ba'i gsang sngags 'bum bzlas na/_/dngul chu de ni g.yas nas 'khor/_/mu zi nyi mas bsgos pa la/_/gsang sngags des ni bzlas byas nas/_/lcags snod me la bzhag pa la/_/phye 
[\[40a.6\]]ma'i sbyor ba cung zhig blugs/_/mu zi cung zad zhu gyur nas/_/nam mkha'i 'dab ma bcug nas bzhu/_/phyi nas phyi ni sa le sbram/_/de la ma ki ki yang bzhag_/dngul dang zangs kyang de nas gzhug_/de bzhin lcags kyang lnga 'gyur ro/_/gzhan kun drug 'gyur bzhu byas nas/_/
[\[40a.7\]]nyi ma'i 'od dang mnyam par 'gyur/_/de yi ri thig gzhan phung chen/_/mkhas pas sgyur bar byed pa yin/_/man cas bra zhing bsgyur nus na/_/dngul chu grub par shes par bya/_/ma he ra dang bcas pa yi/_/spyi yi 'o mas rdo rje bsad/_/byi ba mchu [{]rings [,]ring [}]khra dang ni/_/grub pa'i 
[\[40b\]]
[\[40b.1\]]dngul chu nang du gzhug_/'di dang dngul chu 'dres gyur na/_/mar ka ta la sogs pa'ang 'ju/_/ku ru kul+le'i rnal 'byor pas/_/mig gi phyir ni mu tig bzhu/_/rtag tu gzigs ma rtswa zos ma/_/bud med brgya la 'dod pa spyod/_/mtshan bdun tsam zhig sbyor bas ni/_/
[\[40b.2\]]brtul zhugs can ni mkha' spyod 'gyur/_/dngul chu mkha' spyod bsgrub pa'i rgyud do/_/zha nye'i ril bu byas nas ni/_/'bang hu'i sa bon snod du ni/_/khrag 'dzag kany+tsa'i snod bcug nas/_/sa snod dmar por bcug nas ni/_/dngul chu dang bcas zha nye de/_/'chi bar 
[\[40b.3\]]'gyur bar the tshom med/_/de dang dngul chu srang re bsres/_/phyi nas srang gcig drug cur bsre/_/rang dang mnyam par bsgrub byas nas/_/dngul gyi ril bu byed pa yin/_/sgrol mas dngul chu grub gyur nas/_/sems can don byed nus par 'gyur/_/sems can don 
[\[40b.4\]]las bsod nams tshogs/_/tshogs las byang chub mchog tu 'gyur/_/dngul chu bsgrub pa'i rgyud do/_/bstan pa'i krun to'i me tog sngo/_/tsi tra ka sngon zhes bya dang /_/rnal 'byor pa yis zla gcig tu/_/'o ma dar 'thungs lo stong 'tsho/_/sngags kyi bka' las nag po 
[\[40b.5\]]blang /_/'od ma'i snod du bcug nas ni/_/tshes brgyad la bsgrub rnal 'byor pas/_/nyi zla skar ma gnas yang 'tsho/_/yung ba bung dang 'dra snyed nas/_/'o ma dang mnyes 'thungs nas ni/_/tshangs pa mdun na 'don mnyam pa'i/_/tshe dang ldan 'gyur the tshom med/_/
[\[40b.6\]]de bzhin shing chen 'bras bu yi/_/chu shing 'bras bu 'dra rnyed nas/_/gang dang gang na gnas pa der/_/gal te gso sbyong la gnas pa/_/'o ma dang mnyes 'thungs nas ni/_/skra dkar gnyer ma rengs par 'gyur/_/bcud kyis len bsgrub pa'i rgyud do/_/bu 'dod pas ni bu 
[\[40b.7\]]ga yin/_/ba b+ha ga yi shing me tog_/brtul zhugs gnas pa'i 'o ma dang /_/chung ma gso sbyong ldan byas te/_/'thungs na skal bzang bu ldan 'gyur/_/sngags 'di shu dag gi ni 'bras bu dag_/btags nas 'o ma dang ni bsre byas nas/_/btsun mo dang yang gso sbyong ldan 
[\[41a\]]
[\[41a.1\]]byas te/_/'thungs na rgyal ba'i mtshan ldan bu thob 'gyur/_/lag sman rtsa ba gang gi 'o ma dang /_/khrus byas 'thungs par gyur na bu btsas 'gyur/_/don grub pa yi sku 'dra yongs rdzogs gzugs/_/mtshon gyis mtshon rnams kyis ni 'jigs med ni/_/
[\[41a.2\]]dzA la she la rtsa ba nas bton nam/_/rtsa ba blangs nas lan bdun mngon bsngags te/_/mgo bo la ni bcings par byas na ni/_/lo gcig rims ni med par byed pa yin/_/rnal 'byor pas ni gser shing rtsa ba dag_/blangs nas gang gi mgo la bcings byas na/_/
[\[41a.3\]]de yi nyin bzhi pa yi gnod pa dag_/rims kyis zin pa rims ni med par 'gyur/_/so phag du ba chang dang rtsab mo dang /_/ra gnyis pa yi rgyal ba'i khu ba bcas/_/zangs ma'i snod du bud med 'o ma dang mnyes nas/_/mig la bskus na mig gi nad rnams sel/_/
[\[41a.4\]]shing thog u tsa ta yi rtsa ba blangs nas ni/_/sngags 'di brgya phyed par du bzlas nas su/_/ci ltar 'dod pa'i 'o ma dang 'thungs na/_/dam pa'i mi dbang de'i mtshan la rung nas/_/na ga sa la zhes byar rab grags pa/_/de yi 'o ma dag dang ldan byas des/_/mtshan ma 
[\[41a.5\]]stobs bskyed bu 'phel bu tsha bskyed/_/sngags 'di brgya phyed bar du bzlas nas su/_/gi wang dang ni so ma skyes pa'i lce/_/mi dbang rtsa ba rgyu skar bzang po la/_/de yi dpral bar thig le byas nas ni/_/thig le de mthong 'jig rten gsum dbang byed/_/shi ba'i ro yi mi 
[\[41a.6\]]dang snying dang lce/_/dpral ba dang ni de bzhin sna dag ni/_/blangs nas skar ma rgyal gyi dus la ni/_/til mar la btsos skye bo dbang du byed/_/sbrul gyi dbang po'i mgo bo'i mig sman dang /_/ming ngan gcod dang me tog zhes bya'i khrag_/mig sman de yi mig la bskus 
[\[41a.7\]]byas na/_/rgyal po'i btsun mo dbang du byed par 'gyur/_/sngags 'di brgya phyed rkang pa sar bzhag nas/_/sa yi nang na yod pa'i nor btsal na/_/rkang pa gang du bzhag pa g.yo 'gyur ba/_/de na gter dag yod pa shes par bya/_/rkang pa'i bol 'gul na ni nye bar 
[\[41b\]]
[\[41b.1\]]'gyur/_/rkang mthil 'gul na ring na gnas pa yin/_/gang na gter yod zer bar mngon byas nas/_/rig pa 'dzin pas nyin bzhin 'og tu blta/_/gang yang byi ba mchu [{]rings [,]ring [}]phyi ma na/_/gu gul dang ni bcas pa byugs tsam gyis/_/glang chen myos pas gsal zhing bde bar 
[\[41b.2\]]'byung /_/shin tu gnag pa'i khyi mo yi/_/'o ma bsrubs nas mar sar gyis/_/bskus nas rnga lpags lham gon na/_/chu yi steng na 'gro bar 'gyur/_/sa bkong tsha nya'i tsher ma dag_/bsdus nas tshang tshing khyim sbas na/_/chang rnams brlag ste phyung nas ni/_/bzang po 
[\[41b.3\]]nyid du 'gyur ba yin/_/rdza mkhan rdza ma bsregs pa'i me/_/thog gis bcags pa'i shing btsugs na/_/de me 'bar bar mi 'gyur te/_/chang blugs slar yang 'bar bar 'gyur/_/zong la gong bstan sngags bzlas nas/_/sngon sngags tshong pa rnams bstan pa/_/
[\[41b.4\]]rnal 'byor pa yis tshong 'grub ste/_/tshong pa rnams las khe cher rnyed/_/chang gi sa bon byed pa la/_/spre'u'i mi gtsang bcug gyur na/_/chang snod bcas pa brlag par 'gyur/_/ba ku las bkrus spyad du rung /_/ba ku la yi chus bkrus na/_/byis pa ma mas blangs nas ni/_/
[\[41b.5\]]'byung po skra yis bdug byas na/_/ngur smrig bskon pas sos par 'gyur/_/byis pa nu zho 'thungs skyugs na/_/rma bya'i sgro bsregs thal ba yis/_/mgul pa bcings pa byas na ni/_/sbyor ba mchog gis slar sos 'gyur/_/yad ka ba ka ni cho ga dang /_/ldan pa'i zha nye byang 
[\[41b.6\]]du sko byas nas/_/kha yi nang du bcug nas 'dug na ni/_/'ching dang mtshon cha mi byams pa las thar/_/k+Sha ma ra ya yi ge rnams dang ldan/_/yi ge kun kyang e yis brgyan pa la/_/yang dag ka ba ka yi mtha' mar ni/_/sgo nga bzhi dang tshad gsum gnyis gnyis sbyin/_/dan til 
[\[41b.7\]]ut+pal sa ra pu ka dang /_/ni tshu la dang gi ri kar Ni chus/_/lan bdun bar du bkrus pa'i zha nye yis/_/byang bu la ni blo dang ldan pas bri/_/shing sgrog lcags sgrog khri mon g.yul ngo ru/_/mtshon cha'i char 'bab pa dang gzhan dag ni/_/zhe sdang ba dag nges par 'joms byed par/_/rgyud 
[\[42a\]]
[\[42a.1\]]chen 'dis ni 'grub par 'gyur ba yin/_/gang gis sngags kyi rgyal po bris nas ni/_/rig pa byas nas dpung pa la btags na/_/de yi dbang phyug nor sbyin dang mnyam 'gyur/_/gzhan gyis mi 'phrogs nor gyi gter thob 'gyur/_/oM ku ru kul+le swA hA/_
[\[42a.2\]]lhung bzed la ni btags nas su/_/yul gyi mu ge byung ba'i tshe/_/slongs mo pas ni bsod snyoms thob/_/ut+pal sdong bu'i phyi shun khu ba ni/_/'o ma dang bkrus bud med kyis 'thungs na/_/rang gi las kyis mngal rlugs pa dag kyang /_/des ni nges par gnas pa byed pa yin/_/
[\[42a.3\]]ma ga ta yi 'bras bu lnga tsam zhig_/btags nas bud med gang gis 'o ma 'thungs/_/gsang sngags 'di yi mthu rab che ba yis/_/de ni bde ba dang ldan btsa' bar 'gyur/_/nim pas ba du 'o mar rab btags nas/_/rdo rje'i chu dang lhan cig bsres byas nas/_/skyes pa'i 
[\[42a.4\]]tshe na mngal ni bsku byas na/_/bud med de ni bde bar bu btsa' 'gyur/_/glang po ma ga ni yi shu dag bcas/_/rta yi dri dang ma he'i mar gsar bcas/_/ba bla dang ldan sbyor ba byas nas ni/_/nu ma dag ni sgrub byed 'phel bar byed/_/bza' ba thams cad zos nas ni/_/sna 
[\[42a.5\]]nas chu ni 'thungs na ni/_/mgo bo'i dus min skra dkar dag_/sngags kyi sbyor bas de med 'gyur/_/a ba sha yi rtsa ba dang /_/ka ma tsa ka gser shing 'bras/_/ldan par ga bur chus btags nas/_/lus mchog bkrus bsrubs mdzub mo 'jib/_/'khrig pa'i tshe na mi 
[\[42a.6\]]'dzag na/_/bdag po mi gus 'gro bar 'dod/_/'ching ba yi ni sbyin par 'dod/_/de 'dzag bya phyir de yis bsku/_/'khrig pa sbyor tshe phag zhig las/_/mar me sbar bar byas nas ni/_/mi 'dod pa yang myur du 'byung /_/de yang mngal du yun [{]rings [,]ring [}]gnas/_/rdo rje me yis 
[\[42a.7\]]khyim tshig na/_/mi gang sngags kyis chang gis 'thor/_/me ni 'chi bar gyur to zhes/_/sbyor ba 'jig rten dbang phyug gsungs/_/sems can gang dag 'khor gnas dang /_/'jig rten mgon pos de skad bsgrags/_/ri yi rgyal po po ta lar/_/bcom ldan gzhan sdug 
[\[42b\]]
[\[42b.1\]]pas sdug pa/_/sangs rgyas ma gyur ci yang med/_/sems can don rnams bsgrub pa'i phyir/_/sngar spyad ma yin ci yang med/_/nyams pa slar yang gso bar bsam/_/bcom ldan 'das 'phags pa spyan ras gzigs dbang phyug gis de skad ces bka' stsal nas/_thams 
[\[42b.2\]]cad dang ldan pa'i 'khor de dag dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/'phags ma sgrol ma ku ru kul+le'i rtog pa rdzogs so//_//
[\[42b.3\]]rgya gar gyi mkhan po kr-iSh+Na paN+Di ta dang /_lo tsA ba dge slong tshul khrims rgyal bas bsgyur cing zhus te gtan la phab pa//[ {D438}]@##/_/rgya gar skad du/_na maHtA rA e ka biM sha ti sto tra gu Na hi ta sA ka/_bod skad du/_sgrol ma la phyag 'tshal nyi shu rtsa gcig 
[\[42b.4\]]gis bstod pa phan yon dang bcas pa/_rje btsun ma 'phags ma sgrol ma la phyag 'tshal lo/_/phyag 'tshal sgrol ma myur ma dpa' mo/_/spyan ni skad cig glog dang 'dra ma/_/'jig rten gsum mgon chu skyes zhal gyi/_/ge sar phye ba las ni byung ma/_/phyag 'tshal ston ka'i zla ba 
[\[42b.5\]]kun du/_/gang ba brgya ni brtsegs pa'i zhal ma/_/skar ma stong phrag tshogs pa rnams kyis/_/rab tu phye ba'i 'od rab 'bar ma/_/phyag 'tshal gser sngo chu nas skyes kyi/_/pad+mas phyag ni rnam par brgyan ma/_/sbyin pa brtson 'grus dka' thub zhi ba/_/bzod pa bsam gtan 
[\[42b.6\]]spyod yul nyid ma/_/phyag 'tshal de bzhin gshegs pa'i gtsug tor/_/mtha' yas rnam par rgyal bar spyod ma/_/ma lus pha rol phyin pa thob pa'i/_/rgyal ba'i sras kyis shin tu bsten ma/_/phyag 'tshal tut+t+wa ra hU~M yi ge/_/'dod dang phyogs dang nam mkha' gang ma/_/'jig rten 
[\[42b.7\]]bdun po zhabs kyis mnan te/_/lus pa med par 'gugs par nus ma/_/phyag 'tshal brgya byin me lha tshangs pa/_/rlung lha sna tshogs dbang phyug mchod ma/_/'byung po ro langs dri za rnams dang /_/gnod sbyin tshogs kyis mdun nas bstod ma/_/phyag 'tshal trad ces bya dang 
[\[43a\]]
[\[43a.1\]]phaT kyis/_/pha rol 'khrul 'khor rab tu 'joms ma/_/g.yas bskum g.yon brkyang zhabs kyis mnan te/_/me 'bar 'khrugs pa shin tu 'bar ma/_/phyag 'tshal tu re 'jigs pa chen mo/_/bdud kyi dpa' bo rnam par 'joms ma/_/chu skyes zhal ni khro 
[\[43a.2\]]gnyer ldan mdzad/_/dgra bo thams cad ma lus gsod ma/_/phyag 'tshal dkon mchog gsum mtshon phyag rgya'i/_/sor mos thugs kar rnam par brgyan ma/_/ma lus phyogs kyi 'khor los brgyan pa'i/_/rang gi 'od kyi tshogs rnams 'khrug ma/_/phyag 'tshal rab tu dga' 
[\[43a.3\]]ba brjid pa'i/_/dbu rgyan 'od kyi phreng ba spel ma/_/bzhad pa rab bzhad tu t+t+wa ra yis/_/bdud dang 'jig rten dbang du mdzad ma/_/phyag 'tshal sa gzhi skyong ba'i tshogs rnams/_/thams cad 'gugs par nus ma nyid ma/_/khro gnyer g.yo ba'i yi ge hUM gis/_/phongs pa thams 
[\[43a.4\]]cad rnam par sgrol ma/_/phyag 'tshal zla ba'i rtse mos dbu brgyan/_/brgyan pa thams cad shin tu 'bar ma/_/ral pa'i khrod na 'od dpag med las/_/rtag par shin tu 'od ni mdzad ma/_/phyag 'tshal bskal pa tha ma'i me ltar/_/'bar ba'i phreng ba'i dbus na gnas ma/_/g.yas 
[\[43a.5\]]brkyang g.yon bskum kun nas bskor dgas/_/dgra yi dpung ni rnam par 'joms ma/_/phyag 'tshal sa gzhi'i ngos la phyag gi/_/mthil gyis bsnun cing zhabs kyis brdung ma/_/khro gnyer can mdzad yi ge hU~M gis/_/rim pa bdun po rnams ni 'gems ma/_/phyag 'tshal 
[\[43a.6\]]bde ma dge ma zhi ma/_/mya ngan 'das zhi spyod yul nyid ma/_/swA hA oM dang yang dag ldan pas/_/sdig pa chen po 'joms pa nyid ma/_/phyag 'tshal kun nas bskor rab dga' ba'i/_/dgra yi lus ni rab tu 'gems ma/_/yi ge bcu pa'i ngag ni bkod pa'i/_/rig pa hU~M las sgron ma 
[\[43a.7\]]nyid ma/_/phyag 'tshal tu re'i zhabs ni brdabs pas/_/hU~M gi rnam pa'i sa bon nyid ma/_/ri rab man dA ra dang 'bigs byed/_/'jig rten gsum rnams g.yo ba nyid ma/_/phyag 'tshal lha yi mtsho yi rnam pa'i/_/[{]ri dgas [,]ri dwags [}]rtags can phyag na bsnams ma/_/tA ra gnyis brjod phaT kyi 
[\[43b\]]
[\[43b.1\]]yi ges/_/dug rnams ma lus par ni sel ma/_/phyag 'tshal lha yi tshogs rnams rgyal po/_/lha dang mi'am ci yis bsten ma/_/kun nas go cha dga' ba'i brjid kyis/_/rtsod dang rmi lam ngan pa sel ma/_/phyag 'tshal nyi ma zla ba rgyas pa'i/_/spyan gnyis po la 'od rab gsal ma/_/ha ra 
[\[43b.2\]]gnyis brjod tu t+t+wa ra yis/_/shin tu drag po'i rims ni sel ma/_/phyag 'tshal de nyid gsum rnams bkod pa'i/_/zhi ba'i mthu dang yang dag ldan ma/_/gdon dang ro langs gnod sbyin tshogs rnams/_/'joms pa tu re rab mchog nyid ma/_/rtsa ba'i sngags kyis bstod pa 'di dang /_/
[\[43b.3\]]phyag 'tshal ba ni nyi shu rtsa gcig_/lha mo la gus yang dag ldan pa'i/_/blo ldan gang gis rab tu brjod pas/_/srod dang tho rangs langs par byas nas/_/dran pas mi 'jigs thams cad rab ster/_/sdig pa thams cad rab tu zhi ba/_/ngan 'gro thams cad 'joms pa nyid do/_/
[\[43b.4\]]rgyal ba bye ba phrag bdun rnams kyis/_/myur du dbang ni bskur bar 'gyur la/_/'di las che ba nyid ni 'thob cing /_/sangs rgyas go 'phang mthar thug der 'gro/_/de yi dug ni drag po chen po/_/brtan gnas pa'am gzhan yang 'gro ba/_/zos pa dang ni 'thungs pa nyid kyang /_/dran 
[\[43b.5\]]pas rab tu sel ba nyid thob/_/gdon dang rims dang dug gis gzir ba'i/_/sdug bsngal tshogs ni rnam par spong ste/_/sems can gzhan pa rnams la yang ngo /_/gnyis gsum bdun du mngon par brjod na/_/bu 'dod pas ni bu thob 'gyur zhing /_/nor 'dod pas ni nor rnams 
[\[43b.6\]]nyid thob/_/'dod pa thams cad thob par 'gyur te/_/bgegs rnams med cing so sor 'joms 'gyur/_/bcom ldan 'das ma sgrol ma la yang dag par rdzogs pa'i sangs rgyas kyis bstod pa gsungs pa rdzogs so//_//
[\[43b.7\]{D439}]@##/_/rgya gar skad du/_badzra kI la ya mU la tan+t+ra khaN+Da/_bod skad du/_rdo rje phur pa rtsa ba'i rgyud kyi dum bu/_bcom ldan 'das rdo rje gzhon nu la phyag 'tshal lo/_/rdo rje khro bos zhe sdang gcod/_/mtshon chen sngon po cher 'bar ba/_/nam mkha'i dkyil du thig le shar/_/srog gi sgo ru 
[\[44a\]]
[\[44a.1\]]shar ba dang /_/snying gi dkyil du bsgom par bya/_/snying rjes bsgral ba'i dam tshig ni/_/gsad cing mnan pa nyid min te/_/phung po'i rdo rje'i bdag nyid de/_/rnam par shes pa rdo rjer bsgom/_/oM badzra kI li kI la ya sarba big+h+nan baM hU~M phaT/_dIp+ta tsakra ha na ha 
[\[44a.2\]]na hU~M phaT/_rdo rje gzhon nu'i rig 'dzin rnams/_/'khor ba rdo rjer sgrub par mdzod/_/'khor ba rdo rje phur pa'i lha/_/ye shes khro bo grub par mdzod/_/sangs rgyas kun gyi ye shes sku/_/rdo rje'i de nyid rang bzhin las/_/chos kyi dbyings kyi ngo bo nyid/_/'bar ba'i khro bo mi 
[\[44a.3\]]bzad pas/_/sku yi gter du bdag skyed cig_/thabs kyis spyod pas sems can don/_/byams dang snying rjes gang 'dul ba/_/sangs rgyas 'phrin las rdzogs par mdzod/_/dbang dang byin rlabs 'dir stsol cig_/oM badzra kro d+ha hU~M ka ra hU~M/_gardza gardza hU~M phaT/_oM badzra 
[\[44a.4\]]kro d+hI dI pa ya ti hU~M/_oM badzra su ka ra mu kha hU~M/_oM badzra i Shu pa mu khi hU~M/_'di ni khro bo chen po hU~M mdzad dang /_rdo rje lha mo sgra 'byin dang /_sprul pa'i lha mo phra men ma/_phag gi mgo can dang /_rtsangs pa'i mgo can no/_/oM badzra kro d+ha bi dza ya hU~M/_ha na ha na hU~M phaT/_
[\[44a.5\]]oM badzra kro d+hi lA s+ya ki hU~M/_oM badzra byA g+h+ra mu kha hU~M/_oM badzra gr-iD+ha mu khi hU~M/_'di ni khro bo chen po rnam par rgyal ba dang /_rdo rje lha mo sgeg mo dang /_sprul pa'i lha mo phra men ma stag gi mgo bo can dang /_bya rgod kyi mgo can no/_/oM badzra kro d+ha nI la daN+Da hU~Md ha da ha hU~M phaT/_
[\[44a.6\]]oM badzra kro d+hi tI tA ru hU~M/_oM badzra tsA ma ra mu kha hU~M/_oM badzra tA na mu khi hU~M/_'di ni khro bo dbyug sngon 'chang ba dang /_lha mo rdo rje sder mo dang /_sprul pa'i lha mo phra men ma/_g.yag mgo can dang /_bya rog gi mgo can no/_/oM badzra kro d+ha ya mAn+ta ka hU~M pa tsa pa tsa hU~M phaT/_oM badzra 
[\[44a.7\]]kro d+hi sh+ma shAn pa ti hU~M/_oM badzra ha ri Na mu kha hU~M/_oM badzra U lu ka mu khi hU~M/_'di ni khro bo gshin rje mthar byed dang /_rdo rje lha mo dur khrod kyi bdag mo dang /_sprul pa'i lha mo phra men ma [{]ri dgas [,]ri dwags [}]kyi mgo can dang /_'ug pa'i mgo can no/_/oM badzra kro d+ha Ar+ya a 
[\[44b\]]
[\[44b.1\]]tsa la hU~M ban+d+ha ban+d+ha hU~M phaT/_oM badzra kro d+hi mu ha la hU~M/_oM badzra t+ya ki mu kha hU~M/_oM badzra pre ta mu khi hU~M/_'di ni khro bo mi g.yo mgon po dang /_rdo rje lha mo gtun khung ma dang /_sprul pa'i lha mo phra men ma gzig gi mgo can dang khra'i mgo can no/_/oM badzra kro d+ha ha ya grI ba hU~M 
[\[44b.2\]]hu lu hu lu hU~M phaT/_oM badzra kro d+hi dza ya ti hU~M/_oM badzra bi TA la mu kha hU~M/_oM badzra pak+Shi ta mu khi hU~M/_'di ni khro bo rta mgrin dang /_rdo rje lha mo gtum mo dang /_sprul pa'i lha mo phra men ma byi la'i mgo can dang /_pu shud kyi mgo can no/_/oM badzra kro d+ha a ba rA dzi ta hU~M/_tiSh+Tha 
[\[44b.3\]]tiSh+Tha hUM phaT/_oM badzra kro d+hi sa bya ti hU~M/_oM badzra sr-iM ga la mu kha hU~M/_oM badzra pany+tsa ra Na mu khi hU~M/_'di ni khro bo gzhan gyis mi thub pa dang /_rdo rje lha mo mda' snyems ma dang /_sprul pa'i lha mo phra men ma spyang khu'i mgo can dang /_khra'i mgo can no/_/oM badzra kro d+ha a mr-i ta kuN+Da 
[\[44b.4\]]li hU~M_ts+tshin+d+ha ts+tshin+d+ha hU~M phaT/_oM badzra kro d+hi sa bya mi ti hU~M/_oM badzra siM ha mu kha hU~M/_oM badzra ti ti la mu khi hU~M/_'di ni khro bo bdud rtsi 'khyil pa dang /_rdo rje lha mo sgra mdzad ma dang /_sprul pa'i lha mo phra men ma seng ge'i mgo can dang /_pha wang gi mgo can no/_/oM badzra kro d+ha trai lo kya bi 
[\[44b.5\]]dza ya hU~M/_bin+d+ha bin+d+ha hU~M phaT/_oM badzra kro d+hi mA ra ya hU~M/_oM badzra ra k+Shi sa mu kha hU~M/_oM badzra na ku la mu khi hU~M/_'di ni khro bo 'jig rten gsum las rnam par rgyal ba dang /_rdo rje lha mo gsod byed ma dang /_sprul pa'i lha mo phra men ma dred kyi mgo can dang /_sre mo'i mgo can no/_/oM 
[\[44b.6\]]badzra kro d+ha ma hA ba la hU~M/_s+pho Ta s+pho Ta hu~M phaT/_oM badzra kro d+hi muN+De maM hu~M/_oM badzra rak+Sha sa mu kha hU~M/_oM badzra ka shi ka mu khi hU~M/_'di ni khro bo stobs po che dang /_rdo rje lha mo rig byed ma dang /_sprul pa'i lha mo phra men ma dom gyi mgo can dang /_byi ba'i mgo can no/_/oM badzra yak+Sha sa da 
[\[44b.7\]]hU~M dzaH/_oM badzra b+hai ra be hU~M hU~M/_oM badzra a mr-i ta hU~M ba~M/_oM badzra ma ra Ni hU~M hoH/_'di ni shar du pu shud kyi mgo can dang /_lhor bya rog gi mgo can dang /_nub tu srin bya'i mgo can dang /_byang du khra'i mgo can no/_/'khor ba phur bu bsgrub don du/_/dbang dang byin rlabs zhu 
[\[45a\]]
[\[45a.1\]]ba'i phyir/_/ye shes khro bo gshegs su gsol/_/ye shes khro bo gshegs nas kyang /_/rtags dang mtshan ma bstan pa dang /_/phur pa'i dngos grub stsal du gsol/_/dam tshig chen po'i dus la bab/_/sprul pa chen po'i dus la bab/_/pho nya 
[\[45a.2\]]chen po'i dus la bab/_/bdag nyid chen po'i dus la bab/_/sa bdag chen mo'i dus la bab/_khyi yi gdong can dus la bab/_/bsgral bar bya ba'i dus la bab/_/byang chub tu ni sems bskyed nas/_/dus gsum sangs rgyas sras bzhin du/_/rigs 'dzin 
[\[45a.3\]]bdag cag rnams la ni/_/gnod cing gdug pa'i dgra dang bgegs/_/bdud dang bar du gcod pa rnams/_/khro bo chen po'i byin rlabs kyis/_/yud tsam gyis ni de bkug nas/_/mngon spyod tshul gyis bsgral ba dang /_/lus ngag phye mar mdzad nas kyang /_/sdug 
[\[45a.4\]]bsngal nyams su myong bar mdzod/_/oM la~M hU~M la~M/_sta~M b+ha na~M_mo haM g+hA ta ya/_b+ha ga wan/_hriH_Sh+TiHbi kr-i ta badzra hUM ka ra hU~M/_oM badzra kI li kI la ya dzaHhU~M ba~M ho/_sarba bi g+h+nan badzra kI li kI la ya hU~M phaT/_bgegs byed pa yi bdud rnams dang /_/sdug bsngal sems la mnyam 
[\[45a.5\]]sbyor ba/_/che ge mo zhes bya ba'i bdud/_/zung shig rdungs shig rnam par chings/_/btogs shig grogs dang dbye bar gyis/_/ring nas khug la smra ru chug_/phob cig rnam par gzir bar gyis/_/bdag gis dbang du byas gyur nas/_/bsgo ba'i bka' nyan gus par gyis/_/
[\[45a.6\]]hU~M pa ra bid+yA ts+tshin+d+ha ts+tshin+d+ha hU~M phaT/_bin+d+ha bin+d+ha hU~M phaT/_gr-ih+Na gr-ih+Na hUM phaT/_ban+d+ha ban+d+ha hU~M phaT/_trA sha ya trA sha ya hU~M phaT/_ha sa ya ra ha sa ya ra hrIHdaN+Da hU~M phaT/_shI g+h+raM A na ya hU~M phaT/_dz+wa lA pa ya/_dz+wa lA pa ya hUM phaT/_A be sha ya A be sha ya hU~M phaT/_bin+d+ha ya bin+d+ha ya hU~M phaT/_
[\[45a.7\]]pho nya bran dang mngag pa'i tshogs/_/khyed kyi thugs dam dus la bab/_/mngon spyod ji ltar nges pa dang /_/mngon spyod byin rlabs de bzhin mdzod/_/ha na ha na badzra/_da ha da ha badzra/_pa tsa pa tsa badzra/_ma thA ma thA badzra/_dz+wa la dz+wa la badzra/_su ru su ru badzra/_mu ru mu ru 
[\[45b\]]
[\[45b.1\]]badzra/_ka Ta ka Ta ye/_dza ye bi dza ye/_a dzi te a pa rA dzi te/_mA ra se n+ya pra marda ni hU~M phaT/_rdo rje gsang ba'i bka' lung gis/_/sdig can gang zhig 'da' byed pa/_/stobs chen khro bo chen po yis/_/mgo bo tshal pa brgya ru gyis/_/nyon cig bgegs dang log 'dren rnams/_/
[\[45b.2\]]nga yi bka' las 'da' ma byed/_/hU~M ma ma ba shAM ku ru/_gdug cing sdang sems ldan pa rnams/_/song shig lha min lha yang rung /_/nga la bar chod byed pa'i bdud/_/mthu dang rdzu 'phrul med par mdzod/_/sarba A na ya hU~M phaT/_ta thA ya ta thA ya hU~M phaT/_rdungs shig rdo rje 
[\[45b.3\]]'bar ba'i gtun/_/bka' las 'da' byed sdig can rnams/_/rdo rje me yis snying bsregs nas/_/lus sems rdul bzhin brlag par mdzod/_/khro mo 'bar ba'i gtun khung du/_/rdo rje tho bas brdungs byas nas/_/lha yang rung ste bsgral bar bya/_/kha taM kha taM kha taM/_
[\[45b.4\]]hU~M hU~M hU~M/_phaT phaT phaT/_badzra yak+Sha kro d+ha kha kha/_khA hi khA hi/_ha ha/_hU~M hU~M/_phaT phaT/_chos nyid kyi bden pa'o/_/gsang sngags kyi byin gyi rlabs kyis byin gyis brlabs so/_/sangs rgyas kyi byin gyis rlabs kyis mthur 'gyur ro/_/brnag pa de kho na nyid do/_/kI la ya lan nyi shu rtsa 
[\[45b.5\]]gcig bzlas so/_/kI la ya [{]bcwa [,]bco [}]brgyad bzlas nas snying dkar nag gi mtshams su'o/_/hU~M hU~M hUM/_ho ho ho/_phaT phaT phaT/_'di brjod par bya'o/_/rdo rje phur pa rtsa ba'i rgyud kyi dum bu/_slob dpon pad+ma 'byung gnas dngos kyi rgya dpe dang mthun par/_dpal ldan sa skya paN+Di tas/_
[\[45b.6\]]g.yas ru'i sa'i cha/_shangs kyi sreg zhing du bsgyur cing zhus te gtan la phab pa//[ {D440}]@##/_/rgya gar skad du/_ma hA kA la tan+t+ra rA dza nA ma/_bod skad du/_nag po chen po zhes bya ba'i rgyud kyi rgyal po/_dpal nag po chen po la phyag 
[\[45b.7\]]'tshal lo/_/'di skad bdag gis thos pa dus gcig na/_bcom ldan 'das lha mo rnams kyis ji ltar thob pa de bzhin bzhugs so/_/lha mos gsol pa/_'khor ba'i rgya mtshor lhung ba'i sems can de rnams thabs gang gis gdon/_'khor ba lha gang gis gang las 
[\[46a\]]
[\[46a.1\]]grol bar bgyi/_bcom ldan 'das kyis bka' stsal pa/_gang gis bskyed pa'i rim pa dang /_rdzogs pa'i rim pa sbyor ba la ye shes su de dag brjod par bya'o/_/lha mo legs par nyon cig_/bskyed pa'i rim pas 'gog pa la gnas pa dang /_de'i 
[\[46a.2\]]'bras bu ster ba'i ji lta ba'i lam yang dag par 'byung bar byed pa la nges par phyag rgya las dbang bskur ba'i bye brag bya'o/_/rgyu ba gcod pa la spyod pa de la yongs su brtag pa ste/_na ra dang sbyor ba las ji ltar lam dang ldan pa bskyed pa'i rim pa'o/_/lha mos gsol 
[\[46a.3\]]pa/_kye bcom ldan 'das dgos pa gang gis rdo rje sems dpa' bskyed pa yin/_de ltar na so so'i bum pa la dgos pa ci yod/_bcom ldan 'das kyis bka' stsal pa/_skyes pa la ni dngos med bkag pa ste/_rdo rje nam mkha' yin pa'o/_/nges par bdag med pa 
[\[46a.4\]]yin zhing /_bde ba skad cig ma'o/_/ji ltar tshogs pa ma lus pa dang /_grong khyer ba de ltar skyes pa la stobs kyis 'gog pa yis bde ba rgyas pa 'ching ba med na ji ltar skye/_lha mos gsol pa/_kye bcom ldan 'das lus bstan pa'i dgos pa gang lags/_lam la khrag 
[\[46a.5\]]dang byang chub kyi sems 'dus pa las gzugs brnyan gyis grol ba las med dam/_'bras bu ster ram lta ba'i don du 'dod chags kyi phyir rab tu sbyor bar brjod dam/_bcom ldan 'das kyis bka' stsal pa/_lus rdo rje zhes brjod pa'o/_/ji ltar sgyu mar sems pas na ra dang 
[\[46a.6\]]sbyor ba bzhin no/_/lam 'dus pa las khrag go zhes pa ni/_la la nA dang ra sa nA dang a ba d+hU tI rnams kyis phung po lnga la rnam par spyad pa yis thabs cig tu mnyam par gang gis shes pa'i tshe'i rdo rje la de'i lam 'dus pa las khrag ces brjod do/_/rab tu sbyor ba'i lus zhes brjod pa de 
[\[46a.7\]]ni rnam par spyad pa mi bzod pa gang 'dod pa de rab tu sbyor ba'i lus so/_/rab tu sbyor bas rmongs pa'i phyir rab tu sbyor ba byas pa zhes brjod do/_/lha mos gsol pa/_chos gang lags/_chos kyi tshogs pa'i gtam brjod pa gang lags/_mi rnams kyi bde ba phun sum tshogs par 
[\[46b\]]
[\[46b.1\]]bya ba'i phyir ram/_don thob par bya ba'i phyir ram/_nad med par 'dod pa'i 'bras bu thob par bya ba'i phyir yin/_bcom ldan 'das kyis bka' stsal pa/_mir skyes pa'i sems can chos ji ltar spyad na tshegs med par de'i dngos grub ji lta bar brjod par bya'o/_/dngos 
[\[46b.2\]]grub chen po brgyad rnams ni ral gri dang mig sman dang ril bu dang rkang mgyogs kyi dngos grub dang /_grub pa'i sman dang /_sngags rnams la nges par dngul chu dang bcud len te/_dngos grub chen po brgyad thob nas dngos grub gzhan brtags na ji lta bar sems can 
[\[46b.3\]]nag po chen po'i rgyud pa rnams kyis 'grub bo/_/'dir tshogs pa med par nges pa'o/_/lha mos gsol pa/_mig sman dngos grub 'di las 'jug pa la bcing bya ba cing byed ji ltar phra bar brjod/_bcom ldan 'das kyis bka' stsal pa/_legs par bsrung ba dang 
[\[46b.4\]]rmig pa'i sgra ltar brlag pa ji lta bar sbas pa de'i sdom pa rgyas par brjod do/_/lha mos gsol pa/_bcom ldan 'das rdo rje'i lus la rtsa du lags/_dbugs 'gro 'ong dang skad cig ma du lags/_bcom ldan 'das kyis bka' stsal pa/_rtsa rnams ni sum cu rtsa gnyis 
[\[46b.5\]]so/_/dbugs 'gro 'ong ni yongs su bcing ba dang /_lus las skyes pa'i dbugs phyir 'thon pa ni zla ba dang nyi ma dag gis bskyod pa'o/_/grangs kyi bye brag brjod pa ni drug brgya lhag pa'i stong phrag nyi shu rtsa gcig gis 'gro 'ong ngo /_/de las 'gro ba dang 'ong ba skad 
[\[46b.6\]]cig go/_/lha mos gsol pa/_kye bcom ldan 'das ji ltar 'dod pa'i lha yis rab tu gsal bar gang mdzad/_'dod pa sgrub pa khyab 'jug gis kyang sgyu mas sprul pa byas pa bzhin lak+Sha me dang dbyangs can ma dag gi phyir/_dbul po rnams la mun pa dag dang bral ba ltar 
[\[46b.7\]]zhing skyong bas na sbyor ba bsgo ba byas pa yin nam/_bcom ldan 'das kyis bka' stsal pa/_kye lha mo 'dzam bu'i gling ba'i sems can rnams 'khor ba na 'khor zhing yod pa de rmongs pa dang /_'dod chags dang /_phrag dog dang /_phra ma rnams skyes par gyur pas dpal nag 
[\[47a\]]
[\[47a.1\]]po chen po yis gang smras pa de gus pa dang bcas pas so/_/khyab 'jug ltar 'dod pa'i lha dang /_mkha' 'gro ma drug cu rtsa bzhi 'khor dang bcas pa rnams bskyed par brjod do/_/lha mos gsol pa/_kye bcom ldan 'das nag po chen po zhes 
[\[47a.2\]]bya ba ci la bgyi/_bcom ldan 'das kyis bka' stsal pa/_nag po chen po la dmigs nas sdod pa de yis dus kyi grangs shin tu tshad mar byas pa dang /_nyi ma re re zhing grangs gang la bzang por rgyu ba de nag po chen po zhes brjod do/_/gang la med pa'am/_gang la dus 
[\[47a.3\]]chen po'i mtha' dang ldan pa nag po chen po ste/_nag po chen por yongs su bya ba 'di'o/_/lha mos gsol pa/_yi ge ma zhes bgyi ba gang lags/_hA zhes bya ba ni ci la bgyi/_kA la zhes pa ni ji lta bu lags/_bcom ldan 'das kyis bka' stsal pa/_ma 
[\[47a.4\]]zhes pa sems dpa'i snying rje dang /_hA zhes pa shes rab dang sbyor ba ste shes rab nyid do/_/kA la ni gnyis tshogs pa las dus te/_thabs dang shes rab kyis snying rje chen po la sbyor ba zhes pa'o/_/rengs pa dang /_bskrad pa dang /_sde rengs par byed pa dang /_
[\[47a.5\]]mngon spyod rnams rnal 'byor gyi dbang phyug rnams kyis ji ltar rigs pas rnal 'byor ma brgyad rgyud 'dir bzhengs pa/_gtum pa'i dbang phyug ma dang /_tsartsi kA dang /_dus can ma dang /_rigs kyi dbang phyug ma dang /_dum skyes ma dang /_mche gtsigs ma dang /_mi thung 
[\[47a.6\]]ma dang /_dbang phyug chen mo rnams gang gis bsgoms pa las skye ste/_'dzin pa'i shes pa de dus kyis gtso bo grol bar 'dod pa'o/_/de ni bsgom bya dang sgom pa med pa yin no/_/gang dang gang gis bsgom pa rnams mi skye'o/_/des na yid kyi mnga' bdag 
[\[47a.7\]]gis sems rab tu brtags pa med pa/_/bai tA li'i gzugs kyis yang dag par bsgrubs kyang mi skye'o/_/rigs lnga la spyad pa yis ji ltar gsungs pa'i las de ltar 'grub bo/_/gzhan dang gzhan du bgrod pa ni tshes kyi bye brag bzang po la ma byung ba 'byung bar 'gyur 
[\[47b\]]
[\[47b.1\]]ba'i don du'o/_/nges par gang dang gang thob par byed par 'gyur te/_rnam grangs kyi 'bras bu de rnams so/_/dpal nag po chen po'i rgyud kyi rgyal po las de kho na shes par byed pa'i le'u ste dang po'o//_//thab khung gi rnam pa'i le'u bshad par bya ste/_lha 
[\[47b.2\]]mos gsol pa/_kye rje btsun sems can gyi phyir dngos grub brgyad kyi bya ba de'i don du sdug bsngal med par byed pa gang gis nye bar 'thob/_bcom ldan 'das kyis bka' stsal pa/_zla ba rgyu ba'i dus su dbugs phyir rgyu ba bzung ste gnas pas nges par dngos grub 
[\[47b.3\]]chen po brgyad 'grub bo/_/gang gi tshe yongs su smin par 'dod pas 'di byas na 'grub bo/_/gsad pa la thab khung gru bzhi pa rgyar khru gang par me tog nag pos sbyin bsreg bya'o/_/rengs pa la zlum po rgyar khru do pa'o/_/dbang du bya ba la gru gsum rgyar khru gang pa/_sa 
[\[47b.4\]]sbyang ba khru gang brkos la bya ste/_me tog dmar pos sbyin bsreg bya ba ni blo gros can gyis dom gyi pags pa la bsdad la 'di bya'o/_/rkang byug sgrub pa'i don du sbyin sreg gi thab khung gi mtshan nyid brjod pa zlum po khru gang pa las sbyang ba ni khru lnga brkos la bya'o/_/mig sman 
[\[47b.5\]]don du sbyin sreg 'dir brjod pa/_sbrul gyi mgo lta bu khru phyed dang do pa las sbyang ba khru bdun brkos pa ni mig sman gyi thab khung ngo /_/'dir ril bu'i bstan pa ni glang po che'i rmig pa tsam pa la/_sa sbyang ba khru bcu brkos pa 'di ril bu'i thab khung ngo /_/bcud len gyi don du thab kyi 
[\[47b.6\]]dbyibs rna rgyan lta bu khru phyed dang gnyis pa la/_sa sbyang ba khru gsum brkos pa ni bcud len gyi thab khung ngo /_/rgyal po'i don du thab khung khru gang ba yin te/_dbyibs zlum po'o/_/sa sbyang ba la khru brgyad brkos pa ni dngos grub sgrub pa'i don du ste/_sbyor ba 'di yis dngos 
[\[47b.7\]]grub nges pa'o/_/'dir brjod pa thams cad me tog dkar pos sbyin bsreg byas na dngos grub thams cad kyi 'bras bu nye bar 'thob par 'gyur ro/_/nag po chen po'i rgyud kyi rgyal po las thab khung gi rnam pa bstan pa zhes bya ba'i le'u ste gnyis pa'o//_//de nas 
[\[48a\]]
[\[48a.1\]]sngags kyi le'u bshad par bya ste/_sngags kyi bye brag gnyis las zhi ba'i sngags kyi rim pa ni oM yig gi ming gis rgyud 'dir shes te/_sangs rgyas kyi bstan pa skyob pa zhi ba la dga' ba'i sngags so/_/sangs rgyas kyi dam bca' byas pa de'i phyir ye shes 
[\[48a.2\]]chen po'i sngags brjod pa'o/_/oM ma hA kA la hU~M phaT swA hA/_phyag gnyis pa'i sngags so/_/oM hrIM hrIM hU~M hU~M phaT phaT/_phyag bzhi pa'i sngags so/_/oM ma hA b+hai ra ba sarba sid+d+hi/_dA ya ka DaM hU~M kuM d+h+waM TaH/_phyag drug pa'i sngags so/_/oM AHhU~M phaT hrIHhaH/_phyag brgyad 
[\[48a.3\]]pa'i sngags so/_/oM hI kaM hU~M kI la kI la ma hA nA dA kA rA la bi ka rA lak+ShI gr-I haH/_da ha da ha/_ba tsa ba tsa/_sid+d+hi dA kA ya swA hA/_phyag bcu pa'i sngags so/_/oM daM Sh+To ta ka Ta b+hai ra bA ya saM saM saM ru ru ru ru hU~M hU~M hU~M phaT swA hA/_phyag bcu gnyis pa'i sngags te las thams cad byed pa dang 
[\[48a.4\]]sangs rgyas thams cad kyis phyag byed pa dang /_'jig rten gsum 'grub pa dang /_gang 'dod pa byed par 'gyur ro/_/oM ya ma dza ga ta k+Sho b+ha yak+Sho b+ha ya/_tA la pa tA la khA hi khA hi/_gr-Ih+Na ba li gra hAHgra haH/_oM ma~M tsauM ma hA b+hai ra bA ya swA hA/_dngos grub thams cad kyi don du 
[\[48a.5\]]phyag bcu bzhi pa'i sngags 'dis gtor ma rgyun du sbyin no/_/oM rma~M ma~M ra~M hU~M hU~M maM rak+Sha pA lA ya hU~M badzra phaT/_bdag srung ba'i sngags so/_/oM d+ha ra Ni d+ha ra d+ha ra hu~M hu~M a mu ka s+ya rak+ShA ku ru swA hA/_gzhan srung ba'i sngags so/_/oM hrAM hrAM yaM maM ka rA la/_bi rA lA k+Sha baM ka rA la ma hA 
[\[48a.6\]]yo ge shwa ra sarba dA ya ka swA hA/_phyag bcu drug pa'i sngags so/_/oM shriM k+ShIM gr-ih+Na ba liM hU~M phaT/_ma d+ya mAM sa puSh+pa d+hU pa/_rak+ta ta la pA ta le aSh+Ta nA ga de wa yak+Sha rAk+Sha sa gr-ih+na i daM ba liM hA hA hA/_hU~M khA hi khA hi/_kha kha hU~M dzaHpheM pheM haM haM ma hA Da d+ha ra hA sa gar+dz+dza gar+dz+dza/_krISh+Na [\[]bar+NI [\]]ye he hU~M swA hA/_sran 
[\[48a.7\]]ma chen po legs par btsos pa dang /_chang dang /_sha dang /_khrag gis legs par bkang la/_de nas mtshan mo rgyun du gtor ma sbyin pa ste/_zhag nyi shu rtsa gcig na dge ba'i mtshan ma 'byung ngo /_/zla ba gcig na dngos grub ster te/_lo gcig na gang 'dod pa ster ro/_/oM hrIM hrIM hU~M phaT/_
[\[48b\]]
[\[48b.1\]]'di ni sngags kyi rgyal po sngags bklags pa tsam gyis sdig pa thams cad zad par 'gyur zhing rgyun du bzlas na dngos grub thams cad 'grub bo/_/sgyid snyoms dang bcas par stong phrag lnga bzlas na zhi ba nges par 'grub bo/_/khri phrag gcig bzlas na bud med dbang du 'gyur ro/_/'bum 
[\[48b.2\]]gyis rgyal po dbang du 'gyur ro/_/'bum phrag lnga yis lha dang gnod sbyin thams cad nges par dbang du 'gyur ro/_/nges par 'gugs par yang byed na skyes pa dang bud med lta smos ci 'tshal/_dbang du bya ba'i sngags so/_/oM ma hA kA la hU~M hU~M phaT phaT swA hA/_spyi'i sngags so/_/
[\[48b.3\]]oM ma hA nan+de shwa ra hU~M phaT swA hA/_me'i kha dog kha la bsgoms na 'chi'o/_/oM [\[]k+Sh+ya[\]]shrIM ho k+ShaHde ba da t+taM mAM maM mA ra ya phaT/_gsad pa'i sngags so/_/oM k+shIM he tsaM ha De shwa rI hU~M shrI swA hA/_gtum pa'i dbang phyug ma'i sngags so/_/oM lA ke ku li ke shwa rI he pheM swA hA/_rigs kyi 
[\[48b.4\]]dbang phyug ma'i sngags so/_/oM mAM ma he shwa rI hU~M shrI he pheM/_dbang phyug ma chen mo'i sngags so/_/oM ki li bi ka rA la shrIHk+ShiM k+ShiMhU~M phaT swA hA/_dus can ma'i sngags so/_/oM tsa~M [\[]tsartsa [\]]ya [\[]tsartsa [\]]ya hU~M hrIHtsartsi kA'i sngags so/_/oM tsa muN+De/_da ha da ha/_pa tsa pa tsa/_i daM ba liM gr-ih+Na 
[\[48b.5\]]gr-ih+Na hu~M pheM heM phaT swA hA/_lha mo dum bu can gyi gtor ma'i sngags so/_/oM hrI hAHhU~M shrI phaT swA hA/_lha mo u mA'i sngags so/_/oM AHhU~M/_lus ngag yid gsum byin gyis brlabs pa'i sngags so/_/oM hu~MHk+ShiM shrIM oM g+haM de ba dat+ta hi mA ra ya mA ra ya hU~M phaT/_thams cad gsad 
[\[48b.6\]]pa'i sngags so/_/oM k+ShiM ha hA~M/_che ge mo uts+tshA Ta ya hU~M phaT/_bskrad pa'i sngags so/_/oM ma~M dza~M k+Sha~M/_dgra rengs par byed pa'i sngags so/_/oM dza~M hU~M ha sti staM b+ha ya phaT/_byi ba'i mjug ma la lan bdun du bsngags te/_brgyab na glang po che rengs pa'o/_/oM khaHhaHphaT/_g+ho Ta kastaM 
[\[48b.7\]]b+ha naM zhes pas ba lang gi sha la bsngags te brgyab na rta rengs par 'gyur ro/_/oM muHhA~M sarba pA shu na sta~M b+hA ya mo hA ya hU~M phaT/_stag gi pags pa la lan bdun bsngags nas brgyab na ma he dang /_khyi dang /_glang po che dang /_ba lang dang /_ce spyang dang /_stag dang /_dom rnams nges 
[\[49a\]]
[\[49a.1\]]par rengs par 'gyur ro/_/oM ma hA naM ta hU~M haHdngul la lan bdun bzlas nas sbrul la brgyab na sbrul rengs par bya ba'i sngags so/_/oM mu khaM staM b+ha ya che ge mo'i baM phaT/_mi'i ngag rengs par bya ba la'o/_/oM hrIMHma~M ra~M tsa muN+Da haHshrI hU~M phaT/_ral gri la sogs 
[\[49a.2\]]pa rengs par bya ba'i sngags so/_/oM ma hi la la b+hi la la b+hi la la ha hoHcho long pa rengs par byed pa'o/_/oM g+haM hu~M/_bud med rmongs par byed pa'i sngags so/_/oM haHka ha ka ha ma li ni mu khe/_pra sA d+ha ya/_pra sA d+ha ya/_ma hA kA la bud d+ha dz+nya~M/_pra hi to si/_mA ra ya mA ra ya/_
[\[49a.3\]]kA ra ya kA ra ya/_sarba duSh+TAM pra duSh+TA~M gr-Ih+Na gr-Ih+Na/_ma ra ma ra/_kha kha khA hi khA hi/_shI g+h+raM da ha da ha/_pa tsa pa tsa/_hU re hU re/_maM raM hU~M phaT/_i daM ba liM gra ha gra ha/_shrI swA hA/_sangs rgyas kyi bstan pa la bya ba ma yin pa byed pa'i mi rtsod pa dang rab tu rtsod pa dag_/sngags 
[\[49a.4\]]'dis mi'i thod pa bza' rgyus bkang la nag po'i tshes brgyad la gtor ma sbyin no/_/skad cig de nyid la 'chi'o rims kyis thebs par 'gyur ro/_/me yis rab tu 'tshig par 'gyur ro/_/mgo 'gems par 'gyur ro/_/gtor ma chen po'i sngags te dgra gnon 
[\[49a.5\]]pa'o/_/oM tsa muN+De/_ha na ha na/_da ha da ha/_hU~M phaT/_gsad pa'i sngags so/_/oM hU~M mA~M ma~M mA~M ra ya swA hA/_dgra gsad pa'i sngags so/_/hU~M phaT/_a tha b+ha ga bAn bo d+hi satwA ma hA satwA ma hA kA ru Ni kA/_tad+ya thA/_oM kA rA la bi ka Te shwa ra/_hU lu hU lu/_ki li ki li/_
[\[49a.6\]]ma hA kaM kA la ha la/_k+ShA~M shrIM pa~M tsa~M ma~M ha~M hU~M/_ma hA na~M de shwa rA ya swA hA/_sngags 'di nyi ma re re la lan bdun bdun du bzlas la gdong ba bkrus na skye bo thams cad kyi yid du 'ong bar 'gyur ro/_/dgra thams cad nges par zhi bar 'gyur ro/_/bya ba thams cad sgrub par 'dod 
[\[49a.7\]]pa de la nyis 'gyur du ster bar byed do/_/sgrub pa thams cad la cher dga' ba'i gzugs nag po chen po'i sngags so/_/oM ma hA kA la hU~M hU~M hU~M phaT swA hA/_las tshogs thams cad bsgrubs pas 'bras bu 'byung bar byed pa dpal mgon po nag po'i rgyud kyi rgyal po las 
[\[49b\]]
[\[49b.1\]]sngags kyi le'u ste gsum pa'o//_//de nas dbang gi le'u bshad par bya ste/_dang por nag po chen po phyag gnyis pa'i sngags stong phrag bcu bzlas la slob ma la dbang bskur te/_thog mar bum pa'i dbang bskur ba thub pa dril bu'i sgra dang /_rdo rje'i sbyor ba dang 
[\[49b.2\]]ldan pas chu la sogs pa dbang lnga rnams kyi bye brag gis so/_/drug pa la rdo rje'i rim pa rnams kyis dang /_bdun pa'i dbang bskur ba'i bye brag ni ji lta bar shes rab dang mnyam par sbyor ba'o/_/brgyad pa zhes pa ni 'di la rnal 'byor mas yongs su 'khyud pa'o/_/dgu pa 
[\[49b.3\]]la skyes bu nyid la rjes su skye ba'o/_/bcu pa la nam mkha'i chu rnams kyis so/_/bcu gcig pa rnams kyis kyang rim pas yang dag pa'i rig pas bsgrubs pas/_gnas dang gnas su rjes su 'byung ba thub pa ka pi la bar+N+Na shi ba ji lta bar rim pas zhi ba'i ye shes sgrub pa 
[\[49b.4\]]'di gsang la spyad par bya ba bdud rtsi lnga dang shes rab ma 'di rnams kyis so/_/ma dang /_sring mo dang /_bya rog rkang ma dang /_mi thung ma dang /_sgur mo rnams dang yang dag par sbyor bar bya ba dang /_ji ltar bka' stsal pa ltar ming thams cad yang dag par bzung ngo /_/
[\[49b.5\]]de ltar byas na mnga' bdag las dbang bskur ji lta ba bzhin nye bar 'gyur ro/_/bla mas slob ma brtags la sbyin par bya'o/_/mnga' bdag khyod thabs dang ldan pas/_bdag nyid chen po bdag cag gis ming thams cad spyad pas sems can gyi sdug bsngal spong ba ji lta ba'i lam 
[\[49b.6\]]gsungs pa zhig bcom ldan 'das skye bo rnams kyi don du gang yin pa de dbang gi don bye brag gi rim pa las ji lta bar shes par mdzod cig_/dus dang tshod ji lta bar shes pa las so/_/dpal nag po chen po'i rgyud kyi rgyal po las dbang gi rim par phye ba ste le'u bzhi 
[\[49b.7\]]pa'o//_//de nas yang lha rnams dbang bskur ba bshad par bya ste/_dang por lha mo la sogs pa rnams kyis bum pa'i dbang bskur bar bya'o/_/lha mo brgyad rnams kyis ni bdud rtsis so/_/mchod yon dang zhabs bsil byin nas bstod pa dang /_sngags 
[\[50a\]]
[\[50a.1\]]kyis byin gyis brlab pa ni/_oM ka la sha a b+hi nA ya naM snA naM/_oM shU n+ya tA a d+hiSh+Thi te swa hA/_chu'i dbang bskur ba byin pa dang /_bdud rtsi lnga byin pa ni lha mo rnams kyis pha rol tu phyin pa drug yongs su rdzogs par 'gyur ro/_/lha mo rnams kyis me tog gi char 
[\[50a.2\]]'bab par 'gyur ro/_/gla rtsi dang dri zhim po yongs su 'dzin par 'gyur ro/_/sred med kyi bu la sogs pas byin gyis rlob par 'gyur ro/_/lha thams cad kyi dam tshig gis skyong zhing srog la bab kyang gtong bar mi 'gyur ro/_/'di ni nag po chen po'i rgyud las lha dbang 
[\[50a.3\]]bskur ba'i le'u ste lnga pa'o//_//de nas yang rdo rje 'byung mo la sogs pa'i lha mo gtsor gyur pa rnams the tshom skyes te yid mi bde bar gyur nas/_bcom ldan 'das la thams cad kyis 'di skad ces gsol to/_/kye bcom ldan 'das the tshom 'di rnams bsal du 
[\[50a.4\]]gsol/_/'di ltar le'u 'dir bshad pa'i gar gyi nyams dgu dang /_glu yis grub par 'gyur ba de bdag the tshom mchis na/_glu dang gar gyis don ji ltar du 'gyur ba lags/_lha la dbang bskur ba nye bar spyod pa ji ltar 'gyur ba lags/_zhe sdang la sogs pa'i 
[\[50a.5\]]phyag rgyas ji ltar rgyas 'debs par 'gyur ba lags/_sa bon thams cad sngags kyi le'u las brjod pa ji ltar lags/_lha mo'i sa bon la the tshom skyes pa gang lags/_gzugs can gyi sa bon gyi mthu gang lags/_kyai bcom ldan 'das dam tshig can 
[\[50a.6\]]rnams kyi spyod pa gang lags/_bcom ldan 'das kyis bka' stsal pa/_a ko yi g+ha Na pi Ta Ta yi ra hA hA kA re ma hA kA la/_uts+tsha la ya yi kak+ko le g+ha Na Da ma ru badzra dzi yA yi/_kA ru Ne yA yi/_na ro li yA yi/_ta hiM ma hA mAM sa ni ba b+ha re khA hi yA yi/_pi ba yi ma ya NA g+haN+Te/_ha re kA li dz+nyA dza 
[\[50a.7\]]ra pa yi sa yi bA yi ya yA yi/_duM du ta ra mA ga pa i pat+te/_ka stu ra kA ta tha ri sih+la tsa u sa ma lA gA ya yA yi/_si li ni/_b+ha ra mAM sa kI ta hi la hi yA yi/_nA Te gIM taM e ko na mu yi/_lI lA b+ha ra Na mA lA g+ha ri yA yi/_ta hiM pa Ni yA yi/_sa hA gA thi Na kun du ru pa yi yA yi/_
[\[50b\]]
[\[50b.1\]]DA ma ru nA da uts+tsha li yA yi/_gar ni dpal nag po chen po'i rnal 'byor gyis ji ltar bde ba'i sbyor bas skya rengs shar ba dang /_bsam gtan la chags pa'i sems kyis so/_/goms pa'i rigs pa'i sems ni sangs rgyas thams cad kyi de bzhin nyid kyi rnal 'byor gyi 
[\[50b.2\]]ma rnams la'o/_/gzhan du ni ma yin no/_/gar dang glu 'di dag gis mchog tu bde ba skye bar 'gyur ro/_/'di nyid kyis bdag srung ba dang /_tshogs srung ba dang /_bdud rtsi lnga dang mchog tu dga' ba'i dbang du gyur pa'i sngags bzlas pa 'dis 'jig rten du tshegs 
[\[50b.3\]]med par bya ba byed pa de'i phyir dngos grub rtag tu blang bar bya'o/_/bar du gar yang bya'o/_/yang yang du tshogs kyi bdag po de nyid la dang por bya rgod kyi dri dang /_gnyis pa dpal sred med kyi bu'i dri sna'i nye bar dmigs par 'gyur ro/_/gsum pa gla rtsi'i dri dang /_gur 
[\[50b.4\]]gum la sogs pa'i dri sna tshogs mnyam par longs spyod par 'gyur ro/_/rnal 'byor dbang phyug gi sa'o/_/de'i rjes la glu byin gyis brlabs pas bung ba'i sgra nyan pa dang /_ngang pa dang /_khu byug dang /_go mA yu dang /_gal te gar byed na thams cad dang sgra 
[\[50b.5\]]bzhin no/_/de nas klu'i tshogs byin gyis brlab pa ni/_phyi'i mi'am ci dang /_sred med kyi bu la sogs pa dag tshig rnams kun du spyad par bya'o/_/grong khyer gyi mtha' 'am/_skyed mos tshal lam/_nags tshal du nges par mtshon par bya'o/_/phyag rgya thams cad kyi nges par dngos 
[\[50b.6\]]grub tu 'gyur ro/_/lha mos gsol pa/_kye bcom ldan 'das 'dzam bu'i gling pa'i sems can gyi don byed par 'dod pa dang /_bcud len byed par 'dod pa rnams de bzhin du dbang la sogs pa de rnams kyi thabs kyis ji ltar 'byung ba bstan du gsol/_bcom ldan 'das 
[\[50b.7\]]kyis bka' stsal pa/_lha mo rnams kyi phyag rgya bzhi ji lta bar shes par bya'o/_/de'i rjes su thams cad ston gyis/_yang lha mos gsol pa/_rim pa rnams ji ltar yid ches par bshad par byed/_bcom ldan 'das sems can rnams kyis don thob par bya ba'i 
[\[51a\]]
[\[51a.1\]]phyir yin nam/_lha mo ngas le'u brgyad pa la sogs pa bshad par bya'o/_/rigs rnam pa lnga la bzhugs nas gang nyi ma re re de'i 'bras bu dngos grub nges par 'thob par 'gyur ro/_/'di ni nag po chen po'i rgyud las spyod pa'i le'u ste drug 
[\[51a.2\]]pa'o//_//de nas thog mar nye bar mkho ba'i mchod pa dang /_sdig pa bshags pa la sogs pa tshangs pa'i gnas bzhi bsgoms nas lhag ma nyid/_oM shU n+ya tA dz+nyA na badzra swa b+hA ba At+ma ko\u0f85 ha~M byas nas sgyu ma'i spyod pa thams cad sbyangs nas/_nag po chen po 
[\[51a.3\]]zhal gsum pa/_dbu skra ser po 'bar ba gyen du brdzes pa/_skra dang smin ma 'bar ba/_mche ba gtsigs shing rgod pas 'jigs par mdzad pa/_shin tu 'jigs pa'i zhal dang po gnag pa/_g.yon dkar po/_g.yas kyi zhal ljang gu/_stag gi pags pa gos su 
[\[51a.4\]]gyon pa/_mi'i mgo bo'i phreng bas nye bar 'phyang ba/_thung zhing gsus pa 'phyang ba/_klu brgyad kyi rgyan gyi gdengs kas brgyan pa'o/_/phyag brgyad pa g.yas g.yon gyi dang po gnyis kyis lha mo la 'khyud pa/_gnyis pa gri gug_/gsum pa rdo rje/_bzhi pa DA ma ru/_phyag 
[\[51a.5\]]g.yon na khrag gis bkang ba'i thod pa/_gsum pa na dril bu/_bzhi pa na tho ba/_ro la zhon pa/_zhabs g.yon brkyang bas gnas pa/_rnal 'byor ma bzhis yongs su bskor ba/_shar phyogs kyi snam bu la tsaN+Di swa ri phyag na gri gug dang thod pa bsnams pa/_kha dog dkar 
[\[51a.6\]]mo skra grol ba/_mche ba gtsigs shing 'jigs par mdzad pa/_lho'i snam bu la [\[]tsartsi [\]]kA kha dog nag mo/_gcer bu skra sil bu/_lag pas gri gug dang thod pa bsnams pa/_zhabs g.yon brkyang bas gnas pa/_mche ba gtsigs pa la sogs pa 'jigs par byed 
[\[51a.7\]]pa'o/_/nub kyi 'phar ma la kA li kA kha dog nag po mdung rtse gsum pa dang thod pa bsnams pa/_skra sil bu/_thams cad snga ma smos pa bzhin no/_/byang du rigs kyi dbang phyug ma lag pa gyen du brkyang ste/_g.yon pa na thod pa kha dog ljang gu/_lhag ma thams cad snga ma 
[\[51b\]]
[\[51b.1\]]bzhin no/_/lha mo thams cad spyan gsum pa/_lha mo bzhis yongs su bskor ba'i bcom ldan 'das lha mo la 'khyud pa/_lhan cig skyes pa'i kha sbyor la mngon par gnas pa/_sbyor ba de dag spyod pa'i rnal 'byor gyis phyag brgyad pa bzhengs pa'o/_/dang po hU~M las 'od byung 
[\[51b.2\]]bas khams gsum na gnas pa'i lha dang /_bla ma dang /_sangs rgyas dang /_byang chub sems dpa' rnams spyan drangs la/_oM shU n+ya tA la sogs pas 'gro ba thams cad rang bzhin med par bsgoms nas hU~M gi sa bon las 'od zer byung nas des bkug pa'o/_/phyi nas 
[\[51b.3\]]rdo rje dra ba rnam par bsgom par bya'o/_/rtag tu rnal 'byor pa zhal bzhi pa/_dang po nag po/_g.yas pa dmar po/_g.yon pa dkar po/_rgyab phag gi gdong pa/_zhabs bzhi pa/_g.yon brkyang bas gnas pa/_kha dog nag po/_gsus pa 'phyang ba/_zhal re re 
[\[51b.4\]]la spyan gsum gsum pa/_dbu skra gyen du brdzes pa/_ag tshom 'bar ba/_lhag ma snga ma bzhin no/_/phyag bcu gnyis pa/_phyag g.yas g.yon dang po gnyis kyis lha mo la 'khyud pa/_bcom ldan 'das kyi mche bas lha mo'i mchu btsir ba/_g.yon gnyis pa na rnga 
[\[51b.5\]]ma dkar po/_gsum pa na rtse gsum pa/_bzhi pa na thod pa/_lnga pa na glang po che'i pags pa dang /_drug pa na log 'dren gyi mche ba/_g.yas kyi gnyis pa na gri gug_/gsum pa na rdo rje rtse gcig pa/_bzhi pa na tho ba/_lnga pa na glang po che'i pags pa/_drug pa na rdo 
[\[51b.6\]]rje/_ma he la zhon pa/_bdud thams cad zhabs kyis mnan pa/_ljags 'dril ba/_khrag 'dzag pa/_zhal kha sbyor du byed pas gnas pa/_lhag ma snga ma bzhin no/_/rnal 'byor ma bzhis yongs su bskor ba/_glu'i mchod pa nye bar longs spyod pa rnams dang /_pheM gyi 
[\[51b.7\]]sgra chen po sgrogs pa/_gad mo chen po rgyun mi 'chad par 'byung ba'i lha mchog tu dga' ba'i rang bzhin can gyi kI li kI la'i sgra dang ldan pa/_'jig rten pa rab tu zhi ba'i don du 'gro ba 'di rnams dga' ba chen po'i rim pa'i mgon po ni hi li kI li'i sngags kyi phreng ba dang ldan 
[\[52a\]]
[\[52a.1\]]pa'o/_/bud d+ha'i bstan pa dang ldan pa/_phyag bzhi pa bzhengs pa bshad pa ni bcom ldan 'das kyis dngos grub thams cad kyi don dang /_bgegs nye bar zhi bar byed pa la zhal gcig phyag bzhi pa/_sku mdog nag po/_mche ba rnam par gtsigs shing 
[\[52a.2\]]'jigs par byed pa/_lto 'phyang ba/_dbu skra kham pa gyen du brdzes pa/_ag tshom kham ser/_klu brgyad kyi rgyan gyis brgyan pa/_ro'i gdan la bzhugs pa/_rgyab stag la snyes pa/_hU~M las bskyed pa phyag bzhi pa/_g.yas na rtse gsum dang tho ba/_g.yon na gri gug dang 
[\[52a.3\]]thod pa/_pheM gyi sgra 'byin pa/_phyogs gnyis su rnal 'byor ma gnyis gnas pa bsgom par bya'o/_/bgegs thams cad zhi bar bya ba'i don du phyag drug pa bzhengs pa bshad pa/_gsum pa mchog tu dga' ba'i rang bzhin can/_sangs rgyas kyi bstan pa la nye bar 
[\[52a.4\]]phan par byed pa/_sdig pa la sogs pa yongs su spong ba/_dang po stong pa nyid la sogs pa yongs su bsgoms nas rnal 'byor pas dang por rdo rje gur gyi sbyor ba bya'o/_/de dang dus mnyam du hrIH'i sa bon las langs pa'i lha'o/_/seng ge'i steng na gnas pa/_zhal 
[\[52a.5\]]gsum pa/_dang po sprin nag po'i mdog_/g.yas dkar la g.yon ljang ba/_mi brtan pa'i yan lag can/_mche ba gtsigs shing 'jigs pa/_skra dmar po gyen du brdzes pa/_spyan gsum pa/_klu brgyad kyis brgyan pa/_g.yas na gri gug tho ba DA ma ru/_g.yon 
[\[52a.6\]]na thod pa rtse gsum ral gri/_gtum pa'i dbang phyug ma dang /_ka ling ka dang /_rigs kyi dbang phyug ma dang /[ \[]tsartsi [\]]kA bzhi rnams kyis bskor ba ni kha sbyor gyi rnal 'byor gyis gnas pa/_lha mo bzhir gnas pa thams cad kyis yang dag par bskul nas langs pa/_
[\[52a.7\]]'byung ba lnga las yang dag par bzhengs pa/_thams cad kyi ming gis bskor ba/_lha mos gsol pa/_kyai bcom ldan 'das rang gi lha'i gzugs kyis 'gro ba'i dngos grub kyi mtshan nyid ji ltar shes/_bcom ldan 'das kyis gsungs pa/_lha mo u mA'i rnal 
[\[52b\]]
[\[52b.1\]]'byor gyi bdag nyid dang /_dpal nag po chen po'i skye bo la sogs pa'i don du skad cig dang cig shos gzhan dang gzhan du gang bkag pa de la dngos grub mi 'jug go/_/dang po goms pa'i dus su dngos grub kyi mchog gi gnas brtag par bya ste/_gang du grub pa'i gnas 
[\[52b.2\]]de'am/_sngags pa rang gi khyim mam/_thang stong ngam/_phyi rol bla gab med pa'am/_dben pa'i phyogs sam/_der mnyam par gzhag ste/_khang stong du rtag tu bsgom par bya'o/_/phyag bcu drug pa/_rnal 'byor ma brgyad kyis bskor ba/_yang dag par ldan 
[\[52b.3\]]pa de'i 'khor rnams sred med kyi bu la sogs pas kyang yongs su gang ba bsgom par bya'o/_/dngos grub bsgrub pa zhes ngas bsam par bya'o/_/rigs lnga la bzhugs pa/_shes rab kyis kyang mnyam par sbyor ba'o/_/rnal 'byor pas rtag tu bza' ba ni sha chen nam/_
[\[52b.4\]]ba lang dang /_khyi dang /_mi la sogs pa sha lnga dang /_bdud rtsi lnga rnams rtag tu bza' bar bya'o/_/'dir dngos grub 'dod pa'i rnal 'byor pa rnams kyis dngos grub sgrub bo/_/gang rigs lnga la gnas pas ba ser skya'i sha bza' bar bya'o/_/de nas bdag gi sems 
[\[52b.5\]]kyis nag po chen po bsgom par bya'o/_/rnal 'byor pas phyag bcu drug pa/_rtag tu de nyid kyis byed pa brjod par bya'o/_/gang dang gang du phyag gnyis pa bsgoms pas dngos grub thams cad bsgrub pa'i don no/_/phyag rgya bsgrub pa rab tu 'bad pa yis phyi nas dus 
[\[52b.6\]]'dir dngos grub thams cad nges pa'o/_/dngos po bsgom pa bsgom pa med pa'o/_/rtag tu dngos grub kyi ye shes nye bar 'thob pa'o/_/gang dngos grub thob pa'i rnam pa ji ltar 'gyur/_de nas dang po mchod pa nye bar bya ste/_dri sna tshogs pa la sogs pa 
[\[52b.7\]]spos dang me tog phreng ba la sogs pa'o/_/snying gar hU~M yig bltas la mchod pa la sogs pa byas nas mdun du blta bar bya'o/_/sdig pa bshags pa la sogs pa byas nas tshangs pa'i gnas bzhi bsgom par bya'o/_/lag pa la dgod pa la sogs pa bya ste/_lag 
[\[53a\]]
[\[53a.1\]]pa g.yas la oM g.yon pa la aM/_gnas rnams su byin gyis brlab pa ni/_oM tha mu AHhU~M/_mig tu k+Shi/_rna ba g.yon pa la a/_rna ba g.yas pa la A/_sna la traM/_lce la hrIH_rkang pa gnyis la baM bAM/_rdo rje la hU~M/_phyin nas lus ngag yid byin gyis 
[\[53a.2\]]brlab par bya'o/_/oM haM hU~M/_snying kar hU~M/_mgrin par oM/_spyi gtsug tu haM/_gzhal yas khang rta babs bzhi dang ldan pa/_gru bzhi pa/_seng ge'i gdan yongs su bsgom par bya'o/_/stong pa nyid du bsgom par bya'o/_/oM shU n+ya tA dz+nyA na badzra swa b+hA ba At+ma ko\u0f85 haM/_
[\[53a.3\]]ji ltar gyur pa de nas blta bar bya ste/_pi bang dang /_rnga bran dang /_gling bu dang /_ting ting shag dang /_gar dang /_glu dang /_rnga sgra dang /_sred med kyi bu la sogs pas hU~M gi yi ge bsam par bya'o/_/rdo rje gur bcings pa la sogs pa ma lus pa sngar bzhin bya'o/_/lha 
[\[53a.4\]]mos gsol pa/_kye bcom ldan 'das bzhengs la sems can gyi don mdzod cig_/ci'i phyir stong pa nyid du sems/_stong pa nyid kyi ting nge 'dzin la ma zhen par gang sems can 'dzam bu'i gling pa rnams la gzigs shing dngos grub sna tshogs pa rnams byin cig_/bcom ldan 
[\[53a.5\]]'das kyis lha mo ma lus pa la gsungs pa/_lha mo chen mo'i bdag nyid ltos shig ltos shig_/dpal nag po chen po mchog tu dga' ba'i rang bzhin nam mkha'i rang bzhin rnams zhal bzhi pa hU~M las bskyed pa/_dang po'i zhal nag po/_g.yon ljang gu/_g.yas dmar po/_
[\[53a.6\]]rgyab ma hiSha'i gdong pa can/_mche ba gtsigs shing 'jigs par byed pa/_'jigs pa chen po'i nga ro shin tu drag pa/_'jigs pa yang shin tu 'jigs par byed pa/_sma ra ser po dang /_skra ser po gyen du brdzes pa/_zhal re re la yang spyan gsum gsum pa/_skra shin tu gyen 
[\[53a.7\]]du bsgreng ba/_'od zer dang ldan pa/_klu 'jog pos dkris pa/_zhabs bzhi pa/_ma hi Sha 'og tu gnon pa/_phyag bcu drug pa/_g.yas g.yon gyi dang po gnyis kyis lha mo la 'khyud pa/_zhabs g.yas brkyang bas gnas pa/_bdud bzhi yang dag par mnan pa/_g.yas 
[\[53b\]]
[\[53b.1\]]kyi gnyis pa na gri gug_/gsum pa na tho ba/_bzhi pa na rnga ma dkar po/_lnga pa na gshin rje'i dbyug pa/_drug pa na rdo rje/_bdun pa na log 'dren gyi mche ba/_brgyad pa na glang po che'i pags pa/_g.yon gyi gnyis pa na khrag gis bkang ba'i thod pa/_gsum pa na rtse gsum pa/_
[\[53b.2\]]bzhi pa na rnge'u chung /_lnga pa na rdo rje/_drug pa na dril bu/_bdun pa na ma he'i mgo/_brgyad pa na glang po che'i pags pa lto 'phyang ba/_stag gi pags pas rked pa dkris pa/_rigs can gyis dpung pa brgyan pa/_mgo bo'i phreng ba'i do shal 'phyang ba/_rked pa dang mgrin pa 
[\[53b.3\]]la sogs pa rnams la dga' bo dang /_nor rgyas la sogs pa rnams kyis yongs su brgyan zhing /_klu thams cad kyis brgyan pa/_mkha' 'gro ma brgyad kyis yongs su bskor ba/_sred med kyi bu la sogs pa rnams kyi zhabs la 'jus nas phyag byed pa/_pheM gyi sgra chen po 
[\[53b.4\]]yongs su sgrogs pa/_kI li kI la'i sgra dang ldan pa/_'brug gi sgra sgrogs pa/_ha hA hi hI he hai ho hau sgra rab tu 'byung ba/_shar gyi 'phar ma la/_gtum pa'i dbang phyug ma/_tsoM gyi sa bon las bskyed pa/_phyag gnyis kyis gri gug dang thod pa 'dzin pa/_mgo bo'i phreng ba'i 
[\[53b.5\]]do shal can kha dog dkar mo mche ba rnam par gtsigs shing 'jigs par byed pa/_lho'i 'phar ma la [\[]tsartsi [\]]kA kha dog nag mo ka~M gi sa bon las bskyed pa/_phyag gnyis na gri gug dang thod pa 'dzin pa/_lhag ma sngar bzhin/_nub kyi 'phar ma la kA li kA/_la~M gyi sa bon las bskyed 
[\[53b.6\]]pa g.yas g.yon na rtse gsum pa dang thod pa/_lhag ma rnams sngar bzhin no/_/byang du rigs kyi dbang phyug ma/_ra~M gyi sa bon las bskyed pa kha dog ser mo/_g.yas pa gyen du bsgreng ba/_g.yon pa na thod pa thogs pa/_lhag ma ni snga ma bzhin no/_/lha mo thams cad spyan 
[\[53b.7\]]gsum pa/_mgo bo'i phreng ba rab tu 'phyang ba/_klu brgyad kyis yang dag par brgyan pa/_ro'i steng na zhabs g.yon brkyang bas gnas pa/_de bzhin du gcer bu skra sil bu 'jigs par byed pa/_phyi'i snam bu la chom rkun ma lag pa rnga ma bzung ba kha dog nag mo/_tsa~M gyi sa 
[\[54a\]]
[\[54a.1\]]bon las bskyed pa/_lhag ma sngar bzhin no/_/lho'i snam bu la lan tshwa ni kha dog ljang gu/_tsa~M gyi sa bon las byung ba/_lag pas spos khang bzung ba/_nub tu dga' chen mo ma~M gyi yi ge las bskyed pa kha dog dmar mo/_lag pa rdo rje dang dril bu thogs pa/_byang du dga' 
[\[54a.2\]]ba'i dbang phyug ma na~M gyi yi ge las yongs su rdzogs pa/_kha dog ser mo/_lhag ma sngar bzhin no/_/lha mo u mAs gtso bo la 'khyud pa kha dog dkar mo phyag bzhi pa dga' ba chen pos gnas pa/_de bzhin du mche ba rnam par gtsigs pa/_lhag ma sngar bzhin no/_/phyag rgya shin tu 
[\[54a.3\]]dga' bas gnas pa/_sangs rgyas rnams kyis sngags gsal bar bshad par bya ste/_dngos grub sna tshogs mchog tu ster ba'i phyir/_dpal sems can rnams la chags pas sems can rnams la phan pa dang mi phan pa'i rnam pa mi spyod pas dga' ba chen por gnas 
[\[54a.4\]]pa'i sgrub pa pos brgyad dam bcu 'am bcu gnyis la bsgom par bya'o/_/gang rnal 'byor pa chang dang go ku da ha na la sogs pa bdud rtsi lnga dang /_yang dag par ldan pas spyad par bya'o/_/rtag tu btung ba khrag gis bya'o/_/gal te the tshom za na skye bar mi 'gyur ro/_/gang 
[\[54a.5\]]gis 'bad pa chen pos bsnyen pa byas nas dngos grub nges par 'byung zhing des yun mi ring bar 'joms par 'gyur ro/_/gsang ba'i rigs la gnas na de bzhin du las bya'o/_/ji ltar gsal bar mi 'gyur ro/_/gal te gang gis gsal bar byas na ni de dngos grub tu mi 
[\[54a.6\]]'gyur ro/_/chen por mi gsal bar bsam par bya'o/_/lha mos gsol pa/_kye bcom ldan 'das dgongs pa'i skad ni ji ltar gsungs/_de kho na nyid ji lta ba bzhin nyan par 'tshal lo/_/bcom ldan 'das kyis bka' stsal pa/_dgongs pa'i skad ni ji lta bar 
[\[54a.7\]]rgyas par chang la stobs can zhes bya/_sha la ba la zhes so/_/skad chen mi yis ma rtogs par bya'o/_/dngos grub thob par shes par bya ba'i phyir/_rigs can lnga rab tu gsal bar bshad par bya ste/_g.yung mo rdo rje'i rigs las byung ba dang /_gar mkhan ma pad+ma'i rigs 
[\[54b\]]
[\[54b.1\]]las byung ba dang /_bram ze mo rin po che'i rigs las byung ba dang /_tshos mkhan ma las kyi rigs las yang dag par skyes pa dang /_rgyal rigs mo sku'i rigs las byung ba'o/_/phyag rgya 'di ni rang gi dngos grub ster ba dang /_de 'di dag rnams la bud med rnams kyis rdo rje dkar 
[\[54b.2\]]po 'dzin pa sngags pas nges par de yis rab tu mchod pa dang /_rtag tu btung bar bya'o/_/kyai lha mo la bshad pa de/_'di ltar gang khyod snying rje dang ldan pas thams cad du gus pa chen po'i bdag nyid kyis yongs su gzung bar bya'o/_/skad gzhan gyis ngo mtshar ba dang /_mi 
[\[54b.3\]]gang dbang ma bskur ba dang /_skad 'dis dpal nag po chen po'i dbang ma bskur ba la rab tu bshad na/_de nyi ma bdun gyis 'chi bar 'gyur ro/_/gal te ma shi na yang na ba dang /_tshe thung ba dang /_po ti mig gis mi mthong bar 'gyur ro/_/dbang ma bskur ba dang /[ {]brdzun [,]rdzun [}]
[\[54b.4\]]du smra ba dang /_mi gus pa'i mi de rnams rnal 'byor ma dang /_mkha' 'gro ma thams cad dang /_lha rnams 'khrug par 'gyur ro/_/lha mo gang dang gang du ngas bshad pa thams cad ma lus pa 'bad pa la ngas byin gyis brlab bo/_/dngos grub chen po brgyad 'grub bo/_/rgyud thams 
[\[54b.5\]]cad kyi gleng gzhi rgyud 'dir smras pa/_de'i phyir dbang bskur ba'i mis klog pa'am 'dri bas dngos grub 'grub bo/_/rje btsun bri bar bya ste/_sor bcu drug tsam gyi tshad tsam/_rgya skyegs kyi khu ba'am/_sen rtsi'am/_dri sna tshogs kyis bsres te/_nim pa'i shing gi smyug gus 
[\[54b.6\]]gro ga la gzugs brnyan ji lta bar bris nas ras dmar po'am dur khrod kyi ras la brten nas lag pa byin gyis brlab pa la sogs pa bsgom par bya ste/_yang na nim pa'i shing la byas pa la rtag tu yang dag par bsam par bya'o/_/lha mos gsol pa/_kyai bcom ldan 'das khyod 
[\[54b.7\]]nyon cig_/bzhengs shig bdag gis 'di bskul nas nag po chen po'i bdag nyid/_u Ta Thi ya/_b+ha rA To/_kA ru Na ma n+ya/_nA tsA mi ha wuM de bi/_i thi ta kI sa ka ri ba ma yi dza ma yi tu hU~M puts+tsha si kA dzA dza ta ga kha Ne ho yi sarba yA rA hA saM Na tsa tsa yi/_e ka la bi ra/_ti Na Ni b+hu ya Ne ka 
[\[55a\]]
[\[55a.1\]]ka ri yA kha DA ru ha ye/_ats+tshan te kA lI bo lI/_tsaN+De sa sa rI ku li kI nI b+hi ri lA a ge ta yi kiM pUr+N+Na puts+tsha si lo b+ho lI/_a I na an ta na na hi to he ka/_e kA nai ka ri ya si sat+ta bA thA/_ed b+hu ta su ma hi ya ka ri hi si dzo yi/_ji ltar bskul ba'i dus su bcom ldan 
[\[55a.2\]]'das skad cig de nyid la rdzogs par longs shig_/yid kyi 'gyur ba gsal bas phyag bcu drug pa rdzogs par byas nas phyag gnyis pa bshad par bya ste/_sems can rnams kyi sdug bsngal bsal ba'i don du ji ltar phan par bsams pa tsam gyis sdug bsngal thams 
[\[55a.3\]]cad la yang dag par 'don pa'o/_/lha'i rigs bsam par bya'o/_/bcom ldan 'das kyis gsungs pa/_dang por hU~M yig bsam par bya ba dang /_phyi nas mchod pa dang bsnyen bkur la sogs pa byas nas dngos grub 'dod pas bsgom par bya'o/_/zhal gcig phyag 
[\[55a.4\]]gnyis pa g.yas gri gug g.yon thod pa/_sku mdog nag po skra ser po gyen du brdzes pa/_ro'i steng na gnas pa/_klu chen po brgyad kyis brgyan pa/_lto 'phyang ba/_bong thung ba/_rnal 'byor ma gnyis kyis yongs su bskor ba dang thabs cig tu bsgom par bya'o/_/char 
[\[55a.5\]]sprin gyi mdog lta bu 'brug gi sgra sgrogs pa po/_skye bo gnas pa de'i dus su sgra snyan pa/_sbas pa rnams kyis dung skyong dran par bya'o/_/kyai lha mo mi 'grub na nye bar spyod pa la dgos pa ci yod/_lha mos gsol pa/_kyai bcom ldan 'das ci'i phyir rnal 'byor gyi dbang phyug ji ltar 
[\[55a.6\]]du rgyu/_gal te rigs lnga la gnas pa'i kyai lha chen po me tog gi char 'bab pa/_yan lag stong dang ldan pa/_yan lag gcig tu gyur pa/_ji ltar yan lag bzhi yis yang dag par spyod pa lags/_bcom ldan 'das kyis gsungs pa sa gsum dang mnyam par sbyor ba'i rnal 
[\[55a.7\]]'byor ma rnal 'byor bsgrub pa'i don du nges par yongs su bsgrub par bya'o/_/'di ni dpal nag po chen po'i rgyud las lha rnams bzhengs pa'i le'u ste bdun pa'o//_//de nas lha mos gsol pa/_'on kyang mnyam par longs spyod cing longs spyod par 'dod pa'i sems 
[\[55b\]]
[\[55b.1\]]can dbul po rnams kyi don du thabs ji ltar lags/_bcom ldan 'das kyis gsungs pa/_ji ltar 'dzam bu'i gling pa'i dngos grub sna tshogs nye bar spyod pa zhes bya ba bshad par bya'o/_/rnal 'byor pa rnams kyis byin gyis brlabs pas sa stengs kyi dngos grub rnams 'grub bo/_/mtshan 
[\[55b.2\]]mo'i cha la rdo rje'i khyim du sna tshogs pa'i nya dang /_sha dang /_khrag dang bcas pa bza' bar bya'o/_/bgegs nye bar zhi bar byed pa'i gtor ma bya ste sngags kyi le'u las bshad pa ji ltar 'byung ba ltar bya'o/_/dgra rnams btsir ba ar+k+ka'i 'dab ma la ba blas sngags bris la/_rab 
[\[55b.3\]]tu sbyor ba dang ldan pas phyi nas ming bris te sa 'og tu bcug nas/_rkang pa g.yon pas mnan la sngags bzlas te/_nag po chen po'i gzugs su bsgoms nas so/_/zhi bar 'dod na 'khar ba'i snod du 'o mas bkrus la/_oM ma hA kA la kA ru Ni kA sarba sha tUM Ni mu khaM baM d+ha ya staM b+ha 
[\[55b.4\]]ya mo ha ya hU~M heM phaT/_tsha ba gsum dang /_b+ha lA ta ka dang /_sge gsher dang /_ke su'i rtsa ba dang /_nyi ma bdun gyis rdzogs par mu zi lhan cig phye mar byas pa blugs la/_ji ltar rnal 'byor pas sbrang rtsi dang lhan cig bza' bar bya'o/_/de'i lus la dgra yis mi tshugs so/_/de ni bsgrub 
[\[55b.5\]]par rigs pa ste lus rgyas par byed pa'o/_/nyi ma nyi shu rtsa gcig tu goms pas so/_/lte ba'i me zhan pa rgyas par bya ba ni de nas de nyid tsi tra ka dmar po pi pi ling gi rtsa ba dang /_legs mthong gi rtsa ba dang tsha ba'i mar khu yang dag par ldan pas byang chub kyi shing gi khu ba a ru ra btsos 
[\[55b.6\]]pa dang /_tshwa dang lhan cig tu bza' bar bya'o/_/ril bu nyi ma nyi shu rtsa gcig dang ldan par byas pas sngar gyi gzugs bzhin du 'gyur ro/_/me'i drod chen po dang ldan par 'gyur ro/_/lus brtan pa'i dngos grub bstan pa'o/_/dang po ba ru ra dang /_ta ka'i rtsa ba dang /_skyu 
[\[55b.7\]]ru ra dang /_til til dang /_de dang de mnyam par ldan pa/_nA ga mchog tu byas pa/_kha'i nang du bcug nas srin bya'i khrag mig gnyis la byugs nas 'og gi bug pa mthong bar 'gyur ro/_/gzhan yang nA ga khar bcug la sa ha de ba'i 'dab ma'i khu bas dngul chu bcings 
[\[56a\]]
[\[56a.1\]]pa dang /_khrag dang /_ga bur dang ldan pa mig sman du bskus nas 'og gi bug pa mthong bar 'gyur ro/_/nag po chen po'i 'bras bu dang ku ba khan de dang /_se ba'i 'bras bu dang /_se 'bru dang 'di rnams bsres nas tsha ba gsum dang sbrang rtsi dang bcas nas btsos nas 
[\[56a.2\]]til nag po dang /_lus rnam par dag par byas nas ji ltar goms pa yis man cha nges par byas nas zos na nyi ma lnga na sa'i bug pa mthong bar 'gyur ro/_/'bad de lus la byugs na gangs ti se la sogs pa mthar thug pa mthong bar 'gyur ro/_/cong zi'i chus khrus byas na 
[\[56a.3\]]snga ma bzhin du legs par gnas par 'gyur ro/_/tsa la ta'i khu ba dang /_bya rgod kyi sha dang /_til nag po'i mar rnams sbyar nas/_rab tu zos na nyi ma nyi shu rtsa gcig tu phyi nas rang gi chus mig sman byas nas 'og gi gter thams cad mthong bar 'gyur ro/_/sa 'og gi 
[\[56a.4\]]sbrang dang /_sbrul dug med kyi tshil dang /_gi wang dang ldan pas cha mnyam par bya ste cong zi'i chu dang bsres te mig gnyis su mig sman byas na khru lnga tsam na yod pa'i sa 'og gi gter rnams drag tu nges par mthong bar 'gyur ro/_/po ro li'i khu ba dang /_khrag dang /_gi wang 
[\[56a.5\]]dang /_pags pa 'dul byed kyi sman dang /_dur khrod kyi ras legs par sbangs te sdong bu byas la ra'i zhag dang /_bram ze'i thod pa ru mig sman byas nas de'i phyi nas mig la bskus na dri ma dag par 'gyur ro/_/yang na ras kyis mig bkab pas kyang mthong bar 'gyur ro/_/rgyu skar sa ril 
[\[56a.6\]]pad ma'i skud pa dang /_tsan+dan yongs su sbyangs nas gling dkar po la gur gum dang gla rtsi byugs la sdong bu byas na/_ce spyang tshil bu dang mi'i thod par mig sman ba bla bsil ba'i dus su mig sman byas nas 'og gi bug pa mthong bar 'gyur ro/_/phyi nas mig gnyis bkru bar bya'o/_/ras 
[\[56a.7\]]dan kha dang lcags gsum la ba lang gi tshil bu btsos nas yang tshil chen du btsos nas gzhan yang ma he'i mar dang /_phyi nas ril bu khar bcug nas nyi ma gsum du smyung bar gnas te/_rang gi mchil mas rang gi mig sman byas nas 'og gi bug pa mthong bar 'gyur ro/_/dang po lto dag par 
[\[56b\]]
[\[56b.1\]]bya ba ni/_nyi ma gcig zas mi za bar byas la sa'i lcug ma'i mar khu dang /_sgog skya btsos nas ril bu bcu bzhir byas pa nyi ma dang por zos na'o/_/nyi ma gsum pa la nyi shu rtsa gcig bza' bar bya'o/_/nyi ma bzhi pa la sum cu gsum bza' bar bya'o/_/nyi ma lnga pa la sum cu rtsa lnga bza' bar 
[\[56b.2\]]bya'o/_/drug pa dang bdun pa la yang sum cu rtsa lnga bza' bar bya'o/_/nyi ma re re 'o ma btung bar bya'o/_/nyi ma brgyad pa la ra'i 'o ma btung bar bya'o/_/dang po dang gnyis pa la ma he'i 'o ma btung bar bya'o/_/nyi ma gsum pa la ba ser skya'i 'o ma btung bar bya'o/_/bzhi pa la sna bug nas 
[\[56b.3\]]thun mong gi 'o ma btung bar bya'o/_/thun tshod lnga pa la rang gi chus mig sman byas na nges par sa 'og rim pa bdun gyi sa'i bug pa mthong bar 'gyur ro/_/'bras bu gsum dang /_gu gul dang /_ba lang gi chu yis bshal byas nas/_yungs kar gyi mar dang /_sbrang dang bu 
[\[56b.4\]]ram dang /_tsha ba gsum dang /_sgog skya dang /_mar dag zos nas ra'i 'o ma 'thungs na/_ji srid nyi ma bdun gyi pha rol du til nag po'i mar dang sa'i lcug ma btsos nas zos na lcug ma lnga'i tshad tsam lhag ma nyi ma bdun pa la til gyi mar khu dang /_so ba'i zan zos na nyi ma nyi shu rtsa 
[\[56b.5\]]gcig na nyin mo dang mtshan mo la nges par sa 'og gi bug pa mthong bar 'gyur ro/_/tshes brgyad la phyag bzhi pa'i mgon po nag po'i sngags bzlas na stong phrag lnga ru chang dang /_sha dang /_nya dang /_lcags kyu lnga la sogs pa bza' bar bya'o/_/lha mo'i rten la de nas mig 
[\[56b.6\]]'bras la mig sman byas nas sa stengs na gnas pa'i gnod sbyin la sogs pa rnams mthong bar 'gyur ro/_/gal te ma grub na sbyor ba'i mchog 'dis de ni mtshams med pa lnga'i las byas par 'gyur ro/_/ma byung bar gyur na nag po chen po nga'i yang dag pa'i mig sman ma yin 
[\[56b.7\]]no/_/sa lin tsi dang /_ma lin tsi dang /_ke sha rA dza/_b+h+r-ing ga rA dza/_cu gang dang /_tsha ba gsum dang /_pa la sha'i shun pa dang /_ka ma tsi dag btsos nas ku mu ha'i sha dang /_lan bdun du btso ba'i rim pa 'dis til nag po'i mar khu dang /_lto dag par byas na sum nam 
[\[57a\]]
[\[57a.1\]]gnyis nyi ma dang po la bza'o/_/gnyis pa la sum nam gsum mo/_/gsum pa la sum nam lnga'o/_/bzhi pa la sum nam drug go/_/lnga pa la sum nam brgyad do/_/drug pa la sum nam bcu'o/_/bdun pa la sum nam [{]bcwa [,]bco [}]lnga'o/_/nges par so ba'i khu ba zos nas 
[\[57a.2\]]brtan par bya'o/_/gzhan du na nyi ma brgyad pa la 'gar da ma'i sbrang rtsis mig gnyis la bskus na des bug pa thams cad mthong bar 'gyur ro/_/sna bug g.yon nas ra'i 'o ma 'thungs nas ji srid nyi ma nyi shu rtsa gcig tu 'o ma'i btung ba'o/_/gi wang dang sbrang rtsis mig sman byas nas mig 
[\[57a.3\]]gnyis la bskus na/_sa gzhi la yod pa'i gter thams cad mthong bar 'gyur ro/_/kho Di'i sa bon dang /_dza yan ti'i sa bon dang /_pa lak+Sha pa dra ba'i khu ba dang /_si ti li'i khu ba dang /_gi wang dang /_rang byung dang /_d+ha du ra'i khu ba dang /_klu 'dul ba dang /_pa na ra'i lo ma dang /_
[\[57a.4\]]rtsa ba'i khu ba dang /_sman 'gar dam du dang /_sbrul dug med kyi mkhris pa dang bcas pa btags nas ril bu byas te nyi ma gnyis par gyur pa la srod kyi dus su mig sman byas nas 'og gi bug pa mthong bar 'gyur ro/_/g+hi la ka'i 'bru gu dang /_'gar dam du ya dang /_yang dag par 
[\[57a.5\]]ldan pa dang /_ba ser skya'i mar dang /_gi wang dang /_khu ba dang /_khrag dang mnyes nas phyi nas smyung bar gnas nas ltogs pa'i dus su mig sman byas nas 'og gi bug pa mthong bar 'gyur ro/_/rig par bya ba ni bcu bzhi la gro ga'i lo ma la sngags bris nas khar bcug nas sngar bzhin 
[\[57a.6\]]du mig la mig sman byas na nyin mo sa'i gter thams cad mthong bar 'gyur ro/_/ji ltar rjes su gnas pa bzhin du mig sman gyi dngos grub de nyid de ltar rig pas dpyad par bya'o/_/rnal 'byor pas ji ltar 'dod pa'i bye brag gis [{]go rims [,]go rim [}]bzhin bya'o/_/'dir bye brag tu bsam 
[\[57a.7\]]pa ni ji lta bas rnal 'byor pas rtag tu thob par bskyed par bya ste/_de nas nag po chen po'i 'khor lo bsgoms nas bgegs zhi bar bya ba'i don du dur khrod du gnas nas nyi ma lngar bdud rtsi lnga la longs spyad par bya'o/_/gang dang gang du rtag tu gnas pa de dang der sngon du gnas pa blta bar bya'o/_
[\[57b\]]
[\[57b.1\]]sa sbyang ba ni gtor ma dang mdzes pa'i ston mo dang /_lha bshos sngags kyis byin gyis brlabs nas phyi nas nges par sa brko bar byas na/_dngos grub gzhan du nges par mi 'gyur ro/_/lha mos gsol pa/_kyai bcom ldan 'das gang dang gang du rtag tu gnas pa de'i mtshan nyid ji ltar 
[\[57b.2\]]lags/_gang sems can rnams kyi sdug bsngal ba bsal ba gang lags/_bcom ldan 'das kyis bka' stsal pa/_gang du gnas pa'i mtshan nyid ni ci brjod pa'i ngag rung ba dang /_mi rung ba'i sman rnams ji lta bar 'gyur ro/_/de bskyang ba la sogs pa'i rig pas bza' ba dang yo byad 
[\[57b.3\]]du ji lta bar 'gyur ro/_/nges par le'u 'di'i dngos grub tu gang 'gyur ba rnal 'byor pa yongs su tshol bzhin pas nyin par dang nub mo mthong bar bya ba me tog ut+pal la sogs pa ltar ram gal te du ba ltar sems nges par bya'o/_/khang pa stong ba na byi ba'i sgra thos nas gang dang gang du 
[\[57b.4\]]nges par gyur pa na de na gter yod par 'gyur ro/_/yul dbus sam thad ka la chu 'dzin pa mthong na gang dang gang du me tog dor ba de brtan par gyur pa dang /_de nas gter 'byung bar 'gyur ro/_/phyag bcu drug pa'i sngags kyis ba ta'i shing la lan bdun du bsngags nas gsol ba btab 
[\[57b.5\]]na der nges par rmi lam mthong bar 'gyur ro/_/mgo'i sgra gang na 'don pa'i sa de na gter yod par 'gyur ro/_/rma bya'i sgra thos pa'i sa gang na grag pa de'i sa na nor bu yod par 'gyur ro/_/'dis ni sems can gyi don yongs su rdzogs par 'gyur ro/_/'di ni dpal nag po chen po'i rgyud 
[\[57b.6\]]las sa 'og gi bug pa brtag pa'i le'u ste brgyad pa'o//_//de nas rnal 'byor pa thams cad kyi don du ril bu'i le'u bshad du gsol/_bcom ldan 'das kyis bka' stsal pa/_ril bu ni lus dang ngag dang yid gcig tu byas pa'o/_/gu zhes bya ba ni lus la brten pa'o/_/
[\[57b.7\]]Di zhes bya ba ni ngag gi rang bzhin no/_/ka zhes bya ba ni sems so/_/gsum gcig tu byas pa ni ril bu'o/_/dbang po gnyis mnyam pa nyid kyi ye shes kyi rang bzhin ni dus kyi me yis rab tu 'bar ba gsum ro gcig pa ni ril bu ste/_sems can rnams kyi bde ba phun sum tshogs pa'i 
[\[58a\]]
[\[58a.1\]]rgyu'o/_/lha mos gsol pa/_kyai bcom ldan 'das sems can rnams kyi bde ba phun sum tshogs pa'i rgyu nye bar bstan par bya ba'i don ji ltar lags/_bcom ldan 'das kyis bka' stsal pa/_zla ba gzas zin pa'i dus su sman ta ka ri'i rtsa ba dang /_ut+pal 
[\[58a.2\]]ma d+hi ka'i rtsa ba dang /_de'i rtsa ba yongs su bzung nas bzhag ste/_smin drug gi zla ba la nyi ma gzas zin pa'i dus su lcags gsum gyis legs par yongs su dkris nas khar bcug na ril bu'i dngos grub tu 'gyur ro/_/nyin re bzhin du nyi ma dang po la ba ti'i rtsa ba dang /_
[\[58a.3\]]gnyis pa thog gis lhung ba'i shing dang /_gsum pa la ni re ke la dang /_bzhi pa la se ba'i 'bras bu dang /_lnga pa la bud med kyi khrag dang /_drug pa la dngos grub mchog go/_/bcom ldan 'das kyis ril bu'i dam tshig spyad pa'o/_/gzhan du ni dngos grub tu mi 'gyur ro/_/
[\[58a.4\]]rgyal gyi zla ba'i nag po'i phyogs kyi bcu bzhi la/_bi DA la'i rtsa ba dang /_ladz+dza lu'i me tog rnams gcig tu byas nas [{]go rims [,]go rim [}]bzhin du lus la byugs na ji ltar rigs par ril bu'i dngos grub 'grub par 'gyur ro/_/dza lu'i rtsa ba dang /_srod kyi dus su ril bu byas la dngul chu 
[\[58a.5\]]dang bsres la byug pa byas na mi mthong bar 'gyur ro/_/nag po'i phyogs kyi tshes brgyad la mi grir shi ba'i sha dang khrag blangs nas phyag drug pa'i mgon po nag po bsgoms la/_nyi ma shar ba'i dus su bdud rtsi'i ril bu khar bcug na mi mthong bar 'gyur ro/_/gza' mig dmar la sman 
[\[58a.6\]]ma hU ga ga sa bon rang gi khu ba dang bsres te lcags gsum gyi phye ma dang bsre ba byas nas/_pad tra pi sha tsi'i khu ba dang yongs su bsre ba byas pa byi bla'i mkhris pa dang ril bu byas nas nyi ma bdun du dur khrod du sbas te/_mtshan mo'i dus su blangs nas ji ltar bgegs med par bya ba'i 
[\[58a.7\]]phyir/_nag po chen po phyag bcu drug pa'i sngags bzlas la srung ba'i don du lan bdun du gtor ma sbyin par bya'o/_/des der bgegs zhi bar 'gyur te/_'phongs su bcug na lam nas 'gro na yang mi mthong bar 'gyur ro/_/tsa tra sa ku la mnyams pa dang dur khrod kyi sol ba 
[\[58b\]]
[\[58b.1\]]blangs nas rang byung sreg blugs lnga brgya dbul bar bya'o/_/oM ka rA la bi ka~M rA la ma ha na da hU~M gr-ih+Na gr-ih+Na kaM tra gi swA hA/_sreg blugs kyi sngags so/_/'di ni dngos grub kyi sngags te de'i mig bzung nas khar bcug na mi snang bar 'gyur ro/_/'dzam bu'i gling na rnyed par dka' ba'i 
[\[58b.2\]]dngos grub 'byor pas nges par 'grub par 'gyur ro/_/so ma skyes pa'i byis pa'i lce blangs la kany+dzi'i nang du nyi ma gcig bzhag_/nyi ma gnyis pa la ra'i mar la bzhag_/de bton nas nyi ma gsum pa la rang 'byung gi nang du bzhag_/de nas de ril bu byas nas mar khu chen po dang 
[\[58b.3\]]btsos nas de nas nyi ma bdun dngul chu'i nang du bzhag pa dang /_nyi ma lnga sbrang rtsi'i nang du bzhag_/rigs ngan gyi thod pa'i nang du nyi ma gcig bzhag pa de blangs pa dang /_byi la'i khrag bskus nas bskams pa dang /_bya bzang po'i sha dang ce spyang gi sha rnams mnyes nas ril bu byas 
[\[58b.4\]]pa btsos te/_khar bcug na mi snang bar gyur to/_/lha mo 'di ni shin tu ngo mtshar ba rnams so/_/shi ka dang /_ga pur dang /_de bzhin du na ga rA dang /_mu rA dang /_dri ma med pa dang /_hA rA dang /_smyo byed kyi lo ma'i khu ba rnams btags nas ril bu byas na ril bu'i mchog go/_/
[\[58b.5\]]gzhan yang bcu drug nam gcig tu bzhugs pa ni tshil chen dang /_'dzo ti sa ma'i mar khu drug nam bzhi bram ze'i thod par mnyes pa dang /_ging he ka'i mar khu dang /_sol ba'i lo ma'i khu ba lus la byugs na nges par mi mthong bar 'gyur ro/_/bal po'i zangs kyi snod du 
[\[58b.6\]]ba'i mar bskol ba dang tshil chen brah+ma kA pa la'i nang du gling dkar po la sdong bu byas nas blangs pa dang dzan du pi sha tsi'i khu ba dang /_bsres pas mig sman dang thig le byas na yang mi mthong bar 'gyur ro/_/kyai bcom ldan 'das khyod kyis 'dzam bu'i gling pa'i sems can rnams 
[\[58b.7\]]kyi don du gsungs pa/_ngas kyang ril bu cung zhig bshad par bya'o/_/sngags kyi le'u yis sngags brjod pa de'i sngags lan bdun bzlas pas gsol ba btab na ril bu'i dngos grub mchog tu 'gyur te/_gzhan du ni ma yin no/_/thams cad du yongs su rdzogs par byas 
[\[59a\]]
[\[59a.1\]]na rab tu 'grub par 'gyur ro/_/sna tshogs yongs su brjod pas 'grub par 'gyur ro/_/dang po ni su Da ra'i 'dab ma phye mar byas nas se da ka N+Da phye ma dang lug gi gcin dang mi sha dang cha mnyam por byas nas rab tu btags te ril bu byas nas mid na mi mthong bar 
[\[59a.2\]]'gyur ro/_/ji ltar mthong bar 'dod na kan dzi 'thungs na de ltar mthong bar 'gyur ro/_/rgyu skar nag pa la pa Ta'i rtsa ba bton nas rgyu skar bra nye la ta ka ra'i rtsa ba dang /_khrums stod la lung thang gi rtsa ba dang /_rgyu skar mgo la kun da'i rtsa ba dang /_tshes lnga la mnyam por byas 
[\[59a.3\]]te btags na nam mkha'i chu dang mnyes nas rim gyis ril bu byas te/_lha mo'i sngags brjod na mi mthong bar 'gyur ro/_/rtag par byas te ji srid du 'o ma nag por song song gi bar du bzhag na 'grub par 'gyur ro/_/'o ma nag por mi 'gyur na rigs lngas bsgrub cing 
[\[59a.4\]]bram ze la zan dang zho sbyin pa dang /_mkhan po la chang byin na 'grub par 'gyur ro/_/shu dag dang /_ru rta dang /_pi pi ling dang /_lga skya dang /_a ru ra dang /_skyu ru ra dang /_nim pha dang /_so shing gi rtsa ba dang /_lung thang rnams chu bya'i sha dang /_srin bya'i sha dang /_mi'i 'bras 
[\[59a.5\]]bu rnams btags na kan dzi na'i nang du nyi ma bdun du ra'i mar dang stabs gcig bzhag na mi mthong bar 'gyur ro/_/ji ltar mthong bar 'dod na kan dzi 'thungs na de ltar mthong bar 'gyur ro/_/pad ma'i ze 'bru'i rdul dang /_grog mkhar dang /_lang ka'i steng gi sa rnams gcig 
[\[59a.6\]]tu byas te ril bu byas nas rnam snang gi lam du bcug na mi snang bar 'gyur ro/_/de gal te ma grub na des mtshams med pa lnga'i las byas par 'gyur ro/_/rang gi dbang po lnga ji ltar 'gyur ba rigs lnga la yang dang yang du gnas par bya'o/_/rigs lnga bzung nas 
[\[59a.7\]]lcags gsum gyis dkris pa dang /_dur khrod du phyin la phyag rgya ma bzung ste zhal nas sngags zlos shing nam mkha' la sgra 'byung ba thos pa dang khyim du log nas mig sman byas na de nas mi mthong bar 'gyur ro/_/nim pa rlon pa bzung ste lus la byugs nas gza' nyi ma la su ma 
[\[59b\]]
[\[59b.1\]]ka ta lag pa g.yon pas lus la byugs te tshes brgyad la mi'i mar khus lus la byugs nas rim pa ji lta ba bzhin du byas na mi snang bar 'gyur ro/_/gza' mig dmar la sems can du ma ni ka bzung ste/_gza' lag pa la rin po che'i ral gri bzung nas klu lhag ma can 
[\[59b.2\]]gyi lce bcad nas bzung ba de/_dang po gser gyi snod du bcug nas phyi nas bton te/_de bzhin du phyi rol nas zangs ma de bzhin du lcags gsum gyis dkris nas khar bcug na mi mthong bar 'gyur ro/_/sman 'dzag byed kyi rtsa ba la gsol ba btab nas skud pas bcings te nyi ma 
[\[59b.3\]]bzang po la blangs nas sen d+ha ba dang /_tshil chen dang lhan cig tu btsos te zos na mi mthong bar 'gyur ro/_/lha mo'i sngags lan bdun sman dza yan ti'i lo ma la bzlas nas kan dzi'i nang du nyi ma gcig bcug nas bton te/_nim pa'i shing gi nang du sbas nas/_de nyid 
[\[59b.4\]]las de bzhin du blangs nas ba ta pa'i shing de la de bzhin du gzhug_/phyi nas smal po'i zla ba nag po'i phyogs kyi bcu gsum la btags nas lus la byugs na mi mthong bar 'gyur ro/_ji srid du lo gcig tu yang de bzhin no/_/lha mo'i ril bu chen po ni me tog 
[\[59b.5\]]bdun gyi sul dang /_na ri ke la'i me tog dang /_sman ka ta ka pa tra dang /_sa ma ya go la dag dang /_nA ga puSh+pa dang /_pin ta d+ha ka ra'i rtsa ba dang /_/tri pu ra dang /_d+ha du ra'i rtsa ba dang /_'bras bu gsum rnams la ril bu nyi shu rtsa gcig lung thang gi lnga cha tsam mo/_/
[\[59b.6\]]pin ta d+ha ka ra dang /_rang byung dang /_de brta nA ra dang /_ril bu nyi shu rtsa gcig dang /_nag po chen po'i 'bras bu ril bu nyi shu rtsa gcig dang mnyam pa'o/_/de rnams btags nas sbrang rtsi dang ril bu lnga byas nas dang po ril bu gcig khar gzhug_/gnyis pa rnam par 
[\[59b.7\]]snang mdzad kyi lam du/_gsum pa dang /_bzhi pa lag pa g.yas g.yon gnyis re re'o/_/lnga pa ni dpral bar thig le bya'o/_/nges par mi snang bar 'gyur ro/_/de nas yang gza' mig dmar nag po phyogs kyi bcu gnyis la su ra bi tsa'i rtsa ba bzung nas tshil chen 
[\[60a\]]
[\[60a.1\]]dang btsos te/_de nas mu ru mu ri ga'i khu ba dang /_sman b+ha gi ni'i khu ba la ril bu byas te/_lha mo'i sngags bdun bzlas te ril bu byas nas rnam snang du bcug na mi snang bar 'gyur ro/_/nyi ma bdun du lha mo'i sngags bzlas nas sngags pas g+ho d+ha zos nas chang 
[\[60a.2\]]'thungs na thams cad mthong bar 'gyur ro/_/bcom ldan 'das kyis bka' stsal pa/_lha mo dngos grub thams cad kyi mthu khyod kyis brjod pas ji lta bar de kho na nyid ston par byed do/_/de'i phyir nus pa gang dang gang byed pa ji lta ba'i dngos grub thams cad kyi 'phrul pa'o/_/lha 
[\[60a.3\]]mos gsol pa/_kye bcom ldan 'das 'dzam bu'i gling gi sems can rnams la phan pa dang bde ba'i don du ji lta ba bzhin du bstan du gsol/_'di ni dpal nag po chen po'i rgyud kyi rgyal po las lha mos zhus pa dang lan las ril bu'i le'u ste dgu pa'o//_//de nas 
[\[60a.4\]]yang dag par bshad par bya ste sems kyis bsam gyis mi khyab pa'i rkang mgyogs kyi mtshan nyid sna tshogs pa zhes bya ba ste/_bcom ldan 'das kyis bka' stsal pa/_rkang mgyogs la phyag bcu gnyis pa'i sngags 'bum phrag lnga bzlas na mchog tu 'grub pa'o/_/nyi ma dang 
[\[60a.5\]]po'i dus su/_dngul chu dang /_rang 'byung dang /_pa la sha'i rtsa ba'i khu ba dang /_sha du ri btags nas rnga mo'i chu yis 'de gu byas te/_rkang pa la byugs na bar snang la 'gro bar 'gyur ro/_/zla ba'i chu yis yongs su byed pa dang yang dag par ldan pas dngos grub brgyad pa dang 
[\[60a.6\]]mnyam pa ri ka na ba su dang ldan pas/_sman d+ha na cha lngas lhag pa rkang pa la byugs pa tsam gyis nam mkha' la 'gro bar 'gyur ro/_/ji ltar gza' yis zin pa na de nas de nyid du 'bum phrag gcig gi nang nas gcig blangs pa la sngags de nyid ji snyed grol grol gyi bar du bya/_
[\[60a.7\]]sbrang rtsi rkang pa la byugs na nges par bar snang la 'gro bar 'gyur ro/_/dam tshig can gyis bsten pa na bcom ldan 'das kyis dngos grub mnyam pa med pa bdag la stsol ba'o/_/de nas yang nyi ma gzas zin pa la sen d+ha ba dang /_lan tshwa dang /_go Ta byas pa yongs su 
[\[60b\]]
[\[60b.1\]]bsdus nas phyag bcu drug pa'i sngags lan bdun du bzlas nas rkang pa la byugs na bar snang la 'gro bar 'gyur ro/_/dang po'i bud med kyi rdul dang /_si h+la dang /_chu dron gcig tu byas nas sngar gsungs pa'i sngags kyis/_yid spro bas sbyangs par gyur na dngos grub 
[\[60b.2\]]tu 'gyur ba ni mtshan mo kun la rim pa bzhin du 'chag par 'gyur ro/_/sman paN+Di go la ka dang /_lga dang /_a ru ra dang /_ba la ta ki dang mnyam par bsres nas rkang pa gnyis la byugs na bar snang la 'gro bar 'gyur ro/_/gal te ma grub na de yis mtshams med 
[\[60b.3\]]pa lnga'i las byas par 'gyur ba'o/_/ji ltar mar dang de bzhin no/_/me tog nyi shu rtsa lnga'am/_kun d+ha'i me tog dang tshil chen bsres nas sbyin bsreg bya ba ni/_oM d+ha mu d+ha mu k+Sha mu k+Sha swA hA/_de nas sngags 'di nyid dang /_klu 'dul ba'i me tog dang /_mi skam pa'i 
[\[60b.4\]]me tog dang /_ba ser skya'i zhag dang /_mi'i zhag dang mnyes nas rkang pa la byugs na/_de yang me tog re re'am thams cad kyis bar snang la 'gro bar 'gyur ro/_/oM ma Ni d+hA ri Ni/_ma hA kA li ni kha kha khA hi khA hi/_ha na ha na/_g+hA ta ya g+hA ta ya/_tsa la tsa la/_hu~M hriHhriHhaH/_
[\[60b.5\]]sngags 'di lan brgya bzlas pa dang ldan pas/_sman shi la pa ta ka rkang pa la byugs na bar snang la 'gro bar 'gyur ro/_/sa bla ru 'gro bar 'dod pa'i mis sman pa la ki'i rtsa ba dang /_ba lang gi lce'i rtsa ba dang /_sman kun su ma dang /_a ru ra'i rtsa ba dang /_yung ba dang 'di 
[\[60b.6\]]rnams su ma 'gyur du byas nas glang po che'i chang dang /_lhan cig rdo kyong ser por rab tu mnyes nas sbrang dang lhan cig rkang pa la byugs na nges par sa bla la 'phyo bar 'gyur ro/_/de nas lha mos gsol pa/_sbyor ba lnga ji ltar 'gyur ba rab tu bshad du gsol/_/da ni yang dag 
[\[60b.7\]]par rab tu sbyin pas 'grub pa/_dang po la sman se b+hi'i khu ba blangs nas/_nyi ma gnyis pa dang /_gsum pa la ba ru'i chu dang /_bzhi pa la sa hor gyi 'bras bu lnga dang /_lnga pa la shing ba ta'i 'dab ma rnams la ra'i chus blugs la nyi ma lnga bzhag la ma he'i 'o ma la nyi ma 
[\[61a\]]
[\[61a.1\]]lnga sbang /_rnga mo'i chu la nyi ma lnga sbang /_de rdo kyong ser por si si ri dang btags te/_dngul chu dang gnyis sbyar nas de'i rjes la mchod sbyin gyi shing dang lhan cig tu ril bu byas nas nya phyis kyi nang du rang gi khu ba dang gnyis mnyes nas rkang pa la byugs na nges 
[\[61a.2\]]par bar snang la 'gro bar 'gyur ro/_/zla 'dzin gyi chu dang sman nA ga d+ha man dang /_pha ni ki ra Na'i 'dab ma gnyis shi la pat+ta'i khu ba dang /_su gan d+ha ti ka ta chen po dang /_sgra snyan gyi sman dang /_hri ranan+ya pa ri ga dang /_su ga tra mu tra mu khi 'di rnams thams cad gcig tu 
[\[61a.3\]]bsdus nas yungs kar gyi mar la sbags te/_yan lag thams cad la byugs na thun tshod gcig la bar snang la 'gro bar 'gyur ro/_/gal te zla ba gzas zin pa'i dus su ma grub na rgyal gyi zla ba'i dkar po phyogs kyi tshes lnga la byi la nag po'i mkhris pa blangs nas de'i 
[\[61a.4\]]rjes la tshes bdun la rma bya'i mkhris pa dang /_zla ba dang /_lug gi khrag dang bcas pas rkang pa gnyis kyi mthe bong la byugs na thun gcig gis bar snang la 'gro bar 'gyur ro/_/gal te ma gyur na bsgom don du gnyer ba'i skyes bus de nas chos thams cad nyams par 
[\[61a.5\]]byas pa'o/_/bdag nyid kyis smras pa bslus pa'o/_/sman so ka ra'i rtsa ba dang /_sman sa ba da li blangs nas ba lang gi sha dang btags nas rkang pa la byugs na de nas su ra si ra yis bkrus na nges par bar snang la 'gro bar 'gyur ro/_/sman na ma sa dang /_dbu 
[\[61a.6\]]rtsa ba dang /_sa sha ma ran dang /_su ka ta dang /_e ran ta dang /_sa tho ta ka rnams lcags gsum dang /_in+da ro dang /_dpal 'bras kyi sa bon dang /_ba ta ba'i sa bon dang /_nim pa'i sa bon dang /_sa ta ni'i rtsa ba dang /_lo ma dang /_de rnams gcig tu 
[\[61a.7\]]btags nas rkang pa la byugs na bar snang la 'gro bar 'gyur ro/_/gal te ma grub na sgrub pa pos mtshams med pa lnga'i las byas par 'gyur ro/_/khyod kyis chos thams cad rgyud la chags pa nyams par byas pas so/_/de'i tshe nga yis rdzun smras shing bslus 
[\[61b\]]
[\[61b.1\]]par gyur pa'o/_/de nas yang ri'i rtse la rab tu gnas te/_lha mo'i sngags lan bdun brjod do/_/ldong ros kyi phye ma dang /_ke na du'i lo ma dang /_dzA ti'i lo ma dang /_sa bon rab tu mnyes te bkrus nas 'di rnams kyis rkang pa la byugs na bar snang la 'gro bar 
[\[61b.2\]]'gyur ro/_/de nas yang rtsa ba bdun pa'i khu ba dang /_zla ba'i chu'i 'gu li ka rkang pa la byugs na nges par bar snang la 'gro bar 'gyur ro/_/gang de kho na nyid shes pa'i mi de dang de'i rgyu nye bar mtshungs pa la dngos grub sna tshogs mchog tu ster ba 'di bris pa'o/_/skyes 
[\[61b.3\]]bu de nyid glu sna tshogs kyis rab tu brgyan pas so/_/'di ni dpal nag po chen po'i rgyud las rkang byug gi le'u ste bcu pa'o//_//de nas chos thams cad kyi mthu bshad par bya ste/_lha mos gsol pa/_chos rnams thams cad ni nam mkha' bzhin na de nyid de 
[\[61b.4\]]ltar rgya mtsho la bya'i rgyal po ngang pa spyod pa bzhin skye'am/_dngos grub gang gi rang bzhin rang gi lha'i gzugs kyis gnas pas sam/_bcom ldan 'das kyis bka' stsal pa/_kyai lha mo gzhan du na skad cig tsam sems yod pa dang /_sems med par gnas pas dngos 
[\[61b.5\]]grub dkar po 'dod pa rnams la/_'od zer dkar po dang ldan pas dri ma med pa'i dngos grub 'dod pa ster bas nyi ma dang po la goms shing goms pa'i dus su yang dang yang du gnas pas brtan par bya ste/_ji ltar bde ba'i don du'o/_/lha mos gsol pa/_kyai bcom 
[\[61b.6\]]ldan 'das skad cig gis sems yod par yongs su 'khrul pa'i mi yis de ltar rigs lnga la sogs pa la spyad pas 'grub par ji ltar rigs/_khams rnams bsrung ba ni sngags gcig gis ji ltar rigs/_'dis ni dngos grub chen po mthar thug pa dngos grub kyi 
[\[61b.7\]]'bras bu yongs su 'grub par 'gyur ram/_bcom ldan 'das kyis bka' stsal pa/_kyai lha mo gang khyod kyis smras pa la dgos pa ci yod/_dngos grub thams cad nges par gyur pa sgom pa chen po goms pa ni rkang mgyogs so/_/sbyor ba chen po 'dus pa ni 
[\[62a\]]
[\[62a.1\]]ril bu'o/_/dam tshig gi chos kyi mtshan nyid ni mig sman no/_/mchog gi gnas yang dag sbyor ba ni ral gri'o/_/ji srid rtog pa med pa'i bar dang yod par smra ba mchog tu zhi ba ma yin te des na 'khrul pa'o/_/dri ma med pa'i sngags kyis nges 
[\[62a.2\]]par dngos grub tu 'gyur ro/_/mchog tu dga' ba'i go 'phang bcud kyi dngos grub mis don du gnyer bas lhag ma mkha' spyod dang sa spyod la sogs par yang 'gyur bas so/_/tshe ring po'ang rab tu 'grub pa'o/_/le'u 'di'i sgom pa don du gnyer bas rgyal 
[\[62a.3\]]por 'gyur ro/_/rtsa rnams thams cad kyi nang nas ni rgyal po a ba d+hU tI'i rtsa'o/_/lha mos gsol pa/_kyai bcom ldan 'das thams cad zos nas de kho na nyid kyi rjes su 'brangs nas nye bar dmigs pas ji ltar dngos grub 'thob/_bcom ldan 'das 
[\[62a.4\]]kyis bka' stsal pa/_lha mo gnyis ka la mnyam par 'dus pa las ji lta ba'i bde ba thob pa'i rgyu nye bar bstan par bya'o/_/dbang po gnyis mnyam par sbyor ba'i kun du ru las kun du ru mtshon pa las gzhan du ni ma yin no/_/gang gi sems mnyam par gzhag pa las 
[\[62a.5\]]de la bde ba ster bar 'gyur ro/_/phyag bcu drug pa la goms pas dbang bskur ba mtshon pa'i rnal 'byor pa des rgyud kyi rgyal po bri bar bya ba dang /_rigs lnga la chags pa dang ldan pas so/_/ji ltar brjod pa rnams la the tshom byas na mgo ardza ka'i dog pa 
[\[62a.6\]]bzhin gyes pa 'byung ba dang /_nad mang ba dang /_tshe thung ba dang /_mi mthong bar 'gyur ro/_/'di ni nag po chen po'i rgyud kyi rgyal po las lha mo mthu yis brgyan pa'i le'u ste bcu gcig pa'o//_//de nas yang 'di nyid du mig sman gyi le'u bshad par 
[\[62a.7\]]bya ste/_mig sman ni rdo rje dang pad ma mnyam par sbyor ba las ro gcig par brjod pa'o/_/phyi rol gyi mig sman ni mkha' spyod kyi bya rgod bzhin no/_/nag po'i brgyad la byi ba'i rus pa yang dag par bzung nas/_ma li ka'i snod du gza' nyi ma la a sa mi ni byas nas 
[\[62b\]]
[\[62b.1\]]dar ling la sdong bu byas te/_de'i rjes su khyi'i zhag dang /_bram ze'i thod par mig sman phab nas mig gnyis la bskus na pho rog gi mig bzhin nam mkha' la rgyu ba'o/_/de nas yang lcags kyu mchog gis ril bu gnyis byas te/_rab tu bzung nas gza' mig 
[\[62b.2\]]dmar la zos nas glang nag po bzung nas gang bzhag pa de la ji srid du bsnun nas/_glang skad phyung ba dang /_de nas bdag nyid zhon nas bza' ba zos na yang tho rangs kyi dus su phyag bcu drug pa'i sngags lan bdun bzlas nas mig la byugs na glang las rnam par grol 
[\[62b.3\]]nas nges par nam mkha' la 'gro bar 'gyur ro/_/rigs la yang dag par gnas pa/_nag po'i phyogs kyi bcu bzhi la rim pas dri pu gan d+ha/_nA ga ra ga ta dang /_gur gum dang /_gla rtsi dang /_tsan+dan dang /_tsam bu li ka dang /_si h+la ka'i bar thams 
[\[62b.4\]]cad rdo gtun gyi steng du mnyes nas ril bu byas te sbrang rtsi dang bcas pas mig sman byas na sprin bzhin du thams cad du 'khor bar 'gyur ro/_/de nas yang dag par bshad par bya ste/_rnal 'byor pa'i snying ga dang mgrin pa'i rnal 'byor pa'i ngo mtshar ba nag po 
[\[62b.5\]]chen po la gus pa gang rnal 'byor pa sna ring bar nges pa de mig sman no/_/tha ma dang 'bring gi sems can 'di ni de'i dngos grub mchog tu 'gyur ro/_/lha mos gsol pa/_sman sha ba ri'i rtsa ba dang sbrang bu btags te sbyar nas mig gnyis la bskus na dngos grub grub par 
[\[62b.6\]]'gyur ba ni sprin bzhin du nam mkha' la 'phyo zhing ji lta ba bzhin bskyod par 'gyur ro/_/de nas gza' pa ba sangs la smyo byed kyi rtsa ba blangs la gza' spen pa la sman nyi dga' blangs pa dang /_gza' nyi ma la dza yan ti'i rtsa ba blangs pa dang /_gza' zla ba la byi la 
[\[62b.7\]]nag po'i mkhris pa blangs pa rdo kyong ser po ru sbrang dang lhan cig tu rab tu mnyes la mig gi mig sman du 'gyur ba ni sprin bzhin du 'khor bar 'gyur ro/_/rdo kha dog gcig pa'i steng du dza ya ra'i 'bras bu'i nang bcud dang sman nyi 'khor dang /_dpal 'bras kyi me tog dang /_
[\[63a\]]
[\[63a.1\]]lcam pa dang /_cod pan can gyi mkhris pa dang /_sbrang rtsi rnams rab tu mnyes pa'i mig sman mig gnyis la byas na mi bya rgod bzhin du lding bar 'gyur ro/_/de yang lha mo rkang mgyogs kyi dngos grub bzhin no/_/'di ltar yang 'di ni dngos grub sla ba'o/_/
[\[63a.2\]]'di ni nag po chen po'i rgyud kyi rgyal po las mig sman gyi le'u ste bcu gnyis pa'o//_//de nas yang bcom ldan 'das kyis gsungs pa/_'dzam bu'i gling pa ji ltar mchog tu bde ba gang 'dod pa la bcud kyis len rab tu bshad par bya'o/_/gang gis sems 
[\[63a.3\]]can rnams grol bar 'gyur ba/_bcud kyis nus pa chen po gsol ba'i bcud bsten par bya ste/_sbas pa rnams rab tu gsal ba'i skad/_dgongs pa'i skad dang /_skad ngan pa dang /_brda yis so/_/mchog tu dga' ba'i dga' ba chen po phun sum tshogs pa zhes 
[\[63a.4\]]bya'o/_/bcud kyi rig pa shes pa'i rnal 'byor pas de'i yang mchog tu dpag tu med pa'i stobs bskyed par 'gyur ro/_/bcud bsdus pa phun sum tshogs pa'i dus su bcud sgong bar nus so/_/ra sa zhes pa'i yi ge gnyis ni gnyis la zung du 'jug pa'i rim pas blang 
[\[63a.5\]]ngo /_/dang por bcud rab tu blugs pa ni ra'i 'o mar gnur ro/_/d+ha du ra'i 'dab ma'i khu ba dang /_sen da ba dang /_lan tshwa dang /_ba lang gi lci ba'i khu ba rnams kyis de bzhin byas la karma ra ga'i khu ba blugs la nyi ma la thun tshod gsum du bzhag ste/_de nas nam mkha'i chu 
[\[63a.6\]]dang /_cong zi'i chus bkrus nas/_mi'i khrag dang ka ru Na'i khu ba blugs la/_de nas gser gyi phye ma man cha gcig dang /_dngul chu man cha nyi shu rtsa bzhi dang /_zla ba gcig tu sim pa'i 'dab ma'i khu ba dang stabs gcig tu bzhag nas mnyes te de bzhin du bkrus nas de'i rjes la 
[\[63a.7\]]sde tshan gnyis kyi dbu ma'i yi ge zhes bya ba ni ming gi yi ge dang por bzhag pa'o/_/mtha' zhes bya ba rab tu bstan pa ni sde tshan bzhi pa'i dang po dang /_dbyangs yig bzhi pas brgyan pa dbu mar rab tu bstan pa ni sde tshan drug pa'i yi ge dang po dang /_'di'i yang mtha' sde tshan 
[\[63b\]]
[\[63b.1\]]bzhi pa'i mtha' ma'i yi ge'o/_/as sngar gyi yi ge gnyis brgyan pa/_de'i ming ni dza yan tI zhes bya bar rab tu grags pa'o/_/de'i lo ma'i khu ba me ma dag la bsros nas mkhas pas lhang tsher ba dkar po'i phye ma man cha gsum dang srang gcig dang nges par byas 
[\[63b.2\]]nas bzhi 'gyur du bsre bar bya'o/_/rnal 'byor mkhas pas zla ba gcig tu btso zhing nyi ma re re blta bar bya'o/_/lhang tsher zangs su blugs par bya'o/_/gal te gser du gyur pa na nges par nyi ma nyi shu rtsa gcig tu mi yis bza' bar bya'o/_/za ba'i dus su 
[\[63b.3\]]lo ma dang /_skyur po dang /_bud med dang /_nyi ma rnams bsrungs na zas gang du 'dod pa der 'gro bar 'gyur ro/_/gnyer ma dang skra dkar dag nas tshe lo stong phrag du 'tsho'o/_/ngan pa thams cad spong bar 'gyur ro/_/gzugs dang ldan par 'gyur ba dang /_shin tu 
[\[63b.4\]]blo rno bar 'gyur ro/_/zha nyer blugs na dngul du 'gyur te gong ma ltar ro/_/de'i dus kyi gtor ma'i sngags brjod pa/_oM ba li ma Ni raM hU~M dzaHrak+Sha Ni rak+Sha mi k+Sha mi kha kha/_gr-ih+Na gr-ih+Na ba li/_ma hA b+hI Sha NaM/_pra sA d+ha ya/_pra sA d+ha ya/_hu lu hu lu phaT swA hA/_sran ma 
[\[63b.5\]]dzam bu Di dang /_mi'i sha dang /_chang dang /_dri dang /_bdug pa dang /_phreng ba dang /_mar me dang /_phye ma dang /_gdugs dang /_dril bu dang /_ba dan la sogs pa khrag dang 'bras sA lu dang /_nyi ma re re la phogs gsum gsum du gtor ma chen po ji srid du nyi ma bdun du brtsam 
[\[63b.6\]]par bya'o/_/bcud kyi las de'i dus su phyag bcu drug pa'i sngags bzlas par bya'o/_/ring po ma lon par the tshom med par 'grub par 'gyur ro/_/de nas yang bcud blangs nas gnur bar bya ste tshi mi li'i lo ma'i khu ba dang /_yang ba ki ta'i lo ma'i khu bas so/_/de 
[\[63b.7\]]nas yang sman a lam bu blugs la de nyid rim pa 'dis sbrul gyi lce dang /_go ra k+ShaM du la'i 'dab ma dang /_sman nyi 'khor dang gcig tu byas nas lhang tsher ba nag po dang /_'di thams cad btags la steng 'og gi rim pas kong bu legs par g.yogs la thab khung glang 
[\[64a\]]
[\[64a.1\]]po che'i lag pa lta bu ru bcug la snod du sra bar gyur pa dang /_zha nye dkar po srang re re sra bar gyur pa man cha re re la blugs na dngul du gyur pas na 'di thams cad mkhas pas bza' bar bya'o/_/bcud bzung nas byi la'i mkhris pa dang sbyar nas chu shing 
[\[64a.2\]]gi khu bas bkrus pa dang /_btsag dmar po'i phye ma dang /_chu shing dang /_sartsi ka'i tsha dang /_ro bsregs pa'i shul gyi 'dag pa dang /_de rnams yongs su mnyes nas/_de yang ce spyang gi zhag dang /_de nas yang se 'bras kyi khu bas phyis bkrus nas de'i rjes la 
[\[64a.3\]]sman si si ri dang /_kany+dzi'i nang du bzhag nas nyi ma ring ba'i dus su thun drug tu bzhag nas de nas phyung ste chu dron mos bkrus nas dzam b+hi ra'i khu ba'i nang du nyi ma gnyis bzhag nas de nas tshil chen dang /_de'i rjes la nam mkha'i cong zi'i chus rab tu bkrus nas nyi ma 
[\[64a.4\]]ring ba'i dus su thun gcig bzhag na/_'dis kyang legs par byas pa shes so/_/da ni zhugs shing gi 'du byed ces bya ste dkar po dang nag po'i gseb nas 'dab ma gcig par byas te/_kany+dzi ka dang /_ma hi Sha'i zho dang /_ra'i 'o ma dang /_stabs gcig tu nyi ma 
[\[64a.5\]]gcig tu bzhag nas/_de nas de'i lci ba'i khu ba dang /_glang po che'i sbangs kyi khu ba dang /_kany+dzi rnams kyi nang du bcug nas de phyung ste nya ro hi ta'i mkhris pa dang /_khyi'i mkhris pa dang /_nyin zhag lnga rab tu mnyes nas bskams pa la kardony+dza na blugs te nyin zhag 
[\[64a.6\]]gcig bskams pa 'di ni mkhas pas lhang tsher ba sbyangs par byas te/_rgyud 'dir gang smras pa 'di 'grub par 'gyur ro/_/'du byed gnyis kyi rig pa legs par sbyangs pas thams cad nye bar 'byor pa yis dngul srang gcig dang /_zha nye srang bzhi phye mar byas 
[\[64a.7\]]pa dang /_nyis 'gyur gyi lhang tsher kong bu ru blugs te ka li ka'i rtsa ba'i khu ba byin nas bzung ste/_rwa dza'i khu ba dang /_dza yan ta'i 'dab ma'i khu ba dang /_shu dag rnams zla ba phyed du gzags nas ji srid rdog por gyur gyi bar du'o/_/de nas me la bsregs la phye ma 
[\[64b\]]
[\[64b.1\]]byas pa man cha gcig zha nye srang gcig la bcug na dngul du 'gyur ro/_/bcud 'dus pa sngar gyi de nyid blangs nas rnal 'byor pa gang gis ra ti re re tsam zos na smras pa'i rim pas lus kyi dngos grub 'grub par 'gyur ro/_/kA ru Na'i 'dab ma'i khu ba mar nag la 
[\[64b.2\]]zangs kyi snod du btsos nas de la bcud byugs te thun gsum nyi ma la bskams la sim pa'i 'dab ma'i khu ba dang mnyes pa dang de nas pre dri dang na ri ke li'i rtsa ba dang /_sman lo ma bzang po la 'khril ba dang /_ne le dang /_mud ga dang /_ga ga rnams kong bur 
[\[64b.3\]]blugs la steng dang 'og 'jim pas byugs pa glang po che'i rmig pa lta bu'i sa dong du btsos na sra bar 'gyur ro/_/gal te rnal 'byor pas zos na zhi ba dang mnyam par 'gyur te/_gzhan dang mnyam pa ma yin no/_/zla ba gcig gis 'grub par 'gyur ro/_/
[\[64b.4\]]gal te ma grub par gyur na bdag nag po chen po ma yin no/_/sngar gyi zangs man cha gcig la de bcug na nges par gser du 'gyur ro/_/lha mos gsol pa/_kye bcom ldan 'das nyi ma gang la dngos grub dang bcud du 'gyur the tshom mchis na/_kye bcom 
[\[64b.5\]]ldan 'das khyad par du rtogs pa lha mo da kak+ko la la rnam par chags nas sa steng du rab tu spyod par 'gyur bas blangs na nges par bcud kyi dngos grub 'grub par 'gyur ram/_bcom ldan 'das kyis bka' stsal pa/_kye lha mo gal te lha mo byung ba tsam gyis 
[\[64b.6\]]'byung bar 'gyur na rtag tu nges par shes par 'gyur ba'o/_/ji ltar nus pa med na nad ma rungs pa bzlog par mi nus pa dang /_rab rib dang /_mchin nad dang /_rkang nad la thug pa bzlog par mi nus pas mi rnams kyis rjes su gnas pas dngos grub brgyad kyang rnam 
[\[64b.7\]]par bsam par bya'o/_/'khor ba mi bzad pa'i rgya mtsho chen po las sgrol bar byed pa dang /_sgyu mar yongs su brtags pas du ma dang bral ba rab tu spyod na/_sngon du bsags pa'i dngos po ngan pa spangs pas tshegs med par sa stengs kyi dngos grub sna 
[\[65a\]]
[\[65a.1\]]tshogs 'dir 'grub par 'gyur ro/_/'di ni dpal nag po chen po'i rgyud kyi rgyal po las dngul chu'i le'u ste bcu gsum pa'o//_//lha mos gsol pa/_ji ltar gsungs pa de ltar bgegs rnams kyis gang ba ji ltar mnan/_dang por rnal 
[\[65a.2\]]'byor pa mkhas pas thams cad bsgrub par 'gyur ram/_dkar po dang /_nag po dang sbyar ba ni 'dab ma gcig tu byas nas kany+dzi dang btags pas yang sman so na'i khu ba lan gnyis su bgos par gyur pas de nas ba la sha'i 'dab ma'i khu ba dang /_de nas me tog 
[\[65a.3\]]o d+ha dkar po'i khu ba dang /_de yang lci ba'i khu ba dang /_de nas yang nya ro hi ta'i mkhris pa dang /_lan dgu ru 'di rnams rdzogs par sman ka ru li dang /_ka ru Na dang /_gang nyi ma'i mtha' ru gyur pa na nges par dngos grub 'grub par 'gyur ro/_/rgya mtsho dang /_smyo byed 
[\[65a.4\]]kyi lo ma'i khu ba dang /_mi bsregs pa'i sa dang /_ba bla dang /_ba sha ka dang bsres nas dad pa can gyi nyi ma'i 'od la bzhag nas dzam b+hi ra'i khu ba dang /_mtshan mo gcig tu dngul chus brlan pa'i bsdus pa yang yang des lhan cig tu bzhag pa gang 'dod pa de dag par 'gyur te/_
[\[65a.5\]]mkhas pas bya'o/_/gal te bcud rtsom zhing rtsom pa'i dus su bgegs glo bur du 'ong ba ni rtsod pa byed cing skra kham pa de bzhin du kha dog dkar po gegs byed pa'i skyes bu ste/_rnam par 'joms pa de'i dus su ji ltar nus pas gtor ma sbyin par bya ste/_sha dang /_chang 
[\[65a.6\]]dang /_me tog dang /_bdug pa dang /_dri dang /_phreng ba dang /_khyim bya'i sha dang /_zhing skyong 'ongs pa la sbyin no/_/nag po 'ongs na yang sngon bzhin du gtor ma sbyin par bya ba ste/_gnod sbyin 'ongs pas so/_/gal te bcud zag pa la nyi ma bdun gyi bar du 'ongs na 
[\[65a.7\]]shes par bya ba ni/_oM yak+Sha kI li kI li nA ma phaT kA ra rak+Sha rak+ShA di sam ban d+ha/_mu khaM ban d+ha ha taM ban d+ha ban d+ha sarba aM gaM hU~M hU~M ra~M hA~M phaT swA hA/_sngags 'dis 'ongs pa rnams las rang bsrung bar bya'o/_/rnal 'byor gang gis shes nas de'i dus kyi bgegs bcom 
[\[65b\]]
[\[65b.1\]]na/_dngos grub nges par 'grub par 'gyur ro/_/rtsom pa'i dus su gnod sbyin mo gdong thug tu 'ongs pa'am glo bur du 'ongs pa de yang bud med nag mo cung zhig mig dmar ba ngo shes pa/_bag tsam bong thung ba/_smra mkhas pa/_snyan par smra ba go la ster bzhin pa zhe sa 
[\[65b.2\]]dang bcas pa de la dngos grub kyi don du gtor ma sbyin par bya'o/_/gang rnam par 'jog pa kha dog ser skya bong ge ring ba/_rje ngar la sogs pa'i yan lag ring ba dang /_shin tu gzugs dang ldan pa/_smin ma brdzes pa kha dog gnyis nye bar mtshon pa/_bcud 
[\[65b.3\]]kyi bar chad byed cing 'joms pa ste rab tu gtum ma'o/_/mtshan mo ma'i gzugs dang /_sring mo'i gzugs dang /_de bzhin du tsha mo dang /_pha'i ma dang /_sgyug mo'am/_mdza' mo la sogs pa de lta bu'i gzugs bzung nas byung na/_oM ka ti me dzaHhU~M zhes 
[\[65b.4\]]pas bdag bsrung bar byas pa dang /_bcud la thod le skor gyis phogs bdun mngon par bsngags par byas te bsnun nas cung zad 'dod pa brjod pa dang /_shin tu yang dag par blta ba dang ldan pas rmi lam brtag ste/_bstan na bcud len gyi don yang dag par byed 
[\[65b.5\]]pas de blang ba'i sbyor ba bya'o/_/min dang ma byed ces pa 'byung bar 'gyur ba na mi 'grub par shes par bya'o/_/dngul dang sman biN+Da'i 'bras bu dngul chu dang gnur ba srang gcig dang /_de la gser drug nam pa gcig bsnun pa rdo ba'i snod du byi la nag po'i mkhris pa 
[\[65b.6\]]dang dngul chu rnams bsres pa la phyi nas sings po blugs so/_/gsum pa la ma he'i gcin dang /_bzhi pa la mi'i sha dang /_lnga pa la skyu ru ra bre gang mnyes pa dang /_drug pa la b+ha la te ka dang /_bdun pa la 'bras bu gsum mo/_/phyi nas mi'i gcin gyis bkrus nas nyi ma 
[\[65b.7\]]la sman dzam b+hi ra'i khu ba blugs la thun gcig bzhag ste/_de nas bton la sman sim bi dang /_ba ru Na dang /_kA ling ka dang /_hi ma rang ga dang /_tsi tra ka dang mud ga rnams kyi khu ba la dbyug gu gcig tu bzhag nas/_sman sim b+hi dang /_dza yan ti'i khu bas bkrus la 
[\[66a\]]
[\[66a.1\]]nyi ma gsum du bskams te/_lhang tsher dkar po srang bzhi sngon du brjod pa ltar sbyangs pas so/_/zla ba bcu gnyis su nyi ma re re lhang tsher nges par bya'o/_/skyu ru ra'i khu ba dang /_sman su dar sha na'i lo ma'i khu ba dag gis zla ba gcig tu gdul lo/_/ji 
[\[66a.2\]]srid g.yas skor du byung na dngos grub mnyam pa med pa lha dang tshangs pa dag gis byin pa ste/_nyi ma [{]bcwa [,]bco [}]lnga'i bar du ra ti re re nyin re bzhin zos na lcags brgyad la reg pa tsam gyis nges par gser du 'gyur ro/_/de'i dus su zla ba dang nyi ma dag shi bar gyur na skad cig de la de 
[\[66a.3\]]gang 'dod pa byed do/_/gzhan yang dpung chen po'i gseb tu bud med dbang du byed do/_/dpal nag po chen po'i rgyud kyi rgyal po las dngul chu'i sgrub thabs kyi le'u ste bcu bzhi pa'o//_//lha mos gsol pa/_kye bcom ldan 'das mi rnams gnas gang 
[\[66a.4\]]dang gang du 'gro zhing skye/_mnga' bdag dang rnal 'byor ma rnams 'chi ba dang /_mi 'chi ba dang /_gnas pa de rnams kyi gnas ji ltar lags gsungs shig_/bcom ldan 'das kyis bka' stsal pa/_ri rab kyi byang phyogs na grong khyer bA la b+hany+dza bya ba de na/_klu'i rgyal 
[\[66a.5\]]po bu ga bo ga d+hi ga zhes pa 'byung ste/_phyag rgya chen po'i dngos grub thob bo/_/de'i bu rigs rgyud stong gi bar du grong khyer klu'i gdung rgyud du 'gyur te/_rje btsun 'jam dpal gyi snying po stong phrag bye ba gcig tu bzlas pa dang /_nga skye ba brgyud nas thang shing gi lo ma tsam 
[\[66a.6\]]gyis dngos grub thob bo/_/de nas grong khyer de rgya mtshos nub nas 'gro'o/_/yang gling ba ri ka zhes bya ba ru gyur nas de ru skye ba ste/_ming ni Na Da na dra zhes pa dang ldan pa lha ma yin gyi rgyal po 'byung ngo /_/phyi nas skyes bu bdun gyi bar du gar d+ha ba zhes pa'i ming can gyi 
[\[66a.7\]]srin por skyes te lo 'bum phrag nyi shu'i bar du'o/_/de nas 'phags pa spyan ras gzigs dbang phyug la 'jug pa de dang de la gang dang gang gi gzugs kyis chos ston te de'i gzugs thams cad la 'jug pa zhes bstan te/_de'i byang du gling ut+ta ra aM ku ra zhes 
[\[66b\]]
[\[66b.1\]]par dam tshig dang bsgom pa yongs su shes pa'i nus pas pa ri ki ta bar ta na'i dus 'byung ste lo bye ba phrag bcu gcig dang khri phrag nyi shu rtsa bdun gyis rdzogs so/_/de na ki ta nan da'i dus 'byung ste/_dus tshigs su dung phyur phrag bcu dang /_'bum phrag bdun cu rtsa gcig 
[\[66b.2\]]dang /_stong phrag bcu gnyis dang /_brgya rtsa gcig song ba dang /_ba bla brgya phrag lnga bcu rtsa gcig dang /_bzhi yis lhag pa'i 'bum phrag bzhi ste/_'di rnams la ut+ta ra aM ku ra zhes par yongs su bsgrags so/_/yang ri rab kyi lho phyogs lang ka la thug pa 
[\[66b.3\]]na ri ba hu ra zhes pa 'byung ste/_de na srin po'i tshogs nyi ma dang zla ba ji srid gnas kyi bar du 'byung ngo /_/de'i lho phyogs na grong khyer sa mo ri zhes pa 'byung ste/_de'i rgyal po ra sa na zhes bya'o/_/de'i lho phyogs na grong khyer kA ma rU zhes pa ru de ru rgyal po mtshan 
[\[66b.4\]]nyid bdun pa zhes pa 'byung ngo /_/rgyal po 'byung ba'i gnas der ma byung 'byung bar mi 'gyur ba'i 'dod pa'i gzugs can ma 'byung bar 'gyur ro/_/tsan+Di ka yang 'byung bar lung bstan to/_/nya pa gcig nya yis zos nas shi ba dang /_de rnal 'byor pa d+ha ri ka 
[\[66b.5\]]zhes par skyes nas des chu bo gang gA la chang 'phangs pas chu tshod gcig na yul ba da ha zhes par 'gyur ro/_/de'i sngags kyi 'bras bus mkha' 'gro dang mkha' 'gro ma 'ching ngo /_/yul der rtsis mkhan chen po ba ra ha zhes pa 'byung ngo /_/rgyal po su bA 
[\[66b.6\]]ha zhes bya ba'i bu dang bu'i yang bu'i bar du 'byung ste/_lo nyi shu rtsa bzhi'i bar la lha rten 'bum phrag gcig brtsigs pa dang lo lnga bcu'i bar la rdzogs so/_/de nas lo brgyad lhag pa'i 'bum phrag lnga bcu dang dus tshigs gsum gyi bar la rnal 'byor khri 
[\[66b.7\]]phrag gcig dang /_sangs rgyas stong phrag gcig 'byung bar 'gyur ro/_/de'i shar du ri'i rgyal po chen po 'byung ste/_rgya mtshos phogs gsum du nub nas 'ong ngo /_/der yang ni d+h+ri ta zhes pa'i gnod sbyin dus tshigs gnyis su gnas pa 'byung ngo /_/phyi 
[\[67a\]]
[\[67a.1\]]nas b+ha~M ga la'i ri khrod pa rnams kyi dpon po'i chung mar skyes nas lha mo tsun dA la mchod pa byed par 'gyur ro/_/de nas skye ba brgyad na kA ma rU pa'i rgyal por skyes te/_btsun mo bzhi brgya dang /_pho brang dgu dang /_'bru sna tshogs tshang ba dang /_
[\[67a.2\]]a ga ru nag po rnams dang ldan pa 'byung bar 'gyur ro/_/de'i lho phyogs su ma gan d+ha ri zhes pa'i tshong 'dus 'byung ste/_lo 'bum phrag brgya'i bar du gnas so/_/phyi nas de dpal gyi tshong 'dus zhes par gyur nas 'gro ste de'i lnga cha gcig lci ba dang yang ba 
[\[67a.3\]]dang /_gzhon pa'i a ga ru nag po 'bum phrag dang ldan par 'gyur ba dang /_lo brgya phrag sum cu so gnyis kyi bar du'o/_/kA ma rU pa'i shar lho mtshams kyi ri ku ha ra zhes par ji srid nyi zla gnas kyi bar du gnas pa ha na man+ta zhes pa 'byung ngo /_/de'i lho phyogs 
[\[67a.4\]]su rgyal po yang dag pa'i don can zhes pa ra ma dang /_la kh+ma Na'i pha shing rta bcu pa dang /_a dza ti'i bu bA li dang pu dri ba dang /_thams cad yongs su byed pa b+hu dzaM ga po da d+hi ka rnams kyi bar 'dod chags dang /_gti mug dang /_mya ngan gsum gyis bskyed nas 
[\[67a.5\]]rgyal por 'gyur ro/_/de'i nub phyogs su ba su de ba'i sprul ba pAN+Du zhes pa rtags lnga 'dzin pa lag pas dbyug pa ma bzung bar 'dul bar nus pa 'byung ba dang /_lha ma yin gyi rgyal po bA la'i rim pa 'byung ste/_de dag gi yul tshos bskor ba 'byung bar 
[\[67a.6\]]'gyur ro/_/de'i dbus su pa ti ko ra ka zhes pa'i yul du bu dang bu'i bu la sogs pa'i rgyal po lo lnga bcu lhag pa'i lnga brgya'i bar la lha ru phyugs bdag mchod pa 'byung bar 'gyur te/_de rnams ni gnas skabs kyi rgyal po pA la zhes pa dang ldan pa'i 
[\[67a.7\]]brgyud pa lnga bcu 'byung bar 'gyur ro/_/de'i lho nub tu grong khyer b+haN+Da pu ri zhes pa'i rgyal po'i bzhugs sa 'byung ste/_der rgyal po bi kra ma a di t+ya zhes pa dzam+b+hala'i bka' drin gyis grub pa thob pa lo bzhi brgya gnas par 'byung ba dang /_grong khyer de ru 
[\[67b\]]
[\[67b.1\]]dngos grub bye brag thams cad 'thob pa 'byung ba dang /_de'i lnga cha yis bu'i bya ba byed pa 'byung bar 'gyur ro/_/lo lnga bcu'i bar la 'byung po dang lha yis skyong bar 'gyur ro/_/de rnams bsdoms pas lo stong phrag gcig song nas rgyal po rus sbal zhes 
[\[67b.2\]]pa lo nyis brgya'i bar du gnas so/_/b+ha ga la'i mnga' bdag lo brgya phrag [{]bcwa [,]bco [}]brgyad kyi bar la gang skyes pa'i skyes bu kha dog ser po so sto ba de ga ba zhes pa dang ldan pa'i brgyud par yul a ba lu ka'i rgyal por 'gyur te/_de'i bu dang bu'i yang bu la sogs pa 
[\[67b.3\]]rnams rgyal po byed par 'gyur ro/_/rgyal po de rnams kyi dus la grub pa thob pa'i rnal 'byor pa lnga dang /_rnal 'byor ma gnyis kyang 'byung bar 'gyur ro/_/de ltar yul o ru bI sa yang mtshungs par nges pa'o/_/der skyes bu brtson 'grus chen po'i sbyor ba dang 
[\[67b.4\]]ldan pa/_ra ma na'i bka' dang mtshungs pa/_sde tshan dang po'i dang po ka la dbyangs yig dang pos brgyan pa/_sde tshan bdun pa'i bzhi pa cung zad na la zhon pa'i ming can rnal 'byor dbang po gcig po 'dis dngos grub chen po brgyad thob par 'byung ngo /_/'dzam bu'i 
[\[67b.5\]]gling du ma byung 'byung bar mi 'gyur ro/_/de'i slob ma rnal 'byor pa drug gis lus dngos po spangs pa'i phyag rgya chen po thob par 'gyur ro/_/de nas tsan dra zhes pa'i ming dang ldan pa'i rgyal po'i rigs rgyal khams skyong ba 'byung ba las rigs de 'grib pa'i dus zla 
[\[67b.6\]]ba'i ming dang ldan pa'i bram ze'i bu dmangs rigs nA ma b+ha pA li ta zhes pa 'byung bar 'gyur ro/_/de nas slob ma sde tshan dang po'i gnyis pa la dbyangs yig gsum pas brgyan pa/_sde tshan bzhi pa'i dang po la dbyangs yig bcu gsum pas brgyan pa 'byung ste/_zla ba'i 
[\[67b.7\]]ming dang ldan pa rdzogs nas so/_/de ni sngon gyi dus su rje btsun 'jam dpal gyi bzlas pa bye ba phrag bcu gnyis bzlas pa'i 'bras bu'o/_/de'i phyi nas bram ze'i ming can gyi rgyal po 'byung bar 'gyur te/_phyi nas de'i bu dang bu'i yang bu nges par rnal 'byor par 'gyur 
[\[68a\]]
[\[68a.1\]]ro/_/yang pA la zhes pa'i ming dang ldan par gyur te skyes bu gcig kho na'o/_/de spangs nas dat+ta dang /_g+ho Sha dang /_d+ha ma dang /_sing ha dang /_nan ti dang /_aM ba ra dang /_A di t+ya dang /_se nA rnams kyis rim gyis rim gyis skabs skabs su 
[\[68a.2\]]skyong bar byed do/_/phyi nas bsod nams chung bar gyur pa'i rgyal po 'byung bar 'gyur ro/_/ba Ti ke ra ka'i byang phyogs su rgya mtsho gcig 'byung ste/_phyis bye ma'i sa gzhir 'gyur ro/_/yul de la ma Da zhes so/_/der kam po dza zhes pa'i rgyal po 'byung bar 'gyur ro/_/
[\[68a.3\]]de'i bu'i ming ko shAm+ba zhes pa dang ldan pa'i rgyal po 'byung zhing grong khyer gyi ming yang ko shAm+ba zhes pa 'byung ngo /_/phyi nas yul pa tri ka re ka ra sha b+ha la zhes pa 'byung ste/_de'i bu rgyal por 'gyur ro/_/yang bi kra ma pU ri zhes pa yul gyi dbus su brtags pa der 'on 
[\[68a.4\]]kyang rnal 'byor ma dngos grub dang ldan pa 'byung ste/_de'i dbus su rnal 'byor ma gcig gis btsun mo byed par 'gyur ro/_/de'i bsod nams kyis bu'i bu la sogs pa'i rigs brgyud kyi b+haM ga la dag par bya ste/_'on kyang 'dir sa gzhi'i bzod pa zad pa la rtsod pa'i 
[\[68a.5\]]dus zhes brjod do/_/de rdzogs nas mgon po byams pa zhes pa'i sangs rgyas 'byung ste/_dngos po med pa'i rang bzhin mthong ba blo gros kyis 'chad par 'gyur ro/_/gzhan yang yul o ru b+hi sa dang /_tso d+ha dang /_sing+ga la dwI pa rnams su dus dus su klu'i rgyal pos 
[\[68a.6\]]char 'bebs par 'gyur ro/_/yang yul ra d+ha ru pa la zhes pa'i ming can skyes bu sum cu'i bar du 'byung ste/_brgyud pa tha ma'i bus yul o ru b+hi sa'i rgyal po 'bras bu la phan pa zhes pa'i lha skor dang bcas pa 'joms shing /_rnal 'byor ma rnams 'joms 
[\[68a.7\]]pa 'byung ste/_des rnal 'byor pa rnams kyi gtso bo mchog gi dbang phyug thob pa ni sangs rgyas dang mnyam par sdom pa dang ldan pas bzlas pa bye ba phrag bcu gnyis bzlas pas so/_/de'i slob ma gnyis dang /_slob ma'i slob ma gsum dang /_de'i yang slob ma 
[\[68b\]]
[\[68b.1\]]rnal 'byor pa rnams dang /_paN+Di ta rnams kyi gtso bor gyur pa chos kyi grags pa zhes par yongs su grags pa 'di dang skyes bu drug bstan pa la phan pa tshangs par spyod pa la gnas pa rnams kyis grub pa 'thob bo/_/phyi nas ma ti la dang /_pA ga ra dang /_b+ha bya 
[\[68b.2\]]g+ho Sha dang /_sa hA sri kAr+Na zhes pa'i ming can yongs su skyong ba rnams lo bcu gsum gyis grub pa thob pa 'byung ngo /_/yang rnal 'byor pas sarma dang /_ha ti na dang /_garmu ka dang /_pa tsan na dang /_sam be du dang /_bud d+ha ha sa dang /_pa te la rnams kyis rus 
[\[68b.3\]]sbal gyi rigs rdzogs so/_/de'i nub phyogs su grong khyer mA la lI zhes pa grub pa thob pa'i gnas der b+ho dz+ya de ba zhes par yongs su grags par rdzogs nas/_ko ti ka dang pA li ta dag 'khor dang bcas pa yis tshe lo stong phrag gcig thub pa'i rgyal po 'byung ngo /_/
[\[68b.4\]]de'i nub phyogs su grong khyer sam bu ka zhes bya ba 'byung ste der rgyal po stong phrag lnga ru b+ha d+ha na zhes pa dang ldan pa'i ming can 'byung ngo /_/phyi nas ka le dang ma la zhes pa 'byung ste/_de dag gis grub pa thob par 'gyur ro/_/de'i lho phyogs su grong khyer a dza ra yo gi nI 
[\[68b.5\]]zhes pa 'byung ste/_der klu sgrub pa zhes bya ba'i rnal 'byor pas shing sa la zhon pa go pA la zhes pa la rgyal po byin pas bu shi nas ba h+na'i tsha bo la sogs pa'i rgyal po 'byung ngo /_/dpal rnal 'byor gyi dbang phyug rdzogs nas 'jig rten gsum gyi rgyal po'i 'brel 
[\[68b.6\]]pa dngos grub chen po brgyad kyi rnyed pa thob pa 'byung ste/_de'i ming ni ke ba ta pu tra zhes pa'i rgyal po'i bu rje rigs kyis bsad nas de'i bu dang bu'i yang bu'i bar du nub phyogs su gang dang gang song ba de dang de rdo rjer gshegs so/_/de'i yang nub phyogs na tri pa Ta na 
[\[68b.7\]]zhes pa'i lha rten yod pas so/_/de'i lho phyogs su de'i bu nyi ma zhes pa 'byung ngo /_/de'i lho nub mtshams su grong khyer b+ha Ta ku ni re zhes par grong khyer ba rnams blo gros dang ldan pa 'byung zhing rgyal po ni b+han du de wa zhes pa 'byung ngo /_/de'i bu dang bu'i yang bu rdzogs nas 
[\[69a\]]
[\[69a.1\]]sin d+hu zhes par gyur nas 'gro'o/_/de shi na gar zhes par 'byung ngo /_/phyi nas skye ba bdun gyi bar du rnal 'byor par 'byung bar shes par byas te phyogs dang phyogs bral ba rnams kyang ngo /_/de nas grong khyer de la b+han d+ha ni zhes par 'gyur nas 'gro'o/_/
[\[69a.2\]]de ru tsaN+Da ma hA ro Sha Na'i rnal 'byor nyams su blangs pas rgyal por 'gyur ro/_/de yis skye ba 'di la sangs rgyas kyi 'bras bu 'khor dang bcas pa yis 'thob bo/_/lho phyogs na grong khyer sa b+hiny+dzi ka zhes pa sangs rgyas kyis dus thams cad du byin gyis brlabs pa'i 
[\[69a.3\]]gnas su sangs rgyas rje btsun gyis rgyal po mdzad pa la 'khor grub thob rnams kyis bskor ba 'byung ste lo stong gi bar du'o/_/de'i byang phyogs su lhas mdzad pa'i rdo rje'i khri la bzhugs pa'i rje btsun bzhugs so/_/de'i shar phyogs mtshams su yul khar+sa pA 
[\[69a.4\]]Ni zhes par rje btsun 'phags pa spyan ras gzigs nges par 'byung bar 'gyur ro/_/nub phyogs su grong khyer ma hA b+hany+dza pu ri zhes pa 'byung ngo /_/der rgyal po ba su b+ha d+ha na zhes pa 'byung ste/_de'i bu dang bu'i yang bu rdzogs nas rgyal po gdung brgyud 'chad do/_/
[\[69a.5\]]de nas thams cad rgya mtshos nub par 'gyur ro/_/gzhan yang yul laT dang tso Da dang /_go d+ha bang ga la dang po o Di yA na dang /_dza lan+d+ha ra dang /_pa Ti ke ra ka dang /_kA ma rU pa la sogs pa rnam pa rgyun du sangs rgyas kyis byin gyis brlabs mdzad par 
[\[69a.6\]]'gyur ro/_/yul de rnams su 'dod pa thams cad 'byung ste/_rgyal po dang /_'khor dang /_rnal 'byor pa dang /_grub pa thob pa la sogs pa don rnams yongs su mdzad pa la 'dzam bu'i gling zhes grags so/_/rgya mtsho'i shar phyogs su ri bo hu ra 
[\[69a.7\]]zhes pa na/_lha ma yin dpag tu med pa gnas pa 'byung ngo /_/lho phyogs su bya rog gi gdong pa can zhes pa gnas par 'gyur te/_de dag thams cad kyis kyang thabs mchog tu gyur pa shes pa 'byung ngo /_/rgya mtsho'i lho phyogs su mi gdong gru gsum pa dang /_srin 
[\[69b\]]
[\[69b.1\]]po dang /_mi'am ci dang /_lha ma yin la sogs pa rnams dang /_spre'u la sogs pa rnams ha ha zhes pa'i sgra sgrogs pa dang /_ha nu man ta rnams nges par gnas par 'byung bar 'gyur ro/_/rgya mtsho'i nub phyogs su zla ba phyed pa'i gdong pa can gyi mi gnas par 
[\[69b.2\]]'gyur ro/_/de'i nub phyogs na lha la sogs pa gnas pa 'byung ngo /_/rgya mtshos bskor ba na gnas pa'i mi rnams la ba lang spyod ces bsgrags te/_de na gnas pa'i mi rnams gdong zlum po dang ldan pa dang /_de rnams kyi rgyal por gnas pa de yul thams cad kyi 
[\[69b.3\]]rgyal po ste/_'chi 'pho ba dang skye ba med par 'byung bar 'gyur ro/_/de'i nub phyogs kyi grong khyer ra sa lan d+hi zhes par dang po'i dus su lha ma yin gyi rgyal po 'byung ngo /_/de nas rgyal po lha'i lus can zhes bya ba'i ming gi rgyal po 'byung ngo /_/de bsad nas kaM bi si ha zhes 
[\[69b.4\]]pa dang bu dang bu'i yang bar du 'byung ngo /_/de nas b+he sa dz+ya se na zhes pa'i ming gi mtha' rten dang ldan pa'i skyes bu bdun gyi bar du 'byung ngo /_/de nas pa la zhes pa'i rgyal po 'byung ste/_de nas des nya pa'i shu bi la grong 'jug byas pas rgyal po sa ha de wa zhes par 'gyur 
[\[69b.5\]]ba 'byung ngo /_/grong khyer gser gling gi shar phyogs su grong khyer maN+Da ka zhes pa na rgyun du gnas pa'i mi/_rma bya'i mdongs la brgyan pa zhal rgyas pa/_oM su mu khi ni sarba zhes pa'i sngags brjod nas zas su lbu ba za ba de rnams kyi lhag ma med par bsod nams dang ye shes 
[\[69b.6\]]kyi tshogs thob bo/_/de'i rgyal po sbrul gyis phyogs bzhi'i rgyan byed pa 'byung ngo /_/de nas srin por 'gyur te/_de'i bu dang bu'i yang bu'i bar rdzogs nas rgya mtsho yis thams cad nub par 'gyur ro/_/lha mos gsol pa/_kye bcom ldan 'das ci'i phyir gnas thams 
[\[69b.7\]]cad rdzogs par mi gsung thams cad du yongs su gsungs pa'i byang chub sems dpa' zhes pa spangs nas gsungs pa ci'i phyir/_de'i phyir 'di skad la sogs pa mi bden no/_/bcom ldan 'das kyis bka' stsal pa/_lha mo chen mo nyon cig nyon cig_/gang 
[\[70a\]]
[\[70a.1\]]dang gang du nga yis gnas bstan pa/_de dang de ni sangs rgyas kyis byin gyis brlabs pa'o/_/gnas gzhan rnams ni sangs rgyas ma yin pa'i lha rnams kyis rnam par brtags pa'o/_/gang grub pa thob pa thams cad kyi ming gnas kyis brtags 
[\[70a.2\]]so/_/sdig pa re re dag par byed pa gang dang gang la yod pa de dang de ting nge 'dzin no/_/bum pa gsum la sogs pa rnams dang /_gang dang gang la phung po lnga rnams yod pa la lus zhes bya ste/_rgyal po dang rgyal srid rnams dang /_rnal 'byor pa dang /_rnal 'byor 
[\[70a.3\]]ma rnams la dbugs dbyung ba dang /_dbugs 'jug pas dag pa ni dper na dbang po dang yul bzhin no/_/bde bar gshegs pa'i lam dang 'brel pa la skyabs su gang 'gro ba des skye ba 'di la bsgrub par byas pa thams cad 'grub bo/_/gang gis rgyal po'i 
[\[70a.4\]]gtam rgyud 'di bklags na des lkog tu gyur pa'i ye shes 'thob bo/_/le'u sum cu so drug par rtsis kyi ye shes brjod par bya ste/_'das pa dang /_ma 'ongs pa dang /_da ltar ba ji ltar shes pa de'i bya ba byed do/_/kye lha mo le'u nyi shu rtsa lnga pa la sogs par ming gang 
[\[70a.5\]]gis thams cad shes par byed par nus pa de'i dus kyi ye shes so/_/de ltar thams cad bdud kyis bslus par mi 'gyur ro/_/'di ni nag po chen po'i rgyud kyi rgyal po las rgyal po'i gtam rgyud bstan pa'i le'u ste bco lnga pa'o//_//de nas bcom ldan 'das 
[\[70a.6\]]kyis bka' stsal pa/_bsgrub par bya ba rgyal po 'dod pas rgyal po la blta bar bya'o/_/bsgrub par bya ba dngul chu 'dod pas dngul chu la blta bar bya'o/_/bsgrub par bya ba lus grub par 'dod pas lus la blta bar bya'o/_/bsgrub par bya ba de kho na 'dod pas de kho na la 
[\[70a.7\]]blta bar bya'o/_/bsgrub par bya ba 'dod pa'i yon tan 'dod pas 'dod pa'i yon tan la blta bar bya'o/_/lha mo de'i phyir bsgrub bya gcig grub nas thams cad tshegs med par 'grub bo/_/de spangs pa'i gzhan sgrub pa rnams 'bras bu med pa la 'bad rtsol byed pa'o/_
[\[70b\]]
[\[70b.1\]]mtshan ma gcig pa'am/_dur khrod dam chu 'gram rnams su rma med pa ma god pa'i ro'i steng du bsdad nas sngags brgya phrag brgyad bzlas na sngags kyi rjes la lce reg tu 'ong ste/_de bcad nas lag pa g.yas pas bzung na ral gri'i dngos grub 'grub bo/_/de 
[\[70b.2\]]nas gzhan yang brjod par bya ste/_tshwa blangs la ro la bsnun na gser drug nam brgyad ster bar byed do/_/tshes brgyad dam bcu'am bcu bzhi rnams la rang gi bzhi mnyam blangs nas lus la byugs te phyi nas bram ze'i thod pa'i steng du bsdad nas/_sman mu ta ka dang shi h+la 
[\[70b.3\]]yis lha mo lnga la sogs pa'i mar me sbar la rdo rje'i khang par sngags stong phrag gcig bzlas par bya ste de yis bzlas pa bya ba'i sngags kyi rgyal po ni 'di yin te/_oM ma hA tsaN+Da hU~M hU~M hU~M phaT phaT phaT swA hA ces pa'o/_/nag po'i phyogs kyi tshes brgyad la chu 'gram du 
[\[70b.4\]]song ste/_me tog a pa rA dzi ta yis maN+Dal byas te chu 'gram gyi bye ma'i steng du gnod sbyin gyi kI li kI la'i gzugs brnyan yongs su 'dra ba byas la dri sna tshogs kyis lus la byug go/_/phyi nas de ru bsdad nas sngags bzlas pa ni/_oM suHShaHhU~M zhes pa'i sngags stong phrag 
[\[70b.5\]]lnga bzlas na khyod bza'i zhes smra zhing 'ong ste/_sgrub pa pos kyang 'jigs par mi bya bar g.yog po khyod nga cag gi don gyis shig ces brjod cing de'i mgo la ar+g+ha phul na gser srang lnga brgya lnga brgya nyin re zhing ster bar byed cing bcud dang bcud kyis len dang ngo /_/gal te ma 
[\[70b.6\]]byung na de'i tshe mu zi dang /_lhang tsher dang /_su par+Na ma k+Shi rnams lag pa g.yon pas bzung la/_de'i spyi stengs su thal lcag gsum rgyab na nges par 'ong ngo /_/ma 'ongs na mgo ardza ka'i 'bras bu ltar 'gas par 'gyur bas rim pa de ltar bsgrub pa byas na gang 'dod pa de byed de/_
[\[70b.7\]]de ltar byas na gnod sbyin brgyad ka yang 'ong bar 'gyur ro/_/rnal 'byor pas grong khyer gyi mthar song la nag po chen po phyag bzhi pa'i sngags stong phrag lnga song ba dang /_phyi nas nag po chen po'i dkyil 'khor bzhengs la sha Na'i rtsa ba dang /_sman dza ta ka'i pags pa 
[\[71a\]]
[\[71a.1\]]dang /_sman ti mi ri'i rtsa ba rnams btags pas lus la byugs na/_'jigs byed chen po sgra chen po dang bcas nas 'ongs pas tsan+dan gyi chu dang nam mkha'i chu yis ar+g+ha dbul te/_de mthong ba la 'jigs par mi bya'o/_/sgrub pa'i grogs po byang 
[\[71a.2\]]phyogs na gnas pas skyes bu zhes pa dang bcas pas phyogs gsum du bsgo ba byas na gang 'dod pa de yis byed do/_/gzhan yang skyed mos tshal du song nas shing mya ngan med pa'i 'og tu stag gi pags pa'i steng du bsdad la gcer bur phud skra bkrol ba/_bdag srung ba yan 
[\[71a.3\]]chod de ltar byas nas shing pu pa sim pa'i lo ma'i khu bas lus la byugs nas nag po chen po phyag gnyis pa'i sngags stong phrag gcig bzlas pa dang /_gtor ma sbyin pa ni mar dang /_sbrang rtsi dang /_sul ka dang /_sran ma dang /_tu mu la dang /_chang dang /_sha 
[\[71a.4\]]rnams kyis yang dag par brgyan la phyi nas ral gri thogs nas spyon zhes pa phogs gsum brjod pa dang /_dga' ba chen po thal mo rdebs shing 'ong ste/_de la 'jigs par ma byas na rnal 'byor pa dngos grub 'dod pas mthong ba dang gser srang stong phrag gcig ster bar 
[\[71a.5\]]'gyur ro/_/mtshan ma gcig par song nas shar phyogs su kha bltas te nag po chen po'i sngags stong phrag lhag pa bzlas shing de'i dus su bdud rtsi lngas lus la byug go/_/yang sngags brgya phrag bzlas pa'i phyi nas su pa sim pa'i khu bas lus la byugs te ro steng du bsdad 
[\[71a.6\]]de sngags bzlas pa ni/_oM muHhU~MHdzaHbaM hiHzhes brjod pas thun tshod gsum na gnod sbyin mo sna tshogs pa'i gzugs bzung nas sna tshogs pa'i rdzas kyi mchod pa bzang po dang bcas par 'ongs te/_grogs byed pas las gzhan du ma yin pas nyin re zhing gser srang lnga 
[\[71a.7\]]lnga ster bar byed do/_/shing bsrung ba ldan gyi drung ngam me tog can gyi drung dag gong dang mtshungs so/_/gzhan yang legs par brjod par bya ste/_zla ba dang nyi ma dgug pa ni sangs rgyas kyi rten yod par song la gtor ma chen po byin nas rgya skyegs dang chu dang tsan+dan rnams legs 
[\[71b\]]
[\[71b.1\]]par sbyar bas lus la byugs te/_ro'i steng du shar du bltas pas bsdad la yang bdud rtsi lngas lus la byugs nas sgra chen po dang bcas pas sngags stong phrag lnga bzlas na 'dir nyi ma 'ong ste/_'ongs pa dang byang na gnas pa'i sgrub pos gi wang dang /_tsan+dan dag gis 
[\[71b.2\]]ar+g+ha byin na ngas ci bya ba zhes nyi mas brjod par 'gyur ro/_/de la sgrub pa pos bcud len gyi dngos grub bdag la gsol zhes phogs gsum du brjod do/_/shing kun da'i 'og tu rtsa ba bdun pas rgyan byas la ji lta ba'i tshogs gtor ma byin nas/_me tog pad+ma 
[\[71b.3\]]bkram pa'i steng du bsdad nas sngags bzlas na zla ba nges par 'ongs nas gang 'dod pa de byed do/_/de'i khyim du mnyam par gzhag ste/_sin d+hu ra dang spos chu dag gis lus la byugs nas rnal 'byor pas mi'i thod pa'i steng du bsdad de/_nag po chen po'i thang ka'i mdun 
[\[71b.4\]]du sngags stong phrag brgyad bzlas na der dus can ma 'ong ngo /_/gal te mi 'ong na spyi bo la thal mo rdeg pa'i phyag rgya byas na nges par 'ongs na ti na ra brgya brgya nyin re zhing ster te g.yog mor nges so/_/gzhan yang tsa rtsi kA bsgrub par bya ste/_'on kyang phyag rgya dpyi g.yon par 
[\[71b.5\]]bcas na nges par 'ongs nas nor bu dang nor bu rin po che ster ro/_/yang de yis bsgrub par bya ste/_rnal 'byor ma gnyis kyis bcud dang bcud kyis len gang 'dod pa de ster te blang ba'i sngags ni oM yak+Sha hU~M TaHzhes pas rnal 'byor ma thams cad ca co'i sgra sgrogs 
[\[71b.6\]]shing sa dang pheM chen po'i sgra sgrogs shing 'ongs pas 'jigs par mi bya bar mthong ba dang byang gi sgrub pa pos brjod pa khyod kyis nga'i g.yog mo gyis shig ces bya'o/_/dur khrod du song la nag po chen po'i thang sku'i mdun du ma he'i thod pa'i steng du mnyam par gzhag pas nyin 
[\[71b.7\]]zhag bdun du sngags bzlas na thun tshod gsum nas nag po chen po 'khor dang bcas pa 'ong ste/_de rnams mthong yang 'jigs par mi bya'o/_/kye sgrub pa po khyod bza'o zhes des smra na/_de la byang na gnas pa'i sgrub pa pos hU~M sod cig ces brjod nas gi wang dang tsan+dan dag 
[\[72a\]]
[\[72a.1\]]gi chus ar+g+ha dbul lo/_/phyi nas de yis gsungs pa/_kyai dpa' bo chen po ci'i phyir nga 'bod ces gsungs na/_byang na gnas pa'i sgrub pa pos gsol pa/_gang dang gang gi dus su khyod la las bcol na gtong dgos pa de'i don du zhes brjod do/_/dngos 
[\[72a.2\]]grub gang dang gang 'dod pa sbyin no zhes des gsungs so/_/de la seng ge'i phyag rgya bcas na rnyed par dka' ba'i seng ge'i lus kyang 'thob bo/_/'di yis rdzas dang dngos grub sna tshogs kyang ster bar 'gyur ro/_/de'i sngags ni oM A gats+tsha ma hA hUM~M ho ho zhes so/_/'di 
[\[72a.3\]]ni nag po chen po'i rgyud kyi rgyal po las g.yog mo bsgrub pa'i le'u ste bcu drug pa'o//_//gzhan yang dbang du bya ba'i le'u bshad par bya ste/_bcom ldan 'das kyis bka' stsal pa/_lha mo nga yis sman dang sngags dang phyag rgya rnams bshad par 
[\[72a.4\]]bya'o/_/lha mos gsol pa/_kye bcom ldan 'das sman gyi 'bras bu chen po gsungs shig_/bcom ldan 'das kyis bka' stsal pa/_tshes brgyad la sbyin sreg gi cho ga gang yin pa ltar byas la shing arga'i 'bras bu'i bal blangs pa la dur khrod kyi ras kyis 
[\[72a.5\]]dkris pa dang /_gi wang dang /_bdud rtsi lnga dang /_mi lce rnams phye mar btags te sdong bu byas la zangs kyi nang du mi'i tshil la mig sman phab la rang gi byang sems dang bsres nas thig le byas te/_gang dang gang gi bu mo la bltas na 'bab par 'gyur ro/_/gal te mi 'bab 
[\[72a.6\]]na nag po chen po ma yin te/_sangs rgyas kyi bstan pa srung bar dam bcas pa spangs pas mtshams med pa byas pa'o/_/oM hrIHk+ShaHa mu ki A gats+tshan ti yaM zhes pa'i sngags 'dis shing sim pa'i lo mas sbyin sreg stong phrag lnga byas te gos dang bral zhing skra grol ba sems ma 
[\[72a.7\]]yengs par bsgoms na/_rkang pa'i drung du sngags kyi nus pas nges par 'ong ste/_g.yog mo'i gzugs kyis bde ba skyed cing gzhan gyi dbang du mi 'gyur ro/_/gal te mi 'ong na sngags mgo mjug bzlog nas brgya rtsa brgyad bzlas brjod byas na mgo gas nas 'chi zhing dngos 
[\[72b\]]
[\[72b.1\]]grub mchog ster ro/_/dgun zla tha [{]chungs kyi [,]chung gi [}]tshes bcu bzhi la nag po chen po sku mdog dmar por spros te de la mchod pa rgya chen po byas nas kha shar phyogs su bltas la chang dang /_ut+pal dmar po dag gis stong phrag phyed du sbyin sreg byas na nam phyed nas rgyal po'i bu mo yang 
[\[72b.2\]]dbang du 'gyur na/_gzhan gyi bu mo lta smos ci dgos gal te dbang du ma gyur na/_sngags bzlas pas nges par dbang du 'gyur te/_'dzam bu'i gling na rnyed par dka' ba'i dbang du bya ba'o/_/de'i sngags ni 'di yin te/_oM badzra hU~M phaT swA hA zhes pa'o/_/sman sA lu ka dang kyi 
[\[72b.3\]]lce ba dang tsan+dan dang a ga ru dang bdud rtsi lnga rnams til mar gyis phrul nas phyag bcu drug pa'i sngags kyis phogs nyi shu rtsa gcig bzlas te/_des kha bkrus te rgyal po'i pho brang du bsdad nas rgyal po la khro zhing cung zad smra dang mthun pa'i tshig smrar 'ong ngo /_/ngo mtshar can 
[\[72b.4\]]gyi sbyor ba 'di sangs rgyas thams cad kyis yongs su bsgrags pa ste/_bya rgod kyi sha gi wang dang bcas pa rang gi byang chub sems kyis phrul la bu mo la sbyin no/_/bzlas pa'i sbyor bas g.yog mor nges par 'gyur te/_dbang du bya ba chen po'i sbyor ba'o/_/ba lang gi zhag dang /_
[\[72b.5\]]ne tsho'i zhag dang /_til gyi mar rnams kak+ko la'i sa bon dang phrul nas bu mo la bsnun na phyi nas khu ba 'dzag cing rang lus ster bar 'gyur te/_ma shi bar du sdod do/_/gro ga'i lo ma la gi wang dang rgya skyegs kyi pho tshos dang sin d+hu ra rnams skyu ru ra'i khu bas phrul la/_'khor lo gru 
[\[72b.6\]]gsum cha shas gsum pa bri'o/_/de'i dbus su sde tshan gsum pa'i dang po cung zad ra la zhon pa sna ldan gyis brgyan pa dbus su'o/_/yang phyi rol tu oM dzoM a mu ki kA ma de ba a mu ka sa ya hA kA rA hAHhaHhaHphaT swA hA/_zhes pa bkod la de dur khrod kyi ras la gtums te tsan+dan 
[\[72b.7\]]gyi chu la bcug nas thun tshod gcig bzhag na dus de nyid du nges par dbang du 'gyur te/_gang 'dod pa de byed do/_/yang nyin re zhing d+ha du ra sum brtsegs kyi sa bon la sngags 'dis stong phrag lnga bsnun na nyin zhag lnga na bi bA ha dbang du 'gyur ro/_/oM s+t+ri k+ShIHa mu ka~M aHs+yaH
[\[73a\]]
[\[73a.1\]]bi tA bi bA ho nam h+ya~M rda~M pa ya swA hAH/_zhes pa'i sngags nag po'i tshes brgyad dam bcu gcig dag la ut+pal nag po dang /_mar dang /_sbrang rtsi dang /_bu ram rnams yang dag par sbyar bas sbyin sreg brgya phrag lnga byas na nyin zhag bdun gyis rnal 'byor pas 
[\[73a.2\]]bu mo dbang du 'gyur ro/_/gal te dbang du ma gyur na sngags brgya brgya bzlas na nges par dbang du 'gyur ro/_/dur khrod kyi sa dang ldong ros dang ya bak+Sha ra dang bu ram rnams rang gi khu ba phrul nas lus la byugs na phyugs thams cad nges par dbang du 'gyur ro/_/'di ni dpal 
[\[73a.3\]]nag po chen po'i rgyud kyi rgyal po las dbang du bya ba'i le'u ste bcu bdun pa'o//_//gzhan yang pha rol gyi bya ba chud gsan par bya ba'i le'u bshad par bya'o/_/mi gang gis log par byed pa de bsad pa'i sman shin tu mchog tu gyur pa/_a mu ha btus la bskams 
[\[73a.4\]]te gtor na bya ba nges par chud gson no/_/ldong ros gtor na nges par chud gson no/_/bud med kyi khrag gtor na bya ba nges par chud gson no/_/rjes su shi ba'i ras gyon na nges par chud gson no/_/'di ni dpal nag po chen po'i rgyud kyi rgyal po las pha rol gyi bya ba 
[\[73a.5\]]chud gson pa'i le'u ste [{]bcwa [,]bco [}]brgyad pa'o//_//grong khyer gang na lha mos 'dod pa gsum dang ldan pa'i sangs rgyas kyi mtshan nyid byed pa yod pa de rengs par byed pa'i gnas te/_de 'di rjes su 'gro'o/_/de'i dus su sangs rgyas thams cad 'dus pa'i nag po chen po 
[\[73a.6\]]zhe sdang gi rang bzhin zhal gcig pa/_sku mdog dkar po 'jigs pa chen por byed pa/_g.yas brkyang ba'i 'og tu lha ma yin nag po bsgyel ba/_gri gug dang thod pa phyag na bsnams pa/_spyan gsum pa rgyan thams cad kyis brgyan pa/_'di bsgom pa tsam gyis 
[\[73a.7\]]thams cad rengs par 'gyur ro/_/bsgoms pas skyo na sngags kyi rjes su 'brang ba ste/_oM maHdzaHa mu ka~M sta~M b+hA ya hU~M phaT ces pa khri phrag gcig sngon du bsnyen pa byas na dngos po thams cad rengs par 'gyur ro/_/me tog can gyi ras la tshes brgyad dam bcu bzhi la lha 
[\[73b\]]
[\[73b.1\]]rnams kyi rje bri bar bya ste/_bdud rtsi lnga nyin re bzhin khar bcug la rengs par bsgom par bya'o/_/'dir mi gang gis sgrub thabs gzhan bsgrub pa ste rkang pa bzhi la sogs pa yang dag par rengs par bya ba ni de'i dus su blo gros can gyis sman brtsam par bya ste/_byi 
[\[73b.2\]]ba'i sha dang /_rus sbal gyi sha dang /_sbrul gyi sha rnams phye mar byas la bsnun na phyugs thams cad rengs par 'gyur ro/_/gzhan yang sman su ta ka dang /_pha la ni dang rus sbal gyi mgo bo dang /_sman dza yan ti rnams bsres nas gtor na mi rnams nges par rengs par 
[\[73b.3\]]'gyur ro/_/gu gul dkar po dang /_sman ka Nardu ka ya ra ka'i sim bU ri dang phu la Di rnams cha bsnyams te sbyangs pa gtor na sbrul rengs par 'gyur ro/_/shu dag dang /_sman ku mA rI dang /_be li d+ha rnams bsnun na nges par rengs par 'gyur ro/_/sman sim b+hi dang /_ka la 
[\[73b.4\]]Da dang /_ka k+Sha twi dang rang 'byung rnams phreng bar byas rked par bcings na sa bon rengs par 'gyur ro/_/sprin rengs par byed pa yang de nyid do/_/sprin rengs pa dgrol ba brjod par bya ste/_sman si dzi dA dang pu ga nA dang /_sa ma Na Da dang /_rus sbal rnams cha bsnyams pa 
[\[73b.5\]]yis sprin rengs pa grol bar 'gyur ro/_/'di ni dpal nag po chen po'i rgyud kyi rgyal po las rengs pa'i le'u ste bcu dgu pa'o//_//gzhan yang 'dir yang dag par brjod par bya ste/_bya ba ma yin pa byed pa rnams bsad nas 'jig rten pa bde ba la dgod 
[\[73b.6\]]pa'i phyir 'jigs byed chen po bsgom par bya ba ni zhal gcig pa/_kha dog nag po lto 'phyang ba/_gri gug dang thod pa phyag na 'dzin pa/_ma he la zhon pa klu brgyad kyis brgyan pa/_mche ba gtsigs pa dbu skra gyen du 'bar ba/_'jigs par byed pa yang 'jigs 
[\[73b.7\]]par byed pa/_lo bcu drug pa'i cha byad 'dzin pa/_mtshan ma gyen du bsgreng ba/_gcer bu sbom la thung ba/_sa bon yi ge hU~M las 'od zer 'phro ba 'di rnams dang ldan pa bsams pa tsam gyis dgra thams cad brlag par 'gyur zhing rgyun gcod pa dang /_mgo bo 'gas 
[\[74a\]]
[\[74a.1\]]so/_/de'i sngags ni oM maM hU~Ma mu ka sru~M phaT ces pa khri phrag gcig gis bsnyen pa'o/_/bkra shis pa'i yan lag tu nag po chen po'i brgyad la me tog can gyi ras la bris pa dang bdud rtsi lnga khar bcug la bsgoms la rab tu gnas par bya ba ni 
[\[74a.2\]]tshes bcu bzhi'i nub mo dam tshig gi ro rnams rnal 'byor pa nyi shu rtsa gcig dang stabs gcig tu rnal 'byor ma lnga shin tu dag pa dam tshig skyong bar sems pa rnams kyis sngags 'di stong phrag gcig bzlas so/_/slob dpon gyis sngags 'di lan bdun bzlas la me tog 
[\[74a.3\]]pad ma brgya rtsa brgyad kyis mchod pa dang maN+Dal gru gsum byas te de la rdo rje'i phreng bas bskor ba dang /_ral gri dang /_gri gug bkod la khrag gis bkru bar bya ba dang /_'jigs byed chen po la bdud rtsi lngas bsnun par bya ba rnams kyi sngags ni oM buM aHb+hai ra wa swA hA zhes pa yis 
[\[74a.4\]]rab tu gnas par byas te/_de'i nub mo thams cad kyis khrag dang chang btung bar bya zhing bza' ba thams cad rdzogs par bza'o/_/de nas gser drug nam re re dbul ba byas na 'jigs byed chen pos nges par byin gyis rlob ste glu dang sgra yang bya'o/_/gang gi tshe 
[\[74a.5\]]gsod par byed pa'i dus ni tshes brgyad dam bcu bzhi la thang sku bkram la khrag dang /_chang dang /_sha rnams kyis rnal 'byor byas la/_dgra'i ming blangs te sngags brgya rtsa brgyad bzla zhing mtshan mo ske la rkang pas gnon na nges par rims chen pos thebs pa dang /_
[\[74a.6\]]shin tu rab tu gtum pa'i rgyu gzer gtong zhing rmi lam du 'jigs byed chen pos 'di skad du byang chub sems dpa' la brnyas pa byas pas bzod gsol gyis zhes smrar 'ong ngo /_/de'i dus su bzod gsol byas na dus de nyid du nad thams cad zhi bar 'gyur 
[\[74a.7\]]ro/_/thang sku 'di la rnal 'byor pas nyi ma re re zhing sha lnga la sogs pas mchod pa'i gtor ma sbyin par byas te/_oM maHhU~M kha kha khA hi khA hi/_mA ra mA ra sarba tra wa ma hA b+hai ra wa tra yats+tshaM tu swA hA zhes pa'i sngags 'dis so/_/mgo bo'i nad dang rims nad dang rgyu gzer 
[\[74b\]]
[\[74b.1\]]dang chos gcig gi gong ma la sam bcug gis nag po chen po'i 'bras bu byugs nas yungs kar dang /_sman ka ka li'i sa bon dang /_pho ba ris dang sga thol dang /_rdo rje'i 'o ma dang /_shi sa d+ya kan+tha rnams phye mar byas pa byugs la ba lang gi lci ba'i gseb tu bcug na 'dus 
[\[74b.2\]]pa'i nad kyis 'chi bar 'gyur ro/_/mi'i thod par bcug na rgyu gzer gyis so/_/gcin gyi nang du bcug na mgo nad kyis so/_/chu gseb tu bcug na rims chen po yis so/_/ba lang gi ra bar sbas na long bar 'gyur ro/_/nyi ma la bzhag na pags pa 'dral 
[\[74b.3\]]bar 'gyur ro/_/me la bzhag na mgo 'gas par 'gyur ro/_/sbyor ba 'di ni 'dzam bu'i gling na shin tu rnyed par dkon no/_/ngo mtshar 'di rnams rnal 'byor gang 'dod bya ba'i don du dang po zhi bar byas la bya'o/_/lan tshwa dang dur khrod kyi sa dang shi ri khan+da dang /_
[\[74b.4\]]shing ma da na'i tsher ma dang /_shing ba ya ra'i 'bras bu rnams de bzhin ma he'i 'o mar bcug nas skar ma snar ma dang ldan pas sngags lan bdun bzlas na 'chi bar 'gyur te/_skad cig de la sbrang rtsi'i nang du bcug na slar 'tsho bar 'gyur ro/_/'di ni shin tu ngo mtshar 
[\[74b.5\]]ba'o/_/nag po'i brgyad dam bcu bzhi la yungs kar dang /_ba lang gi sha dang lhan cig byas nas shin tu 'dra ba'i gzugs brnyan byas pa la sngags stong phrag gcig tu bzlas shing /_shi ri khan+da'i tsher mas btsugs na nyi ma bdun gyis nges par 'chi'o/_/
[\[74b.6\]]phyis 'tsho ba med pas bsgrub par bya ba ma yin te/_skar ma khrums la skyes pa'i mi tshig par 'gyur ba dang /_skar ma smin drug la skyes pa'i mi nges par 'chi bar 'gyur bas so/_/gza' bkra shis la dug dang sman ra tsi ka dang la phug rnams kyis gzugs brnyan byas 
[\[74b.7\]]la ba lang gi khrag gis kyang ngo /_/khar dug bcug nas lan bdun sngags bzlas na skad cig de nyid la dbang po chen po'i rims kyis thebs nas zla ba drug nas 'chi'o/_/ra'i 'o mas bkrus na slar 'tsho bar 'gyur ro/_/gza' nyi ma'i tshe gro ga'i lo ma la rgya 
[\[75a\]]
[\[75a.1\]]skyegs kyi khu ba dang dug dag gis gza' nyi ma bris la dpral ba la yi ge hU~M/_mig la yi ge kha~M/_nu ma gnyis la yi ge tha/_lte bar yi ge hrIH/_gsus pa la ming /_brla gnyis la yi ge hA rnams bris la shing kaN+Da pha la'i me la bsros na dang por 
[\[75a.2\]]rims kyis thebs nas nges par 'chi bar 'gyur ro/_/rdo rje'i chus bkrus na slar rab tu zhi bar 'gyur ro/_/gza' zla ba'i tshe shing Sha Na'i lo ma la ba bla yis gza' zla ba bris la lce la yi ge hU~M/_dpral ba la yi ge k+ShaHdang /_gsus pa la sngags ming dang sbel 
[\[75a.3\]]ba rnams bris te/_phag gi sa'i nang du bcug nas chur bcug na mdzes thebs par 'gyur ro/_/bkra shis kyi tshe gro ga la gi wang dang khrag gis gza' bkra shis bris la spyi gtsug la yi ge kha~M/_dpral ba la yi ge ha~M/_mig la yi ge ra/_gsus pa la 
[\[75a.4\]]ming /_rkang pa gnyis la yi ge hrIHrnams bris nas lcags kyi snod du bsros na bskams nas 'chi bar 'gyur ro/_/'o mas bkrus na slar 'tsho bar 'gyur ro/_/gza' lag gi tshe rdo ba la btsag gis gza' lag bris la rna ba la yi ge sha~M/_dpral bar yi ge ha~M/_
[\[75a.5\]]sna la yi ge mu~M/_ske la yi ge dza~M/_gsus pa la ming /_brla gnyis la ba~M dza~M/_lte ba la yi ge hU~M me'i mdog lta bu rnams bris te/_nyi ma la bskams na rims mi bzad pas thebs nas khrag skyugs te 'chi bar 'gyur ro/_/snga ma ltar byas na rab tu zhi 
[\[75a.6\]]bar 'gyur ro/_/gza' phur bu'i tshe me tog gi 'dab ma la khrag gis gza' phur bu bris la dpral ba la yi ge k+ShaM/_mgrin pa la yi ge hU~M/_gsus pa la ming rnams bris nas/_phru bar bcug na gsus pa sbos nas 'chi bar 'gyur ro/_/bcag na 
[\[75a.7\]]rab tu zhi bar 'gyur ro/_/gza' pa ba sangs kyi tshe gro ga dkar po la byang sems kyis gza' pa ba sangs bris la/_kha la yi ge hU~M/_dpral ba la yi ge he/_snying gar yi ge TaM rnams bris te sbas nas tho ba bsnun na nges par sgur por 'gyur ro/_/gza' 
[\[75b\]]
[\[75b.1\]]spen pa'i tshe shing a rga'i lo ma la gza' spen pa bris la dpral ba la yi ge la~M/_mchu la yi ge daM/_lag pa gnyis la yi ge ma~M/_snying kar ming /_lte bar yi ge saHrnams de bzhin du bri bar byas nas me la bsros na nges par glo yis thebs par 'gyur 
[\[75b.2\]]ro/_/tshes bcu gcig gi dus su shing ba Da'i lo ma la khrag gis spre'u bris la lag pa gnyis la yi ge baM bris nas shing nA ga ge sar la bcug ste thal lcag brgyab na dus thams cad du rtsod pa 'byung bar 'gyur ro/_/de rnams kun gyi sngags ni/_oM mAM hUM a mu kA 
[\[75b.3\]]sruM phaT ces pa 'di bsgrags na nges par 'grub ste/_de rnams thams cad sdug bsngal ster bar go bar bya'o/_/nag po'i brgyad kyi dus su gro ga'i lo ma la rgya skyegs dang ba bla dag gis gza' sgra gcan bris la/_sa la yi ge raM gsum/_dpral ba la yi ge 
[\[75b.4\]]hriH/_mgo la ming rnams bris te me la bsros na mgo nad 'byung zhing nyin zhag gsum na dbang po chen po'i rims 'byung bar 'gyur ro/_/chur bcug nas slar rab tu zhi bar 'gyur ro/_/shing arka'i lo ma la ba bla'i seng ge bris la sa la yi ge de bzhi lce la yi ge hU~M las 
[\[75b.5\]]ming dang sngags rnams bris nas ba lang chu la bcug na dug gi chu bur 'byung bar 'gyur ro/_/'o mas slar rab tu zhi bar 'gyur ro/_/shing ba Da'i lo ma la bse ru'i khrag gis chu bdag bris la/_lto ba la sngags/_lce la yi ge h+liM/_mgo la yi ge tsa~M dang ming rnams bris 
[\[75b.6\]]te gtsang po la bcug na sbrul gyis gsod par 'gyur ro/_/gang gis gso bar 'dod na steng du lag pas bzung ngo /_/tshes lnga'am bcu gsum la shing ba Di'i lo ma la byang sems kyis sgur la rgas pa bris la brang la yi ge trAM/_snying ga la ming rnams bris nas chu la bcug 
[\[75b.7\]]na nges par sgur por 'gyur ro/_/rje btsun gyis gang gsungs pa des tshegs med par 'grub ste/_rjes su gnang nas byed pas ji ltar bsgrubs pa ltar 'grub par 'gyur ro/_/brjod bya'i gtso bor thams cad kyi lus rnams bshig par byed pa ci'i phyir na sgrub pa po sangs rgyas 
[\[76a\]]
[\[76a.1\]]kyi bya ba ma yin pa byed pa des rnyed par dkon pa'o/_/gzhan yang [{]brdzun [,]rdzun [}]pa'i sdug bsngal nyams su len pa/_nu ma nyed pa rang don mi shes pa/_bzhin bzlog pa/_bdud rtsi lnga dang /_dri zhim po rgyun du za ba'i rnal 'byor pa/_ha hU~M zhes brjod cing 
[\[76a.2\]]kun tu 'gro ba/_dad pa rgyun du 'gro ba brlag pa'i byang chub sems dpa'i phyir ro/_/'di ni dpal nag po chen po'i rgyud kyi rgyal po las bsad pa'i le'u ste nyi shu pa'o//_//gzhan yang bcom ldan 'das kyis bka' stsal pa/_kye lha mo mtshan nyid thams 
[\[76a.3\]]cad tshang ba'i bud med nga yis 'khyud pa'i lha mo ste/_sa stengs bde ba gang yang 'grub pa'o/_/lha mos gsol pa/_kye bcom ldan 'das nyi ma gang la dngos grub 'grub/_bcom ldan 'das kyis bka' stsal pa/_nyon cig lha mo sgrub pa po gang gis bsgrub 
[\[76a.4\]]pa ni 'dir dgun zla tha [{]chungs kyi [,]chung gi [}]nag po'i tshes brgyad la 'dzam bu'i gling du skyes pa'i dus la rnal 'byor pas bsgrubs na dngos grub brgyad de yis 'grub bo/_/'di la the tshom med do/_/dpyid zla tha [{]chungs kyi [,]chung gi [}]lnga la bsgrubs pa'i mis myur bar 'grub bo/_/dbyar zla tha 
[\[76a.5\]{]chungs kyi [,]chung gi [}]nag po'i bcu bzhi la nges par dngos grub chen po thob par 'gyur ro/_/ston zla tha [{]chungs [,]chung [}]la yang de dang mtshungs so/_/ston zla 'bring po'i dkar po'i bcu gcig la lugs ma dang po ti dang thang sku rnams rtsom pa'i rnal 'byor pa de la byin rlabs nges par 
[\[76a.6\]]'ongs pas rab tu gnas pa yang tshes de nyid la bya ste/_khrag dang sha lnga la sogs pa dang /_chang dang sha sna tshogs dang /_bza' ba dang /_btung ba dang /_rang 'dod pa rnams byas na the tshom med par dngos grub thams cad 'grub par 'gyur ro/_/'di ni dpal 
[\[76a.7\]]nag po chen po'i rgyud kyi rgyal po las dngos grub nges pa'i le'u ste nyi shu rtsa gcig pa'o//_//de nas sprin dral ba dang bsdu ba'i le'u bshad par bya ste/_char chen po bab pa'i dus su dur khrod du phyin la phyag brgyad pa'i sngags stong phrag lnga/_ut+pa la stong phrag 
[\[76b\]]
[\[76b.1\]]lnga la bzlas shing sbyin sreg byas na/_char nges par rab tu zhi bar 'gyur ro/_/grong gi mthar phyin la ba lang gi thod pa'i steng du bsdad nas til mar chen pos lus la byugs te/_'jigs byed chen po rab tu bkram la bsam pa dang ldan pas ut+pa la sngon po brgya phrag lnga 
[\[76b.2\]]yis sbyin sreg byas pa dang /_sha dang /_chang dang /_khrag rnams btung ba dang /_bza' ba yis bdag nyid bde bar byas la/_oM k+ShaM U U U Ta s+pho Ta ya/_mA ra ya mA ra ya gar+dz+dza gar+dz+dza ru ta ru ta haHhU~M phaT/_aSh+Ta nA gA nAM kha kha khA hi khA hi/_UHUHzhes pa bzlas na 
[\[76b.3\]]nges pa nyid du dengs nas char rab tu zhi bar 'gyur ro/_/arga sbyangs nas sngags yang dag par bzlas na des yon tan thams cad 'byung ngo /_/mtshan ma gcig par phyin la ljon shing gi 'og tu bsdad nas lag pa g.yon pa'i mdzub mo khar bcug ste/_lag pa seng ge 
[\[76b.4\]]bsam pa dang phyag bcu drug pa'i sngags stong phrag lnga bzlas na nges par sprin zhig nas 'gro bar 'gyur ro/_/maN+Da bar phyin la stag gi pags pa'i steng du bsdad nas khar rje ngar gyi khrag blugs te/_phyag bcu pa'i sngags kyis brun la stong phrag gcig bzlas na nges par 
[\[76b.5\]]char chen po 'chad par 'gyur ro/_/kr-iSh+Na a pa rA dzi ta'i me tog dang bu ram dang /_til rnams bsres la stong phrag lngar sbyin sreg bya ste/_oM ma hA dz+nyA nA sa ma ya hU~M hU~M hU~M phaT phaT phaT me g+haM s+phA Ta ya hU~M phaT ces pa 'di kho na bzlas na mi'i 'jig rten du nges par sprin 'jig pa'i sbyor ba 
[\[76b.6\]]'di ni rmad du byung ba ste/_nges par char 'chad par 'gyur ro/_/gal te char mi 'bab pa'i dus su khang stod du phyin la/_maN+Dal gru bzhi pa bcas pa'i dbus su dong khru gang brus par me tog stong phrag gcig sbyin sreg bya ba'i sngags ni/_oM hU~M pra sha pra bar+Sha pra bar+Sha dzaHdzaH
[\[76b.7\]]dzaHhaHhaHhaHphaT ces pa 'di kho na bzlas na nges par char 'bab par 'gyur ro/_/de nas sbyor ba chen po gsungs pa/_grong khyer gyi phyi rol tu spre'u'i thod pa'i steng du bsdad la til mar chen pos lus la byugs te/_sbyor ba ji lta bas chang btung ba dang /_bza' ba dang /_btung 
[\[77a\]]
[\[77a.1\]]bar 'dod pa'i rnal 'byor pas the tshom med par 'grub par 'gyur te/_a pa rA dzi ta'i me tog stong phrag lnga'i sbyin sreg bya ba'am/_'on te bdag nyid seng ge'i gzugs su bsgoms la khro ba dang bcas pas dang po sgra dang ldan par bzlas pa ni/_oM muHha 
[\[77a.2\]]pra bar+Sha ya pra bar+Sha ya ha ha/_hiM swA hA zhes pas lag pa'i snyim pa phye la nga la char pa slang zhes brjod cing khang pa'i rang bzhin nas snod kyi 'jig rten du 'bab par bsam mo/_/'di ni nag po chen po'i rgyud kyi rgyal po las char dbab pa dang gcad par bya ba dag gi le'u ste nyi shu rtsa 
[\[77a.3\]]gnyis pa'o//_//de nas sems can rnams kyi don du bskrad pa'i le'u bshad par bya'o/_/rnyed dka' ba'i dus su rnal 'byor pa bdag nyid kyis nag po chen po'i gzugs su bsgoms la shing bil ba'i 'bras bus stong phrag gcig sbyin sreg bya ba ni/_oM khaHhU~M 
[\[77a.4\]]badzra a g+ha ye swA hA/_zhes pa'i sngags kyis rnyed pa sla bar 'gyur ro/_/oM tsI ti li hi li hU~M ma hA sa nai sha tsa ra~M kha kha hU~M phaT ces pas ba lang gi zhag gis ka dal sun dal byugs pas brgya phrag gis/_sbyin sreg byas na 'dis ni spen pa 'bros te rnyed sla bar 'gyur ba dang /_
[\[77a.5\]]dus thams cad du 'chi bar yang 'gyur bas grong khyer thams cad nor dang zas dang ldan par 'gyur ro/_/phyag bcu gnyis pa bkram la chang gi sbyor bas mchod par byas nas de'i sngags stong phrag lnga bzlas pa dang /_se 'bru stong phrag gcig sbyin sreg byas na/_'dis ni 
[\[77a.6\]]nges par spen pa 'bros pa'am 'chi bar 'gyur ro/_/gal te ma byung na de'i tshe sngar gyi steng du bzlas na nges par 'bros par 'gyur ro/_/nag po'i brgyad kyi nub mo stag gi pags pa la bsdad nas/_oM ke tu khaM hU~M phaT ces pa'i sngags rnal 'byor ma lnga dang stabs gcig 
[\[77a.7\]]tu bzlas na mjug [{]rings [,]ring [}]nges par 'bros so/_/tshes bcu bzhi la rnal 'byor ma lnga dang stabs gcig tu bza' ba sna tshogs pa dang chang la sogs pa btung la sngon du brjod pa'i sngags stong phrag gcig bzlas na sgra gcan nges par 'bros par 'gyur ro/_/pe chag pa'i 
[\[77b\]]
[\[77b.1\]]dgra byung na de'i dus su thang phrom gyi me tog stong phrag lnga dang chang sbyin sreg byas na pe chag pa thams cad 'bros pa dang 'chi bar 'gyur ro/_/oM hrIHhUM pa taM g+ha nu ts+tshe daM yak+ShiHphaT ces pa cho ga 'di'i sngags so/_/de rnams byas na bar du gcod pa thams cad rab tu zhi bar 
[\[77b.2\]]'gyur ro/_/chu gang du byung sar/_oM dza la haM dzaHzhes pa'i sngags kyis ba dmar mo'i 'o ma la stong phrag gcig dang por bzlas nas me tog kun+da stong phrag lnga'i sbyin sreg byas na/_'o ma des nges par chu rab tu zhi bar 'gyur ro/_/'bru thams cad brlag na de'i dus 
[\[77b.3\]]su skyu ru ra skam po stong phrag lnga dang chang sbyin sreg byas na/_bza' ba dang /_btung ba dang /_glu len pa dang /_chang dang bcas pas lha mo lnga la mchod pa/_oM stuM baM shIn+taM pra ku ru swA hA zhes pa 'dis 'bru thams cad dang ldan par 'gyur ro/_/gal te ma grub na de'i tshe 
[\[77b.4\]]ngas mtshams med pa lnga byas par 'gyur ba dang /_chos thams cad [{]brdzun [,]rdzun [}]du 'gyur ro/_/de'i phyir rnal 'byor pa klog pa dang mnyen pa nges par bya'o/_/gal te nyan pa dang klog pa mi byed na de'i tshe rnal 'byor pa 'chi ba dang /_zhar ba dang /_sgur bar bya ba rnams 
[\[77b.5\]]cung zad tsam dang mi 'grub par 'gyur ro/_/gang dang gang du bcom ldan 'das kyis gsungs pa ltar nges par byas na myur bar thams cad 'grub par 'gyur ro/_/grong khyer na gnas pa'i mi rnams la gang gi tshe skar mda' ltung na nag po chen po phyag bzhi pa'i thang 
[\[77b.6\]]sku'am lugs ma'i mdun du 'di nyid kyi sngags kyis thang phrom gyi sa bon gyis brgya phrag lnga sbyin sreg byas la rnal 'byor ma lnga yis bza' ba dang /_btung ba yis mchod nas de nas gtor ma sbyin no/_/rim pa 'di yis zhi bar 'gyur gyi gzhan gyis ma yin no/_/rab tu drag 
[\[77b.7\]]pa'i rims kyis nges par thebs na de'i tshe/_oM hrIHsarba sa twa na nu paM pa ya hrIHhU~M phaT swA hA zhes pa'i sngags kyis me tog kun+da stong phrag lnga sbyin sreg bya ba ste/_rnal 'byor ma lngas snga ma ltar zhi bar 'gyur ro/_/gang gi tshe 'brum bu dang /_rgyu gzer dang /_mig ser rnams 
[\[78a\]]
[\[78a.1\]]la rnal 'byor ma lngas sha lnga la sogs pa rang gang 'dod pa zos 'thungs te/_sngon du song ba'i sngags stong phrag gcig bzlas nas stong phrag lnga sbyin sreg byas na nges par rab tu zhi bar 'gyur ro/_/gang dang gang rgyud 'dir bshad pa rnams 
[\[78a.2\]]gzhan du ma bshad de/_de bag tsam bshad na yang lung bstan pa tsam du bshad pa'o/_/'di ni nag po chen po'i rgyud kyi rgyal po las gtso bor rnyed par dka' ba'i sems can thams cad la bde ba ster bar byed pa'i le'u ste nyi shu rtsa gsum pa'o//_//rgyal por bya ba'i 
[\[78a.3\]]don du phyag bcu drug pa/_bsgom pa dang /_stong phrag gcig bzlas na gang dang gang gis rgyal po 'thob par 'gyur ram mi 'gyur gyi ltas bshad par bya ste/_rgyal po 'grub par 'gyur ram/_mi 'gyur brtag pa ni bram ze kha dog nag po drung du 'ongs nas slong zhing 
[\[78a.4\]]bgegs byed par nges par 'dod pa byung na nges par de ni dngos grub ster ba ste/_bgegs ji lta ba bzhin du zhi bar byas nas bsgrubs na 'grub bo/_/yang gang dang gang du rgan mo'i gzugs su 'ongs nas 'gron bu bzhi slong du byung na de ni rdo rje rnal 'byor ma'i sprul pa ste/_
[\[78a.5\]]'dir des 'grub par the tshom med do/_/gal te bshen pa lag na me tog thogs pa 'ongs na 'jigs byed bgegs byed du 'ongs pa'o/_/rmi lam du bya rgod kyi rgyu ma za ba mthong na rgyal po 'thob pa'i mtshan ma'o/_/yang thang chen po mthong na yang ngo /_/'di nag po chen 
[\[78a.6\]]po'i rgyud kyi rgyal po las rgyal po 'grub bam mi 'grub brtag pa'i le'u ste nyi shu rtsa bzhi pa'o//_//'dir gzhan yang yang dag par bshad par bya ste/_bsgrub par 'dod pa'i mi gang gis ji ltar bsgrub na/_'di ltar 'dir thabs gang dang gang gis dang por lam 
[\[78a.7\]]btsal ba ni lha mo skye bo rnams rab tu brtag par byas nas sa stengs kyi rgyal po de la yongs su bsgrags so/_/lam la sogs pa gang gi dus su zhu ba dbul na dpyid zla tha [{]chungs [,]chung [}]pa san+ta'i brgyad dam/_bcu'am/_bcu bzhi nas rgyun du bsgrubs na nges par 'di la 
[\[78b\]]
[\[78b.1\]]the tshom med do/_/ri'i rtse la phyin la sngon du gsungs pa'i nag po chen po bsgom zhing sngags 'bum phrag lnga bzlas pa dang /_lcags gsum khar bcug nas me tog pad ma stong phrag lnga sbyin sreg byas na nges par 'grub par 'gyur ro/_/dur khrod du phyin nas ro'i 
[\[78b.2\]]steng du bsdad de lag par ral gri bzung la dang por dri dang me tog la sogs pa kha dog bzang po rnams bkram pa'i steng du ral gri bskyur na rnal 'byor pas gang 'dod pa the tshom med par 'dis 'grub par 'gyur ro/_/nges par khang stong du tsa rtsa kA'i thang sku bkram 
[\[78b.3\]]la sngags stong phrag lnga bzlas pa dang /_phyi nas ut+pal stong phrag brgyad sbyin sreg bya ba'i sngags ni/_oM baM khaN+DA li ni swA hA zhes pa'o/_/de nas sman rtsa ba brgyad pa dang 'o ma 'thungs na nges par rgyal por 'gyur ro/_/ston zla ra ba'i tshes lnga la nag po chen po phyag 
[\[78b.4\]]bzhi pa'i thang sku bris la mchod pa chen po byas nas lcags brgyad dang gser las ril bu byas nas khar bcug ste nag po chen po'i gzungs stong phrag gcig bzlas pa dang /_sha chang la longs spyad pa yis de rnams song nas gzungs 'di bzlas te/_oM 
[\[78b.5\]]su mu khi su sarba de hi de hi hU~M hU~M tsa Ta tsa Ta/_ri Ta ri Ta/_rAM ku Ta ku Ta/_hU~M phaT swA hA zhes pa zla ba drug gi bar du sbyor bas rgyal por 'gyur te/_gzhan du ni ma yin no/_/gal te lo gcig tu 'khor los sgyur ba'i mtshan nyid chen po 'dzin pa shin tu rol pas 
[\[78b.6\]]bzhugs na 'khor los sgyur ba'i rgyal po chen po'i mtshan nyid can du 'gyur ro/_/chu 'gram gyi sa blangs pa dang /_dung gi phye ma dang /_phag pa'i sha rnams stabs gcig tu seng ge byas la yi ge baM khar bsams nas sngags khri phrag gcig bzlas na rgyal por 
[\[78b.7\]]'gyur ro/_/gal te ma grub na me tog pad ma stong phrag gcig sbyin sreg byas na 'grub par 'gyur te the tshom med par skye ba 'di la thams cad 'grub par 'gyur ro/_/mtshan ma gcig pa'am dur khrod du phyin la ro'i steng du bsdad nas lag tu ral gri bzung bas 
[\[79a\]]
[\[79a.1\]]tshwa gsum sbyar ba brdungs na rgyal por 'gyur ro/_/shes rab kyis gang 'dod pa'i rjes su 'gro bar bya ba'i phyir mkhas pas brtag par bya'o/_/bsam pa tsam gyis zhi bar bya ba 'grub na lus kyi bya ba 'grub bo/_/'di ni nag po chen po'i rgyud 
[\[79a.2\]]kyi rgyal por bya ba'i le'u ste nyi shu rtsa lnga pa'o//_//gzhan yang byang chub sems dpa' sems dpa' chen po shes rab stobs dang lha mo gnyis kyis stabs gcig tu yang dag par gsol ba btab pa/_kye bcom ldan 'das gsungs shig_/'dod pa dang gti 
[\[79a.3\]]mug gi rang bzhin ji ltar go bar byed/_bcom ldan 'das kyis bka' stsal pa/_lha mo lnga la dbang bskur ba thob pa'i mi gang gis blang bar bya ste/_tshes brgyad dam bcu bzhi la gser srang lnga bshig la maN+Dal gru bzhi pa gcus par zur bzhi ru lha mo bris nas sbyin sreg 
[\[79a.4\]]gi bya ba bya'o/_/shes rab ye shes go bas phyag rgya dang mnyam par rab tu sbyor zhing bza' ba dang /_btung ba la longs spyad na nges par 'grub par 'gyur ro/_/kye tshe dang ldan pa shes rab rje mo des nges par gzhan yang nges so/_/'di ni nag po chen po'i rgyud kyi rgyal 
[\[79a.5\]]po las phyag rgya'i dkyil 'khor gyi le'u ste nyi shu rtsa drug pa'o//_//bslab pa'i le'u bshad par bya'o/_/bslab pa rab tu gsal bar 'gro ba ji ltar bslab par 'dod pas slob pa'i dus su chang dang sha dang bla ma rdo rje sems dpa'i shes rab la dus thams cad du gnas 
[\[79a.6\]]pas gtsug tor steng gi chu bo la shes rab ces pa dang /_rnal 'byor ma zhes par bdag dang gzhan gyi don dang ldan pas bshad par bya/_bya ba byed pas zhu ba la phyag rgya ma zhes pa dang /_rdo rje'i gnas zhes pa dang /_rje mo shes par the tshom med do/_/sems g.yo 'gul med pa la 
[\[79a.7\]]bslab pa zhes bya'o/_/'di ni nag po chen po'i rgyud kyi rgyal po las bslab pa'i sdom pa'i le'u ste nyi shu rtsa bdun pa'o//_//gzhan yang bcom ldan 'das kyis bka' stsal pa/_de kho na zhes pa ni mtshungs pa rgyun du 'gro ba'i sems rjes su gnas pa'i rang bzhin 
[\[79b\]]
[\[79b.1\]]yid la mi byed pa gang la 'phel ba/_de dang ldan pa de dngos po med pa'o/_/u Nu a ra nA hi tat+ta ha lu e he Ni dza hi ka ha wi nA saM ho/_tsi a ra go tsa ra i tsit+ta ta ha thaM bi na su ha la pa ri b+hA si o n+ha re kha Na pi na thak+ka/_o udz+dza Ni e le kha sa No/_b+ha Na i b+he o sa wa rat+ta ka hi wi 
[\[79b.2\]]Na ts+tshi T+Thi o zhes pa dang /_b+haM bA lo a go a ra tsin+tA g+ha raM g+ha ra g+ha re Ni he Ta mu k+Sha hi o/_ma hA dza nan de wi a so hi Na b+ha Ni o/_bi ha ha da te pa ri b+ha waM te/_ka ha wi na dza i zhes pa 'di dag ni skad ngan pa'i bye brag gis de kho na bshad pa'o/_/'di ni nag po chen po'i rgyud kyi rgyal po 
[\[79b.3\]]las de kho na'i le'u ste nyi shu rtsa brgyad pa'o//_//gzhan yang zhing skyes brjod par bya ste/_bram ze'i rigs las skyes pa'i bud med bong ge ring ba/_mig che ba/_kha dog ser skya'am nag po ste/_'di lta bu'i rnal 'byor mas dag par byed do/_/dmangs rigs las 
[\[79b.4\]]skyes pa'i rkang pa 'khyog pa kha dog sngo sangs sam/_ser skya'am/_nag mo skra 'khyil ba skad 'dzer ba ni mkha' 'gro ma'o/_/rdo rje'i rigs kyang de dang mtshungs so/_/reg mi btub pa las skyes pa'i mtshan nyid thams cad rdzogs pa des khrums stod dang /_nag pa dang /_sa ri 
[\[79b.5\]]dang /_lag dang /_chu stod dang /_nab so dang /_bra nye dang /_smin drug rnams las skyes pa'i mi de rnams kyis 'jigs byed chen po'i dngos grub thob par 'gyur ro/_/snar ma dang /_mgo dang /_mchu dang /_skag rnams la yang ngo /_/'di ni nag po chen po'i rgyud kyi rgyal po las zhing skyes 
[\[79b.6\]]kyi le'u ste nyi shu rtsa dgu pa'o//_//de nas zhing skyong bshad par bya'o/_/gang gis nges par bgegs yod pa'i sar phyin la ji ltar bskyed par bya ba de ltar bskyed pa ni dang por yi ge hU~M gis dmigs la mchod pa sna tshogs pas mchod la/_sdig pa bshags pa la sogs pa 
[\[79b.7\]]byas pa dang /_snying gar hU~M yongs su gyur pa las gri gug yi ge k+ShaM dang hU~M gis byin gyis brlab pa'o/_/de rnams yongs su gyur pa las bdag nyid zhing skyong phyag gnyis pa/_gri gug dang thod pa phyag na bsnams pa/_g.yas brkyang gis bzhugs pas khyi mnan pa/_phaT ces 
[\[80a\]]
[\[80a.1\]]pa'i sgra sgrogs pa/_mche ba gtsigs pa/_kha dog sngo nag spyan gsum pa/_dbu skra kham pa gyen du brdzes pa/[ (]stags [,]stag [)]gi pags pa na bzar gsol ba/_khrag 'thungs pa/_rnal 'byor ma gnyis kyis bskor ba bsgoms nas sngags rgyun du bzlas so/_/
[\[80a.2\]]chu 'gram gyi sa las phreng ba bya/_Sha Na pa'i skud pa la brgyus pa thogs la/_oM hU~M tsaM sarba sid+d+hi dA yak+Sha ya swA hA zhes pa zla ba drug bzlas na rnal 'byor pa gang 'dod pa 'grub par 'gyur ro/_/khrag dang /_chang dang /_sha gsar pa dang /_sran ma maSha las byas pa'i 
[\[80a.3\]]zan rnams la gtor ma byas de yis nyi ma re sbyin no/_/ljon shing gi drung ngam/_dur khrod dam/_chu 'gram rnams su yang de ltar bya'o/_/sa bon yi ge tsaM las zhing skyong ser skya gsum bskyed pa ni rnal 'byor pa dge ba dang /_mi dge ba'i las rgyun du so sor byas nas dngos 
[\[80a.4\]]grub bsgrub par bya'o/_/'di ni nag po chen po'i rgyud kyi rgyal po las zhing skyong bzhengs pa'i le'u ste sum cu pa'o//_//rtsa'i 'khor lo bshad par bya'o/_/gsum 'dres pa'i rnal 'byor dang ldan pa'i slob dpon la byang chub sems dpa' chen po gnas pa ste/_rang 
[\[80a.5\]]'dod spangs pa la yang dag par spyod pa ni a ba d+hU tI dang la la nA dang ra sa nA rnams 'dus par bya'o/_/rtsa drug cu rtsa bzhi bstan par gyur pa'i nus pa brtsis pa ni la la nA shes rab kyi rang bzhin can du shes pa'o/_/ra sa nA khams bde ba'i rang bzhin can tshod shes pa'o/_/
[\[80a.6\]]a ba d+hU tI ni bde ba chen po'i rang bzhin can man shes pa'o/_/khams dkar po bskyed pa dang /_khams gsum bskyed pa'o/_/aT+Tha uT+The hA nA hA i a/_sa a la saM mo he/_tsa tsa tsi u ha rA dza ne tAM b+hAn+ti o/_nA ha ha nA d+ha saM ku la b+ha wa i swa ra ha b+ha na i kA la/_kA la ha 
[\[80a.7\]]ka ri tsi a naM pa i swA hA/_'di ni nag po chen po'i rgyud kyi rgyal po las rtsa'i 'khor lo'i le'u ste sum cu so gcig pa'o//_//de nas bcom ldan 'das byang chub sems kyi rdo rjes bdag la smras pa ni sems kyi rang bzhin skad cig ma bcu drug tu yang dag par skye ba de/_
[\[80b\]]
[\[80b.1\]]ye shes chen po'i rgyu'i rang bzhin no/_/rnam par shes pa dang yul rkang pa gnyis 'du ba la bar du gcod pa'i bu mo la skad cig ma bcu drug 'dzin mar 'dod pa tsha reg dang grang reg ji bzhin no/_/a ha ka ha re/_i Ni bud d+ha swa b+hA be/_tsit+ta ba Dan+ti bo/_b+ha wA na si la/_u pa 
[\[80b.2\]]lak+kha ma dza dz+heM/_tsI a pa la bi pa phA ra NA kAM ti ma NA/_b+han+ti ka tha naM/_'di ni nag po chen po'i rgyud kyi rgyal po las dge ba dang mi dge ba brjod pa'i le'u ste sum cu so gnyis pa'o//_//de nas bsam gtan gyi bsgrub pa bshad par bya'o/_/gang dang gang gis sems can 
[\[80b.3\]]gyi sdug bsngal dgrol bar shes pa des gro ga la dug dang gcin dang khrag rnams kyis yi ge ma~M dang ra~M dang gnyis kyi bar du bsgrub bya'i ming hU~M phaT dang ldan pa'i 'khor lo bris pa/_de dril te mes bsros na skad cig de nyid la sbyor ba des 'chi bar 'gyur ro/_/nang par snga bar 
[\[80b.4\]]langs te gdong bkrus pa dang /_oM ma Ni b+ha drA ya ma hA kA la prA krI ti se na pa ta ye/_oM mi li mi li mAn+d+ha nAM d+ha da dA pa ye swA hA zhes pas phogs [{]bcwa [,]bco [}]lnga ru byug cing maN+Dal zlum po byas la/_oM na~M dI ma hA kA lA ya badzra puSh+pe hU~M/_zhes pas me tog a pa rA tsi ta nag po dbus 
[\[80b.5\]]su dbul lo/_/oM kA lA ya ka yak+ShA ya badzra puSh+pe hU~M zhes pas shar phyogs su'o/_/oM bi DA la mu khA yak+ShA ya badzra puSh+pe hU~M zhes pas lho phyogs su'o/_/oM a swa mu khA yak+ShA ya badzra puSh+pe hU~M zhes pas nub phyogs su'o/_/oM kri mi mu khA yak+ShA ya badzra puSh+pe hU~M zhes pas byang phyogs 
[\[80b.6\]]su'o/_/mtshams rnams su ni da hu mu khI yak+ShI yak+Shi N+yai maM/_sU ka ra mu khI yak+Shi N+yai hU~M/_u lU ka mu khI swa d+hi ta yak+ShI N+yai draM/_ad+d+ha su tsa ti ya mu khI yak+Shi N+yai baM zhes pa thams cad la swA hA sbyar bas so/_/phyi nas yang me tog dbus su dbul ba ni/_oM muk+ta muk+ta ma hA kA lA ya swA hA/_oM s+pho 
[\[80b.7\]]Ta ka ma hA kA lA ya swA hA/_oM ku ru ki ta ma hA kA lA ya swA hA/_oM gA D+ha tsakra ma hA kA lA ya swA hA/_oM khi Ta ku ru ma hA kA lA ya swA hA/_zhes pa rnams dang bcas pas so/_/gzungs brgya rtsa brgyad kyang bzlas par bya'o/_/phyi nas bzod gsol byas la/_oM su gad+d+ha pad ma ma hA kA 
[\[81a\]]
[\[81a.1\]]lA ya muHzhes pas gshegs su gsol lo/_/'di'i dus su shing nim pa la stan bya/_gos sngon po bgo zhing gzhon nu ma bdun la nyi ma re re zhing ras yug re re sbyin/_rje btsun la me tog a pa rA dzi ta dbul/_bza' ba dang /_btung ba sngon du gsungs pa 
[\[81a.2\]]ltar bza' btung bya/_de ltar thams cad dus gsum du byas na sangs rgyas thams cad la bsnyen bkur byas pa'o/_/maN+Dal 'di bya rog skad ma bton pa'i dus su langs la bya'o/_/nam gyi cha smad la nag po chen po phyag bcu drug pa bkram la chang 'thung zhing thun tshod re re'i 
[\[81a.3\]]bar du gzungs kyi sngags kyis byin gyis brlab pa'i sbyor ba 'di sgrub pa pos byas na/_rje btsun nag po chen pos zla ba gsum gyi bar la rmi lam ston cing nges par dngos grub kyang 'thob par 'gyur ro/_/sgom chen pa'i gzugs kyis gser srang phyed dang gsum ster bar 'gyur 
[\[81a.4\]]ro/_/zla ba drug gi bar gyis mkha' spyod kyi dngos grub thob cing rim gyis thams cad 'grub ste/_nges par phyag rgya'i dngos grub 'thob par 'gyur ro/_/gal te gcig kyang ma grub na ngas nges par mtshams med pa lnga'i las byas par 'gyur zhing lha thams cad 
[\[81a.5\]]bsad pa dang mtshungs so/_/rgyud 'di ni rnal 'byor gyi cho ga'i bcud thams cad bsdus pa nyid do/_/gal te le'u 'di'i sbyor ba la nye bar gnas nas bsgrubs na skad cig gis khyab par byed pa'i mtshams med pa lnga'i rnam par smin pa nyams su myong bar mi 'gyur ro/_/
[\[81a.6\]]nye bar longs spyad par bya ba'i mchod sbyin gyi shing ni mtshan nyid dang ldan pa'i thab khung bas cung zad thung ba'o/_/zhi bar bya ba'i don du thang stong gi lci ba blangs la bya'o/_/rgyas par bya ba la rje btsun gyi mdun du ji lta ba bzhin thab bcas la rten du byas pa'i shing 'bras bu dang ldan 
[\[81a.7\]]pa la thab khung dma' bar byas pas so/_/lha mos gsol pa/_kye rje btsun sbyin sreg shing gi bye brag blangs la bsreg par bya ba rnams kyi nang nas mchog tu gyur pa gang lags/_sems can rnams la phan pa dang bde ba'i don du gsungs shig_/bcom ldan 'das 
[\[81b\]]
[\[81b.1\]]kyis bka' stsal pa/_de rnams kyi nang nas mchod sbyin gyi shing srog chags med pa/_skam pa/_thab khung bas cung zad dma' ba/_sngar bshad pa'i 'bras bu can gyi shing rgyas pa'i thab khung du lci ba spangs pas so/_/mngon spyod la shing ro tsha ba tsher ma dang ldan pas dri 
[\[81b.2\]]zhim pa'am/_dur khrod nas byung ba'am/_bong bu'am/_rta la sogs pa'i sbangs skam pos nges par 'grub par 'gyur ro/_/dbang du bya ba la shing dri zhim pa aM pa'i 'bras bu dang /_me tog dang ldan pas so/_/dgug pa la shing tsher ma can la sogs pa ste sbyin sreg 
[\[81b.3\]]gi rim pa'i bye brag go/_/lha mos gsol pa/_gal te dngos grub chen po brgyad thob par 'dod pa'i rnal 'byor pas tshes brgyad dam bcu'i dus su gong du gsungs pa ltar maN+Dal byas la sngags stong phrag lnga sha dang chang bza' ba dang btung ba dang bcas te bzlas par bya'o/_/
[\[81b.4\]]nyal ba'i dus su chang phogs brgya rtsa brgyad du mnyes pas gdong bkrus nas nyal na/_rmi lam du dge ba dang mi dge ba ston no/_/de rnams kyi sngags ni oM mu swa p+na~M ga ka thA ya hU~M zhes pa'o/_/de ltar min na sngags des ce spyang gi sha la sogs pa chang gis sbags la/_chu nang gi shing 
[\[81b.5\]]me la khri phrag gcig tu sbyin sreg byas na nyal ba'i dus su mar me'i mar gyis sngags brgya phrag gcig bzlas shing rkang pa la byugs te nyal na rmi lam du 'byung ba dang mi 'byung ba nges par shes par 'gyur ro/_/gnyid ma log pa'i dmigs pa'i sbyor ba ni/_oM ma Ni d+hA ri NI nan+da ya nan+da 
[\[81b.6\]]ya/_swa p+na~M kA thA ya kA thA ya hU~M phaT swA hA/_zhes pa khri phrag lnga bzlas te rang gi chus gdong bkrus nas bya ba la sems shing nyal na dge ba dang mi dge ba'i don 'byung ba dang mi 'byung ba ston to/_/gzhan yang sngags pas sbyor bas bsgrub par bya ba ni cho ga'i rim pa ji lta ba bzhin 
[\[81b.7\]]du/_rnga mo la sogs pa'am/_ba lang ngam/_ma he rnams dang stabs gcig tu 'gro zhing /_sngar gyi sngags mchog bzlas na the tshom med par 'grub par 'gyur ro/_/grong khyer gyi phyi rol lam/_ldum ra'am/_mtshan ma gcig pa'am/_dur khrod rnams su dus thams 
[\[82a\]]
[\[82a.1\]]cad du phyin la rnal 'byor pa gsum mam lnga dang stabs gcig tu chang dang sha la bde bar longs spyad la/_de nas khyim du 'ongs la/_kun du ru'i sbyor ba byas nas ji ltar 'byor pa'i rdzas kyis gtor ma btang ste/_sems kyi bya ba byas la nyal na/_'jigs 
[\[82a.2\]]byed chen pos nges par dge ba dang /_mi dge ba'i rmi lam ston zhing ril bu dang /_bkra shis pa'i gnas dang /_tshe lo lnga brgya thub pa'i sman rnams the tshom med par mngon sum du ster bar 'gyur ro/_/rims gzhom pa ni yi ge hU~M brjod cing sman dza yan+ti'i rtsa ba bza' 
[\[82a.3\]]bar byas na the tshom med par zhi bar 'gyur ro/_/yang oM a mo g+ha ri ti ma hA kA lA hU~M phaT phaT/_ki li ki li/_mA ra mA ra/_kA ra ya kA ra ya/_sa ma sa ma/_tsa ma tsa ma/_da ma da ma/_dz+wa ra me kA hi kaD+D+h+ya hi kaD+D+h+ya hi kaM/_tsa tur+tha kaM_/mA si kaM_/ma d+ha mA si kaM/_pait+ti kaM/_kleSh+mikaM/_hU~M 
[\[82a.4\]]ta dzaM/_gra ha dzaM/_bai tA DAM/_ha na ha na/_shAn+ti ma mu ka s+ya ku ru ha hA hi hI hu hU he hai ho hau haM haHzhes bzlas pa dang /_dbugs phyed la skud pa bsgrims pa la mdud pa byas la skra la btags na/_nad rims rab tu zhi bar 'gyur ro/_/yang oM ma hA kA la shu tsi ra pu wi ra spu ra bar+d+ha 
[\[82a.5\]]na hU~M phaT swA hA/_zhes pa'i sngags kyi rgyal po chen po yi ge bcu bdun pa 'di 'bum phrag gcig bzlas nas bsgrub par bya ba ni/_sman ga lar Ta dang /_su pa la na dang /_ma hAn+ta ra dang /_i k+kha ra ya wa dang /_sa ma Ti ra Na dang /_a la wu dang /_nI ra ka la dang /_
[\[82a.6\]]ka~M TA hA bI ka dza dang /_chu shing gi 'bras bu dang /_sbrang dang /_Ta su rI dang /_mu ti ri dang /_sa p+ta dang /_li dang /_a~M ga ba lI dang /_ra Na sA su ra dang /_phe Ta wA ra dang /_g+ha Na Ta ka pha la dang /_su mu ri dang /_tsan+d+ra ma su ri dang /_u b+hak+ta tsi dang /_la Ta kI dang /_te na ha 
[\[82a.7\]]dang /_tsar+Ta pri dang /_puk+Sha yA dang /_tsa ra Ta dang /_ma di ra bI dza dang /_suM b+hA pha la dang /_ha g+ho ra dra bya ne ha ra dang /_sud+d+ha mu Ni prA tsAr+ya pha la dang /_a mra pha la dang /_pra ha ri dang /_kun+d+ha li tsi lI dang /_dza la tsa ra Dib+ba dang /_mA ga Ta dang /_bu 
[\[82b\]]
[\[82b.1\]]ma la ha dang /_a yan ta pha la dang /_kany+dza ru dang /_pu ga dang /_a mu ga la dang /_g+han pA ra mA na sA dang /_rnal 'byor pas rdzas bzhi bcu po de rnams bzung la/_zla ba dang /_nyi ma gzas bzung ba'i dus su de rnams cha bsnyams la lto stong la mid nas ji srid grol gyi bar 
[\[82b.2\]]du sngags bzlas na skad cig de nyid la 'chi ba med de mkha' spyod kyi dngos grub 'grub par 'gyur ro/_/gal te ma grub na sgrub pa pos zla phyed bskyar na lo stong phrag gcig tu 'tsho zhing dngos grub chen po brgyad rnams las gang 'dod pa de 'grub par 'gyur ro/_/zla ba dang /_
[\[82b.3\]]nyi ma gzas gtong ba'i dus su gong gi bya ba byed pa des the tshom med par thams cad mkhyen pa dang mtshungs pa'i sangs rgyas 'thob bo/_/gal te dngos grub 'di ma grub na sangs rgyas dang /_chos dang /_dge 'dun rnams rnam par smad pa yin no/_/de'i phyir tshig 
[\[82b.4\]]mang pos dgos pa med de/_gang gis de rnams las 'di mthong ba la nye bar gnas par mi byed pa'i mi de/_sdig pa'i gong bu dang mtshungs par rig par bya ste/_skye ba 'dir dgrol bar mi nus so/_/le'u 'di ni dad pa dman pa rnams la gsal por bsgrag par 
[\[82b.5\]]mi bya'o/_/gal te gsal por bsgrags na slob dpon des de bzhin gshegs pa lnga rnam par nyams par byas pa'o/_/le'u 'di mthong ba tsam yang rnyed par dkon no/_/sman b+han duM dang /_kI raM dang /_ma ki ra dang /_su mi taM dang /_pra b+haM DaM rnams zla ba dang nyi ma 
[\[82b.6\]]gzas bzung dus su zos na ngag gi dbang phyug 'grub par 'gyur ro/_/ljon shing pu na la'i rtsa ba dang /_sa ga ra'i 'dab ma dang /_pa ra da rnams dang /_tsha ba'i mar dang /_yang dag par ldan pa gzas bzung ba'i dus su zos na thos pa tsam gyis 'dzin par nus pa 
[\[82b.7\]]dang /_bklags pa tsam gyis zin par nus pa dang /_the tshom med par tshigs su bcad pa rtsom par nus par 'gyur ro/_/sman prah+mi tsu Ta dang /_b+ho TA rA lA dang /_thang shing gi khu ba dang /_stabs gcig tu 'thungs na paN+Di tar 'gyur ro/_/shu dag dang /_mang+ga 
[\[83a\]]
[\[83a.1\]]ni dang /_lga dang /_go snyod dang /_kan+da badzra ma li rnams sbrang dang sbyar te zos na/_skad cig gis paN+Di ta chen por 'gyur ro/_/oM mA+oM hrIHzhes pa'i sngags 'di gzas bzung ba'i dus su sman ba da ra khar bcug ste ji srid btang gi bar du bzlas na nyin re zhing 
[\[83a.2\]]tshigs su bcad pa brgya phrag re re zin par 'gyur ro/_/sngags stong phrag gcig bsnyen pa bskyal nas lag pa'i mthil du gnur te chu khyor ba gang 'thungs na dbyangs can ma 'grub par 'gyur te/_nges par thos pa tsam gyis zin par 'gyur ro/_/sngags 'di khri phrag 
[\[83a.3\]]gcig sbyin sreg byas na gsung chen po tshig dag pa yang thob par 'gyur ro/_/'di ni nag po chen po'i rgyud kyi rgyal po las dbyangs can ma'i cho ga bsam gtan gyi bsgrub pa'i le'u ste sum cu so gsum pa'o//_//gzhan yang gzhon nu mas rtsi ba'i le'u bshad 
[\[83a.4\]]par bya'o/_/[\[]madz+dz+da[\]]ha ri pu ha u ra ha ri o/_an+te a ru dzu u ra pa si o/_dza dzA dza ta tha ma dzA i o ta k+kha Na ho/_/i Nu pA wi o ka ha naM/_a ra wA ra Ni yut+ti a nA hi o/_su ti o pa i Ti u se sa wak+kA na te sa ka khu sa hi o/_dzaM ha u dA tha a ha o/_ka ha ka ha ta 
[\[83a.5\]]ga kha Nu ka hi o/_'di ni nag po chen po'i rgyud kyi rgyal po las gzhon nu mas rtsi ba'i le'u ste sum cu so bzhi pa'o//_//gzhan yang rim gyis sna'i rgyu ba gnyis gcig tu bya ste/_brgyus na lha rnams kyang 'chi bar 'gyur bas so/_/dper na grong khyer gyi skye bo mi 
[\[83a.6\]]shes pa rnams kyis khrims dang 'gal ba byas te/_yul nas 'thon pa dang /_skrag cing dngangs pas de rnams bros kyang srog dang 'bral bar 'gyur ba ltar ro/_/'di ni nag po chen po'i rgyud kyi rgyal po las mnyam par sbyor ba'i le'u ste sum cu so lnga pa'o//_//
[\[83a.7\]]gzhan yang gi wang dang /_sA ShA dang /_tso Na dang /_pre ta rnams cha bsnyams nas khar bcug ste sngags bzlas na 'das pa dang ma 'ongs pa'i don nges par shes par 'gyur ro/_/yang gi wang dang su kha da yI dang /_pa ra so d+hA nI dang /_ha pu ru ru dang /_a ru dU ni rnams 
[\[83b\]]
[\[83b.1\]]dka' ba spyod pas cha bsnyams nas ril bu byas te/_mid na skad cig de la 'das pa dang ma 'ongs pa'i don shes par 'gyur ro/_/yang yung ba dang /_se na dang /_ra Na pa Na rnams kyi khu bas mig gnyis la byugs na 'jig rten gsum na gnas pa shes shing mthong bar 
[\[83b.2\]]'gyur ro/_/yang a sha mU li dang /_dza yan+ta mu la dang /_paN+Da ta ka ra mU la rnams zla ba dang /_nyi ma gzas bzung ba'i dus su khu ba la bsnur nas/_bya ba thams cad bsngogs la khar bcug ste sngags bzlas so/_/phyi nas kha'am gsang ba'i lam du bcug na nges 
[\[83b.3\]]par 'das pa dang ma 'ongs pa'i don shes par 'gyur ro/_/gal te mi shes na ngas mtshams med pa lnga byas pa'o/_/ljon shing gang dang gang gi rtsa ba zil pa'i chu la bsnur na kha dog bzang por 'gyur ro/_/'di ni nag po chen po'i rgyud kyi rgyal po las kha dog 'byung 
[\[83b.4\]]ba'i le'u ste sum cu so drug pa'o//_//gzhan yang rengs par bya ba'i sngags bshad par bya'o/_/oM dza la ya wa nA hU~M zhes pa 'bum phrag gcig bzlas na 'das pa dang ma 'ongs pa'i don shes par 'gyur ro/_/oM wa ra wa ra/_pra wa ra pra wa ra hU~M zhes pa 
[\[83b.5\]]khri phrag gcig bzlas te phyi nas phogs bdun bzlas shing gdong bkru ba dang btung bar byas na/_thos pa tsam gyis zin pa dang /_bklags pa tsam gyis zin par 'gyur ro/_/oM pra wa ra hraHrab tu dgug pa'i sngags so/_/oM pA su ga ya li hU~M bskrad pa'i sngags so/_/
[\[83b.6\]]oM kha Ta pa tsa tra hraHgsad pa'i sngags so/_/oM ru a swA sa bi du paHrmugs par byed pa'i sngags so/_/oM haHhaHdzaHdgug pa'i sngags so/_/oM hi tiSh+Tha he baHhU~M mkha' 'gro ma 'ching ba'i sngags so/_/oM mAM raM hA 'byung po 'ching ba'i sngags so/_/AHswA hA bya 
[\[83b.7\]]khyung bcing ba'i sngags so/_/oM mAM hU~M bya bskrad pa'i sngags so/_/oM dz+waM raM me rengs par bya ba'i sngags so/_/oM dzaM dzaM dzaM chu rengs par bya ba'i sngags so/_/oM haM dzaM yaM swA hA ral gri rengs par bya ba'i sngags so/_/oM dzaM maM raM khu ba rengs par bya ba'i sngags so/_/
[\[84a\]]
[\[84a.1\]]bcom ldan 'das kyis bka' stsal pa/_dben pa'am rdo rje'i khyim mam khang stong rnams su gzhan du ni ma yin no/_/nag po chen po'i dkyil 'khor bsgoms la bya ba thams cad bya ba ni chang dang sha dang khrag dang ba lang sha rnams dang bcas pas sru mo dang /_ne 
[\[84a.2\]]ne mo dang /_sring mo dang /_tsha mo dang /_ma yar mo dang /_bu mo dang /_zhang po'i chung ma rnams la/_rnal 'byor pas snyoms par 'jug pa ni dang po ske nas 'khyud de/_mchu nas sos bzung la nu ma la sen mos brud mtshan mar sor mo gzhug go/_/de nas bskyod pa dang 
[\[84a.3\]]des b+ha ga tsum+ba na bya'o/_/oM gau ri heM ban d+ha mu hraM sarba gau ri ta/_dz+nyA naM da dA maN+Da la s+pho Ta ya hU~M hU~M hU~M phaT phaT phaT swA hA/_zhes pa ni rnal 'byor ma byin gyis brlab pa'i sngags so/_/blo gros can gang gis 'di rnams byed pas nges par bde ba thams cad 'grub par 
[\[84a.4\]]'gyur ro/_/bza' ba dang btung ba dang ldan par rnal 'byor ma dang stabs gcig na/_lha mo u mA the tshom med par spyan drangs par 'gyur ro/_/dgun gyi dus na me tog ban d+hu spyi bor btags na spyan drangs par 'gyur ro/_/'di ni nag po chen po'i rgyud kyi rgyal po 
[\[84a.5\]]las rengs par bya ba'i sngags kyi le'u ste sum cu so bdun pa'o//_//gzhan yang mi rnams zhi bar bya ba'i sbyin sreg bshad par bya ste/_thab khung gru bzhi pa gting du khru phyed brus par sbyin sreg stong phrag bdun bya ba ni ji ltar rnyed pa'i me tog gis oM k+ShaM sa 
[\[84a.6\]]ma sid+d+hi d+ha pa ya hrAM swA hA zhes pa dang bcas par gzhan du mi sems par ro/_/ar+g+ha dbul sbyin sreg thams cad du mar dang sbrang rtsi dbul lo/_/gal te ma grub na rgyud thams cad du bshad pa'i sems can thams cad la phan par mdzad pa po btags pa de rnams mi rigs par 'gyur ro/_/
[\[84a.7\]]'di ni nag po chen po'i rgyud kyi rgyal po las sbyin sreg gi le'u ste sum cu so brgyad pa'o//_//de nas yang lha mos gsol pa/_kye bcom ldan 'das mi la bde ba ster bar 'gyur ba'i theg pa gang dang gang gi de kho na nyid nges par nyan par 'tshal bas sgrub pa po gang dang gang 
[\[84b\]]
[\[84b.1\]]gis bza' ba dang btung ba la longs spyad na lus 'grub pa la/_gal te gshe bar byed pa la chad pa ma bcad na/_ye shes 'byung bar 'gyur ram/_bka' stsal pa/_gang dang gang gis khyod kyis chang 'thungs pa dang sring mo blangs pa dang sha chen po zos pa zhes smra na/_de'i tshe 
[\[84b.2\]]shing su b+ha any+dza nI'i rtsa ba brdungs pa chang gis phrul pa la bsgrub bya'i gzugs brnyan byas te de'i khar chang blugs nas phyis gsus pa la sngags bri zhing bzlas par bya ba ni/_oM ka ma le bi ma le/_ra taM sma rA mi che ge mo las ur+d+ho man+t+ra ma d+yA mAM saM haM haM haHhaHzhes pa'i sngags 
[\[84b.3\]]dran pa tsam gyis chang dang sha nges par skyug par 'gyur ro/_/de'i phyir che ge mos sring mo blangs pa la sogs pa gang gis kyang smra bar mi nus shing /_rang gi lus rnam par dag par yang byed do/_/'di ni nag po chen po'i rgyud kyi rgyal po las ston mo dang shes rab 
[\[84b.4\]]mas rnam par dag par byed pa'i le'u ste sum cu so dgu pa'o//_//yang bcom ldan 'das kyis bka' stsal pa/_nyan thos la sogs pa'i rim pas tshangs par spyod pa la brtan par gnas pa yongs su spyad par byas nas nyi ma rgas pa dang /_chen por gnas 
[\[84b.5\]]pas thams cad rab tu phye la/_rnga bo che dang /_rnga pa Ta ha dang /_pa Ta ha chen po dang /_rdza rnga dang /_rdza rnga chen po dang /_tam bu ra dang /_gling bu la sogs pa'i sgra rdung lugs sna tshogs pa dang /_dri za rjes kyi glu la sogs pa'i sgra dang gar thams cad yongs su rdzogs par 
[\[84b.6\]]bya zhing dam tshig can dang stabs gcig tu gnas la/_phyi nas thams cad byin gyis brlabs pa'i sngags ni/_oM a shru Ni pra hU~M/_zhes pa 'di brjod na nges par nag po chen po'i byin gyis brlabs the tshom med par 'byung ngo /_/slad kyis thams cad 'grub 
[\[84b.7\]]par 'gyur ro/_/'di ni nag po chen po'i rgyud kyi rgyal po las rol mo'i rgya mtsho zhes bya ba'i le'u ste bzhi bcu pa'o//_//gzhan yang rab tu sbyor ba'i le'u bshad par bya'o/_/dus shes pas shes bya thams cad rkang par mnan par bsams pas brlag par 
[\[85a\]]
[\[85a.1\]]'gyur ba ni shes pas bde ba thob par ji ltar bya na/_bsgom bya sgom byed bsgom pa spangs la/_brtan par gnas pa'i sbyor ba bsam du med par mthar gtugs kyi bar du nges par bya'o/_/'di ni nag po chen po'i rgyud kyi rgyal po las rab tu sbyor 
[\[85a.2\]]ba'i le'u ste bzhi bcu rtsa gcig pa'o//_//gzhan yang byol song bskrad par bya ba'i sngags bshad par bya ste/_oM dzaM dzaM zhes pa dran par byas na glang po che 'bros par 'gyur ro/_/haM raHzhes pa dran par byas na khyi 'bros par 'gyur ro/_/praHpraHzhes pa dran 
[\[85a.3\]]par byas na rta 'bros par 'gyur ro/_/Ta hU~M zhes pa dran par byas na seng ge 'bros par 'gyur ro/_/e hi TaM sa Na haHzhes pa dran par byas na sbrul 'bros par 'gyur ro/_/muHzhes pa dran par byas na spre'u 'bros par 'gyur ro/_/gau wa gaHzhes pa dran par byas na glang 
[\[85a.4\]]'bros par 'gyur ro/_/saHku lu ku lu zhes pa dran par byas na rgyal pos cung zad kyang gnod pa bya bar nus par mi 'gyur ro/_/'di ni nag po chen po'i rgyud kyi rgyal po las byol song bskrad pa'i le'u ste bzhi bcu rtsa gnyis pa'o//_//gzhan yang mnyam par sbyor bas rje 
[\[85a.5\]]btsun rtogs te/_mchog tu zab pa la mnyam par sbyar na rang bzhin bde ba mchog tu 'gyur ba skye bas so/_/bde ba thob par byed pa ni sems ma yin zhing sems las byung ba yang ma yin no/_/dngos po dang dngos po med pa yang rtogs pa dang mi ldan pa blon po gcol chung 
[\[85a.6\]]mchog tu zab pa gang gis mi shes pa'i mi des gnyis su med pa'i ye shes tshig tsam du yang dran par mi 'gyur ro/_/'di ni nag po chen po'i rgyud kyi rgyal po las/_mnyam par sbyor ba'i le'u ste bzhi bcu rtsa gsum pa'o//_//gzhan yang rnal 'byor gyi le'u bshad par 
[\[85a.7\]]bya ste/_steng 'og yang dag par mnan te/_lte ba'i dbus su zla ba bsgoms na zla ba drug gis nges par 'grub par 'gyur ro/_/sna'i bug pa bkag ste thig le bsgoms na nyin zhag nyi shu rtsa gcig gis 'grub par 'gyur ro/_/lce stengs su bkug na rgas pa dang shi ba las 
[\[85b\]]
[\[85b.1\]]grol bar 'gyur ro/_/dgang ba dang /_dbyung ba dang /_bum pa can rim pa ji lta bar dran par byas na zla ba phyed kyis mkha' spyod 'grub par 'gyur ro/_/rlung gis yid bsad pa la zla ba'i sbyor ba bya ba ni sngags kyi sbyor ba rnam par byed pas skad cig tsam gyis kyang 'phrog ste/_
[\[85b.2\]]lag pa rab tu gcag par bya'o/_/'di ni nag po chen po'i rgyud kyi rgyal po las rnal 'byor gyi le'u ste bzhi bcu rtsa bzhi pa'o//_//'dir rnal 'byor pa gza' rnams kyi gtso bo bsgrubs nas yang dag pa'i bde ba shin tu khyab par byed pa'i sbyin bsreg bya ste/_
[\[85b.3\]]bdag nyid la gur gum dang /_sman ha re Nu dang khu ba dang dngul chu rnams lus la byugs na phas kyi dpung 'joms par 'gyur ro/_/'di ni nag po chen po'i rgyud kyi rgyal po las phas kyi dpung 'joms pa'i le'u ste bzhi bcu rtsa lnga pa'o//_//gzhan yang lha mos gsol 
[\[85b.4\]]pa/_kye bcom ldan 'das nyi ma gang dang gang la sngags dang sman gyi nus pa 'grub par 'gyur gsungs shig nyan par 'tshal lo/_/bcom ldan 'das kyis bka' stsal pa/_nyi ma thams cad bzang po yin te/_'on kyang dus tshod la ltos par rigs pas de'i phyir dus 
[\[85b.5\]]tshod brjod par bya'o/_/nyi ma ni lnga pa la'o/_/zla ba ni gnyis pa la'o/_/gza' rnams kyi gtso bo ni bdun pa la'o/_/sngags pa ni bzhi pa la'o/_/gza' lhag pa ni gsum pa la'o/_/mig dmar ni drug pa la'o/_/spen pa ni gcig pa la ste/_rang rang gi dus tshod nges 
[\[85b.6\]]par 'grub par 'gyur ro/_/'di ni nag po chen po'i rgyud kyi rgyal po las gzung ba dang dor ba'i le'u ste bzhi bcu rtsa drug pa'o//_//gzhan yang nang gi bdag nyid can gyis rmi lam brtags la sems can rnams kyi rmongs pa dang bral ba'i dus tshod dang rab tu ldan par bya ba'i 
[\[85b.7\]]phyir gza' dang /_skar ma dang /_tshes grangs kyi [{]go rims [,]go rim [}]brjod par bya ste/_nag po'i phyogs kyi bcu bzhi'am/_brgyad dam/_bcu'am/_tshes gcig rnams kyis ri dang /_chu stod dang /_me bzhi dang /_skag dang /_mchu dang /_nag pa dang /_tha skar dang /_bra nye dang /_smin drug rnams dang rab tu ldan 
[\[86a\]]
[\[86a.1\]]par bya'o/_/'di ni nag po chen po'i rgyud kyi rgyal po las skar ma'i le'u ste bzhi bcu rtsa bdun pa'o//_//gzhan yang nam yid ches pa'i dus su mkhas pas rgyu ba'i rtsa gnyis mnan par bya zhing /_shin tu dga' ba la sogs pa la nye bar gnas nas shes 
[\[86a.2\]]bya thams cad lte ba'i dkyil 'khor du mnan na 'gro ba rnams kyi bde ba the tshom med par thob pa ni yul rnams ye shes kyi mes bsregs nas sgyu ma snang ba'o/_/ma 'ongs pa'i dus na'ang 'gro ba rnams kyis shin tu yongs su dag pa dri ma med pa bsam du med pa'i 
[\[86a.3\]]zhing bzang por skye bar 'gyur ro/_/rnal 'byor 'dis 'o ma 'thungs na lbu ba ltar dri ma med par 'gyur ro/_/rlung phyir 'don cing dag par byas na dge ba bsam pa 'grub par 'gyur ro/_/'di ni nag po chen po'i rgyud kyi rgyal po las dge ba bsam pa'i le'u ste bzhi bcu 
[\[86a.4\]]rtsa brgyad pa'o//_//lha mos gsol pa/_bcom ldan 'das lam gyi cho ga'i rim pa bshad du gsol/_gang gis gang sbar la sbyin bsreg bya/_snying rje dang ldan pas sems can thams cad bde ba la ji ltar dgod/_dang por dngos grub 'dod pa'i sngags bzlas pa byas nas sbyin 
[\[86a.5\]]bsreg bya'o/_/myur ba ni rtag pa bstan na bde ba'i rang bzhin ye shes go ste/_skad cig de la lus can rnams kyis ye shes 'thob par 'gyur ro/_/'di ni nag po chen po'i rgyud kyi rgyal po las lam gyi cho ga'i rim pa'i le'u ste bzhi bcu rtsa dgu pa'o//_//gzhan yang a tharba sha ba rI'i 
[\[86a.6\]]sngags kyi le'u bshad par bya'o/_/oM sarba man+t+ra Ni dA naM k+She maM ra~M hU~M k+ShaHhaHzhes pa'i sngags kyi rgyal po 'di phogs gcig bklags pa tsam gyis sgrub pa po rnams kyi sdig pa thams cad tshegs med par zad par 'gyur ro/_/'di ni dpal nag po chen po'i rgyud kyi rgyal po las a tharba sha ba rI'i sngags kyi le'u 
[\[86a.7\]]ste lnga bcu pa rdzogs [{]s+ho[,]so[}]//_//ldang 'phrul gyi gtsug lag khang chen po ra sa ra mo cher pha rgyal khams pas zhus pa'i don du/_paN+Di ta chen poman+ta shrI dang /_zhu chen gyi lo tsA ba rwa dge slong chos rab kyis bsgyur cing zhus te gtan la phab ba//_//
[\[86b\]]
[\[86b.1\]{D441}]@##/_/rgya gar skad du/_ya thA la b+d+ha kha sa ma tan+t+ra nA ma/_bod skad du/_ji bzhin brnyes pa nam mkha' dang mnyam pa zhes bya ba'i rgyud/_bcom ldan 'das rdo rje sems dpa' la phyag 'tshal lo/_/gang zhig sangs rgyas lnga yi cod pan can/_/
[\[86b.2\]]sa gsum kun gyi snying po dang ldan pa/_/dpal ldan dang po'i sangs rgyas ngo bo mdzad/_/de ni mkha' dang mnyam par spyod pa'o/_/gal te de 'dra'i ngo bor sems dag pa/_/byis pa 'di ni don dam sgom pa yin/_/sangs rgyas rnams kyi rang bzhin mthong 
[\[86b.3\]]min te/_/sangs rgyas dang ni rdo rje 'dzin pa dang /_/rin chen tog dang pad ldan 'jug pa ste/_/lha de rnams kyi rang bzhin yod ma yin/_/dang po'i sangs rgyas nam mkha'i rang bzhin no/_/dang po'i chos las de rnams 'byung ba ste/_/mkha' dang lhan cig 
[\[86b.4\]]sems can khams rnams kyang /_/gzhug rnams su ni bstan bcos tshad mar byas/_/gdod nas dag pa'i go 'phang mkha' mnyam mtshungs/_/sangs rgyas lnga yi cod pan dang yang ldan/_/gang zhig chos de nyid kyi rang bzhin can/_/sa gsum po yi chos ni 'byung 
[\[86b.5\]]'gyur ba/_/rdo rje sems dpa' de la phyag 'tshal lo/_/rdo rje sems dpa' la ni phyag 'tshal ba'i/_/bsod nams kyang ni mtha' yas 'byung 'gyur zhing /_/rdo rje sems dpa' de la phyag 'tshal bas/_/chos kyi bdag nyid chen po 'thob par 'gyur/_/sems can 
[\[86b.6\]]thams cad yongs su bsgom par yang /_/bya ba 'di ni thar pa'i rang bzhin no/_/dngos kun rdo rje sems dpar dag byas pa'i/_/thar pa chos kyi rang bzhin bya ba ste/_/chos 'di 'jig pa med pa'i rang bzhin can/_/'jig rten pas ni rang bzhin gzhan du byas/_/'di 
[\[86b.7\]]ni sku dang gsung dang thugs dag ni/_/chos 'di yi ni dang po 'byung ba ste/_/rnal 'byor gnas ni lha mo skul byed ma/_/der ni dang por chos rnams 'byung 'gyur ba'o/_/der ni sngags rnams rdo rje gcig dngos bsgom/_/chos kyi rang bzhin rdo rje dngos dmigs sam/_/
[\[87a\]]
[\[87a.1\]]ral pa'i thor tshugs kyis kyang rab brgyan cing /_/sku mdog kyang ni sngon po'i rang bzhin can/_/rdo rje sems dpa'i ting 'dzin dge ba ste/_/gcig pa'i rang bzhin nyid ni bsgom par bya/_/nyi ma'i dkyil 'khor gyi ni dbus gnas par/_/
[\[87a.2\]]yi ge bskyed pa nyid du bsam par bya/_/yi ge'i gzugs ni yongs su gyur pa las/_/rdo rje rang bzhin nyid du bsam par bya/_/mchu yi mtha' ni sngags pas bsgom bya ba/_/rang gi ngo bo nyid kyis rang bzhin te/_/gnyis su med pa'i sku yi rang bzhin can/_/
[\[87a.3\]]rdo rje sems dpa' dmigs par bya ba'o/_/'di ni sems nyid yongs su grub pa ste/_/rdo rje 'dzin pa yis ni gsungs pa yin/_/gang zhig bsgom pa 'di yis sgom byed pa/_/sems kyi rang bzhin nyid ni 'grub par 'gyur/_/'di ni lha mo bzhi rnams 
[\[87a.4\]]ro gcig pa'o/_/ngo bo blos ni mkha' dang mnyam las bsgom/_/de lta'i chos byas sems kyi rang bzhin te/_/lha mo thar pa'i rang bzhin nyid du bsgom/_/rdo rje sems dpa' des mthong ba/_/chos rnams kun gyi rang bzhin can/_/rnal 'byor gnas dang rol 
[\[87a.5\]]pa ste/_/thams cad mnyam pa'i btsun mor bcas/_/bkod pa dag dang ldan par gnas/_/mkhas bcas dngos las byung de la/_/rdo rje sems dpa' gang mthong bar/_/gzung ba sangs rgyas spro bsdu'o/_/bzhi yi ngo bo lha mo bzhi/_/dbus su nges par 
[\[87a.6\]]gnas pa ste/_/sgyu ma lta bu'i rang bzhin gyis/_/sa gsum la ni khyab pa'o/_/lha yi der ni kha bzhi pa'i/_/lha tshogs rdo rje nyid yin no/_/de la sangs rgyas rnams kyi ni/_/rnam 'phrul thams cad 'di yi'o/_/ci lta ci ltar sems can rnams/_/skye bar 
[\[87a.7\]]'gyur ba lan nyid de/_/sangs rgyas rnams kyi rnam 'phrul ni/_/sna tshogs rdo rje yin par 'gyur/_/de las gang byung lha kun kyang /_/rdo rje sems dpa'i rnam 'phrul yin/_/sems can rnams ni chos kyi ngo bor blta/_/sa gsum thams cad gcig pa'i ngo bo nyid/_/
[\[87b\]]
[\[87b.1\]]rol pa mdzad pa sangs rgyas kyis gzigs shing /_/de yis rnal 'byor dbang phyug ma kun mthong /_/lha yi dam tshig gi le'u ste dang po'o//_//rtag tu mchog ldan khyod kyi ni/_/dam tshig lha mo thams cad kyi/_mchog tu gyur pa'i lha mo ni/_/du mchis bdag cag 
[\[87b.2\]]zhu bar 'tshal/_/de la glu bzhi gsungs pa ste/_/steng dang dbyer med byas pa'i chos mnyam rang snang ma/_/zhi la thar pa ma dang mchog tu mnyam byed ma/_/gang phyir sgyu ma'i mdzad pas sangs rgyas rnams dang mnyam/_/mkha' mnyam thams cad rol pa zhi ba med pa'o/_/
[\[87b.3\]]ru lu ru lu b+h+yo ru d+ha/_mkha' dang mnyam pa'i chos rnams kun du rol pa ste/_/sgyu ma'i rang bzhin dang ni sgra brnyan chos mnyam snang /_/lhan cig gnas min cha ste rang nyid pi wang mtshungs/_/byas pa'i snang ba dang ni mnyam par gyur pa'o/_/gang zhig chos rnams snang 
[\[87b.4\]]ba nam mkha' dang mnyam pa/_/der ni rdo rje mdzad pa gzugs can lta bu ste/_/rdo rje'i theg pa der ni gzugs sogs 'dod yon gyi/_/bde ba mi zad sna tshogs dang mnyam stsol mdzad pa'o/_/rnal 'byor gnas ni du ma'i rdo rje'i tshul 'di ni/_/du ma'i gzugs 
[\[87b.5\]]'dzin der ni rdo rje dang mnyam zhing /_/nyid dang 'dra ba'i sems dpa' rnams ni spro mdzad pa'i/_/rdo rje dbyings dang lhan cig mchog stsol mdzad/_/rang bdag mkha' mnyam bzhugs la bskul ba ni/_/gang zhig rtse gcig sems kyis 'di nyan cing /_/brjod 
[\[87b.6\]]bcas sems kyi glu 'di 'dzin pa'o/_/glu 'di nam mkha' dang ni mnyam pa ste/_/der ni gzugs bcas rdo rje len pa'i phyir/_/rdo rje'i bdag nyid thugs ni sad byed cing /_/rang bzhin gcig pa'i phyir ni rgyud kyang len par 'gyur/_/'di ni rdo rje'i tshig ste rdo rje 
[\[87b.7\]]gzhan rang bzhin/_/sngags pas thugs chud dkyil 'khor kun bsgoms shing /_/chos kyi dkyil 'khor dbus gnas pad mchog der bsgom pa/_/dkyil 'khor dbus gnas chos ni hU~M gi dbye ba can/_/gzugs rnams thams cad sgyu ma'i ngo bor nges par brtag_/
[\[88a\]]
[\[88a.1\]]thugs kyi ngo bo ra gcig bsam rdo rje theg pa'o/_/sems ni mkha' mnyam sems kyi theg pa rang bzhin med/_/gnyis ka'i rang bzhin yang ni lus can ma yin te/_/der ni rdo rje la ni med pa yis/_/rdo rje sems dpa' khyod ni gcig pa'i rang 
[\[88a.2\]]bzhin te/_/'jig rten pa la sgyu ma'i rang bzhin nyid du mdzad/_/sems can 'dul ba'i rang bzhin du ni sad mdzad pa/_/kye lags rdo rje sems dpa' khyod ni gcig pa'i dngos/_/lha mo bzhis smras rdo rje kun tu spangs pa ste/_/nang du gnas pa rdo rje rol par ldan pa dang /_/
[\[88a.3\]]thugs kyi ngo bo nyid kyis der ni rab tu gnas/_/thugs kyi gsang ba'i chos ni rnam par 'byung ba'o/_/nam mkha'i rang bzhin can gyi rdo rje spro bya zhing /_/spros pa'i rdo rje slar yang bsdu byas te/_/sems kyi rang bzhin du ni gcig phyir ro/_/sems ni 'gog par gyur pa 
[\[88a.4\]]na/_/kun kyang mnyam zhing mtshungs par mthong /_/yang dang yang du sngags bsdus pas/_/gcig pa'i rnam par bya ba'o/_/thugs kyi dkyil 'khor gyi le'u ste gnyis pa'o//_//bram ze dang ni gdol pa gcig pa'i rang bzhin du/_/chos rnams kyi ni rang 
[\[88a.5\]]bzhin sangs rgyas kyis gsungs pa'o/_/gcig gi rang bzhin la gnas pa yi dngos po ste/_/de la rdo rje can gyis mnyam pa'i ngo bor gsungs/_/bram ze dang ni khyi dag gcig pa'i dngos yin zhing /_/rus pa'i rgyan rnams kyang ni sgyu ma'i rang bzhin te/_/rdo rje'i 
[\[88a.6\]]go 'phang de la len pa'i rang bzhin no/_/rnal 'byor de la mnyam pa'i ngo bor des mthong ste/_/de dang mnyam pa'i rang bzhin sems can rnams la sbas/_/de yi rnal 'byor rang bzhin lha mos gsungs pa ni/_/lha mo thams cad der ni gcig pa'i rang bzhin te/_/gtso 
[\[88a.7\]]bo dang bcas mdzes pa gcig pu 'byung gyur khyod/_/mnyam pa rang bzhin de ni sngags pa gcig pu ste/_/rdo rje rnam par sad par byed pa gcig pu nyid/_/der ni zhe sdang rang bzhin dag ni zhig pa ste/_/yan lag phyed pa'i chos ni 'byung bar 'gyur ba yin/_/der ni 
[\[88b\]]
[\[88b.1\]]rdo rje'i btsun mo gcig rang bzhin/_/gang tshe rdo rje la ni dbyangs kyis bstod pa'i tshe/_/lha yi g.yon gyi phyed dang gcig tu gyur par blta/_/lung nyid tshad mar byas nas rdo rje sems dpa' de bsgom bya/_/gsung gi dkyil 'khor gyi le'u ste gsum pa'o//_//
[\[88b.2\]]glang po dang ni rta dang mi dang khyi dang ni/_/ba lang sha ste thams cad ma lus gyur pa rnams/_/dam tshig de nyid gcig pa'i rang bzhin nyid yin te/_/mkha' mnyam rang bzhin can gyis rnal 'byor pas bza' ba'i/_/dam tshig 'di ni lha mo bzhi pos gsungs pa'o/_/rnal 
[\[88b.3\]]'byor pa la bsgom pa'i sems dang ldan gyur cing /_/sems gcig pa ni rdo rje 'chang nyid 'grub 'gyur te/_/dngos po nyid dang bcas pa'i thugs ni skye bar 'gyur/_/rdo rje'i dngos mdzad zhi ba ma gsungs snying po ste/_/'di ltar chos rnams mnyam pa nyid du rtogs 
[\[88b.4\]]bya zhing /_/de ltar mkha' dang mnyam par rnam par dpyad par bya/_/lha 'di rnam snang lha mo lnga rnams de'i bdag nyid/_/rdo rje theg pa la ni mnyam pa'i rang bzhin te/_/skul byed mas ni srid pa'i rang bzhin yin phyir ro/_/gcig pa'i dang po rdo rje sems te skur mthong ba/_/
[\[88b.5\]]rdo rje'i theg par 'dod rnams lha mos 'di skad gsungs/_/bden pa bskyed pa 'di ni rnam snang lha mos gsungs/_/'di ni zla ba'i dbus gnas bsgom pa rdo rje'i gsang sngags te/_/de ni sems gcig pa yis rdo rje rnam bsgom pa/_/rab tu 'bar ba'i rdo rje rtse 
[\[88b.6\]]gsum pa nyid do/_/rnal 'byor gnas kyi dbus gnas rdo rje'i rang bzhin bsgom/_/ngas ni rdo rje'i theg par 'di skad du/_/chos rnams gcig pa'i rang bzhin nyid du bstan/_/sku'i dkyil 'khor gyi le'u ste bzhi pa'o//_//dngos med mi rtag pa las dngos 
[\[88b.7\]]bcas lus bsgom min/_/lha mos skul ba byed pa'i dngos po ste/_/de ltar chos las nges par brtag bya bas/_/sems ni nam mkha' lta bu'i mtshan nyid dang /_/dngos po theg pa med pa'i dngos por bya/_/dngos po'i rang bzhin la ni theg pa med pa ste/_/sems 
[\[89a\]]
[\[89a.1\]]ni nam mkha' nyid dang mnyam pa'i rang bzhin can/_/snga ma ci bzhin sems ni rnam par sbyar bar bya/_/ci ltar de ni dngos por bya ba ste/_/dngos po 'di ni theg par 'grub par mi 'gyur te/_/sems can nam mkha' lta bu'i mtshan nyid dang /_/dbus 
[\[89a.2\]]su tshig ni chos la nges rtog par/_/sems las dngos po nyid du bya ba ste/_/rnam pa du ma'i tshul gyi rang bzhin gyis/_/rdo rje sems dpa' bskyed par bya ba'o/_/ci ltar dang zhing rnyog pa med pa'i chu/_/'di 'dra'i sems ni myur ba'i ngo bor bsgrub/_/de ltar bstan du 
[\[89a.3\]]med pa 'di ni nga yis bstan/_/rdo rje sems dpa'i sku yi rang bzhin gyis/_/bzhi pa'i rnam pa'i ngo bor bya ba ste/_/de la rdo rje'i chu ni yi dam lha yi rang bzhin can/_/thugs kyi ngo bo'i rnal 'byor pas bza' bya/_/chos dang dge 'dun dang ni rdo rje'i chu ste de rnams mnyam 
[\[89a.4\]]pa'i rang bzhin te/_/zhag dang khrag sogs mchog tu mdzes par rab bzhugs dngos po'i lus ni bsgyur bar bya/_/bza' dang bca' dang mal stan la sogs de rnams thams cad 'di'i rang bzhin/_/gang zhig ting nge 'dzin du nges par bstan pa'ang de dang gcig pa'i 
[\[89a.5\]]rang bzhin no/_/sangs rgyas kyis ni gsum char ra rdo rje'i ngo bor mdzad/_/chos rnams thams cad dngos po med pa'i rang bzhin te/_/rdo rje can gyis sgyu ma'i rang bzhin nyid du gsungs/_/de yi rang bzhin mkha' mnyam so sor snang bar 'gyur/_/sgyu ma'i ngo bor nges par 
[\[89a.6\]]bstan pa yis/_/rdo rje yi ni nges par 'jug par bya ba ste/_/sems can rang bzhin la ni theg par med/_/sems ni de la gnas pa'i snying po'o/_/de lta'i ngo bos thugs kyi bdag nyid kyi/_/sngags pa khyod ni 'grub par 'gyur ba ste/_/thugs dang spro dang slar yang 
[\[89a.7\]]bsdus bya ba/_/gsum car yang ni gcig pa'i rang bzhin no/_/sems ni ri rab hU~M dang mnyam byas te/_/dag pa'i sangs rgyas su ni sems slar bskyed/_/sems dub gyur na slar yang bsdu ba dag_/der ni sngags pas des brtag bsgom par bya/_/bsdus pa'i ngo bos 
[\[89b\]]
[\[89b.1\]]slar yang sbyar bar bya/_/rdo rje sems dpa' der ni sku g.yos mdzad/_/slar yang nam mkha'i ngo bos khro bas te/_/de ltar spros dang bsdus pa'i rang bzhin no/_/de la rdo rje sems dpa' gcig dngos grub pa'i phyir/_/de'i phyir spro ba'ang rdo rje 'chang du rigs/_/sngags 
[\[89b.2\]]pas brtan par gyur na spro/_/brtan par ma gyur 'dir spros pa/_/lus nyon mongs kyi 'bras mi 'byin/_/nges par 'grub 'gyur theg pa'i dngos/_/thams cad bden pa 'di rnams bstan/_/de lta'i chos ni bsgom pa yi/_/dngos po rdo rje'i rang bzhin no/_/mkha' 
[\[89b.3\]]dang mnyam pa'i sems ni smad mi bya/_/gang yang dri ma cis kyang gos pa min/_/kye rnal 'byor pa/_bcom ldan 'das yum skul byed ma ni dang po'i rang bzhin te/_/rdo rje bskyed par bsgoms pas sangs rgyas bskyed mdzad pa'o/_/lha mo rnams ni lha dang gcig pa'i 
[\[89b.4\]]rang bzhin te/_/rdo rje sems dpa' sangs rgyas 'byor pa bskyed mdzad pa'o/_/rjes su 'dzin pas bsgom pa'i sems dang ni/_/yi ge hU~M gis kyang ni de 'grub 'gyur/_/brla dang rkang pa dag tu rnam rtog pa'i/_/rmongs pa yid la bya ba ma yin no/_/'jig rten gsum gyi 'khor 
[\[89b.5\]]lo 'di nyid ni/_/rdo rje'i 'od zer gyis ni yang dag bcings/_/sngags pas nam mkha'i khams su khro bo'i lha/_/bye ba stong phrag dag ni spro bya ste/_/gcig pa'i ngo bor gyur pa'i rdo rjer ni/_/slar yang nges par bsdu bar bya ba yin/_/byang chub theg pa sems kyi rang 
[\[89b.6\]]bzhin te/_/byang chub kyang ni sems kyi rang bzhin no/_/gnyis ka rang bzhin sems kyi theg pa ste/_/sems kyang mkha' dang mnyam pa'i rang bzhin no/_/rgyud gzhan dang thun mong ba'i le'u ste lnga pa'o//_//ji bzhin brnyes pa nam mkha' dang mnyam 
[\[89b.7\]]pa'i rgyud rdzogs [{]s+ho[,]so[}]//_//rgya gar gyi mkhan po chen po tAk+Sha ka ga Na dang /_lo tsA ba mang 'or dge slong byang chub shes rab kyis bsgyur cing zhus te gtan la phab pa//_
[\[90a\]]
[\[90a.1\]{D442}]@##/_/rgya gar skad du/_sarba ta thA ga ta kA ya bAk+tsit+ta ra ha s+yo gu h+ya sa mA dza nA ma ma hA kalpa rA dza/_bod skad du/_de bzhin gshegs pa thams cad kyi sku gsung thugs kyi gsang chen gsang ba 'dus pa zhes bya ba brtag pa'i rgyal po chen po/_dpal 
[\[90a.2\]]rdo rje sems dpa' la phyag 'tshal lo/_/'di skad bdag gis thos pa dus gcig na/_bcom ldan 'das de bzhin gshegs pa thams cad kyi sku gsung thugs kyi snying po rdo rje btsun mo'i b+ha ga rnams la bzhugs so/_/brjod kyis mi lang ba'i yang brjod kyis mi 
[\[90a.3\]]lang ba'i sangs rgyas kyi zhing gi rdul phra rab snyed kyi byang chub sems dpa' sems dpa' chen po la 'di lta ste/_byang chub sems dpa' sems dpa' chen po dam tshig rdo rje dang /_byang chub sems dpa' sems dpa' chen po sku rdo rje dang /_byang chub sems dpa' sems 
[\[90a.4\]]dpa' chen po gsung rdo rje dang /_byang chub sems dpa' sems dpa' chen po thugs rdo rje dang /_byang chub sems dpa' sems dpa' chen po ting nge 'dzin rdo rje dang /_byang chub sems dpa' sems dpa' chen po rgyal ba rdo rje dang /_byang chub sems dpa' sems 
[\[90a.5\]]dpa' chen po sa rdo rje dang /_byang chub sems dpa' sems dpa' chen po chu rdo rje dang /_byang chub sems dpa' sems dpa' chen po me rdo rje dang /_byang chub sems dpa' sems dpa' chen po rlung rdo rje dang /_byang chub sems dpa' sems dpa' chen po nam mkha' rdo rje 
[\[90a.6\]]dang /_byang chub sems dpa' sems dpa' chen po gzugs rdo rje dang /_byang chub sems dpa' sems dpa' chen po sgra rdo rje dang /_byang chub sems dpa' sems dpa' chen po dri rdo rje dang /_byang chub sems dpa' sems dpa' chen po ro rdo rje dang /_byang chub sems 
[\[90a.7\]]dpa' sems dpa' chen po reg bya rdo rje dang /_byang chub sems dpa' sems dpa' chen po chos kyi dbyings kyi ngo bo nyid rdo rje dang /_de dag la sogs pa'i byang chub sems dpa' sems dpa' chen po brjod kyis mi lang ba'i yang brjod kyis mi lang ba'i sangs rgyas kyi zhing gi rdul 
[\[90b\]]
[\[90b.1\]]phra rab snyed rnams dang /_de bzhin gshegs pa nam mkha'i khams dang mnyam pa la yang 'di lta ste/_de bzhin gshegs pa rdo rje mi bskyod pa dang /_de bzhin gshegs pa rdo rje rnam par snang mdzad dang /_de bzhin gshegs pa rdo rje rin chen tog dang /_de bzhin gshegs pa rdo rje 
[\[90b.2\]]'od dpag med dang /_de bzhin gshegs pa rdo rje don yod pa dang de dag la sogs pa nam mkha'i khams thams cad dang mnyam pa'i de bzhin gshegs pa rnams dang /_thabs cig tu bzhugs pa ni 'di lta ste dper na til gyi gang bu bzhin du de bzhin gshegs pa thams cad 
[\[90b.3\]]kyis nam mkha'i khams thams cad shin tu yongs su gang bar snang bar gyur to/_/de nas bcom ldan 'das de bzhin gshegs pa rdo rje rnam par snang mdzad chen po de bzhin gshegs pa thams cad kyi 'dod chags chen po'i tshul zhes bya ba'i ting nge 'dzin la snyoms par zhugs nas 
[\[90b.4\]]de bzhin gshegs pa thams cad kyi bkod pa de dag nyid kyi sku la zhugs par mdzad do/_/de nas de bzhin gshegs pa de dag thams cad kyis bcom ldan 'das de bzhin gshegs pa thams cad kyi sku gsung thugs kyi bdag po yongs su mnyes par bya ba'i phyir nyid kyi sku 
[\[90b.5\]]bud med kyi gzugs su mngon par sprul nas bcom ldan 'das rnam par snang mdzad chen po'i sku las mngon par byung bar gyur to/_/de la la la ni sangs rgyas spyan gyi rnam par ro/_/la la ni mA ma kI'i rnam par ro/_/la la ni gos dkar mo'i rnam par ro/_/la la ni dam 
[\[90b.6\]]tshig sgrol ma'i rnam par yang dag par gnas par gyur to/_/la la ni gzugs kyi ngo bo'i rnam pas/_la la ni sgra'i ngo bo'i rnam pas/_la la ni dri'i ngo bo'i rnam pas/_la la ni ro'i ngo bo'i rnam pas/_la la ni reg bya'i ngo bo'i rnam pas yang dag par gnas par gyur to/_/
[\[90b.7\]]de nas de bzhin gshegs pa mi bskyod pas de bzhin gshegs pa thams cad kyi btsun mo'i b+ha ga la gru bzhi rdul med pa dam tshig chen po'i dkyil 'khor byin gyis brlabs pa ni/_gsal ba de yi ngo bo nyid/_/sna tshogs gzugs kyis kun du rgyas/_/sangs rgyas sprin ni kun 
[\[91a\]]
[\[91a.1\]]tu bkram/_/me stag 'phro ba mang po 'khrug_/gsal ba la sogs dkyil 'khor ldan/_/de bzhin gshegs pa kun gyi gnas/_/de nas bcom ldan 'das de bzhin gshegs pa thams cad kyi sku gsung thugs rdo rje'i bdag po de/_de bzhin 
[\[91a.2\]]gshegs pa thams cad kyi dam tshig chen po'i dkyil 'khor gyi dbus su bdag nyid bzhag par gyur to/_/de nas de bzhin gshegs pa mi bskyod pa dang /_de bzhin gshegs pa rin chen tog dang /_de bzhin gshegs pa 'od dpag med dang /_de bzhin gshegs pa 
[\[91a.3\]]don yod grub pa dang /_de bzhin gshegs pa rnam par snang mdzad rnams de bzhin gshegs pa byang chub kyi sems rdo rje'i thugs la bzhugs so/_/de nas bcom ldan 'das de bzhin gshegs pa byang chub kyi sems rdo rjes de bzhin gshegs pa thams cad zil gyis 
[\[91a.4\]]gnon pa rdo rje zhes bya ba'i ting nge 'dzin la snyoms par zhugs so/_/bcom ldan 'das de bzhin gshegs pa thams cad kyi bdag po snyoms par zhugs pa de ma thag tu/_de nas nam mkha'i dbyings 'di thams cad de bzhin gshegs pa thams cad kyi rdo rje'i ngo bor gnas par 
[\[91a.5\]]gyur to/_/de nas nam mkha'i dbyings thams cad na gnas pa'i sems can ji snyed pa de dag thams cad rdo rje sems dpa'i byin gyis brlabs kyis de bzhin gshegs pa thams cad kyi bde ba dang yid bde ba thob par gyur to/_/de nas bcom ldan 'das de bzhin gshegs 
[\[91a.6\]]pa byang chub kyi sems rdo rje de bzhin gshegs pa thams cad kyi sku dang gsung dang thugs rdo rje'i dam tshig byung ba'i rdo rje zhes bya ba'i ting nge 'dzin la snyoms par zhugs nas/_rig pa chen po skyes bu'i gzugs de bzhin gshegs pa thams cad kyi sngags kyi byin gyis brlabs 
[\[91a.7\]]kyis byin gyis brlabs so/_/byin gyis brlabs pa tsam gyis de ma thag tu bcom ldan 'das byang chub kyi sems rdo rje de bzhin gshegs pa de nyid zhal gsum pa'i rnam par de bzhin gshegs pa thams cad kyis gzigs par gyur to/_/de nas de bzhin gshegs 
[\[91b\]]
[\[91b.1\]]pa mi bskyod pa la sogs pa bcom ldan 'das rnam par snang mdzad chen po'i thugs ka nas mngon par byung ste ched du brjod pa 'di ched du brjod do/_/e ma ho sangs rgyas thams cad kyi/_/byang chub sems ni rab 'jug pa/_/de bzhin gshegs pa kun gyi gsang /_/rab 
[\[91b.2\]]tu mi rtog gnas med pa'o/_/de nas de bzhin gshegs pa thams cad yang gcig tu 'dus nas bcom ldan 'das de bzhin gshegs pa byang chub kyi sems rdo rje la de bzhin gshegs pa thams cad kyi mchod pa spros pa'i dam tshig de kho na nyid kyi rin po che'i sprin 
[\[91b.3\]]gyis yang dag par mchod de phyag 'tshal nas 'di skad ces gsol to/_/'dus pa gsang ba las byung ba/_/de bzhin gshegs pa kun gyi gsang /_/rdo rje snying po btus pa yi/_/de nyid bcom ldan bshad du gsol/_/de nas bcom ldan 'das de bzhin 
[\[91b.4\]]gshegs pa byang chub kyi sems rdo rjes de bzhin gshegs pa de dag thams cad la 'di skad ces bka' stsal to/_/bcom ldan 'das de bzhin gshegs pa thams cad legs so legs so/_/'on kyang 'di ni de bzhin gshegs pa thams cad kyang the tshom 
[\[91b.5\]]skye bar byed pa yin na byang chub sems dpa' gzhan rnams lta ci smos/_de nas bcom ldan 'das de bzhin gshegs pa thams cad ngo mtshar du gyur/_rmad du byung bar gyur te/_de bzhin gshegs pa thams cad kyi the tshom thams cad gcod par mdzad pa 
[\[91b.6\]]bcom ldan 'das de bzhin gshegs pa thams cad kyi bdag po la 'di skad ces gsol to/_/gang bcom ldan 'das 'di lta bu'i yon tan khyad par can la yang /_de bzhin gshegs pa thams cad kyi 'khor du de bzhin gshegs pa thams cad kyi sku dang 
[\[91b.7\]]gsung dang thugs kyi gsang ba ston par mi spro ba de/_bcom ldan 'das de bzhin gshegs pa thams cad la byin gyis brlab pa mdzad nas/_de bzhin gshegs pa thams cad kyi rdo rje'i dam tshig 'byung ba'i tshig gis de bzhin gshegs pa thams cad kyi bde 
[\[92a\]]
[\[92a.1\]]ba dang /_yid bde ba myong bar bgyi ba nas/_de bzhin gshegs pa thams cad kyi ye shes dang /_mngon par shes pa'i 'bras bu thob par bgyi ba'i bar gyi phyir yang dag par bstan du gsol/_de nas bcom ldan 'das de bzhin gshegs 
[\[92a.2\]]pa thams cad kyi sku gsung thugs rdo rje de bzhin gshegs pas de bzhin gshegs pa thams cad kyis gsol ba btab pa de mkhyen nas/_ye shes sgron ma rdo rje zhes bya ba'i ting nge 'dzin la snyoms par zhugs te/_zhe sdang gi rigs kyi sngags mchog gi snying po'i 
[\[92a.3\]]snying po 'di nyid kyi sku gsung thugs rdo rje las phyung ngo /_/badzra d+h+rika_/de nas 'di phyung ma thag tu/_bcom ldan 'das de bzhin gshegs pa thams cad kyi sku gsung thugs kyi rig pa'i skyes bu de nyid mi bskyod pa'i phyag rgya chen por sbyor ba mchog gi gnas kyis nag 
[\[92a.4\]]po dkar po dmar po'i rnam pas/_de bzhin gshegs pa thams cad kyi sku gsung thugs rdo rje'i sku gsung thugs rdo rje la bzhugs so/_/de nas bcom ldan 'das de bzhin gshegs pa thams cad kyi dam tshig 'byung ba rdo rje zhes bya ba'i ting nge 'dzin la snyoms par zhugs 
[\[92a.5\]]te gti mug gi rigs kyi sngags mchog gi snying po'i snying po 'di nyid kyi sku gsung thugs rdo rje las phyung ngo /_/dzi na dzika_/de nas 'di phyung ma thag tu bcom ldan 'das de bzhin gshegs pa thams cad kyi gsung thugs kyi rig pa'i skyes bu de nyid rnam par snang mdzad kyi phyag rgya 
[\[92a.6\]]chen por sbyor ba mchog gi gnas kyis dkar po nag po dmar po'i rnam pas de bzhin gshegs pa thams cad kyi sku gsung thugs rdo rje'i spyan sngar bzhugs so/_/de nas bcom ldan 'das de bzhin gshegs pa thams cad kyi rin po che 'byung ba'i rdo rje dpal zhes bya 
[\[92a.7\]]ba'i ting nge 'dzin la snyoms par zhugs nas/_yid bzhin nor bu'i rigs kyi sngags mchog gi snying po'i snying po 'di nyid kyi sku gsung thugs rdo rje las phyung ngo /_/rat+na d+h+r-ika_/de nas 'di phyung ma thag tu bcom ldan 'das de bzhin gshegs pa thams cad kyi sku gsung 
[\[92b\]]
[\[92b.1\]]thugs kyi rig pa'i skyes bu de nyid rin chen tog gi phyag rgya chen por sbyor ba nam mkha' mchog gi gnas kyis ser po nag po dkar po'i rnam pas de bzhin gshegs pa thams cad kyi sku gsung thugs rdo rje'i g.yas phyogs su bzhugs so/_/de nas bcom ldan 'das de 
[\[92b.2\]]bzhin gshegs pa thams cad kyi 'dod chags chen po'i rgyun 'byung ba rdo rje zhes bya ba'i ting nge 'dzin la snyoms par zhugs nas rdo rje 'dod chags kyi rigs kyi sngags mchog gi snying po'i snying po 'di nyid kyi sku gsung thugs rdo rje las phyung ngo /_/A ro lika_/de nas 'di phyung 
[\[92b.3\]]ma thag tu bcom ldan 'das de bzhin gshegs pa thams cad kyi sku gsung thugs kyi rig pa'i skyes bu de nyid 'jig rten dbang phyug gi rig pa'i bdag po chen po'i phyag rgya chen por sbyor ba mchog gi gnas kyis dmar po nag po dkar po'i rnam pas de bzhin gshegs pa 
[\[92b.4\]]thams cad kyi sku gsung thugs rdo rje'i rgyab tu bzhugs so/_/de nas bcom ldan 'das de bzhin gshegs pa thams cad kyi don yod mchog gi dam tshig 'byung ba rdo rje zhes bya ba'i ting nge 'dzin la snyoms par zhugs nas dam tshig dgug pa'i rigs kyi sngags mchog gi snying 
[\[92b.5\]]po'i snying po 'di nyid kyi sku gsung thugs rdo rje las phyung ngo /_/pradz+nyA d+h-ika_/de nas 'di phyung ma thag tu bcom ldan 'das de bzhin gshegs pa thams cad kyi sku gsung thugs kyi rig pa'i skyes bu de nyid rdo rje don yod pa'i phyag rgya chen por sbyor ba mchog gi gnas kyis ljang khu 
[\[92b.6\]]nag po dkar po'i rnam pas de bzhin gshegs pa thams cad kyi sku gsung thugs rdo rje'i byang phyogs su bzhugs so/_/zhe sdang gti mug de bzhin chags/_/yid bzhin nor bu dam tshig ste/_/rigs ni lnga po 'di rnams nyid/_/'dod dang thar par bsgrub pa'o/_/
[\[92b.7\]]de nas yang bcom ldan 'das de bzhin gshegs pa thams cad kyi rdo rje 'dzin pa rjes su chags pa'i dam tshig ces bya ba'i ting nge 'dzin la snyoms par zhugs nas rdo rje 'dzin pa thams cad kyi btsun mo'i mchog 'di nyid kyi sku gsung thugs rdo rje las phyung ngo /_/dwe Sha ra ti/_de 
[\[93a\]]
[\[93a.1\]]nas 'di phyung ma thag tu bcom ldan 'das de bzhin gshegs pa thams cad kyi sku gsung thugs kyi rig pa'i skyes bu de nyid bud med kyi gzugs 'dzin par gyur te/_shar phyogs kyi grwar bzhugs so/_/de nas bcom ldan 'das de bzhin gshegs 
[\[93a.2\]]pa thams cad rjes su chags pa'i rdo rje zhes bya ba'i ting nge 'dzin la snyoms par zhugs nas de bzhin gshegs pa thams cad kyi btsun mo'i mchog 'di nyid kyi sku gsung thugs rdo rje las phyung ngo /_/mo ha ra ti/_de nas 'di phyung ma thag tu bcom ldan 'das de bzhin gshegs 
[\[93a.3\]]pa thams cad kyi sku gsung thugs kyi rig pa'i skyes bu de nyid bud med kyi gzugs 'dzin par gyur te lho phyogs kyi grwar bzhugs so/_/de nas bcom ldan 'das de bzhin gshegs pa thams cad kyi 'dod chags 'dzin pa/_rjes su chags pa'i rdo rje zhes bya ba'i ting nge 'dzin la 
[\[93a.4\]]snyoms par zhugs nas de bzhin gshegs pa thams cad kyi 'dod chags 'dzin pa'i btsun mo'i mchog 'di nyid kyi sku gsung thugs rdo rje las phyung ngo /_/rA ga ra ti/_de nas 'di phyung ma thag tu bcom ldan 'das de bzhin gshegs pa thams cad kyi sku gsung thugs kyi rig pa'i 
[\[93a.5\]]skyes bu de nyid bud med kyi gzugs 'dzin par gyur te nub phyogs kyi grwar bzhugs so/_/de nas bcom ldan 'das de bzhin gshegs pa thams cad kyi sku gsung thugs slu ba rdo rje zhes bya ba'i ting nge 'dzin la snyoms par zhugs nas de bzhin gshegs pa thams cad kyi shes rab 
[\[93a.6\]]'chang ba rjes su chags pa'i rdo rje 'di nyid kyi sku gsung thugs rdo rje las phyung ngo /_/badzra ra ti/_de nas 'di phyung ma thag tu bcom ldan 'das de bzhin gshegs pa thams cad kyi sku gsung thugs kyi rig pa'i skyes bu de nyid bud med kyi gzugs 'dzin par gyur te/_byang gi grwar 
[\[93a.7\]]bzhugs so/_/de bzhin gshegs pa thams cad kyi btsun mo'i mchog phun sum tshogs pa'o/_/de nas bcom ldan 'das rnam par snang mdzad rdo rje zhes bya ba'i ting nge 'dzin la snyoms par zhugs nas de bzhin gshegs pa thams cad kyi dkyil 'khor byin gyis rlob pa zhes bya 
[\[93b\]]
[\[93b.1\]]ba'i khro bo chen po 'di nyid kyi sku gsung thugs rdo rje las phyung ngo /_/ya mAn+ta krIta/_de nas 'di phyung ma thag tu bcom ldan 'das de bzhin gshegs pa thams cad kyi sku gsung thugs kyi rig pa'i skyes bu de nyid de bzhin gshegs pa thams cad bsnyengs par byed pa'i rnam pas shar 
[\[93b.2\]]phyogs kyi sgor bzhugs so/_/de nas bcom ldan 'das de bzhin gshegs pa thams cad kyi mngon par rdzogs par byang chub pa rdo rje zhes bya ba'i ting nge 'dzin la snyoms par zhugs nas/_de bzhin gshegs pa thams cad kyi dkyil 'khor byin gyis rlob pa zhes bya ba'i khro bo chen po 'di 
[\[93b.3\]]nyid kyi sku gsung thugs rdo rje las phyung ngo /_/prarlun+ta kr-ita/_de nas 'di phyung ma thag tu bcom ldan 'das de bzhin gshegs pa thams cad kyi sku gsung thugs kyi rig pa'i skyes bu de nyid rdo rje dam tshig bsnyengs par byed pa'i rnam pas lho phyogs kyi sgor bzhugs so/_/de nas 
[\[93b.4\]]bcom ldan 'das de bzhin gshegs pa thams cad kyi chos rin po che 'byung gnas rdo rje zhes bya ba'i ting nge 'dzin la snyoms par zhugs nas/_de bzhin gshegs pa thams cad kyi 'dod chags 'chang ba'i dkyil 'khor byin gyis rlob pa zhes bya ba'i khro bo chen po 'di nyid kyi sku gsung 
[\[93b.5\]]thugs rdo rje las phyung ngo /_/pad man+ta kr-ita/_de nas de phyung ma thag tu bcom ldan 'das de bzhin gshegs pa thams cad kyi sku gsung thugs kyi rig pa'i skyes bu de nyid de bzhin gshegs pa thams cad kyi gsung bsnyengs par byed pa'i rnam pas nub phyogs kyi sgor bzhugs so/_/
[\[93b.6\]]de nas bcom ldan 'das de bzhin gshegs pa thams cad kyi sku gsung thugs rdo rje zhes bya ba'i ting nge 'dzin la snyoms par zhugs nas/_de bzhin gshegs pa thams cad kyi sku dang gsung dang thugs kyi dkyil 'khor byin gyis rlob pa khro bo chen po 'di nyid kyi sku gsung thugs 
[\[93b.7\]]rdo rje las phyung ngo /_/big+han+ta kr-ita/_de nas de phyung ma thag tu bcom ldan 'das de bzhin gshegs pa thams cad kyi sku gsung thugs kyi rig pa'i skyes bu de nyid de bzhin gshegs pa thams cad kyi sku gsung thugs bsnyengs par byed pa'i rnam pas byang phyogs kyi sgor bzhugs so/_/
[\[94a\]]
[\[94a.1\]]de bzhin gshegs pa thams cad kyi sku gsung dang thugs mnyes par byed pa dang dkyil 'khor gyi dam tshig sems dpa' rnams so/_/de bzhin gshegs pa thams cad kyi sku dang gsung dang thugs kyi gsang chen gsang ba 'dus pa las/_de bzhin gshegs 
[\[94a.2\]]pa thams cad kyi ting nge 'dzin gyi dkyil 'khor byin gyis rlob pa'i le'u ste dang po'o//_//de nas bcom ldan 'das de bzhin gshegs pa thams cad kyi sku gsung thugs kyi bdag po la bcom ldan 'das de bzhin gshegs pa thams cad kyis mchod pa byas te phyag 'tshal 
[\[94a.3\]]nas 'di skad ces gsol to/_/snying po sku gsung thugs mchog ni/_/de bzhin gshegs pa kun gyi gsang /_/bla na med pa'i byang chub sems/_/bcom ldan 'das kyis bshad du gsol/_/de nas bcom ldan 'das de bzhin gshegs pa thams cad kyi sku gsung 
[\[94a.4\]]thugs rdo rje'i bdag pos de bzhin gshegs pa thams cad kyis gsol ba btab pa mkhyen cing /_byang chub sems dpa' thams cad kyi sems kyi yongs su rtog pa thugs kyis mkhyen nas byang chub sems dpa' de rnams la 'di skad ces bka' stsal to/_/khyed 
[\[94a.5\]]kyis sems lus kyi rnam pa dang /_lus sems kyi rnam pa dang /_sems tshig tu brjod pas skyed cig_/de nas byang chub sems dpa' sems dpa' chen po de dag gis de bzhin gshegs pa thams cad kyi sku dang gsung dang thugs rnams ni nam mkha' lta 
[\[94a.6\]]bur yang dag par sbyar nas ched du brjod pa 'di ched du brjod do/_/e ma ho kun du bzang po yi/_/sku dang gsung thugs rdo rje can/_/skye ba med pa sbyor ba yis/_/skye ba 'di ni rab tu bsgrags/_/de nas bcom ldan 'das de bzhin gshegs pa thams cad kyi sku 
[\[94a.7\]]gsung thugs rdo rje de bzhin gshegs pas de bzhin gshegs pa thams cad kyis mngon par rdzogs par byang chub pa'i tshul rdo rje zhes bya ba'i ting nge 'dzin la snyoms par zhugs te/_byang chub kyi sems 'di gsungs so/_/dngos po med la sgom pa med/_/bsgom pa 
[\[94b\]]
[\[94b.1\]]bsgom pa ma yin nyid/_/de ltar dngos po dngos med de/_/sgom pa dmigs su med pa'o/_/zhes bcom ldan 'das de bzhin gshegs pa thams cad kyi sku gsung thugs rdo rje de bzhin gshegs pas gsungs so/_/de nas bcom ldan 'das rnam par snang 
[\[94b.2\]]mdzad rdo rje de bzhin gshegs pas de bzhin gshegs pa thams cad kyi mngon par rtogs pa rdo rje zhes bya ba'i ting nge 'dzin la snyoms par zhugs te/_byang chub kyi sems 'di gsungs so/_/dngos po thams cad rnam bral phung po khams/_/skye mched gzung ba 'dzin 
[\[94b.3\]]pa rnam spangs pa/_/chos bdag med mnyam nyid kyis rang gi sems/_/gdod nas ma skyes stong nyid rang bzhin no/_/zhes bcom ldan 'das de bzhin gshegs pa rdo rje rnam par snang mdzad kyis gsungs so/_/de nas bcom ldan 'das de bzhin gshegs pa rdo rje 
[\[94b.4\]]mi bskyod pas de bzhin gshegs pa thams cad mi zad pa'i rdo rje zhes bya ba'i ting nge 'dzin la snyoms par zhugs te byang chub kyi sems 'di gsungs so/_/dngos po 'di rnams ma skyes pa/_/chos dang chos nyid med pa ste/_/nam mkha' lta bur bdag med par/_/byang 
[\[94b.5\]]chub tshul 'di brtan pa'o/_/zhes bcom ldan 'das de bzhin gshegs pa rdo rje mi bskyod pas gsungs so/_/de nas bcom ldan 'das de bzhin gshegs pa rdo rje rin chen tog gis/_de bzhin gshegs pa thams cad kyi bdag med pa rdo rje zhes bya ba'i ting nge 'dzin la 
[\[94b.6\]]snyoms par zhugs te byang chub kyi sems 'di gsungs so/_/chos rnams thams cad dngos med cing /_/chos kyi mtshan nyid rnam par spangs/_/chos bdag med las kun tu byung /_/byang chub tshul 'di brtan pa'o/_/zhes bcom ldan 'das de bzhin gshegs 
[\[94b.7\]]pa rin chen tog gis gsungs so/_/de nas bcom ldan 'das de bzhin gshegs pa rdo rje tshe dpag tu med pas ye shes 'od zer sgron ma rdo rje zhes bya ba'i ting nge 'dzin la snyoms par zhugs te/_byang chub kyi sems 'di gsungs so/_/ma skyes pa yi chos rnams la/_/
[\[95a\]]
[\[95a.1\]]ngo bo med de sgom pa'ang med/_/nam mkha'i gnas kyi sbyor ba yis/_/'dis ni dngos po rab tu bsgrags/_/zhes bcom ldan 'das/_de bzhin gshegs pa rdo rje tshe dpag tu med pas gsungs so/_/de nas bcom ldan 'das de bzhin gshegs 
[\[95a.2\]]pa rdo rje don yod grub pas de bzhin gshegs pa thams cad zil gyis gnon pa rdo rje zhes bya ba'i ting nge 'dzin la snyoms par zhugs te byang chub kyi sems 'di gsungs so/_/chos rnams rang bzhin 'od gsal ba/_/gdod nas dag pa nam mkha' bzhin/_/byang chub 
[\[95a.3\]]sems cing mngon rtogs med/_/byang chub tshul 'di brtan pa'o/_/zhes bcom ldan 'das de bzhin gshegs pa rdo rje don yod grub pas gsungs so/_/de nas byams pa la sogs pa'i byang chub sems dpa' sems dpa' chen po rnams de bzhin gshegs pa thams cad kyi sku dang 
[\[95a.4\]]gsung dang thugs kyi gsang ba'i chos nyid kyi yi ge thos nas ngo mtshar du gyur/_rmad du byung bar gyur te ched du brjod pa 'di ched du brjod do/_/e ma'o sangs rgyas e ma'o chos/_/chos bshad pa ni ngo mtshar che/_/yang dag don ni dag pa'i don/_/byang chub 
[\[95a.5\]]sems khyod phyag 'tshal lo/_/chos kyi bdag med yang dag byung /_/sangs rgyas byang chub rdzogs mdzad pa/_/rnam par mi rtog dmigs su med/_/byang chub sems khyod phyag 'tshal lo/_/kun du bzang po thams cad don/_/byang chub sems ni rab skor ba/_/
[\[95a.6\]]byang chub spyod pa rdo rje che/_/byang chub sems khyod phyag 'tshal lo/_/thugs ni de bzhin gshegs pa'i dag_/sku dang gsung thugs rdo rje can/_/sangs rgyas byang chub rab ston pa/_/byang chub sems khyod phyag 'tshal lo/_/de bzhin gshegs pa thams cad kyi 
[\[95a.7\]]sku dang gsung dang thugs kyi gsang chen gsang ba 'dus pa las byang chub kyi sems kyi le'u ste gnyis pa'o//_//de nas bcom ldan 'das de bzhin gshegs pa thams cad kyi sku gsung thugs rdo rje de bzhin gshegs pas de bzhin gshegs pa thams cad 
[\[95b\]]
[\[95b.1\]]'phro ba sprin bkod pa rdo rje zhes bya ba'i ting nge 'dzin la snyoms par zhugs te rdo rje bkod pa zhes bya ba'i ting nge 'dzin gyi le'u 'di gsungs so/_/oM shU n+ya tA dz+nyA na badzra swa b+hA bAt+ma ko\u0f85 ha~M/_nam mkha'i khams kyi dbus gnas par/_/sangs rgyas dkyil 'khor bsgom bya ste/_/
[\[95b.2\]]'od zer sprin gyi bkod pa che/_/sangs rgyas 'bar ba'i 'od dang mnyam/_/'od zer lnga ni kun du khyab/_/kun nas yongs su zlum po ste/_/'dod pa'i yon tan lnga yis spras/_/mchod pa rnam pa lngas brgyan pa/_/bsgom par byas nas bsdus pa yis/_/
[\[95b.3\]]gzugs ni dbus su bsgom par bya/_/rnam par snang mdzad phyag rgya che/_/sku gsung thugs kyis mtshan pa'o/_/sku gsung thugs kyi rdo rje yi/_phyag rgya yang ni bsgom par bya/_/bsdus pa gnyis med sbyor ba yis/_/mi bskyod phyag rgya mchog rab dang /_/
[\[95b.4\]]rin chen tog gi phyag rgya che/_/tshe dpag med pa'i 'od byed dang /_/don grub phyag rgya chen po rnams/_/sangs rgyas dkyil 'khor dag tu bsgom/_/sku gsung thugs kyi rdo rje can/_/in dra nI la'i kha dog 'dra/_/rab 'bar phyag na rdo rje bsnams/_/
[\[95b.5\]]rnam par gtsigs gsal 'jigs su rung /_/shel dang zla ba'i 'od dang 'dra/_/thor tshugs cod pan gyis brgyan pa/_/rab 'bar phyag na 'khor lo bsnams/_/sna tshogs rgyan gyis mdzes par brgyan/_/'dzam bu chu bo'i gser 'od 'dra/_/sangs rgyas 
[\[95b.6\]]sprin ni kun du 'khrigs/_/rtse mo dgu pa'i rdo rje che/_/de yi phyag tu rnam par bsgom/_/ma ra ka ta'i 'od 'dra ba/_/rdo rje 'bar bas rnam par brgyan/_/kun du 'bar ba'i sprin gyis khyab/_/phyag na rin chen bsnams par bsgom/_/pad ma rA ga'i mdog 
[\[95b.7\]]'dra ba/_/gtso bo 'dod chags 'od 'bar 'chang /_/rab 'bar phyag na pad ma bsnams/_/'dod chags rdo rje can bsgom bya/_/'od zer lnga yi mdog 'dra ba'i/_/sna tshogs don yod rdo rje can/_/zhi ba phyag na ral gri bsnams/_/sangs rgyas dkyil 'khor 
[\[96a\]]
[\[96a.1\]]du ni bsgom/_/de nas bcom ldan 'das de bzhin gshegs pa thams cad kyi sku gsung thugs rdo rje de bzhin gshegs pas chos kyi dbyings kyi ngo bo nyid rdo rje zhes bya ba'i ting nge 'dzin la snyoms par zhugs nas sku gsung thugs byin gyis rlob pa'i sngags 
[\[96a.2\]]'di gsungs so/_/oM d+harma d+hA tu swa b+hA ba At+ma ko\u0f85 haM/_rin chen chen po kha dog lnga/_/yungs kar gyi ni 'bru tshad tsam/_/sna yi rtse mor nan tan du/_/rnal 'byor gyis ni rtag tu bsgom/_/rin chen brtan par gyur na spro/_/brtan par ma gyur yong mi spro/_/
[\[96a.3\]]sangs rgyas 'bar ba mnyan pa'i 'od/_/rab mchog sprin rnams spro bar bya/_/'khor lo rdo rje rin chen ches/_/pad ma ral gri mtshon cha 'dzin/_/byang chub sems dpa'i sprin chen rnams/_/spro ba'i bdag nyid can gyis spro/_/nam mkha'i khams kyi dbus gnas 
[\[96a.4\]]par/_/zla ba'i dkyil 'khor bri bar bya/_/gsal ba'i dkyil 'khor dbus gnas par/_/'khor lo'i dkyil 'khor bsgom par bya/_/pad ma'i dkyil 'khor yang dag gsal/_/pad ma sgom pas bsgom par bya/_/rin chen dkyil 'khor yang dag gsal/_/
[\[96a.5\]]rin chen brtson pas bsgom par bya/_/sbyor ba'i dkyil 'khor las byung ba/_/nam mkha' 'dra bar bri bar bya/_/sangs rgyas rab mchog 'di rnams nyid/_/sku gsung thugs ni sgrub pa yis/_/dkyil 'khor rdo rje las byung ba/_/thams cad mkhyen pa'i tshul 
[\[96a.6\]]thob pa'o/_/de bzhin gshegs pa thams cad kyi sku dang gsung dang thugs kyi gsang chen gsang ba 'dus pa las rdo rje bkod pa'i ting nge 'dzin zhes bya ba'i le'u ste gsum pa'o//_//de nas bcom ldan 'das de bzhin gshegs pa thams cad yang 'dus nas/_/
[\[96a.7\]]bcom ldan 'das de bzhin gshegs pa thams cad kyi sku gsung thugs kyi bdag po la bstod pa'i rgyal po 'dis gsol ba btab bo/_/de bzhin gshegs pa kun zhi ba/_/de bzhin gshegs pa kun gyi gnas/_/chos kun bdag med pa yi mchog_/dkyil 'khor 
[\[96b\]]
[\[96b.1\]]dam pa bshad du gsol/_/mtshan nyid thams cad yang dag rdzogs/_/mtshan nyid min pa thams cad spangs/_/kun du bzang po sku yi mchog_/dkyil 'khor dam pa bshad du gsol/_/zhi ba'i chos mchog las byung ba/_/ye shes spyod pa rnam sbyong mdzad/_/
[\[96b.2\]]kun du bzang po gsung gi mchog_/dkyil 'khor dam pa bshad du gsol/_/sems can kun gyi sems chen po/_/rang bzhin dag cing dri ma med/_/kun bzang thugs mchog kha lo sgyur/_/dkyil 'khor dag ni bshad du gsol/_/de nas ston pa rdo rje 'dzin/_/
[\[96b.3\]]'jig rten gsum pa khams gsum pa/_/'jig rten gsum mchog rdo rje gtso/_/'jig rten gsum mchog ston pa po/_/de bzhin gshegs pa kun gyi gnas/_/de bzhin gshegs pa thams cad kyi/_/thugs kyi dkyil 'khor dkyil 'khor tshul/_/dkyil 'khor 
[\[96b.4\]]nyams dga' rab tu bshad/_/de nas de phyir thugs dkyil 'khor/_/mchog thugs rdo rje rab 'dra ba/_/sku dang gsung dang thugs rnams kyi/_/dkyil 'khor yang dag rab bshad bya/_/lus dang ngag sems bsgoms pa yis/_/shes rab can gyis thig 
[\[96b.5\]]gdab pa/_/thig skud sar pa legs bkal ba/_/tshad ma bzang po mdzes pa yis/_/thugs kyi dkyil 'khor dam pa ni/_/khru ni bcu gnyis tshad du bya/_/ngos bzhi dang ni grwa bzhi dang /_/sgo bzhi bar ni rab tu brtag_/de yi dbus su 'khor lo ni/_/rab 
[\[96b.6\]]tu zlum po bri bar bya/_/cho ga mthong ba'i las kyis ni/_/de nas phyag rgya dgod par bya/_/de dbus rdo rje bri ba ni/_/in dra nIla'i kha dog 'dra/_/'bar ba chen po rtse lnga pa/_/'jigs pa dag kyang rab 'jigs byed/_/shar du 'khor lo chen po ni/_/rdo rje 'bar bas 
[\[96b.7\]]rnam par brgyan/_/lho ru rin chen chen po ni/_/'od zer mang po rab tu 'khrigs/_/nub tu pad+ma chen po ni/_/pad+ma rA ga'i kha dog 'dra/_/byang du ral gri chen po ni/_/'od zer 'bar ba rab 'khrigs bri/_/dbus su sprin ni zhi ba'i 'od/_/spyan ni shar gyi gla 
[\[97a\]]
[\[97a.1\]]ru bri/_/mA ma kI yi rigs byung ba'i/_/rdo rje de bzhin lho ru'o/_/pad ma kha bye sdong bur bcas/_/nub tu kun du bri bar bya/_/byang du ut+pal mdzes pa ni/_/mthing ka sprin dang 'dra ba bri/_/tho ba kun nas 'od mdzes 'bar/_/shar gyi sgor ni bri bar 
[\[97a.2\]]bya/_/rdo rje 'bar sogs 'od bzang ba/_/dbyug pa lho ru kun du bri/_/pad ma ral gri 'bar 'od byed/_/nub tu kun du bri bar bya/_/rdo rje 'khyil ba rdo rje can/_/byang du rdo rje bri bar bya/_/thugs kyi dkyil 'khor dam pa de/_/yongs su gsal bar shes byas nas/_/
[\[97a.3\]]lus dang ngag sems mchod pa yis/_/nan tan du ni mchod par bya/_/btsun mo mdzes shing mdangs bzang ba/_/lo grangs bcu drug la rnyed nas/_/dri dang me tog brgyan byas te/_/de dbus su ni 'dod pa bya/_/yon tan ske rags mA ma kI/_/shes rab can gyis 
[\[97a.4\]]de byin brlabs/_/zhi ba spro bya sangs rgyas gnas/_/nam mkha'i dbyings ni rab tu brgyan/_/bshang gci khu ba khrag la sogs/_/lha rnams la ni dbul bar bya/_/de ltar byas na sangs rgyas dang /_/byang chub sems dpa' grags chen mnyes/_/de bzhin 
[\[97a.5\]]gshegs pa thams cad kyi sku dang gsung dang thugs kyi gsang chen gsang ba 'dus pa las/_/de bzhin gshegs pa thams cad kyi thugs kyi dkyil 'khor gyi le'u ste bzhi pa'o//_//de nas de bzhin gshegs pa ni/_/kun gyi sku dang gsung thugs kyi/_/rdo 
[\[97a.6\]]rje 'chang ba'i rgyal po ni/_/gnas kyi dbang phyug kun mchog gis/_/spyod pa kun mchog chos kyi don/_/spyod pa'i mtshan nyid bka' stsal to/_/rnam par mi rtog don las byung /_/'dod chags zhe sdang gti mug 'khrugs/_/theg pa'i mchog ni bla na med/_/
[\[97a.7\]]rab mchog dngos grub sgrub par byed/_/gdol pa smyig ma mkhan la sogs/_/gsod don don gnyer sems pa rnams/_/theg chen bla na med pa yi/_/theg mchog 'di la 'grub par 'gyur/_/sems can mtshams med las sogs pa/_/sdig pa chen po byed pa yang /_/
[\[97b\]]
[\[97b.1\]]de rnams kun kyang theg pa che/_/mchog gi sgrub pa 'dir 'grub 'gyur/_/slob dpon smod pa po gzhan dag_/bsgrubs kyang 'grub par yong mi 'gyur/_/srog gcod pa yi sems can gang /_/[{]brdzun [,]rdzun [}]du smra la dga' ba dang /_/gzhan gyi nor la chags pa dang /_/
[\[97b.2\]]rtag tu 'dod pa spyod dga' gang /_/bshang gci zas su za ba ste/_/de rnams sgrub pa'i skal ldan 'gyur/_/ma dang sring mo bu mo la/_/sgrub po gang gis 'dod byas na/_/theg chen mchog gi chos su ni/_/dngos grub rgya chen des 'thob bo/_/sangs rgyas gtso 
[\[97b.3\]]bo'i yum dag la/_/mnyes par byas kyang mi gos te/_/de ni blo can rnam mi rtog_/sangs rgyas nyid du 'grub par 'gyur/_/de nas sgrib pa thams cad rnam par sel ba la sogs pa/_byang chub sems dpa' sems dpa' chen po rnams ngo mtshar du gyur/_
[\[97b.4\]]rmad du byung bar gyur te/_bcom ldan 'das de bzhin gshegs pa thams cad kyi bdag po ci'i slad du/_de bzhin gshegs pa thams cad kyi 'khor gyi nang du 'di lta bu'i tshig ngan pa gsung zhes gsol to/_/de nas de bzhin gshegs pa thams cad kyis sgrib pa thams 
[\[97b.5\]]cad rnam par sel ba la sogs pa'i byang chub sems dpa' sems dpa' chen po rnams kyi tshig gsan nas byang chub sems dpa' de dag la 'di skad ces bka' stsal to/_/rigs kyi bu rnams thong de skad ma smra cig_/chos nyid dag 'di sangs rgyas ni/_/snying 
[\[97b.6\]]po ye shes can rnams kyi/_/snying po'i chos kyi don byung ba/_/'di dag byang chub spyod pa'i gnas/_/de nas yang brjod kyis mi lang ba'i yang brjod kyis mi lang ba'i sangs rgyas kyi zhing ri rab la sogs pa'i rdul phra mo snyed kyi byang chub sems dpa' rnams 'jigs shing 
[\[97b.7\]]skrag la brgyal bar gyur to/_/de nas bcom ldan 'das de bzhin gshegs pa thams cad kyis byang chub sems dpa' de dag brgyal bar gyur pa gzigs nas/_bcom ldan 'das de bzhin gshegs pa thams cad kyi sku gsung thugs kyi bdag po la 'di skad ces gsol 
[\[98a\]]
[\[98a.1\]]to/_/bcom ldan 'das byang chub sems dpa' sems dpa' chen po 'di dag bslang du gsol/_de nas bcom ldan 'das de bzhin gshegs pa thams cad kyi sku gsung thugs rdo rje de bzhin gshegs pa nam mkha' dang mnyam pa nyid gnyis su 
[\[98a.2\]]med pa'i rdo rje zhes bya ba'i ting nge 'dzin la snyoms par zhugs so/_/snyoms par zhugs ma thag tu bcom ldan 'das sku gsung thugs rdo rje'i bdag po'i 'od kyis reg pa tsam gyis/_de nas byang chub sems dpa' sems dpa' chen po de dag rang rang gi stan la gnas 
[\[98a.3\]]par gyur to/_/de nas de bzhin gshegs pa thams cad ngo mtshar du gyur rmad du gyur/_dgyes pas khyab par gyur nas chos kyi dbyangs 'di skad ces gsungs so/_/e ma'o chos e ma'o chos/_/e ma'o chos kyi don 'byung ba/_/chos don dag pa bdag med 
[\[98a.4\]]pa/_/rdo rje rgyal po phyag 'tshal 'dud/_/sku dang gsung thugs rab tu dag_/nam mkha' dang ni mnyam nyid gnas/_/rnam par mi 'gyur snang ba med/_/rdo rje'i sku la phyag 'tshal 'dud/_/thugs ni de bzhin gshegs pa'i gtso/_/dus gsum dag gi lam du 
[\[98a.5\]]'byung /_/nam mkha' chen por khams gyur pa/_/nam mkha'i lam la phyag 'tshal 'dud/_/nam mkha'i sku las yang dag byung /_/nam mkha'i lam la gnas pa po/_/nam mkha'i thugs te chos kyi mchog_/spyod pa'i gnas khyod phyag 'tshal lo/_/de 
[\[98a.6\]]bzhin gshegs pa thams cad kyi sku dang gsung dang thugs kyi gsang chen gsang ba 'dus pa las kun du spyod pa'i mchog gi le'u ste lnga pa'o//_//de nas de bzhin gshegs pa rdo rje mi bskyod pas de bzhin gshegs pa thams cad kyi sku gsung thugs kyi gsang 
[\[98a.7\]]ba rdo rje zhes bya ba'i ting nge 'dzin la snyoms par zhugs te thugs byin gyis rlob pa'i sngags 'di gsungs so/_/oM sarba ta thA ga ta tsit+ta badzra swa b+hA ba At+ma ko\u0f85 haM/_de nas bcom ldan 'das de bzhin gshegs pa rdo rje rnam par snang mdzad kyis rdul dang bral ba'i rdo rje'i 
[\[98b\]]
[\[98b.1\]]gnas zhes bya ba'i ting nge 'dzin la snyoms par zhugs te sku byin gyis rlob pa'i sngags 'di gsungs so/_/oM sarba ta thA ga ta kA ya badzra swa b+hA ba At+ma ko\u0f85 haM/_de nas bcom ldan 'das de bzhin gshegs pa rdo rje tshe dpag tu med pas mnyam pa nyid mi gnyis pa'i rdo rje 
[\[98b.2\]]zhes bya ba'i ting nge 'dzin la snyoms par zhugs te gsung byin gyis rlob pa'i sngags 'di gsungs so/_/oM sarba ta thA ga ta wA ka badzra swa b+hA ba At+ma ko\u0f85 haM/_rdo rje gsum pa de bzhin gshegs pa'i gsang /_/gnas dang gnas ni rnam par bsgom pa ste/_/de dag 
[\[98b.3\]]nyid mchog rab kyi sngags kyi ni/_/mtshan nyid mtshan ma bsgrub pa nyid du bya/_/de nas bcom ldan 'das de bzhin gshegs pa rdo rje rin chen tog gis ye shes sgron ma rdo rje zhes bya ba'i ting nge 'dzin la snyoms par zhugs te sngags 'di gsungs so/_/oM sarba ta 
[\[98b.4\]]thA ga ta a nu rA ga Na badzra swa b+hA ba At+mako\u0f85 haM/_de nas bcom ldan 'das de bzhin gshegs pa rdo rje don yod grub pas rdo rje don yod pa zhes bya ba'i ting nge 'dzin la snyoms par zhugs te sngags 'di gsungs so/_/oM sarba ta thA ga ta pU dzA badzra swa b+hA ba At+ma ko\u0f85 haM/_rtag 
[\[98b.5\]]tu 'dod pa'i yon tan lngas/_/sangs rgyas tshul bzhin mchod par bya/_/mchod pa rnam pa lnga rnams kyis/_/myur du sangs rgyas nyid thob 'gyur/_/zhes bcom ldan 'das de bzhin gshegs pa thams cad kyi sku gsung thugs kyi bdag po rdo rje 'chang chen pos 
[\[98b.6\]]gsungs so/_/de nas bcom ldan 'das de bzhin gshegs pa thams cad kyi sku gsung thugs kyi bdag po rdo rje 'chang chen pos de bzhin gshegs pa thams cad kyi sngags kyi gsang chen 'di gsungs so/_/sngags dmigs pa yi lus kyis ni/_/ngag dang yid la 
[\[98b.7\]]bskul byas pas/_/bsgrub bya rab mchog dngos grub dang /_/yid ni yang dag dga' mdzes pa/_/sems kyi dmigs pa bdag med pa/_/ngag dang lus kyang rnam par bsgom/_/rnam gsum sbyor ba nam mkha' dang /_/mnyam nyid gnas ni grub par bya/_/lus dang 
[\[99a\]]
[\[99a.1\]]ngag dang sems dmigs pa'i/_/ngo bo nyid ni dmigs su med/_/sngags kyi sku yi sbyor ba yis/_/byang chub med cing sgom pa'ang med/_/sku gsung thugs kyi mtshan nyid 'di/_/rnam par dpyad nas bsdu ba yis/_/byang chub sbyor ba ting nge 'dzin/_/
[\[99a.2\]]sngags kyi brtags pa bsgom par bya/_/de nas dpal ldan rdo rje 'dzin/_/de bzhin gshegs pa kun gyis mchod/_/sangs rgyas kun mchog kun mkhyen gyis/_/sgom pa'i mchog ni bka' stsal to/_/nam mkha'i dbyings kyi dbus gnas par/_/zla ba'i dkyil 
[\[99a.3\]]'khor bsgom par bya/_/sangs rgyas gzugs ni rab bsgoms nas/_/phra mo'i sbyor ba kun du brtsam/_/sna yi rtse mor yungs kar bsam/_/yungs kar rgyu dang mi rgyu ba/_/ye shes gnas ni nyams dga' ba/_/gsang ba'i ye shes brtags pa bsgom/_/nam mkha'i 
[\[99a.4\]]dbyings kyi dbus gnas par/_/nyi ma'i dkyil 'khor bsgom par bya/_/sangs rgyas sku yi gnas bsgoms te/_/de yi steng du gnas dgod do/_/hU~M nam mkha'i dbyings kyi dbus gnas par/_/gsal ba'i dkyil 'khor bsgom par bya/_/spyan gyi tshul gyi 
[\[99a.5\]]sbyor ba la/_/de nas pad ma rdo rje sgom/_/nam mkha'i dbyings kyi dbus gnas par/_/rin chen dkyil 'khor bsgom par bya/_/dang po'i sbyor ba nan tan gyis/_/de yi steng du yongs su bsgom/_/nam mkha'i dbyings kyi dbus gnas par/_/'od kyi dkyil 'khor 
[\[99a.6\]]bsgom par bya/_/sangs rgyas tshul ni zhi ba spro/_/'khor dag khyad par dag tu spro/_/ut+pal mthing ka'i mdog 'dra ba/_/rtse mo lnga pa khyad par du/_/nas kyi 'bru tshad nan tan gyis/_/sna yi rtse mor rnam par bsam/_/tsa na ka yi 'bru tshad kyi/_/'dab ma brgyad pa 
[\[99a.7\]]ge sar bcas/_/sna yi rtse mor 'di shis te/_/byang chub gzhol bas bsgom par bya/_/'khor lo la sogs khyad par du/_/bsgom pa der ni brtag par bya/_/dngos grub thams cad yon tan gnas/_/nyams dga' byang chub gnas 'grub 'gyur/_/sangs rgyas byang 
[\[99b\]]
[\[99b.1\]]chub gnas rnams ni/_/bsdu bas der ni spro bar bya/_/sku gsung thugs kyi mtshan ma yi/_/chos kyi gnas ni rab tu dbyung /_/de nas dpal ldan rdo rje 'chang /_/de nyid don kun ston pa pos/_/spyod pa kun mchog legs dag pa/_/gsang ba'i dam pa bka' stsal to/_/
[\[99b.2\]]gzugs dang sgra dang ror ldan pa/_/shes rab can gyis zla drug bsgom/_/gsang ba'i de nyid mchod chen ni/_/legs mchod nas kyang bsgom par bya/_/zas su bshang gci bya ba'i phyir/_/dngos grub 'bras bu 'dod pas bya/_/bla med de nyid 'grub pa ni/_/sangs 
[\[99b.3\]]rgyas byang chub skyon med pa'o/_/sha yang bza' bar bya ba'i phyir/_/sha chen po ni rab tu brtag_/gsang ba'i sku dang gsung dang thugs/_/dngos grub thams cad 'grub par 'gyur/_/glang po'i sha dang rta yi sha/_/de bzhin dam pa khyi yi sha/_/zas kyi phyir ni 
[\[99b.4\]]bza' bar bya/_/gzhan zas bza' bar yang mi bya/_/sangs rgyas rnams ni mnyes par 'gyur/_/byang chub sems dpa' blo can yang /_/'di lta bu yi sbyor ba yis/_/myur du sangs rgyas nyid 'thob 'gyur/_/'dod khams dbang phyug 'jig rten du/_/go 'phang 
[\[99b.5\]]las ni byed par 'gyur/_/stobs ldan gtso bo gzi brjid can/_/mdangs bzang mthong na yid du 'ong /_/mthong ba tsam gyis bskul med par/_/'jig rten 'di dag dbang byed 'gyur/_/'di ni thams cad sangs rgyas kyi/_/gsang ba byang chub dam pa ste/_/
[\[99b.6\]]yang dag sngags kyi gsang ba 'di/_/lus ngag sems las 'da' ba'o/_/de bzhin gshegs pa thams cad kyi sku dang gsung dang thugs kyi gsang chen gsang ba 'dus pa las sku dang gsung dang thugs byin gyis rlob pa'i le'u ste drug pa'o//_//de nas 
[\[99b.7\]]bcom ldan 'das de bzhin gshegs pa thams cad kyi sku gsung thugs kyi bdag pos dam tshig chen po'i de kho na nyid sngags kyi spyod pa mchog rdzogs par byang chub pa'i le'u 'di gsungs so/_/'dod pa thams cad longs spyod pa/_/bsten pas ji ltar 'dod pa 
[\[100a\]]
[\[100a.1\]]las/_/'di lta bu yi sbyor ba yis/_/nges par sangs rgyas myur thob 'gyur/_/'dod pa thams cad longs spyod pa/_/ji ltar 'dod pa bsten bya zhing /_/rang gi lha yi sbyor ba yis/_/bdag dang gzhan la mchod par bya/_/dka' thub nges pa mi bzad 
[\[100a.2\]]pas/_/bstan pas 'grub par mi 'gyur gyi/_/'dod pa thams cad longs spyod pas/_/bsten na myur du 'grub par 'gyur/_/slongs mo za zhing mi bzlas te/_/slong la dga' bar yang mi bya/_/'dod pa kun la longs spyod cing /_/sngags kyi yan lag ma nyams 
[\[100a.3\]]bzlas/_/lus dang ngag dang sems rnams ni/_/bder gnas thob na byang chub 'thob/_/gzhan du dus min 'chi ba dang /_/dmyal bar nges par bsreg par 'gyur/_/sangs rgyas byang chub sems dpa' ni/_/sngags kyi spyod pa mchog spyod pas/_/chos dang 
[\[100a.4\]]mi 'gyur mchog brnyes rnams/_/'dod pa thams cad bsten pas so/_/chags can ye shes 'dod pa yis/_/'dod yon lnga rnams rtag tu brten/_/byang chub sems dpa' mnyes par bya/_/byang chub nyi ma chags par bya/_/gzugs la rnam gsum shes byas 
[\[100a.5\]]nas/_/mchod pa'i bdag nyid can mchod bya/_/de nyid bcom ldan sna tshogs pa/_/sangs rgyas rnam par snang mdzad gzhi/_/sgra la rnam gsum shes byas nas/_/lha rnams la ni dbul bar bya/_/de nyid bcom ldan sna tshogs pa/_/sangs rgyas rin chen 'byung 
[\[100a.6\]]gnas gtso/_/dri la rnam gsum shes byas nas/_/sangs rgyas sogs la dbul bar bya/_/de nyid bcom ldan sna tshogs pa/_/'dod chags chos kyi 'byung gnas gtso/_/ro la rnam gsum shes byas nas/_/lha rnams la ni dbul bar bya/_/de nyid sangs rgyas sna 
[\[100a.7\]]tshogs pa/_/sangs rgyas don yod rdo rje 'dzin/_/reg bya rnam gsum shes byas nas/_/rang gi rigs la dbul bar bya/_/de nyid bcom ldan rdo rje can/_/mi bskyod pa yi tshul brnyes rnams/_/gzugs sgra dri la sogs pa la/_/rtag tu sems ni sbyar bar bya/_/'di 
[\[100b\]]
[\[100b.1\]]de sangs rgyas thams cad kyi/_/gsang ba'i snying po btus pa'o/_/gzugs sgra dri sogs sngags pa yis/_/lha rnams nyid du rtag tu bsgom/_/yang na de la rigs kyi ni/_/dbye ba rnam par bsgoms pas bsgom/_/sangs rgyas rjes su dran par sbyor/_/chos 
[\[100b.2\]]ni rjes su dran sgom pa/_/lus dang ngag dang sems ni bsgom/_/rdo rje rjes su dran sgom pa/_/rigs ni rjes dran sbyor ba las/_/khro bo rjes su dran sgom pa/_/dam tshig rjes dran sbyor ba las/_/bsgoms na byang chub thob par 'gyur/_/bud med gzugs ldan mdangs 
[\[100b.3\]]bzang ba/_/lo grangs bcu drug lon rnyed nas/_/byin gyis rlob pa'i gnas gsum gyis/_/dben par mchod pa rab tu brtsam/_/de bzhin gshegs pa'i btsun mo che/_/spyan la sogs pa bsgom par bya/_/dbang po gnyis ni mnyam sbyar bas/_/sangs rgyas 
[\[100b.4\]]dngos grub thob par 'gyur/_/yi ge hU~M dang oM dag dang /_/phaT kyang rnam par brtag par bya/_/'od zer sna lngas khyab pa yi/_/rdo rje pad mo bsgom par bya/_/de ni 'bar bcas zla 'od bzhin/_/yid du 'ong ba bsgom par bya/_/sangs rgyas rjes dran sbyor la sogs/_/
[\[100b.5\]]byang chub 'dod pas bsgom par bya/_/de la sangs rgyas rjes su dran pa ji ltar bsgom zhe na/_/b+ha gar ling ga rab bzhag nas/_/sangs rgyas gzugs ni bsgom par bya/_/ba spu'i bu ga rtse bar nas/_/mkhas pas sangs rgyas sprin rnams spro/_/de la chos rjes su 
[\[100b.6\]]dran pa ji ltar bsgom zhe na/_b+ha gar ling ga rab bzhag nas/_/rdo rje chos ni rab bsgom bya/_/ba spu'i bu ga rtse bar nas/_/mkhas pas chos kyi sprin rnams spro/_/de la rdo rje rjes su dran pa ji ltar bsgom zhe na/_b+ha gar ling ga rab bzhag nas/_/rdo rje sems 
[\[100b.7\]]dpa' rnam par bsgom/_/ba spu'i bu ga rtse bar nas/_/rdo rje sprin rnams spro bar bya/_/de la rigs rjes su dran pa ji ltar bsgom zhe na/_b+ha gar ling ga rab bzhag nas/_/sangs rgyas gzugs ni rab tu bsgom/_/ba spu'i bu ga'i rtse bar nas/_/mkhas 
[\[101a\]]
[\[101a.1\]]pas rigs kyi sprin rnams spro/_/de la khro bo rjes su dran pa ji ltar bsgom zhe na/_b+ha gar ling ga rab bzhag nas/_/khro bo'i dbang po rab tu bsgom/_/ba spu'i bu ga rtse bar nas/_/mkhas pas khro bo'i sprin rnams spro/_/de la dam tshig rjes su dran 
[\[101a.2\]]pa ji ltar bsgom zhe na/_rang gi rdo rje pad mar ldan/_/dbang po gnyis ni mnyam sbyar te/_/rang gi khu ba'i thigs pa yis/_/sangs rgyas rdo rje sems dpa' mchod/_/de la dkyil 'khor rjes su dran pa ji ltar bsgom zhe na/_dbang po gnyis ni mnyam gzhag 
[\[101a.3\]]ste/_/mkhas pas rang gi khu ba dag_/rnal 'byor pa ni chen pos dbyung /_/dkyil 'khor dkyil 'khor tshul du bya/_/de la sku rjes su dran pa ji ltar bsgom zhe na/_sangs rgyas kun gyi sku gang zhig_/phung po lnga yis rab tu rgyas/_/sangs rgyas sku yi ngo bo yis/_/
[\[101a.4\]]bdag kyang de dang 'drar gyur cig_/de la gsung rjes su dran pa ji ltar bsgom zhe na/_rdo rje chos kyi gsung gang zhig_/nges pa'i tshig ni phun sum tshogs/_/bdag gi tshig kyang de 'dra bar/_/chos 'dzin pa dang 'drar gyur cig_/de la thugs rjes su dran pa ji ltar 
[\[101a.5\]]bsgom zhe na/_kun du bzang po'i thugs gang zhig_/gsang ba'i bdag po blo ldan pa/_/bdag gi sems kyang de 'dra bar/_/rdo rje 'dzin dang 'drar gyur cig_/de la sems can rjes su dran pa ji ltar bsgom zhe na/_sems can kun gyi sems gang yin/_/sku dang gsung dang 
[\[101a.6\]]thugs kyi mtshan/_/bdag gi sems kyang de 'dra zhing /_/mkha' dang mtshungs par dpa' bo rnams/_/de la sngags kyi gzugs dang sku dang gsung dang thugs thams cad rjes su dran pa ji ltar bsgom zhe na/_sngags kyi rdo rje'i sku gang yin/_/gsung gi sku ni rnam 
[\[101a.7\]]bsgom pa/_/bdag kyang de dang 'dra ba'i sku/_/rtag tu sngags 'dzin pa dang mnyam/_/de la dam tshig rjes su dran pa ji ltar bsgom zhe na/_dam tshig khu chu cho ga bzhin/_/'bras bu 'dod pas btung bya zhing /_/de bzhin gshegs pa'i tshogs gsad bya/_/dngos 
[\[101b\]]
[\[101b.1\]]grub rab mchog thob par 'gyur/_/de la shes rab kyi pha rol tu phyin pa'i dam tshig rjes su dran pa ji ltar bsgom zhe na/_thams cad rang bzhin 'od gsal ba/_/skye ba med cing zag pa med/_/byang chub med cing mngon rtogs med/_/khams kyang med cing 'byung ba med/_/
[\[101b.2\]]de la ma skyes pa rjes su dran pa ji ltar bsgom zhe na/_rang bzhin 'od gsal de nas ni/_/nam mkha' mtshan med mi 'gyur des/_/gnyis med gnyis su med min zhi/_/shin tu dri med nam mkha' bzhin/_/de la zhe sdang gi rigs kyi mchod pa rjes su dran pa ji ltar 
[\[101b.3\]]bsgom zhe na/_bud med sems ni rab brtan pa/_/lo grangs bcu gnyis lon rnyed nas/_/rigs kyi sbyor ba'i rab dbye bas/_/rang gi khu bas mchod par bya/_/'dis ni de bzhin gshegs pa'i sku/_/rdo rje 'dzin pa'i thugs dag dang /_/chos 'dzin mchog 
[\[101b.4\]]gi gsung dag ni/_/tshe 'di nyid la thob par 'gyur/_/sku dang gsung thugs yang dag grub/_/dman skyes gang gzhan bshad pa rnams/_/rdo rje mi phyed gsum bsgoms pas/_/bzlas pas de la 'grub par 'gyur/_/de bzhin gshegs pa thams cad kyi sku dang 
[\[101b.5\]]gsung dang thugs kyi gsang chen gsang ba 'dus pa las sngags kyi spyod pa mchog gi le'u ste bdun pa'o//_//de nas bcom ldan 'das de bzhin gshegs pa rin chen tog gis bcom ldan 'das de bzhin gshegs pa thams cad kyi bdag po dam pa'i dbang 
[\[101b.6\]]phyug rdo rje 'chang chen po la bstod pa'i rgyal po 'dis gsol ba btab bo/_/rdo rje rgyal po theg pa che/_/nam mkha'i spyod pas rnam sbyong ba/_/kun du bzang po'i spyod pa mchog_/rgyal mchog mchod pa bshad du gsol/_/'dod chags zhe sdang gti mug che/_/
[\[101b.7\]]rdo rje theg pa rab ston pa/_/nam mkha'i dbyings dang mtshungs pa'i mchog_/rgyal bzhi mchod pa bshad du gsol/_/thar pa'i lam ni rab ston pa/_/theg pa gsum gyi lam 'jug mdzad/_/sangs rgyas skal mchog dag pa'i bdag_/mi mchog mchod 
[\[102a\]]
[\[102a.1\]]pa bshad du gsol/_/byang chub sems ni rgyas pa'i spyan/_/chos kyi 'khor lo rab skor ba/_/sku dang gsung thugs shin tu dag_/rdo rje theg pa khyod phyag 'tshal/_/de nas rgyal po rdo rje 'dzin/_/thams cad nam mkha' mi 'gyur che/_/thams 
[\[102a.2\]]cad dbang bskur kun gyi don/_/kun dbang rdo rje rin chen 'dzin/_/de bzhin gshegs pa'i mchod pa'i mchog_/rdo rje gsum ni mi phyed gnas/_/sku dang gsung dang thugs skal mchog_/rgyal ba 'byung bar 'gyur ba bshad/_/na chung yangs pa'i mig can 
[\[102a.3\]]ni/_/gzugs dang lang tshos brgyan rnyed nas/_/lo grangs nyi shu lnga lon gzung /_/byol song las kyang rab tu brtag_/sa phyogs gtsang zhing rnam par dben pa'am/_/rgyal ba nyid skyes zhi ba zhi ba'i gnas/_/bshang gci chu la sogs pas byug pa yang /_/rgyal 
[\[102a.4\]]ba mchod phyir rtag par rab tu bya/_/nu ma'i dbus gang spyi gtsug mtha' dbus su/_/cho ga shes pas rkang pa'i bar du yang /_/lte ba ro smad gsang ba rgyal ba'i sras/_/rigs lnga rnams ni dgod par rab tu bya/_/nam mkha'i dbyings kyi dbus gnas par/_/
[\[102a.5\]]ye shes rgya mtsho bsgom par bya/_/bdag nyid zla ba'i dbus gnas bsgom/_/mkhas pas zhi ba rdo rje 'dzin/_/snying gar gang zhig 'dod pa ni/_/bsdu ba dag kyang rab tu bya/_/mchod rten rin chen bzhi'i rang bzhin/_/'od zer phreng bas rnam brgyan pa/_/ye shes 
[\[102a.6\]]rgya mtsho dus gsum gyi/_/gnas su gyur par rnam par bsam/_/rang gi ba spu'i bu ga nas/_/mkhas pas mchod pa'i sprin rnams spro/_/mkhas pas ut+pa la dag dang /_/pad ma rnam pa lnga shes bya/_/dzA ti rnam gsum shes byas nas/_/lha rnams la ni dbul 
[\[102a.7\]]bar bya/_/me tog kar ni ka ra dang /_/mal+li ka dang ya thi ka/_/me tog ka ra bI ra yang /_/bsams nas mchod pa rab tu brtag_/dpag tshad brgya yi khyon tsam du/_/'khor lo'i dkyil 'khor bsgom bya zhing /_/rnam par mkhas pas rtag par ni/_/rigs rnams 
[\[102b\]]
[\[102b.1\]]rab tu dgod par bya/_/de bzhin pad ma rdo rje dang /_/ral gri ut+pal mkhas pas bsgom/_/dpag tshad bye ba'i khyon tsam la/_/gru bzhi shin tu mdzes pa yi/_/mchod rten rin chen bzhi'i rang bzhin/_/gsal zhing rang bzhin dri ma med/_/rigs rnams gnas ni mchod 
[\[102b.2\]]pa'i phyir/_/shes rab can gyis bsgom par bya/_/'dod pa'i yon tan lnga rnams kyis/_/de la mchod pa rgya mtsho brtsam/_/rin chen na bza' la sogs pas/_/byang chub 'dod pas rtag tu mchod/_/mchod pa rnam lnga mchog rnams kyis/_/rtag tu lha rnams mnyes par bya/_/
[\[102b.3\]]rin chen 'byung gnas na chung mchog_/rin chen sna tshogs la sogs brgyan/_/bsgrub cing rab tu bsgrub pa'i phyir/_/sangs rgyas kun la dbul bar bya/_/rin chen bdun gyis yongs bkang ba'i/_/zhing 'di rnam par mkhas pas ni/_/ye shes 'dod pas dngos grub 
[\[102b.4\]]'dod/_/nyin re shes rab can gyis dbul/_/bdag po'i phyag rgyar mnyam gzhag la/_/sangs rgyas dkyil 'khor dbus dag tu/_/'dod chags blo can sangs rgyas la/_/reg bya'i sbyor ba dbul bar bya/_/nam mkha'i dbyings kyi dbus gnas par/_/dkyil 
[\[102b.5\]]'khor bkod pa bsgom par bya/_/rang lus de bzhin gshegs rang bzhin/_/bshang ba gci bas bla ma mchod/_/bzhin bzang yid du 'ong ba yi/_/na chung skal ba mchog ldan pa/_/byin gyis brlabs kyi gnas bsams te/_/de nyid mchod pa rab tu brtag_/
[\[102b.6\]]mig yangs khu ba blangs nas ni/_/brtan pa'i blo dang ldan pas bza'/_/'di de sngags rnams thams cad kyi/_/sku gsung thugs kyi mchod pa ste/_/ye shes rdo rje can gyi gsang /_/sngags rnams dngos grub byed par gsungs/_/de bzhin gshegs pa thams cad 
[\[102b.7\]]kyi sku dang gsung dang thugs kyi gsang chen gsang ba 'dus pa las bshang gci'i dam tshig gi le'u ste brgyad pa'o//_//de nas rgyal po rdo rje 'dzin/_/thams cad nam mkha' mi 'gyur che/_/thams cad dbang bskur spyod pa'i mchog_/kun don dbang 
[\[103a\]]
[\[103a.1\]]phyug dam pa yis/_/sku gsung thugs kyi longs spyod pa/_/rdo rje mi phyed gsum dkyil 'khor/_/sangs rgyas theg pa can la gsang /_/nyams dga' mchog ni rab tu bshad/_/nam mkha'i dbyings kyi dbus gnas par/_/sangs rgyas dkyil 
[\[103a.2\]]'khor bsgom par bya/_/mi bskyod rdo rje rab bsgoms nas/_/lag tu rdo rje bsgom par bya/_/'od 'phro mang po 'bar ba dang /_/'od zer sna lngas rab tu gang /_/dus gsum 'byung ba'i sangs rgyas rnams/_/bsgoms nas rdo rjes phye mar brlag_/sku gsung 
[\[103a.3\]]thugs kyi longs spyod ni/_/rdo rjes phyer brlags med gyur pa/_/bsam gtan mchog de bsgoms na ni/_/thugs kyi dngos grub thob par 'gyur/_/rdo rje gsang ba 'di yis ni/_/sems can thams cad bsad na ni/_/mi bskyod sangs rgyas zhing du ni/_/
[\[103a.4\]]rgyal ba'i sras su skye bar 'gyur/_/'di ni rigs thams cad kyi rgya mtsho las zhe sdang gi rigs kyi dam tshig gi de kho nar shes par bya'o/_/de nas rgyal po rdo rje 'dzin/_/mi shes thar pa rab sgrub pa/_/ngo bo nyid dag gos pa med/_/byang chub spyod pa rab ston 
[\[103a.5\]]pas/_/sangs rgyas byang chub bsgrub pa yi/_/yang dag dam tshig bka' stsal to/_/nam mkha'i dbyings kyi dbus gnas par/_/'khor lo'i dkyil 'khor bsgom par bya/_/rnam par snang mdzad rab bsgoms te/_/sangs rgyas thams cad rnam par bsgom/_/rin 
[\[103a.6\]]chen kun gyi sbyor ba yis/_/rdo rje'i gzugs ni rab tu brtag_/nor rnams thams cad phrogs nas su/_/rdo rje gsum gyis rnam par bsgom/_/yid bzhin nor bu 'dra ba yis/_/nor gyi rgya mtshos rab gang 'gyur/_/sangs rgyas kun gyi sras rnams dang /_/thub 
[\[103a.7\]]pa'i skyes bu rnams su 'gyur/_/'di ni rigs kyi rgya mtsho thams cad las gti mug gi rigs kyi yang dag pa'i dam tshig tu shes par bya'o/_/de nas rgyal po rdo rje 'dzin/_/'dod chags thar pa rab sgrub pa/_/gsang ba dag pa dmigs med pas/_/dkyil 'khor 
[\[103b\]]
[\[103b.1\]]rab tu bka' stsal to/_/nam mkha'i dbyings kyi dbus gnas par/_/pad ma'i dkyil 'khor bsgom par bya/_/'od dpag med ni rab bsgoms te/_/sangs rgyas rnams kyis thams cad ni/_/dgang zhing de ru thams cad ni/_/btsun mo'i rnam pa'i 
[\[103b.2\]]sbyor bar bsgom/_/dam tshig bzhi yi sbyor ba yis/_/'di ni rdo rje'i tshul mchog go/_/dbang po gnyis ni rab sbyor bas/_/de dag thams cad nye bar spyad/_/'di ni sngags rnams thams cad kyi/_/mi phyed sku gsum sgrub pa'o/_/'di ni 'dod chags 
[\[103b.3\]]kyi rigs kyi yang dag pa'i dam tshig ste/_sngags pas bsgom par bya ba nyid do/_/de nas rgyal po rdo rje 'dzin/_/rdo rje sngags kyi don sgrub pa/_/ye shes las byung bdag med pas/_/gsung ni 'di skad bka' stsal to/_/nam mkha'i dbyings kyi dbus 
[\[103b.4\]]gnas par/_/sangs rgyas dkyil 'khor bsgom par bya/_/rdo rje don yod rab bsgoms te/_/sangs rgyas thams cad bsgom par bya/_/[{]brdzun [,]rdzun [}]gyi ngag ni rdo rje'i gnas/_/thams cad gzugs su rnam bsgom bya/_/rgyal ba'i gnas ni thams cad dang /_/rgyal ba 
[\[103b.5\]]thams cad bslu bar bya/_/'di de sangs rgyas thams cad kyi/_/nam mkha'i gsung ste dri med pa/_/ye shes blo can kun gyi gsang /_/sngags kyi dngos grub byed par bshad/_/'di ni dam tshig 'gugs pa'i rigs kyi dam tshig gi de kho na nyid de/_don ji lta ba 
[\[103b.6\]]bzhin du spro bar bya'o/_/de nas rgyal po rdo rje 'dzin/_/rdo rje gsum mi phyed rgyal gnas/_/dngos grub rdo rje rab ston pas/_/gsung ni 'di skad bka' stsal to/_/nam mkha'i dbyings kyi dbus gnas par/_/dam tshig dkyil 'khor bsgom par bya/_/rin chen 
[\[103b.7\]]tog tu rab bsgoms te/_/gzugs rnams kun gyis 'di dag dgang /_/rtsub pa'i ngag la sogs pa yis/_/bsten na ye shes thob par 'gyur/_/bcom ldan 'das de bzhin gshegs pa thams cad kyi rdo rje bkod pas de skad ces bka' stsal to/_/de nas 
[\[104a\]]
[\[104a.1\]]yang de bzhin gshegs pa thams cad kyi dam tshig rdo rje tog la sogs pa'i byang chub sems dpa' sems dpa' chen po rnams ngo mtshar zhing rmad du byung bar gyur nas rdo rje'i tshig 'di smras so/_/bcom ldan 'das de bzhin gshegs pa thams cad kyi 
[\[104a.2\]]bdag po khams gsum las 'das shing 'jig rten gyi khams thams cad las 'das pas de bzhin gshegs pa thams cad dang /_byang chub sems dpa' thams cad kyi 'khor gyi dkyil 'khor gyi nang du 'di lta bu rmad du byung ba'i tshig gi lam rdo rje'i tshig 'di ci'i 
[\[104a.3\]]slad du gsung de nas bcom ldan 'das de bzhin gshegs pa thams cad kyis brjod kyis mi lang ba'i yang brjod kyis mi lang ba'i sangs rgyas kyi zhing gi ri rab kyi rdul phra mo snyed kyi de bzhin gshegs pa thams cad kyi dam tshig rdo rje tog la sogs pa'i byang chub sems dpa' de dag la 'di skad 
[\[104a.4\]]ces bka' stsal to/_/rigs kyi bu dman pa'i 'du shes dang /_smad pa'i 'du shes 'di lta bu ma skyed cig_/de ci'i phyir zhe na/_rigs kyi bu gang 'di sngags kyi spyod pa ni mchog gi spyod pa'o/_/gang 'di sngags kyi spyod pa ni de bzhin gshegs pa'i spyod pa'o/_/rigs 
[\[104a.5\]]kyi bu 'di lta ste dper na nam mkha' ni thams cad la rjes su song ba ste/_chos thams cad ni nam mkha'i khongs su gtogs pa'o/_/de dag kyang 'dod pa'i khams na mi gnas/_gzugs kyi khams na mi gnas/_gzugs med pa'i khams na mi gnas/_
[\[104a.6\]]'byung ba chen po bzhi la mi gnas so/_/rigs kyi bu chos thams cad ni de ltar rjes su rig par bya'o/_/'di lta bu'i don gyi dbang mkhyen nas/_de bzhin gshegs pa rnams sems can rnams kyi bsam pa mkhyen nas chos 'chad par mdzad do/_/rigs kyi bu de lta 
[\[104a.7\]]bu nyid kyi nam mkha'i tshig nges par brjod pas de bzhin gshegs pa'i dam tshig de dag rjes su rig par bya'o/_/rigs kyi bu 'di lta ste dper na gtsub shing dang /_gtsub stan dang mi'i lag pa bskyod pa'i rkyen gyis du ba rab tu 'byung zhing me 'byung bar 'gyur mod kyi/_
[\[104b\]]
[\[104b.1\]]me de yang gtsub shing la yang mi gnas/_gtsub stan la yang mi gnas/_mi'i lag pa bskyod pa la yang mi gnas so/_/rigs kyi bu de bzhin du de bzhin gshegs pa thams cad kyi rdo rje dam tshig rjes su rig par bya ste/_'gro ba dang 'ong ba la sogs pas zhes pa'o/_/
[\[104b.2\]]de nas byang chub sems dpa' de dag ngo mtshar du gyur/_rmad du byung bar gyur pas ngam zhing mig gdangs te tshig 'di skad ces smras so/_/rmad byung chen po'i chos rnams ni/_/nam mkha' dang ni mtshungs pa dang /_/rnam par mi rtog dag pa la/_/kun rdzob yang ni 
[\[104b.3\]]bshad pa mtshar/_/de bzhin gshegs pa thams cad kyi sku dang gsung dang thugs kyi gsang chen gsang ba 'dus pa las/_don dam pa'i dag pa de kho na nyid kyi don gyi dam tshig gi le'u ste dgu pa'o//_//de nas bcom ldan 'das de bzhin gshegs pa thams 
[\[104b.4\]]cad yang 'dus te/_bcom ldan 'das dam tshig chen po'i rdo rje de kho na nyid mngon par rdzogs par byang chub pa sku gsung thugs kyi gsang ba de bzhin gshegs pa la phyag 'tshal te 'di skad ces gsol to/_/de nyid sngags snying kun bsdus pa/_/sku dang gsung thugs 
[\[104b.5\]]gsang bar bsgrags/_/dngos grub chen po'i tshul gyi mchog_/bcom ldan 'das kyis bshad du gsol/_/de nas rgyal po rdo rje 'dzin/_/nyon mongs kun gyi rgya mtsho gtso/_/'bar ba gtum po spyan yangs pas/_/gsung ni 'di skad bka' stsal to/_/lus 
[\[104b.6\]]dang ngag dang sems rnams bsgom/_/sku gsung thugs kyi rdo rje rnams/_/rnam par mi rtog mi dmigs pa/_/mnyam nyid gar yang mi gnas pa/_/de nas bcom ldan 'das rang bzhin gyis dag pa'i de bzhin gshegs pas pha rol tu phyin pa sngags kyi tshul rdo rje zhes bya 
[\[104b.7\]]ba'i ting nge 'dzin la snyoms par zhugs nas/_de bzhin gshegs pa de dag thams cad la 'di skad ces bka' stsal to/_/bcom ldan 'das de bzhin gshegs pa thams cad mi bskyod pa la sogs pa de bzhin gshegs pa thams cad rig pa du ma bye ba khrag khrig brgya 
[\[105a\]]
[\[105a.1\]]stong dang thabs cig tu sems can thams cad kyi don bya ba'i gar gyi rol ba ston par mdzad de/_phyogs bcu'i 'jig rten gyi khams mtha' klas par 'dod pa'i yon tan lnga rnams kyis rol cing dgyes par yongs su spyod 
[\[105a.2\]]pa yod kyang de dag sngags spyod pa la mngon par brtson pa rnams la spyan ras kyis mi 'tsho ste/_de rgyu gang gi phyir zhe na/_kye ma 'di dag ni de bzhin gshegs pa thams cad sngags spyod pa'i tshul gyis chos thos pas so/_/de'i phyir skyes bu dam pa chen po de rnams kyi spyan ras kyis btsa' ba'i phyir de bzhin 
[\[105a.3\]]gshegs pa thams cad kyi sku dang gsung dang thugs rdo rje'i gsang ba sngags thams cad kyi thugs kun du skul bar byed pa zhes bya ba'i rab tu gsang ba/_de bzhin gshegs pa thams cad kyi sku gsung thugs kyi dam tshig dmigs pa/_rdo rje 'dzin pa thams cad 
[\[105a.4\]]kyi sku gsung thugs kyi dam tshig dmigs pa/_chos 'dzin pa thams cad kyi sku gsung thugs kyi dam tshig dmigs pa/_nyid kyi sku gsung thugs rdo rje las tshig gi lam nges par brjod pas sngags bsdus pa 'di gsungs so/_/oM hU~M AHswA hA/_de nas 'di ni 
[\[105a.5\]]gsungs tsam gyis/_/sangs rgyas thams cad sras dang bcas/_/rab tu 'dar zhing brgyal bar gyur/_/rdo rje sems dpa' rjes su dran/_/de nas phyag na rdo rje de bzhin gshegs pa thams cad kyi bdag pos dam tshig 'di gsungs so/_/nam mkha'i dbyings kyi dbus 
[\[105a.6\]]gnas par/_/bkod pa'i dkyil 'khor bsgom par bya/_/de yi dbus gnas yi ge hU~M/_/rang gi gzugs su rab tu brtag_/rdo rje'i 'od zer cher 'bar ba/_/rnam par 'phro ba bsam par bya/_/sangs rgyas rnams kyi sku gsung thugs/_/drangs par de yis rnam par 
[\[105a.7\]]bsgom/_/de ma thag nyid der 'gyur ba/_/sku gsung thugs kyi rdo rje 'dzin/_/rdo rje sems dpa' rgyal po che/_/kun gyi gtso bo dbang phyug mchog_/rang gi dkyil 'khor rang rdo rjes/_/skyed par byed pa'i cho gar 'gyur/_/'di de sangs rgyas thams cad kyi/_/snying po rdo rje 
[\[105b\]]
[\[105b.1\]]bsdus pa'o/_/rang sngags skyes bu bsgoms nas ni/_/gnas bzhi rnams su gzugs kyi tshul/_/zhal gsum rnam pa'i sbyor ba yis/_/kha dog gsum gyis rab tu bsgom/_bcom ldan 'das rdo rje dam tshig gis de skad ces bka' stsal to/_/de la 'di ni mchog 
[\[105b.2\]]rdo rje'i gsang ba'o/_/dkyil 'khor rnams kyi thugs ka yi/_/dbus chud phra mo rnam bsgom bya/_/de yi dbus su chud par ni/_/yi ge mchog gi tshig bsam mo/_/sbyor ba rdo rje chen po ni/_/rtse mo lnga pa rtag tu bsgom/_/rdo rje lcags kyu'i sbyor ba yis/_/rdo rje 
[\[105b.3\]]gsum rnams bsgom par bya/_/de yis thugs ni gzir bya ste/_/lha yang rab tu bskul bar bya/_/'di de rdo rje thams cad kyi/_/sangs rgyas byang chub rab sgrub pa'o/_/rdo rje lcags kyu rnam bsgom pa/_/rdo rje pad+mo'i rigs la sogs/_/thugs ni bskul ba rab bshad pa/_/
[\[105b.4\]]'di de rol mo 'byung ba ste/_/rdo rje yi ni tshul mchog 'di/_/zhag bdun bar du byas na ni/_/gsang chen sku dang gsung dang thugs/_/ye shes rdo rje can grub 'gyur/_/'jigs shing yid ni skrag gyur nas/_/mchog stsol ba ni rnam par gzigs/_/yid ni mgu bas dga' ba 
[\[105b.5\]]yi/_/dngos grub rgya chen ster bar 'gyur/_/sangs rgyas byang chub sems dpa' dang /_/sngags kyi spyod pa'i mchog 'dzin rnams/_/gal te rmongs bdag nyid 'das na/_/de yi srog ni der zad 'gyur/_/de nas rgyal po rdo rje 'dzin/_/rdo rje gsum mchog ston pa po/_/'jig 
[\[105b.6\]]rten gsum mchog rdo rje gtsos/_/gsung ni 'di skad bka' stsal to/_/sngags kyi skyes bu ji snyed pa/_/rdo rje gsum gyi ye shes rdzogs/_/dbang po gnyis kyi sbyor ba yis/_/dngos po thams cad brtag par bya/_/'di de sangs rgyas thams cad kyi/_/sngags kyi dam tshig sgrub 
[\[105b.7\]]pa'o/_/rig ma'i dbang phyug zhugs pa la/_/rdo rje'i sbyor ba rab bsgom zhing /_/chags shing chags pa'i lta bas blta/_/'di ni dam tshig dkyil 'khor ro/_/de nas rgyal po rdo rje 'dzin/_/de bzhin gshegs kun bdag nyid skyes/_/thams cad dbang bskur sangs rgyas 
[\[106a\]]
[\[106a.1\]]gtsos/_/gsung ni 'di skad bka' stsal to/_/'jig rten khams ni thams cad na/_/ji snyed bud med brjod pa kun/_/phyag rgya chen po'i sngon sbyor bas/_/de dag thams cad nye bar spyad/_/bye ba grangs med rdo rje can/_/sangs rgyas gnas ni der spro 
[\[106a.2\]]bya/_/bcom ldan 'das byang chub kyi dam tshig gis 'di skad ces bka' stsal to/_/byang chub 'di yis 'thob par 'gyur/_/rdo rje gsum po mkha' 'dra ba'i/_/byang chub sems dpa' rgyal rgya mtsho/_/rdo rje sems dpa' tshe des 'thob/_/de bzhin gshegs pa thams cad kyi sku dang 
[\[106a.3\]]gsung dang thugs kyi gsang chen gsang ba 'dus pa las de bzhin gshegs pa thams cad kyi thugs bskul ba zhes bya ba'i le'u ste bcu pa'o//_//de nas bcom ldan 'das sku gsung thugs rdo rje de bzhin gshegs pas de bzhin gshegs pa thams cad kyi rdo rje skyes bu mchog ces bya 
[\[106a.4\]]ba'i ting nge 'dzin la snyoms par zhugs nas de bzhin gshegs pa thams cad kyi sngags rdo rje rig pa'i skyes bu mchog gi le'u 'di gsungs so/_/rdo rje gsum yig sngags kyi mchog_/phyag rgya chen po rnam bsgom pa/_/byang chub thams cad 'thob pa ni/_/ye shes rdo rje dag gis 
[\[106a.5\]]bya/_/oM yig ye shes snying po ste/_/rdo rje sku ni 'thob byed pa'o/_/AHyig byang chub sprul pa'i bdag_/rdo rje gsung ni 'thob byed pa'o/_/hU~M yig sku gsung thugs yin te/_/rdo rje gsum ni mi phyed 'thob/_/bcom ldan 'das de bzhin gshegs pa thams cad kyi sku gsung thugs 
[\[106a.6\]]kyi sngags kyi skyes bus de skad ces bka' stsal to/_/nam mkha' rdo rje'i dbus gnas par/_/rdo rje kun skyes dkyil 'khor bsam/_/de ru yi ge b+h+ru~M bsam ste/_/rdo rje sprin ni 'phro skyed pa'o/_/de la 'di ni ye shes rdo rje'i snying po'o/_/b+h+ru~M_/rdo rje'i dkyil 'khor dbus gnas par/_/yi 
[\[106a.7\]]ge hU~M ni rab tu bsgom/_/gsal ba'i dkyil 'khor dbus gnas par/_/yi ge oM ni rnam par bsam/_/chos kyi dkyil 'khor dbus gnas par/_/yi ge AHni rab tu bsgom/_/yi ge b+h+ru~M gyis gnas bsgoms te/_/rdo rje gsum byung bsgom par bya/_/bcom ldan 'das 
[\[106b\]]
[\[106b.1\]]dam tshig gsum gyi gsang bas 'di skad ces bka' stsal to/_/snying po dus gsum sangs rgyas kyi/_/sku gsung thugs ni mnyes byed pa/_/oM yig sangs rgyas sku yi mchog_/oM AHyig sangs rgyas gsung gi lam/_/AHhU~M yig ye shes 'jing ni thugs/_/hU~M 'di 
[\[106b.2\]]ni byang chub tshul mchog yin/_/'di de sangs rgyas thams cad kyi/_/sangs rgyas byang chub rab sgrub pa/_/ye shes rdo rjes sprul pa ste/_/sangs rgyas rgyu dang 'bras bu 'byung /_/'di dag sangs rgyas skyes bu nyid/_/sngags dang rig pa zhes bsgrags pa/_/bskyed pa la sogs 
[\[106b.3\]]dam tshig dag_/rdo rje gsum mi phyed bsgoms pas/_/de bzhin gshegs pa thams cad kyi sku gsung thugs dam tshig de kho na nyid ye shes rdo rje byin gyis rlob pa'i rgyu zhes bya ba'i ting nge 'dzin to/_/rnam par dben zhing nyams dga' bar/_/sbyor ba 'di ni kun tu brtsams/_/rdo 
[\[106b.4\]]rje'i sku dang gsung thugs 'grub/_/phyogs gcig gis ni the tshom med/_/nam mkha' rdo rje'i dbus gnas par/_/gsal ba'i dkyil 'khor dam pa bsam/_/rang gi sngags kyi dam tshig bskyed/_/yi ge oM ni thugs kar dgod/_/'od zer lnga pa sprin chen po/_/rnam 
[\[106b.5\]]par snang mdzad mchog sgom pa/_/'di yis sangs rgyas kyi ni sku/_/rdo rje rnam snang rgya mtshor 'gyur/_/sangs rgyas sku dang 'dra ba'i 'od/_/rdo rje gsum gyi kalpa ni/_/ye shes lnga ldan bsten cing gnas/_/phyogs tsam gyis ni 'grub par 'gyur/_/bcom ldan 'das sku rdo rje 
[\[106b.6\]]gsang bas de skad ces bka' stsal to/_/de bzhin gshegs pa thams cad kyi sku rdo rje'i 'od zer bkod pa zhes bya ba'i ting nge 'dzin to/_/nam mkha'i rdo rje dbus gnas pa'i/_/chos kyi dkyil 'khor dam pa bsam/_/rang gi sngags kyi skyes bu bskyed/_/AHyig ngag gi lam 
[\[106b.7\]]la dgod/_/kha dog lnga pa rdo rje che/_/'jig rten dbang phyug mchog bsgoms pas/_/dam tshig ye shes rdzogs byas te/_/tshig gi dam tshig lnga yi mchog_/chos kyi tshig gi lam gnas pa/_/rdo rje chos dang mtshungs par 'gyur/_/rdo rje gsum gyi kalpa ni/_/ye 
[\[107a\]]
[\[107a.1\]]shes lnga ldan bsten cing gnas/_/bcom ldan 'das rdo rje'i gsung gsang bas de skad ces bka' stsal to/_/de bzhin gshegs pa thams cad kyi gsung rdo rje'i dam tshig 'byung ba zhes bya ba'i ting nge 'dzin to/_/nam mkha' rdo rje'i dbus gnas pa'i/_/rdo rje dkyil 'khor dam pa 
[\[107a.2\]]bsam/_/rang sngags skyes bu bskyed nas ni/_/thugs la gnas pa'i yi ge hU~M/_/dam tshig chen po de nyid ni/_/kha dog lnga pa rnam bsgom bya/_/rdo rje kun dang rgyal ba'i gnas/_/ye shes rdo rje dag gis bya/_/ston pa rdo rje thugs las byung /_/ye shes yon tan rgya mtshor 'gyur/_/
[\[107a.3\]]rdo rje gsum gyi kalpa ni/_/ye shes lnga ldan bsten gnas shing /_/bcom ldan 'das rdo rje thugs gsang bas de skad ces bka' stsal to/_/de bzhin gshegs pa thams cad kyi sku gsung thugs dam tshig rdo rje zhes bya ba'i ting nge 'dzin to/_/ye shes dkyil 'khor dbus su ni/_/rdo rje chen 
[\[107a.4\]]po bsgom par bya/_/lus rnams kun la yi ge kha~M/_/rdo rje ye shes mkha' mnyam 'gyur/_/kha~M/_sangs rgyas byang chub sems dpa' yis/_/yang dang yang du mchod pa dang /_/kalpa gsum ni dam tshig ga gnas/_/sangs rgyas kyis kyang gzigs mi 'gyur/_/bcom ldan 'das nam 
[\[107a.5\]]mkha' rdo rje'i dam tshig gis de skad ces bka' stsal to/_/sku gsung thugs rdo rje mi snang ba 'byung ba bkod pa phreng ba can zhes bya ba'i ting nge 'dzin to/_/rdo rje'i dkyil 'khor dbus las ni/_/rang sngags skyes bu rab bsgoms la/_/snying gar rdo rje ha~M zhes pa/_/bzhag ste 'od zer rnam 
[\[107a.6\]]par bsgom/_/ha~M/_'jam dpal dam tshig rdzogs longs spyod/_/sku gsung thugs kyi rdo rje can/_/byang chub sems dpa'i bdag nyid du/_/sa bcu dag la gnas de 'gyur/_/byang chub sems dpa' ye shes dam tshig zla ba rdo rje zhes bya ba'i ting nge 'dzin to/_/nam mkha'i dbyings kyi 
[\[107a.7\]]dbus gnas par/_/'od zer rab 'bar yi ge/_/mtshan mchog rdo rje'i lus su ni/_/bsgoms na rdo rje'i sku mnyam 'gyur/_/th+lIM/_nam mkha' rdo rje'i dam tshig gi bkod pa'i gnas zhes bya ba'i ting nge 'dzin to/_/mngon shes lnga dang mnyam par 'gyur/_/sangs rgyas mngon shes dam 
[\[107b\]]
[\[107b.1\]]tshig mchog_/'di ni dngos grub thams cad kyi/_/sangs rgyas mngon shes mchog sgrub pa'o/_/nam mkha'i khams kyi dbus gnas par/_/sangs rgyas dkyil 'khor dam pa bsam/_/rdo rje sems dpa' rab bsgoms la/_/ye shes oM yig bsgom par bya/_/oM/_rdo rje dam tshig gsum 
[\[107b.2\]]bsgoms pas/_/mi bskyod rdo rje gsum 'drar 'gyur/_/bcom ldan 'das rdo rje mi bskyod pas de skad ces bka' stsal to/_/mi bskyod pa yi sku 'dra dang /_/gsung dang thugs mchog rtag tu 'dzin/_/'jig rten khams rnams thams cad du/_/mi bskyod rdo rjes mchod par 'gyur/_/bcom ldan 
[\[107b.3\]]'das mi bskyod pa'i dam tshig mngon par 'byung ba'i rdo rje zhes bya ba'i ting nge 'dzin to/_/nam mkha'i dbyings kyi dbus gnas par/_/sangs rgyas dkyil 'khor 'od bzang bsam/_/nam mkha' rdo rje rab bsgoms la/_/rin chen oM yig bsgom par bya/_/oM/_rdo rje dam tshig gsum bsgoms 
[\[107b.4\]]pas/_/rdo rje gsum gyi tog 'drar 'gyur/_/bcom ldan 'das rdo rje rin chen tog gis de skad ces bka' stsal to/_/sku dang gsung thugs rdo rje yis/_/rin chen tog gi 'od dang 'dra/_/de ni bdag med byang chub dang /_/ye shes gsang ba mnyam gnas 'gyur/_/rin po che dam tshig 
[\[107b.5\]]longs spyod rdo rje zhes bya ba'i ting nge 'dzin to/_/nam mkha'i dbyings kyi dbus gnas par/_/sangs rgyas dkyil 'khor dam pa bsam/_/'jig rten dbang phyug rab bsgoms la/_/chos kyi oM yig bsgom par bya/_/oM/_rdo rje dam tshig gsum bsgoms pas/_/rdo rje gsum 
[\[107b.6\]]dpag med 'drar 'gyur/_/lus dang ngag sems rdo rje yis/_/'od dpag med dang 'dra bar 'gyur/_/de ni sems can thams cad kyi/_/theg chen lam ni 'byung bar 'gyur/_/bcom ldan 'das rdo rje 'od dpag tu med pas de skad ces bka' stsal to/_/yon tan dpag tu med pa'i 
[\[107b.7\]]'od kyi dpal zhes bya ba'i ting nge 'dzin to/_/nam mkha'i dbyings kyi dbus gnas par/_/sangs rgyas dkyil 'khor dam pa bsam/_/rdo rje ut+pal rab bsgoms nas/_/dam tshig oM yig rab tu bsgom/_/oM/_rdo rje dam tshig gsum bsgoms pas/_/rdo rje don yod gsum 
[\[108a\]]
[\[108a.1\]]'drar 'gyur/_/lus dang ngag sems rdo rje yis/_/rdo rje don yod 'dra ba'i 'od/_/de ni dpal ldan ye shes mtsho/_/sems can kun don 'byung bar 'gyur/_/bcom ldan 'das rdo rje don yod pas de skad ces bka' stsal to/_/don yod pa'i dam tshig 'byung ba 'od 
[\[108a.2\]]zer ye shes kyi mchog 'byung ba zhes bya ba'i ting nge 'dzin to/_/nam mkha'i dbyings kyi dbus gnas pa'i/_/sangs rgyas dkyil 'khor 'od bzang bsam/_/rdo rje snang mdzad rab bsgoms la/_/sku gsum oM yig rab tu bsgom/_/oM/_rdo rje dam tshig gsum bsgoms pas/_/
[\[108a.3\]]rnam par snang mdzad mnyam par 'gyur/_/lus dang ngag yid rdo rje yis/_/rnam par snang mdzad 'dra ba'i 'od/_/de ni ye shes rdzogs byang chub/_/sku gsum mi phyed sgrub byed 'gyur/_/bcom ldan 'das rdo rje rnam par snang mdzad kyis de skad ces bka' stsal to/_/lus dang ngag dang yid dmigs 
[\[108a.4\]]pa rdzogs par byang chub pa'i rdo rje zhes bya ba'i ting nge 'dzin to/_/ri bo rnam par dben pa dang /_/chu klung 'bab pa rnams dang ni/_/dur khrod la sogs rnams su yang /_/bsam gtan bsdus pa 'di dag bya/_/mi bskyod ye shes rdo rje sogs/_/rdo rje nam mkha'i dkyil gnas bsam/_/mngon 
[\[108a.5\]]shes lnga po'i sbyor ba yis/_/gnas su sangs rgyas mchog rnams bsgom/_/bcom ldan 'das rdo rje chen po dam tshig rdo rje mngon par mkhyen pas de skad ces bka' stsal to/_/rdo rje chen po rtse lnga pa/_/'bar ba lnga yis rnam par brgyan/_/gnas lngar rab tu sbyor ba yis/_/rdo rje mngon 
[\[108a.6\]]shes 'dra bar 'gyur/_/me stag mang po 'khrug pa yi/_/rang sngags 'khor lo bsgom par bya/_/rdo rje lnga ni sbyor ba yis/_/rdo rje mngon shes 'dra bar 'gyur/_/nam mkha' rdo rje'i dkyil gnas par/_/'khor lo sangs rgyas 'bar 'od 'dra/_/bsgoms nas sangs rgyas 'jug pa yis/_/
[\[108a.7\]]sangs rgyas gnas dang 'dra bar 'gyur/_/sangs rgyas dkyil 'khor dbus gnas pa'i/_/rang gi lus la snang mdzad bzhag_/snying gar yi ge oM bsam la/_/sngags la rnam par shes pa bsgom/_/de'i sems 'gog pa'i rdo rjer tshud/_/gang tshe skye bar 'gyur ba de/_/sangs rgyas 
[\[108b\]]
[\[108b.1\]]kun gyi mchog sgrub pa/_/yid bzhin nor bu dpal ldan 'gyur/_/sangs rgyas dkyil 'khor dbus gnas pa'i/_/rdo rje mi bskyod rab tu bsgom/_/snying gar yi ge hU~M bsgoms nas/_/sems ni thig ler gyur par bzhag_/sangs rgyas dkyil 'khor dbus gnas pa'i/_/tshe dpag med par 
[\[108b.2\]]rab tu bsgom/_/snying gar yi ge AHbsams te/_/rdo rje thig ler gtogs pa bzhag_/'di de dam tshig mchog gi mchog_/rdo rje gsum ni mi phyed bsgom/_/'gog pa'i dam tshig ye shes te/_/sangs rgyas dngos grub 'thob 'gyur ba'i/_/nam mkha' rdo rje dbyings gnas par/_/bsgom bya 
[\[108b.3\]]gsal ba'i dkyil 'khor ni/_/lus ngag sems la yi ge oM/_/bsams na de ni bskal par gnas/_/nam mkha' rdo rje dbyings gnas par/_/bsgom bya chos kyi dkyil 'khor ni/_/lus ngag sems la yi ge AH/_/bsams na de ni bskal par gnas/_/nam mkha' rdo rje dbyings gnas par/_/
[\[108b.4\]]bsgom bya rdo rje dkyil 'khor ni/_/lus ngag sems la yi ge hU~M/_/bsams na de ni bskal par gnas/_/bcom ldan 'das rdo rje gsum gyi rtog pa'i dam tshig gis de skad ces bka' stsal to/_/sku dang gsung thugs rdo rje yi/_/rnal 'byor 'di gang nas bzung ste/_/klog gam yang na sems kyang 
[\[108b.5\]]rung /_/de yang rdo rje 'dzin par 'gyur/_/de bzhin gshegs pa thams cad kyi sku dang gsung dang thugs kyi gsang chen gsang ba 'dus pa las de bzhin gshegs pa thams cad kyi sngags kyi dam tshig de kho na nyid rig pa'i skyes bu mchog gi le'u ste bcu gcig pa'o//_//de nas ston pa rdo 
[\[108b.6\]]rje 'dzin/_/bskyed pa ye shes mchog sgrub pas/_/dam tshig rdo rje gsum de nyid/_/rdo rje gsung gis bka' stsal pa/_/mkha' dang mtshungs par mnyam gyur pa/_/rnam par mi rtog ngo bo nyid/_/chos rnams rang bzhin dag pa la/_/rol mo 'di dag rab tu bsgom/_/dgon pa chen po'i sa phyogs 
[\[108b.7\]]mchog_/me tog 'bras bu sogs pas brgyan/_/ri bo skye bos dben pa ru/_/dngos grub thams cad bsdus pa bsgrub/_/ma~M/_lus dang ngag sems rdo rje la/_/'jam pa'i rdo rje rab tu bsgom/_/lus dang ngag sems la spro ba/_/'jam pa'i rdo rje 'dra bar 'gyur/_/dpag tshad brgyar ni rgya che ba/_/
[\[109a\]]
[\[109a.1\]]rdo rje 'bar ba'i 'od des ni/_/snang 'gyur dag pa'i bdag nyid de/_/rgyan rnams kun gyis brgyan pa ni/_/tshangs pa drag po la sogs lhas/_/nam yang mthong bar mi nus so/_/'jam pa'i rdo rje mchog gi dam tshig mi snang bar byed pa zhes bya ba'i ting nge 'dzin to/_/rdo rje mi phyed gsum 
[\[109a.2\]]las byung /_/bshang gci dam tshig lnga rnams ni/_/lcags gsum dang ni ldan byas nas/_/khar bcug nas ni bsgom par bya/_/sangs rgyas kun gyi mi phyed pa'i/_/thugs ni de ru rab tu bsgom/_/de ni de ma thag nyid du/_/'jam pa'i rdo rje 'od 'drar 'gyur/_/rang gi sngags las 'khor 
[\[109a.3\]]lo ni/_/'od 'phro mdangs mchog can bsgoms nas/_/sangs rgyas thams cad bzhugs pa'i gnas/_/bsgoms na sangs rgyas mnyam par 'gyur/_/ri rab sum cu rtsa drug gi/_/rdul phran ji snyed yod pa yi/_/de yi rjes su 'brang bar 'gyur/_/thams cad rdo rje 'dzin dang 'dra/_/'di 
[\[109a.4\]]ni 'khor lo'i dam tshig ces bya ba'i ting nge 'dzin to/_/rdo rje chen po rang sngags kyis/_/dkyil 'khor dbus su rab bsgoms la/_/rdo rje kun gyi gnas yin par/_bsams na rdo rje 'dra bar 'gyur/_/ri rab sum cu rtsa drug gi/_/phra rab rdul rnams ji snyed pa'i/_/de snyed kyi ni bud med 
[\[109a.5\]]rnams/_/yon tan can gyi gnas su 'gyur/_/drag po dag gis phyag byas pa/_/khams gsum rdo rje chen por 'gyur/_/rdo rje mnyam pa nyid ces bya ba'i ting nge 'dzin to/_/pad+ma chen po 'dab brgyad pa/_/rang sngags rdo rje bsams nas su/_/chos rnams kun gyi gnas yin pa/_/rdo rje chos 
[\[109a.6\]]dang 'dra bar 'gyur/_/ri rab sum cu rtsa drug gi/_/phra rab rdul rnams ji snyed pa'i/_/sangs rgyas mchod mchog dkyil 'khor du/_/dag pa'i bdag nyid 'jog par byed/_/pad mo mnyam pa nyid ces bya ba'i ting nge 'dzin to/_/gsum gyi kalpa'i dam tshig ni/_/ye shes lnga ldan bsten cing 
[\[109a.7\]]gnas/_/phyogs bcu'i sangs rgyas thams cad kyi/_/gsang ba rnam gsum bsnyen bkur byed/_/'od zer lnga yi mdog 'dra'i 'od/_/rang gi sngags la ral gri bsgom/_/mig yangs lag na thogs nas ni/_/rdo rje gsum rig 'dzin par 'gyur/_/khams gsum chen pos mchod bya dang /_/
[\[109b\]]
[\[109b.1\]]tshangs dbang lha min phyag byas pa/_/stong gsum na ni gcig pu ba/_/gsang ba 'dzin pa'i mchog tu 'gyur/_/sku gsung thugs kyi rdo rje rnams/_/sems kyis gang zhig 'dod pa ni/_/rdo rje thugs las rab tu byung /_/de lta bu yi dngos grub ster/_/ral gri thams cad dam pa zhes bya ba'i ting nge 
[\[109b.2\]]'dzin to/_/oM yig ril bu tsa na ka'i/_/'bru tshad du ni bsams nas ni/_/dbus su rang gi lha yi gzugs/_/bsams te kha ru bsgom par bya/_/de ni de ma thag nyid du/_/byang chub sems dpa'i 'od 'drar 'gyur/_/nyi ma shar ba'i 'od 'dra zhing /_/'dzam bu chu bo'i gser gyi mdog_/AH
[\[109b.3\]]yig ril bu tsa na ka'i/_/'bru tshad tsam du bsams nas ni/_/dbus su rang gi lha yi gzugs/_/bsams te kha ru bsgom par bya/_/de ni de ma thag nyid du/_/byang chub ye shes 'od 'drar 'gyur/_/nyi ma shar ba'i 'od 'dra zhing /_/'dzam bu chu bo'i gser gyi mdog_/hU~M yig ril bu tsa na 
[\[109b.4\]]ka'i/_/'bru tshad tsam du bsams nas ni/_/dbus su rang gi lha yi gzugs/_/bsams te kha ru bsgom par bya/_/de ni de ma thag nyid du/_/rdo rje'i sku dang 'od 'drar 'gyur/_/nyi ma shar ba'i 'od 'dra zhing /_/'dzam bu chu bo'i gser 'od 'dra/_/mkha' dbyings gsal ba'i dkyil gnas pa'i/_/rnam 
[\[109b.5\]]par snang mdzad rab tu bsgom/_/lag tu 'khor lo rab bsgoms na/_/'khor lo'i rig pa 'dzin par 'gyur/_/'khor lo chen po'i rigs bsgoms te/_/sangs rgyas sku ni rab sbyor bas/_/ye shes mchog gi sgrub pa 'di/_/ye shes rdo rje dag gis bya/_/mkha' dbyings rdo rje'i dbus gnas par/_/
[\[109b.6\]]ye shes mi bskyod rab bsgoms te/_/lag tu rdo rje rnam bsgoms na/_/rdo rje'i rig pa 'dzin par 'gyur/_/rdo rje chen po'i rigs bsgoms te/_/rdo rje'i skur ni rab sbyor bas/_/rdo rje mchog gi sgrub pa 'di/_/ye shes rdo rje dag gis bya/_/mkha' dbyings rin chen dbus gnas par/_/rin 
[\[109b.7\]]chen rdo rje rab tu bsgom/_/lag tu rin chen rab bsgoms na/_/rin chen rig pa 'dzin par 'gyur/_/rin chen chen po'i rigs bsgoms nas/_/rin chen skur ni rab sbyor bas/_/rin chen mchog gi sgrub pa 'di/_/ye shes rdo rje dag gis bya/_/mkha' dbyings chos kyi dbus gnas 
[\[110a\]]
[\[110a.1\]]par/_/tshe dpag med pa rab tu bsgom/_/lag tu pad+mo rab bsgoms na/_/pad+mo'i rig pa 'dzin par 'gyur/_/pad+mo chen po'i rigs bsgoms nas/_/chos kyi skur ni rab sbyor bas/_/pad+mo'i mchog gi sgrub pa 'di/_/ye shes rdo rje dag gis bya/_/mkha' dbyings dam tshig 
[\[110a.2\]]dbus gnas par/_/don yod ye shes rab tu bsgom/_/lag tu ral gri rab bsgoms na/_/ral gri'i rig pa 'dzin par 'gyur/_/dam tshig chen po'i rigs bsgoms te/_/dam tshig skur ni rab sbyor bas/_/dam tshig mchog gi sgrub pa 'di/_/ye shes rdo rje dag gis bya/_/rtse gsum 
[\[110a.3\]]ye shes lcags kyu sogs/_/rdo rje'i khyad par gyis bsgrubs na/_/sku gsung thugs kyi sgrub pa yis/_/bsam gtan des ni 'grub par 'gyur/_/bcom ldan 'das dam tshig chen po'i dngos grub rdo rjes de skad ces bka' stsal to/_/lam gyi bzhi mdo'am shing gcig drung /_/mtshan 
[\[110a.4\]]ma gcig dang zhi gnas su/_/rdo rje dgug pa'i khyad par gyis/_/sgrub pa pos ni rtag tu bsgrub/_/sbyor gsum sngags kyi skyes bu ni/_/rdo rje can gsum sbyor bsams nas/_/sku dang gsung thugs lcags kyu ni/_/sangs rgyas ye shes blo ldan gyi/_/rlung gi dkyil 'khor mchog gnas pa/_/
[\[110a.5\]]sangs rgyas dgug pa dam pa yin/_/dam tshig las byung phyogs bcu pa/_/rdo rjes bkug nas nye bar spyod/_/nam mkha'i dbyings kyi dam tshig rdo rje dgug pa'o/_/rnam par snang mdzad 'khor lo che/_/rgyal gnas lcags kyu bsams nas ni/_/rdo rje pad+ma la sogs pas/_/dam tshig dgug 
[\[110a.6\]]pa'i mchog ni bya/_/khams gsum gyi dam tshig dgug pa'o/_/rnam pa kun gyi mchog ldan pa'i/_/sangs rgyas sku ni rnam bsgoms la/_/lag tu sku dang gsung thugs ni/_/kyo ba la sogs rab tu bsgom/_/'di lta bu yi sbyor ba yis/_/de ni gnas las byed par 'gyur/_/rnam pa kun gyi 
[\[110a.7\]]mchog ldan pa'i/_/rdo rje sku ni rnam bsgoms shing /_/lce yi rdo rje'i sbyor bas bsgom/_/rdo rje'i gsung dang 'dra bar 'gyur/_/rnam pa kun gyi mchog ldan pa'i/_/sangs rgyas skur ni rnam bsgoms la/_/lag tu bsgrub bya bsams na ni/_/rdo rje dang ni 'dra bar 'gyur/_/gsang 
[\[110b\]]
[\[110b.1\]]gsum dam tshig mchod pa'i mchog_/mchod pas mchod nas rab bsgrub 'di/_/de ni sangs rgyas thams cad kyi/_/gsang ba'i snying po bsdus pa yin/_/bcom ldan 'das gsang ba chen po'i dam tshig gis de skad ces bka' stsal to/_/sha chen dam tshig mchog gis ni/_/rdo rje gsum mchod 
[\[110b.2\]]bsgrub par bya/_/bshang gci dam tshig mchog gis ni/_/rig pa 'dzin pa'i gtso bor 'gyur/_/glang po'i sha yi dam tshig gis/_/mngon shes lnga nyid thob par bya/_/rta sha dag gi dam tshig gis/_/mi snang ba yi bdag por 'gyur/_/khyi sha dag gi dam tshig gis/_/dngos grub 
[\[110b.3\]]thams cad 'grub par 'gyur/_/ba glang sha yi dam tshig gis/_/rdo rje dgug pa'i mchog tu 'gyur/_/sha rnams thams cad ma rnyed na/_/thams cad bsams pas rnam par brtag_/rdo rje'i sbyor ba 'di byas na/_/sangs rgyas thams cad byin gyis rlob/_/rnam pa kun mchog ldan pa 
[\[110b.4\]]yi/_/sku gsung thugs ni rdo rje can/_/snying gar ye shes dam tshig dang /_/dbu rgyan rdo rje mchog 'dzin pa/_/sangs rgyas thams cad mnyes 'gyur la/_/'di ni dam tshig tshul gyi mchog_/dam tshig mchog gi bya ba ni/_/dngos grub thams cad byed pa'i mchog_/dam tshig thams cad 
[\[110b.5\]]kyi ye shes rdo rje'i zas zhes bya ba'i ting nge 'dzin to/_/lce ni dam tshig rdo rje mchog_/hU~M yig rdo rje can bsgoms te/_/bdud rtsi lnga yi sbyor ba yis/_/zos na rdo rje gsum thob 'gyur/_/'di ni rdo rje'i tshul mchog ste/_/AHdang oM gyi dam tshig kyang /_/'di lta bu yi sbyor ba yis/_/rdo rje sems 
[\[110b.6\]]dpa' 'dra bar 'gyur/_/rdo rje dam tshig bdud rtsi'i phreng ba zhes bya ba'i ting nge 'dzin to/_/rdo rje dam tshig gsum 'grub mchog_/sku gsum rdo rje can du 'gyur/_/phyogs bcu'i sems can thams cad kyi/_/yid bzhin nor bu'i rgya mtshor 'gyur/_/'jig rten khams ni thams cad du/_/rdo 
[\[110b.7\]]rje'i bdag nyid snang bar byed/_/'khor lo'i dam tshig grub pa mchog_/sangs rgyas sku dang mnyam par 'gyur/_/gang+gA'i bye snyed thams cad du/_/kun nas grub pa rnam par spyod/_/thams cad dam tshig mchog gis ni/_/rig pa 'dzin pa'i gtso bor 'gyur/_/thams cad dam 
[\[111a\]]
[\[111a.1\]]tshig gzugs mchog ni/_/rdo rje sku ni rab bsgoms pas/_/mi snang gyur pa thams cad la/_/stong gsum gcig pus snang byed pas/_/sangs rgyas kun gyi 'phrog pa dang /_/lha mchog bu mo dag la spyod/_/gang+gA'i bye snyed sangs rgyas rnams/_/rdo rje gsum gyi gnas 
[\[111a.2\]]bzhugs pa/_/rang lag skyu ru ra bzhag bzhin/_/rdo rje'i mig gis mthong bar 'gyur/_/gang+gA'i bye snyed zhing rnams na/_/sgra grag pa ni ji snyed pa/_/rna ba'i drung na 'khod pa bzhin/_/mngon shes khyu mchog gis thos 'gyur/_/gang+gA'i bye snyed zhing dag gi_/sems can kun gyi 
[\[111a.3\]]sems rnams ni/_/sku gsung thugs kyi mtshan nyid can/_/rol mo ltar byung sems rig 'gyur/_/bskal pa gang+gA'i bye snyed du/_/'khor bar gnas par 'byung ba yi/_/sngon gyi gnas kyi gtan tshigs rnams/_/zhag gsum lon pa bzhin du dran/_/gang+gA'i bye ma snyed kyi sku/_/
[\[111a.4\]]sangs rgyas sprin la sogs brgyan pas/_/bskal pa gang+gA'i bye snyed du/_/rdzu 'phrul mchog gi rdo rjes 'gengs/_/bcom ldan 'das dam tshig mngon par mkhyen pas de skad ces bka' stsal to/_/de la mngon par shes pa lnga ni rdo rje'i spyan dang /_rdo rje'i snyan dang rdo rje'i thugs dang /_rdo rje'i 
[\[111a.5\]]gnas dang rdo rje'i rdzu 'phrul lo/_/sangs rgyas mngon shes don grub cing /_/sangs rgyas sku dang 'dra bar 'gyur/_/gang+gA'i bye snyed grangs med pa'i/_/'khor gyis yongs su bskor nas su/_/rdo rje'i sku dang gsung dang thugs/_/'jig rten khams kun rnam par bkrod/_/bsnyen pa'i dam 
[\[111a.6\]]tshig sbyor ba dang /_/nye bar sgrub pa 'byung ba dang /_/sgrub pa'i don du dam tshig dang /_/sgrub pa chen po dag dang bzhi/_/shes byas rdo rje'i bye brag gis/_/de nas las rnams bsgrub par bya/_/bsnyen pa ting 'dzin rab sbyor ba/_/byang chub mchog ni bsgom par bya/_/nye bar sgrub pa grub 
[\[111a.7\]]mchog la/_/rdo rje'i skye mched rnam dpyad pa/_/sgrub pa bskul ba rab brjod pa/_/sngags dang bdag po rnam bsgom pa/_/sgrub pa chen po byed pa'i tshe/_/rang sngags rdo rje can gyi gzugs/_/dbu rgyan la ni bdag po bsam/_/ye shes rdo rje 'grub par 'gyur/_/bsnyen pa ye shes 
[\[111b\]]
[\[111b.1\]]bdud rtsis bya/_/thams cad du ni rtag tu nyid/_/'di gang sngags rnams thams cad kyi/_/sngags dang de nyid don sgrub pa'o/_/dgon pa chen po'i sa phyogs dang /_/rab tu skye bos dben pa dang /_/ri bo nags 'dab chu ngogs su/_/rtag tu dngos grub thob par 'gyur/_/bcom ldan 'das 
[\[111b.2\]]rdo rje sgrub pa chen pos de skad ces bka' stsal to/_/yang na rdo rje bzhi dag gis/_/brtul zhugs brtan pas bsnyen par bya/_/rdo rje sku gsum mnyam de yis/_/bsgoms na dngos grub thob par 'gyur/_/thun bzhi rnams dang rab sbyor bas/_/gnas lngar blo dang ldan pa yis/_/oM gyi yi ge 
[\[111b.3\]]bsgoms nas ni/_/ye shes rdo rjes sdom pa bstan/_/zhag bdun dang ni zla phyed dang /_/zla gcig zla ba phyed dang gnyis/_/rdo rje dam tshig bsgrubs na ni/_/dngos grub myur du thob par 'gyur/_/zhag grangs bye brag rab dbye bas/_/nga yis rgyas par rab tu bstan/_/phyogs kyi nang 
[\[111b.4\]]las dngos grub gsungs/_/gsang ba mchog las byung rnams kyis/_/de la 'di ni nye bar bsgrub pa'i sdom pa'i yul lo/_/sangs rgyas sku 'dzin dpal dang ldan/_/rdo rje gsum dang mi phyed dngos/_/bdag la byin gyis brlab gnas deng /_/sku yi rdo rjes mdzad du gsol/_/phyogs bcur 
[\[111b.5\]]bzhugs pa'i sangs rgyas rnams/_/rdo rje gsum dang mi phyed dngos/_/bdag la byin gyis brlab gnas deng /_/sku yi rdo rjes mdzad du gsol/_/de la 'di ni sgrub pa'i sdom pa'i yul lo/_/chos nyid gsung lam dpal dang ldan/_/rdo rje gsum dang mi phyed dngos/_/bdag la byin gyis brlab 
[\[111b.6\]]gnas deng /_/gsung gi rdo rjes mdzad du gsol/_/phyogs bcur bzhugs pa'i sangs rgyas rnams/_/rdo rje gsum dang mi phyed dngos/_/bdag la byin gyis brlab gnas deng /_/gsung gi rdo rjes mdzad du gsol/_/de la 'di ni sgrub pa chen po'i sdom pa'i yul lo/_/rdo rje thugs 'dzin dpal 
[\[111b.7\]]dang ldan/_/rdo rje gsum dang mi phyed dngos/_/bdag la byin gyis brlab gnas deng /_/thugs kyi rdo rjes mdzad du gsol/_/phyogs bcur bzhugs pa'i sangs rgyas rnams/_/rdo rje gsum dang mi phyed dngos/_/bdag la byin gyis brlab gnas deng /_/thugs kyi rdo rjes mdzad du 
[\[112a\]]
[\[112a.1\]]gsol/_/sangs rgyas rdo rje sems dpa' 'am/_/yang na chos kyi sems dpa'ang rung /_/gal te rmongs bdag nyid 'da' na/_/tshal bar 'gas 'dir gdon mi za/_/de bzhin gshegs pa thams cad kyi sku dang gsung dang thugs kyi gsang chen gsang ba 'dus 
[\[112a.2\]]pa las de bzhin gshegs pa thams cad kyi rdo rje'i sbyor ba dam tshig sgrub pa mchog nges par bstan pa'i le'u ste bcu gnyis pa'o//_//de nas bcom ldan bde gshegs kun/_/ye shes rdo rje mchog 'dzin dang /_/sems can kun don yang dag 'byung /_/byang chub 
[\[112a.3\]]sems dpa' blo ldan gyis/_/thub pa don kun rdo rje can/_/ston pa che la phyag 'tshal nas/_/dam tshig de nyid mkhyen pa la/_/mchod de rdo rje'i dbyangs 'di gsungs/_/e ma'o sangs rgyas tshul re bzang /_/e ma'o byang chub tshul gyi mchog_/e ma'o chos kyi tshul re zhi/_/
[\[112a.4\]]e ma'o sngags kyi tshul re bstan/_/ma skyes pa yi chos rnams ni/_/ngo bo nyid kyis khyad par can/_/rnam par mi rtog yang dag la/_/ye shes 'byung bar rab tu gsungs/_/yid 'ong sngags rnams kun bsdus pa/_/rdo rje bzlas pa ye shes che/_/sku gsum mi phyed dkyil 
[\[112a.5\]]'khor ni/_/sangs rgyas ye shes thob 'gyur ba/_/rdo rje mi phyed gsum bsgoms pas/_/bzlas pa rdo rje'i sbyor ba yis/_/sangs rgyas kun gyi byin gyis rlob/_/rigs ni sngags rnams thams cad kyi/_/sku dang gsung dang thugs mtshan nyid/_/sngags kyi bzlas pa de ring gsungs/_/ye 
[\[112a.6\]]shes rgya mtsho gsan pa dang /_/sku gsung thugs kyi rdo rje can/_/sangs rgyas dus gsum byung ba rnams/_/rdo rje sngags ni rab bsgoms pas/_/ye shes mnyam med thob 'gyur ba/_/bcom ldan 'das kyis bshad du gsol/_/de nas ston pa rdo rje 'dzin/_/nam mkha' rdo rje ye 
[\[112a.7\]]shes byung /_/byed skyed dam pa mchog gi gtsos/_/rdo rje bzlas pa 'di gsungs so/_/sngags kun don gyi bzlas pa ni/_/rdo rje mi phyed gsum mtshan nyid/_/dbye ba gsum gyi rdo rje'i mthar/_/bkod pa rdo rje gsum brjod bya/_/sku gsung thugs kyi gnas rnams su/_/spro ba rnam pa 
[\[112b\]]
[\[112b.1\]]gsum dag bya/_/rdo rje bzlas pa 'di yis ni/_/rdo rje gsum gyi thugs 'drar 'gyur/_/sangs rgyas rnams kyi sku gsung thugs/_/bsgoms nas mchod pa'i mchog brtag pa/_/ye shes rdo rjes byas na ni/_/rdo rje gsum gyi thugs 'drar 'gyur/_/sangs rgyas rnams kyi sku gsung thugs/_/
[\[112b.2\]]bsams nas mchod pa'i mchog brtag pa/_/ye shes rdo rjes rab tu bya/_/'di ni byang chub mchog 'thob pa'o/_/yang na dbye ba rnam gsum gyis/_/so so so sor spro bar bya/_/sku dang gsung thugs bdag med pa/_/ye shes sems kyis yang dag spro/_/brjod nas rdo rje spro bya 
[\[112b.3\]]zhing /_/rdzogs nas rab tu bsdu bar bya/_/'di ni ye shes spyan phye ba'i/_/sangs rgyas rnams ni kun gyi yin/_/sku yi rdo rje rdzogs byang chub/_/dngos dang dngos med rnam dpyad pa/_/sangs rgyas sku zhes bya bar gsungs/_/de ni sku yi bzlas par bshad/_/gsung gi dam tshig rdzogs 
[\[112b.4\]]byang chub/_/sgra dang sgra min rnam dpyad pa/_/gsung gi rdo rje zhes gsungs te/_/de ni gsung gi bzlas par bshad/_/thugs kyi dam tshig rdzogs byang chub/_/gnas pa'i rdo rje rnam dpyad pa/_/thugs kyi rdo rje zhes gsungs te/_/de ni thugs kyi bzlas par bshad/_/don gyi rjes 
[\[112b.5\]]rtogs bzlas pa ni/_/ngo bo nyid byung bzang po yis/_/dus gsum sangs rgyas rnams dpyad pa/_/de ni rin chen bzlas par bshad/_/sangs rgyas zhing las thams cad du/_/sku yi sprin rnams spro ba ni/_/bzhud cing byon pa rdo rje'i don/_/de ni don yod bzlas par bshad/_/khro 
[\[112b.6\]]bo'i dam tshig shes pa yis/_/rang gi rdo rjes bsgrags dkyil 'khor/_/sngags kyi yi ge'i tshig thos pa/_/de ni khro bo'i bzlas par bshad/_/'dod pa'i don gyis myos gyur pa/_/sems can kun la phan dga' med/_/sems can gti mug gnas la 'jog_/de ni gti 
[\[112b.7\]]mug bzlas par bshad/_/'dod chags rdo rje las byung tshig_/lus dang ngag sems la gnas pa/_/sems can 'dod chags mtshor gnas bzhag_/de ni 'dod chags bzlas par bshad/_/zhe sdang rdo rje las byung sems/_/lus dang ngag sems la gnas pa/_/sems can zhe 
[\[113a\]]
[\[113a.1\]]sdang gnas la bzhag_/de ni zhe sdang bzlas par bshad/_/dam tshig rdo rje gsum de nyid/_/dam tshig rdo rje can dbu ma/_/de nyid dam tshig rdo rje yi/_/ma ning bzlas pa zhes bshad do/_/'dod chags de nyid don bsgom pa/_/rdo rje bdag po thams cad ni/_/sems 
[\[113a.2\]]can kun la phan 'dod pa'i/_/'dod chags las skyes byang chub mdzad/_/rig pa chen po spyan la sogs/_/rtag tu 'dod pa'i don brtson pa/_/'dod pa'i longs spyod dag gis ni/_/ji ltar 'dod pa bsten na 'grub/_/gti mug dam tshig las byung ba/_/rig pa'i rgyal po 
[\[113a.3\]]rdo rje can/_/ma ning dag gi gnas grub pa/_/dngos grub dam pa rab tu ster/_/khro bo zhe sdang gnas las skyes/_/rtag tu gsod la brtson pa rnams/_/gsod pa'i don gyis sgrub pa po/_/mchog gi chos can gyis 'grub 'gyur/_/bcom ldan 'das skyes bu chen po'i dam 
[\[113a.4\]]tshig gis de skad ces bka' stsal to/_/ye shes 'khor lo can gyis ni/_/snying ga'i dbus su 'khor lo bsgom/_/gsal ba'i dkyil 'khor dbus gnas pa/_/dbus su 'khor lo'i don bsgom mo/_/ye shes rdo rje can gyis ni/_/snying ga'i dbus su rdo rje bsgom/_/rdo 
[\[113a.5\]]rje dkyil 'khor dbus gnas pa/_/rdo rje'i sngags don bsgom par bya/_/rin chen ye shes can gyis ni/_/snying ga'i dbus su rin chen bsgom/_/rin chen dkyil 'khor dbus gnas pa/_/rin chen sngags don bsgom par bya/_/pad+ma ye shes can gyis ni/_/snying ga'i 
[\[113a.6\]]dbus su pad+ma bsgom/_/chos kyi dkyil 'khor dbus gnas pa/_/pad+ma'i sngags don bsgom par bya/_/ral gri ye shes can gyis ni/_/snying ga'i dbus su ral gri bsgom/_/dam tshig dkyil 'khor dbus gnas pa/_/ral gri'i sngags don bsgom par bya/_/dkyil 'khor 
[\[113a.7\]]kun gyi ngos rnams su/_/sangs rgyas lnga rnams dgod par bya/_/'od zer lnga yi bye brag gis/_/spros na byang chub thob par 'gyur/_/sngags rnams thams cad spro ba ni/_/bye brag rnam pa gnyis su bsgrags/_/sku gsum rdo rje'i bye brag gis/_/spro ba dang ni bsdu bar bya/_/
[\[113b\]]
[\[113b.1\]]lus ni sku yi ngo bo nyid/_/sems ni thugs kyi ngo bo nyid/_/ngag ni gsung gi rang bzhin gyis/_/mchod na mchod pa'i gnas thob 'gyur/_/dkyil 'khor chen po'i 'khor lo yis/_/rdo rje lnga ni bsgom par bya/_/sku gsung rdo rje'i dbus su ni/_/rang gi bdag po'i gzugs bsams 
[\[113b.2\]]nas/_/rang gi sngags kyi rdo rje'i gzugs/_/dkyil 'khor rnam pa bzhi dag ni/_/kha dog rnam bzhir kun brtags la/_/snying gar sngags kyi don bsgom pa/_/rdo rje rnam pa bzhi yi las/_/bsam gtan rdo rje can dag byed/_/'di ni sngags rnams thams cad kyi/_/mchog 
[\[113b.3\]]tu rtag pa gsang chen no/_/zhi ba la ni spyan gyi tshul/_/rgyas pa pad+mo rdo rje can/_/dbang la rnam par snang mdzad gnas/_/rdo rje khro bo mngon spyod la/_/'di de rdo rje thams cad kyi/_/gsang ba sku gsum las byung bas/_/sprul pa sngags rnams thams cad kyi/_/bya ba'i rol mos mtshan 
[\[113b.4\]]pa'o/_/ma dad smra ba'i sems can dang /_/slob dpon rdo rje can smod pa/_/gdug pa'i sems can gzhan rnams la'ang /_/rab tu bskul ba 'di bya'o/_/bcom ldan 'das ye shes chen po 'khor lo rdo rjes de skad ces bka' stsal to/_/khams gsum gnas pa'i sems can rnams/_/
[\[113b.5\]]sangs rgyas skur ni rnam bsgoms la/_/dgra bo bsad par bsams nas su/_/de nas las rnams brtsam par bya/_/nam mkha'i dbyings kyi dbus gnas pa/_/rdo rje rtse lnga zhal bzhi pa/_/rnam pa kun gyi mchog dang ldan/_/rdo rje sems dpar rnam par bsgom/_/dus gsum dam 
[\[113b.6\]]tshig las byung ba'i/_/sangs rgyas 'khor lo rnam bsgoms la/_/sangs rgyas 'khor lo stobs po che/_/lag pa g.yas pas 'di bya'o/_/phyogs bcu nas byung sems can rnams/_/sangs rgyas sku yi bye brag gis/_/bsdus te gong bu'i tshul gyis su/_/de dag rang gi lus 
[\[113b.7\]]la gzhug_/sangs rgyas ye shes 'khor lo can/_/slar yang spro bar rab tu bya/_/khros pas 'khrugs pa'i khro bo bsam/_/mi sdug rab gsal 'jigs su rung /_/mtshon cha sna tshogs mchog 'dzin pa/_/gsod pa'i don gyi mchog sems pa/_/gdug pa chen po gsod 
[\[114a\]]
[\[114a.1\]]par byed/_/rdo rje sems dpa' rang nyid kyang /_/sangs rgyas sku gsum mchog stsol bas/_/rdo rje gsum gyi dkyil 'khor gnas/_/dngos grub ster 'gyur rmongs bdag nyid/_/'di la the tshom mi bya'o/_/'di ni nyin zhag bdun bya ste/_/sangs rgyas kyis kyang mi 
[\[114a.2\]]'grub bo/_/rdo rje'i dam tshig ye shes kyi bka'i 'khor lo zhes bya ba'i ting nge 'dzin to/_/nam mkha'i dbyings kyi dbus gnas par/_/'khor lo rdo rje 'bar bas brgyan/_/rnam pa kun gyi mchog dang ldan/_/rnam par snang mdzad rab tu bsgom/_/dus gsum dam tshig las 
[\[114a.3\]]byung ba/_/rdo rje sems dpa' grags chen po/_/rdo rje me stag 'phro ba can/_/de yi phyag na bsnams par bsgom/_/phyogs bcu nas byung sems can rnams/_/rdo rje'i sku yi khyad par gyis/_/'od zer tshul gyis bsdus nas ni/_/de dag bdag gi lus la gzud/_/rdo rje 
[\[114a.4\]]thams cad spro ba ni/_/ye shes mchog gi gnyen gyis bya/_/sku gsung thugs kyi sbyor ba can/_/sangs rgyas thams cad bdag la gson/_/bdag ni dpal ldan rdo rje 'chang /_/bka' yi 'khor lo rab sbyor bas/_/gal te dam tshig las 'das na/_/rdo rje kun nas 
[\[114a.5\]]'bar gzugs kyis/_/sku gsum las byung dgas par bgyi/_/zhig par 'gyur 'dir gdon mi 'tshal/_/'khor lo'i dam tshig ye shes rdo rje zhes bya ba'i ting nge 'dzin to/_/sangs rgyas dkyil 'khor rdo rje can/_/nam mkha' rdo rje'i dbus gnas bsam/_/gshin rje gshed ni 
[\[114a.6\]]'khor lo che/_/rang gi rdo rje rab tu brtag_/dus gsum sangs rgyas sems dpa' rnams/_/sku gsum dkyil 'khor la bzhugs pa/_/slar yang sangs rgyas gshin rje gshed/_/rnam pa 'dra bar spro bar bya/_/sems can dus gsum la bzhugs pa/_/gdug sems 
[\[114a.7\]]can dang dgra bo rnams/_/khros pas thams cad gsod par bsgom/_/'di ni rdo rje bka' dkyil 'khor/_/dam tshig thams cad las byung ba gshin rje gshed kyi sku gsum gyi ye shes rdo rje zhes bya ba'i ting nge 'dzin to/_/sku gsung thugs kyi rdo rje'am/_/rang sngags don gyi yon tan nam/_/
[\[114b\]]
[\[114b.1\]]yang na gtsug tor dam tshig gis/_/bka' yi 'khor lo sbyar bar bya/_/sngags kun bsrung phyir ye shes mchog_/rdo rje can gyis bya ba ste/_/'di ni rdo rje thams cad kyi/_/byang chub bsrung ba'i don zhes bya/_/bcom ldan 'das byang chub sems dpa' rdo rjes de skad ces bka' stsal to/_/
[\[114b.2\]]nam mkha'i rdo rje'i dbus gnas par/_/rnam par snang mdzad sku mchog las/_/'byung ba'i sku gsum dam tshig chos/_/bsams nas gdan de rab tu brtag_/mkha' dbyings sangs rgyas thams cad kyis/_/yongs su gang bar rnam par bsgom/_/rang sngags yi ge gnas 
[\[114b.3\]]ye shes/_/thugs kyi rnam par bsgom par bya/_/slar yang sangs rgyas sems tsam du/_/bsgoms pa rnams ni rab tu bsdu/_/thugs kyi rdo rjer byas nas su/_/sku gsum la ni de dag gzud/_/bcom ldan 'das nam mkha'i rdo rjes de skad ces bka' stsal to/_/rdo rje'i 
[\[114b.4\]]sngags rin po che rab tu snang bar byed pa zhes bya ba'i ting nge 'dzin to/_/rnam pa kun gyi mchog ldan pa'i/_/rdo rje sems dpa' rab tu bsgom/_/sangs rgyas rim par bkod nas ni/_/chu yi steng du bcag par bya/_/rkang pa mnyam bzhag sbyor ba yis/_/spyi bo'i steng du rkang pa 
[\[114b.5\]]bsgom/_/bcom ldan 'das ngo bo nyid dag pas de skad ces bka' stsal to/_/rdo rje chu gter rkang pas gnon pa zhes bya ba'i ting nge 'dzin to/_/dbus su dbang chen dkyil 'khor ni/_/bsams te khro bo'i rigs bzhag la/_/las kyi rdo rje gnas gnon pa/_/de yi spyi bor bsgom par 
[\[114b.6\]]bya/_/mu stegs thams cad dang /_phas kyi rgol ba'i 'khrul 'khor gnon pa zhes bya ba'i ting nge 'dzin to/_/khro bo'i gzugs gsum rdo rje mchog_/ge sar ser po'i mdog 'dra ba/_/thams cad ri yi rgyal po ltar/_/spyi bor bsams nas rab tu bsgom/_/sangs 
[\[114b.7\]]rgyas dpung yang gnon byed na/_/mi dbang la 'dir the tshom med/_/bcom ldan 'das de bzhin gshegs pa thams cad kyi sku gsung thugs las byung bas de skad ces bka' stsal to/_/dpung thams cad gnon pa zhes bya ba'i ting nge 'dzin to/_/dgra bo skrag pa'i dam tshig 
[\[115a\]]
[\[115a.1\]]la/_/bsam gtan 'di ni rab tu brtag_/sangs rgyas kyis kyang gal te bgrod/_/gsal bar 'gyur 'di gdon mi za/_/bcom ldan 'das rdo rje gsum gyi dam tshig gis 'di skad ces gsungs te/_yi ge hU~M las phur bu yi/_/tshad ni rtse mo lnga pa ste/_/
[\[115a.2\]]rdo rje phur bur byas bsgom la/_/snying gar de yis 'di rab bsgom/_/sangs rgyas dpung ni khros pa yang /_/'jig par 'gyur 'dir gdon mi za/_/dgra rmongs pa gnon par byed pa zhes bya ba'i ting nge 'dzin to/_/grong khyer ram ni yang na grong /_/ljongs su yang 
[\[115a.3\]]ni rab sbyar bya/_/nad kun spong ba'i zhi ba yang /_/'dis ni rtag tu sbyar bar bya/_/bar snang la gnas rdo rje ni/_/rtse mo lnga pa rnam par bsgom/_/bskal pa sreg pa ltar bsams la/_/slar yang rab tu bsdu bar bya/_/spro ba dag kyang slar bya'o/_/rin chen yid bzhin nor 
[\[115a.4\]]bu'i 'od/_/chos kyi sprin ni bsgoms nas kyang /_/dbang bskur ba ni yang dag bya/_/rdo rje'i bsam gtan 'di yis ni/_/dgang dka' ba yang rab tu 'gengs/_/sbyin pa'i rdo rje rab snang byed/_/yid bzhin nor bu dpal ldan 'gyur/_/der ni sangs rgyas chos chen dang /_/rdo rje 
[\[115a.5\]]sems dpa'i sprin spro bya/_/bskal pa grangs med gsum yang gnas/_/sangs rgyas kun gyis byin gyis rlob/_/'di de sangs rgyas thams cad kyi/_/skyon med sku yi gsang ba'o/_/nad thams cad med par byed pa rdo rje 'byung ba zhes bya ba'i ting nge 'dzin to/_/bsam gtan 
[\[115a.6\]]las byung dam bcas pa/_/gnas gang du ni brtsam par bya/_/'di yis bsam gtan sbyor ba yis/_/gnas na sangs rgyas byin gyis rlob/_/rdo rje bdud rtsi rgyal po che/_/rdo rje phur bur rab bsgoms la/_/phyogs bcu'i dkyil 'khor mchog rnams la/_/me stag 'bar 
[\[115a.7\]]ba 'dra bas gdab/_/ces kyang gsungs so/_/'gro ba 'dul ba zhi ba rdo rje zhes bya ba'i ting nge 'dzin to/_/nam mkha'i dbyings kyi dbus gnas pa'i/_/zhi ba'i dkyil 'khor dam pa bsam/_/rnam par snang mdzad gzugs bsams nas/_/rang gi thugs kar don gnyer 
[\[115b\]]
[\[115b.1\]]bzhag_/mkha' dbyings spyan gyi mchog rnams kyis/_/yongs su gang bar rnam par bsgom/_/bsdus nas 'od kyi gong bu yis/_/nad pa la ni phab nas su/_/spu khung rtse bar nas sangs rgyas/_/sprin rnams brtul zhugs can gyis spro/_/sangs rgyas sprin rnams de yi tshe/_/
[\[115b.2\]]de la dbang bskur rab tu stsol/_/dam tshig rdo rje nad pa yis/_/skad cig gis ni dpal ldan 'gyur/_/sangs rgyas kyi dam tshig gi sprin bkod pa zhes bya ba'i ting nge 'dzin to/_/nam mkha'i rdo rje'i dbus gnas par/_/dbang chen dkyil 'khor dam pa bsam/_/chos 'dzin 
[\[115b.3\]]pa yi gzugs bsam mo/_/thugs kar don gnyer gzhag par bya/_/mkha' dbyings gnas ni nyams dga' bar/_/dkar mo zhes byas rab tu dgang /_/yid bzhin nor bu rin chen 'od/_/'od kyi gong bu bsdu bar bya/_/'di dag 'dod pa'i lus dang ngag_/
[\[115b.4\]]sems kyi gnas la dbab par bya/_/spu khung rtse bar nas rin chen/_/sprin rnams brtul zhugs can gyis spro/_/chos kyi sprin ni bsgom bya zhing /_/dbang bskur ba ni yang dag bya/_/rdo rje bsam gtan 'di yis ni/_/dgang dka' ba yang rab tu 'gengs/_/de ni 
[\[115b.5\]]yid bzhin nor dpal ldan/_/sbyin pa'i rdo rje rab snang ba'o/_/chos kyi sprin gyi dam tshig bkod pa zhes bya ba'i ting nge 'dzin to/_/nam mkha'i dbyings kyi dbus gnas pa'i/_/rdo rje zla gam dkyil 'khor bsam/_/rdo rje nam mkha' chos mdun gzugs/_/thugs kar 
[\[115b.6\]]'dod pa gzhag par bya/_/sangs rgyas byang chub sems dpa' yis/_/nam mkha'i dkyil 'khor yongs su gang /_/'od zer lnga yi sbyor ba yis/_/gzi brjid de la dbab par bya/_/de ni de ma thag nyid du/_/sangs rgyas kun gyi thugs su byon/_/'jam dpal 
[\[115b.7\]]dang ni mnyam zhing gsal/_/gnas las byed par der 'gyur ro/_/dgyes pa'i bdag nyid can dbang bskur/_/dga' ston chen po stsol bar mdzad/_/mthong ba nyid kyis byung ba yi/_/'gro ba thams cad dbang du 'gyur/_/rin po che'i dam tshig gi sprin bkod 
[\[116a\]]
[\[116a.1\]]pa zhes bya ba'i ting nge 'dzin to/_/nam mkha' rdo rjer srin po ni/_/drag cing khro la rab gtum dang /_/wa dang sna tshogs bya rog dang /_/bya rgod khyi yis gang bar bsgom/_/me yi dkyil 'khor la gnas pa'i/_/dgra bo rnams ni rtag par bsgom/_/
[\[116a.2\]]sangs rgyas kun la gnod byed pa/_/bsams nas rnal 'byor sbyar bar bya/_/rgyu ma rus bcud khrag la sogs/_/kun gyis drangs par rnam par bsgom/_/mtshon cha sna tshogs thogs pas mnan/_/bsgoms na dgra rnams 'chi bar 'gyur/_/sangs rgyas rdo rje 'dzin 
[\[116a.3\]]pas kyang /_/gal te 'di ltar rab bsgoms na/_/zla phyed nang du rdzogs pa la/_/'chi bar 'gyur 'dir gdon mi za/_/rdo rje sprin dam tshig bkod pa zhes bya ba'i ting nge 'dzin to/_/rnam par snang mdzad zhal gsum pa/_/ston ka'i chu sgong mdog 'dra bsam/_/
[\[116a.4\]]dkar po nag po rab tu dmar/_/thor tshugs dbu rgyan dag gis brgyan/_/rdo rje can ni zhal gsum bsam/_/nag po dkar po dmar po'i zhal/_/'bar ba'i thor tshugs dbu rgyan can/_/'jig rten khams rnams 'khrug byed pa'o/_/'dod chags can ni zhal gsum bsam/_/
[\[116a.5\]]dmar po nag po dkar bo'i zhal/_/thor tshugs dbu rgyan longs spyod can/_/bsgoms na nges par 'grub par 'gyur/_/'khor lo rdo rje pad+mo che/_/g.yas pa'i phyag tu rnam par bsgom/_/rdo rje phyag drug bzang po ni/_/mtshon cha sna tshogs bsnams par bsgom/_/sems 
[\[116a.6\]]can kun la phan bzhed ma/_/spyan ma zhal gsum dag tu bsam/_/dkar po nag po dmar po che/_/mdzes pa'i gzugs su rab tu bsgom/_/mkha' skyes spyan ni rgyal mo che/_/dri ma med cing zhal gsum pa/_/gnag dang dmar dang dkar ba'i tshul/_/mdzes pa'i 
[\[116a.7\]]gzugs su rtag tu bsgom/_/gsung rdo rje spyan rgyal mo che/_/dmar gnag dkar po'i rnam pa yi/_/zhal gsum pa ni myur du 'grub/_/kha dog mdzes par rab tu bsgom/_/rig ma rdo rje ut+pal bsnams/_/zhal gsum rab tu gsal ba'i mdangs/_/ser gnag 
[\[116b\]]
[\[116b.1\]]dkar ba'i rnam pa ni/_/bsgoms na ye shes thob par 'gyur/_/khro bo chen po gshin rje gshed/_/zhal gsum drag po'i 'od bzang ba/_/rnon po 'jigs pa'ang 'jigs par byed/_/kha dog nag po rab tu bsgom/_/gzhan gyis mi thub khro bo che/_/drag tu bzhad pa'i sgra 
[\[116b.2\]]'byin pa/_/zhal gsum 'od zer mang po dag_/rab tu 'phro bar rnam par bsam/_/khro bo chen po rta mgrin ni/_/bskal pa'i me bzhin rab tu 'bar/_/zhal gsum gdug pa zhabs kyis mnan/_/sbyor ba can gyis rtag tu bsgom/_/rdo rje bdud rtsi khro bo che/_/
[\[116b.3\]]'od zer 'phro ba rab tu 'khrug_/drag po rdo rje 'bar ba 'dra/_/'jigs pa dag kyang 'jigs par byed/_/'dod pa'i ye shes khro bo che/_/zhal gsum pa ni 'jigs par byed/_/phyag bzhi 'jigs par byed pa'i mchog_/Tak+ki'i rgyal po rab tu bsgom/_/stobs 
[\[116b.4\]]po che ni rdo rje che/_/'jig rten gsum gyi mun sel ba/_/gdug pa thams cad 'joms par byed/_/zhal gsum pa ni rtag tu bsgom/_/khro bo chen po dbyug sngon can/_/khams gsum dag ni 'jigs par byed/_/zhal gsum rdo rje las byung ba/_/'bar ba rnon po can 
[\[116b.5\]]du bsgom/_/rdo rje mi g.yo khro bo che/_/rdo rje las byung zur gyis blta/_/zhi ba ral gri zhags pa bsnams/_/brtul zhugs can gyis zhal gsum bsgom/_/gtsug tor chen po yi ge gcig_/'od zer dag ni kun tu 'phro/_/zhal gsum 'bar ba'i 'khor lo 
[\[116b.6\]]can/_/bsam gtan 'od bzang bsgom par bya/_/gnod mdzes ye shes mchog 'dzin pa/_/'jigs pa'i rgya mtsho yang dag byed/_/zhal gsum 'bar ba'i 'od 'phro sku/_/bsam gtan dkyil 'khor bsgom par bya/_/gzi brjid phung po gtsug tor rgyal/_/
[\[116b.7\]]gang gzhan sngags kyi 'khor lo can/_/dam tshig longs spyod 'di rnams kyis/_/so so so sor bsgom par bya/_/sngags rnams kyi ni ting nge 'dzin/_/dpag tu med pa bshad pa yin/_/khro bo dag ni re re yang /_/nam mkha'i steng bas shin tu 'phags/_/nam 
[\[117a\]]
[\[117a.1\]]mkha'i dbyings kyi dbus gnas par/_/gsal ba'i dkyil 'khor dam pa bsam/_/sangs rgyas gzugs ni rab bsgoms la/_/rnam par snang mdzad rnam par bsam/_/gsal zhing zla ba bzhin zhi ba/_/'od zer sna tshogs 'dra ba'i 'od/_/me long lta 
[\[117a.2\]]bur yang dag byung /_/khams gsum dag ni rgyan gyur pa/_/rgyan rnams kun gyis brgyan pa dag_/bsams na byang chub de yis mthong /_/bsam gtan rdo rje rab bsgom pa/_/de yis sangs rgyas che ba'i bdag_/'jig rten thams cad dbang byed pa/_/tshe 'di nyid la 
[\[117a.3\]]thob par 'gyur/_/rnam par snang mdzad dam tshig 'byung ba mdzes pa'i rdo rje zhes bya ba'i ting nge 'dzin to/_/nam mkha'i dbyings kyi dbus gnas par/_/rdo rje dkyil 'khor dam pa bsam/_/sangs rgyas gzugs ni rab bsgoms la/_/rdo rje sems dpa' rnam par bsam/_/
[\[117a.4\]]khros pa gsal ba'i lus dang 'dra/_/'bar ba sna tshogs mnyam pa'i 'od/_/rnam pa kun gyi mchog dang ldan/_/rgyan rnams kun gyis rnam par brgyan/_/zhi ba'i ye shes gnas bsgoms na/_/rdo rje nyid ni myur du 'thob/_/bsam gtan rdo rje rab bskul ba/_/'dis ni 
[\[117a.5\]]rdo rje'i bdag nyid che/_/sems can thams cad dbang byed pa/_/tshe 'di nyid la thob par 'gyur/_/dam tshig thams cad 'byung ba mdzes pa'i rdo rje zhes bya ba'i ting nge 'dzin to/_/nam mkha' rdo rje'i dbus gnas pa/_/chos kyi dkyil 'khor dam pa bsam/_/sangs rgyas 
[\[117a.6\]]gzugs ni rab bsgoms la/_/chos kyi sems dpa' rnam par bsgom/_/gsal ba'i lus 'dzin zhi ba ni/_/rgyan rnams kun gyis rnam par brgyan/_/'od zer sprin ni 'khor lo che/_/rnam par 'phro ba rab tu bsgom/_/'di yis chos kyi bdag nyid che/_/sku gsum mi 
[\[117a.7\]]phyed las byung ba/_/ye shes rgya mtshos rnam brgyan pas/_/tshe 'di nyid la thob par 'gyur/_/chos kyi sems dpa' 'byung ba'i dam tshig 'byung ba rdo rje zhes bya ba'i ting nge 'dzin to/_/nam mkha' rdo rje'i dbus gnas par/_/zla ba'i dkyil 'khor dam pa bsam/_/sangs rgyas 
[\[117b\]]
[\[117b.1\]]gzugs ni rab bsgoms la/_/spyan ma mchog ni rnam par bsgom/_/zhal mdzes spyan ni rab tu yangs/_/sna tshogs rgyan gyis rnam par brgyan/_/mtshan rnams thams cad rab tu rdzogs/_/bud med sgyu ma'i mchog ldan pa/_/khams gsum dag ni dbang byed pa/_/ye shes 
[\[117b.2\]]dngos grub thams cad byed/_/'khor lo'i yid bzhin nor bu'i 'od/_/phyag tu 'khor lo bsgom par bya/_/spyan gyi dam tshig phyag gi mchog dang ldan pa zhes bya ba'i ting nge 'dzin to/_/nam mkha' rdo rje'i dbus gnas par/_/rdo rje dkyil 'khor 'od mchog bsam/_/sangs 
[\[117b.3\]]rgyas gzugs ni rab bsgoms nas/_/nam mkha' rdo rje mchog rab bsgom/_/zhal bzang spyan ni rab tu yangs/_/ut+pal mthing ga'i mdog 'dra ba/_/mtshan rnams thams cad rab tu rdzogs/_/nam mkha' dam tshig mchog rab bsgom/_/phyag na ut+pal sngo dmar 
[\[117b.4\]]bsnams/_/khams gsum dag gis phyag byas pa/_/sangs rgyas byang chub byed pa'i mchog_/dngos grub rdo rje can gyi gsang /_/nam mkha' yum rin po che'i 'od kyi sprin rdo rje tshim par byed pa dang ldan pa zhes bya ba'i ting nge 'dzin to/_/nam mkha' rdo rje'i dbus gnas par/_/
[\[117b.5\]]chos kyi dkyil 'khor dam pa bsam/_/sangs rgyas gzugs ni rab bsgoms la/_/rdo rje chos ma rab tu bsgom/_/zhal bzang spyan ni rab tu yangs/_/pad+ma rA ga'i mdog 'dra ba/_/sgyu mas mtshan pa'i mchog las byung /_/'dod chags chags pa 'dzin sdug pa/_/mtshan 
[\[117b.6\]]nyid thams cad yongs rdzogs shing /_/rgyan rnams kun gyis brgyan pa ste/_/phyag na ut+pal dmar mdzes bsnams/_/sangs rgyas thams cad rab bsgoms pa/_/chos kyi ye shes 'byung gnas mchog_/dam tshig rdo rje can gyi gsang /_/chos kyi dam tshig de kho na nyid 
[\[117b.7\]]mngon par rdzogs par byang chub pa kun tu ston pa'i rdo rje zhes bya ba'i ting nge 'dzin to/_/nam mkha' rdo rje'i dbus gnas par/_/dngos grub dkyil 'khor dam pa bsam/_/sangs rgyas gzugs ni rab bsgoms la/_/sgrol ma mchog ni bsgom par bya/_/zhal bzang 
[\[118a\]]
[\[118a.1\]]spyan ni rab tu yangs/_/sna tshogs rgyan gyis rnam par brgyan/_/kha dog ljang ser 'dra ba'i 'od/_/bud med sgyu mas rab tu myos/_/rdo rje ting nge 'dzin las byung /_/sems can kun gyis phyag byas pa/_/ut+pal ljang ser dmar ba'i mdangs/_/phyag na 
[\[118a.2\]]bsnams pa rab tu bsgom/_/dam tshig sgrol ma mchog dang ldan pa zhes bya ba'i ting nge 'dzin to/_/nam mkha' rdo rje'i dbus gnas par/_/nyi ma'i dkyil 'khor dam pa bsam/_/sangs rgyas gzugs ni rab bsgoms la/_/gshin rje gshed mchog rnam par bsgom/_/'bar 
[\[118a.3\]]ba'i 'od zer mang po 'phro/_/'jigs pa'i dkyil 'khor rab tu khros/_/spyan dmar mche ba rnam par gtsigs/_/phyag na ral gri bsnams par bsgom/_/dbu rgyan snang mdzad bzhugs bsgoms na/_/rdo rje can ni dgyes par 'gyur/_/'di ni ye shes rdo rje can/_/
[\[118a.4\]]thams cad khro bo'i dam tshig yin/_/gshin rje gshed spro ba'i snang ba bkod pa sgom pa zhes bya ba'i ting nge 'dzin to/_/nam mkha' rdo rje'i dbus gnas par/_/nyi ma'i dkyil 'khor dam pa bsam/_/sangs rgyas gzugs ni rab bsgoms la/_/gzhan gyis mi thub rab tu 
[\[118a.5\]]bsgom/_/'bar ba'i 'od zer mang po can/_/sbrul gyis brgyan cing ske rags can/_/zhal ni rnam par gtsigs shing bgrad/_/kha dog dkar po rab tu bsgom/_/mi bskyod dam tshig dbu rgyan la/_/bsams na rdo rje can dag dgyes/_/'di ni ye shes rdo rje can/_/
[\[118a.6\]]thams cad khro bo'i dam tshig go/_/gzhan gyis mi thub pa'i rdo rje bkod pa zhes bya ba'i ting nge 'dzin to/_/nam mkha' rdo rje'i dbus gnas par/_/nyi ma'i dkyil 'khor dam pa bsam/_/sangs rgyas gzugs ni rab bsgoms la/_/rdo rje rta mgrin rab tu bsgom/_/khro bo'i 
[\[118a.7\]]'od zer mang po dag_/thams cad du ni rnam par 'phro/_/gdug pa thams cad zhabs kyis mnan/_/kha dog dmar po rnam par bsam/_/rdzogs sangs dpag med dbu rgyan la/_/bsgoms na rdo rje can dag mnyes/_/'di ni rdo rje ye shes can/_/thams cad khro bo'i dam tshig 
[\[118b\]]
[\[118b.1\]]yin/_/rta mgrin skyed pa 'byung ba rnam par bkod pa zhes bya ba'i ting nge 'dzin to/_/nam mkha' rdo rje'i dbus gnas par/_/nyi ma'i dkyil 'khor dam pa bsam/_/sangs rgyas gzugs ni rab bsgoms la/_/rdo rje bdud rtsi rab sgom pa/_/'bar ba'i 'od zer mang po 'phro/_/rdo rje'i 
[\[118b.2\]]sprin ni kun tu 'khrug_/khros shing khro bcas gnag pa dang /_/mche ba rnon po rab tu bsgom/_/mi bskyod dam tshig dbu rgyan la/_/bsgoms na rdo rje can mnyes 'gyur/_/'di ni thams cad khro bo yi/_/'da' bar dka' ba'i dam tshig go/_/bdud rtsi'i dam tshig 'byung ba rdo rje zhes bya 
[\[118b.3\]]ba'i ting nge 'dzin to/_/nam mkha' rdo rje'i dbus gnas par/_/nyi ma'i dkyil 'khor dam pa bsam/_/sangs rgyas gzugs ni rab bsgoms la/_/Tak+ki'i rgyal po rab bsgom bya/_/khro bo 'jigs pa'i cha lugs gtum/_/'jigs pa dag kyang 'jigs par byed/_/rgyan 
[\[118b.4\]]rnams thams cad yongs su rdzogs/_/rdo rje 'od bzang bsgom par bya/_/mi bskyod dam tshig dbu rgyan la/_/bsgoms na mnyes pa rab tu 'phel/_/'di ni thams cad khro bo yi/_/'da' bar dka' ba'i dam tshig go/_/bsam gtan rdo rje rdzogs par byang chub pa dga' ba zhes bya ba'i 
[\[118b.5\]]ting nge 'dzin to/_/nam mkha' rdo rje'i dbus gnas par/_/nyi ma'i dkyil 'khor dam pa bsam/_/sangs rgyas gzugs ni rab bsgoms la/_/stobs po che ni rab tu bsgom/_/'bar ba'i 'od zer mang po 'phro/_/rdo rje gsum gyi gnas dkyil 'khor/_/khro zhing drag po 
[\[118b.6\]]zhags pa 'dzin/_/rdo rje stobs can bsgom par bya/_/mi bskyod dam tshig dbu rgyan la/_/bsgoms na mnyes pa rab tu 'phel/_/'di ni thams cad khro bo yi/_/'da' bar dka' ba'i dam tshig go/_/rdo rje gsum gyi stobs zhes bya ba'i ting nge 'dzin to/_/nam mkha' rdo rje'i 
[\[118b.7\]]dbus gnas par/_/nyi ma'i dkyil 'khor dam pa bsam/_/sangs rgyas gzugs ni rab bsgoms la/_/rdo rje sngon po rnam par bsgom/_/khro bo 'jigs pa'i cha lugs can/_/'jigs pa dag kyang 'jigs par byed/_/gzugs ni rab tu gnag la rno/_/nag 
[\[119a\]]
[\[119a.1\]]po'i rgya mtsho skyed par byed/_/'bar ba'i 'od zer mang po 'phro/_/rdo rje dbyug thogs bsgom par bya/_/mi bskyod dam tshig dbu rgyan la/_/bsgoms na rab tu mnyes par 'gyur/_/'di ni thams cad khro bo yi/_/'da' bar dka' ba'i dam tshig go_/rdo rje dbyug 
[\[119a.2\]]pa'i dam tshig mchog dang ldan pa zhes bya ba'i ting nge 'dzin to/_/nam mkha' rdo rje'i dbus gnas par/_/nyi ma'i dkyil 'khor dam pa bsam/_/sangs rgyas gzugs ni rab bsgoms la/_/mi g.yo mchog ni rnam par bsgom/_/khros shing 'jigs pa'i zur gyis lta/_/
[\[119a.3\]]ral gri zhags pa bsnams pa 'khrug_/'bar ba'i 'od zer mang po 'phro/_/mi g.yo rdo rje can bsgom bya/_/mi bskyod dam tshig dbu rgyan la/_/bsgoms na mnyes pa rab tu 'phel/_/'di ni thams cad khro bo yi/_/'da' bar dka' ba'i dam tshig yin/_/rdo rje nam 
[\[119a.4\]]mkha' dbyings kyi gnas/_gnon pa zhes bya ba'i ting nge 'dzin to/_/nam mkha' rdo rje'i dbus gnas par/_/nyi ma'i dkyil 'khor dam pa bsam/_/sangs rgyas gzugs ni rab bsgoms la/_/rig pa'i 'khor lor rab tu 'byung /_/mtshan rnams thams cad yongs 
[\[119a.5\]]su rdzogs/_/'khor lo 'bar bas yongs su bskor/_/gtsug tor 'khor lo dam tshig ni/_/rnam par 'phro ba rab tu bsgom/_/mi bskyod dam tshig dbu rgyan la/_/bsgoms na mnyes pa rab tu 'phel/_/'di ni thams cad khro bo yi/_/'da' bar dka' ba'i dam tshig go/_/
[\[119a.6\]]gtsug tor gyi dam tshig rig pa'i stobs 'khor lo zhes bya ba'i ting nge 'dzin to/_/nam mkha' rdo rje'i dbus gnas par/_/nyi ma'i dkyil 'khor dam pa bsam/_/sangs rgyas gzugs ni rab bsgoms la/_/rdo rje sum+b+ha rab tu bsgom/_/me lce rnon po 'bar ba'i sku/_/rdo rje'i sprin ni 
[\[119a.7\]]rab tu 'phro/_/phyag na rdo rje rab 'bar ba/_/bsgoms na dngos grub thob par 'gyur/_/mi bskyod dam tshig dbu rgyan la/_/bsgoms na mnyes pa rab tu 'phel/_/'di ni thams cad khro bo yi/_/'da' bar dka' ba'i dam tshig go/_/rdo rje dam tshig sum+b+ha rab tu 'byung 
[\[119b\]]
[\[119b.1\]]ba'i ting nge 'dzin to/_/'gog pa khro bo'i 'khor lo ni/_/sangs rgyas 'khor lo bsten pa yis/_/ting 'dzin rdo rje ye shes rnams/_/rdo rje'i dkyil 'khor grub par 'gyur/_/de bzhin gshegs pa thams cad kyi sku dang gsung dang thugs kyi gsang chen gsang ba 'dus pa las 
[\[119b.2\]]rdo rje'i dam tshig bkod pa de kho na nyid kyi don sgom pa mngon par rdzogs par byang chub pa zhes bya ba'i le'u ste bcu gsum pa'o//_//de nas bcom ldan 'das de bzhin gshegs pa thams cad kyi dam tshig gi bdag po rdo rje 'dzin pa chen pos zhi ba'i dam tshig gi mchog ces bya 
[\[119b.3\]]ba'i ting nge 'dzin la snyoms par zhugs nas/_de bzhin gshegs pa thams cad kyi btsun mo 'di nyid kyi sku gsung thugs rdo rje las phyung ngo /_/oM ru ru s+phu ru dz+wa la tiSh+Tha sid+d+ha lo tsa ni sarbAr+tha sA d+ha ni swA hA/_de nas 'di ni gsungs tsam gyis/_/phun sum tshogs kun yid bzhes pa/_/
[\[119b.4\]]mnyes shing rab tu dgyes gyur pas/_/sangs rgyas rdo rje rjes su dran/_/sangs rgyas rnams kyi zhi skyed ma/_/las rnams thams cad rab sgrub cing /_/rdo rje'i dam tshig skul mdzad ma/_/shi ba sos par byed par gsungs/_/rdo rje 'chang chen pos de skad ces gsungs 
[\[119b.5\]]so/_/de nas bcom ldan 'das sku gsum gyi dam tshig khro bo rdo rjes dngos po dang dngos po med pa'i dam tshig rdo rje zhes bya ba'i ting nge 'dzin la snyoms par zhugs nas/_rdo rje 'dzin thams cad kyi btsun mo'i mchog 'di nyid kyi sku gsung thugs rdo rje las byung ngo /_/oM shaM ka ri shAn+ti ka 
[\[119b.6\]]re g+huT+Ta g+huT+Ta g+huT+Ti ni/_g+hA ta ya g+hA ta ya g+huT+Ti ni swA hA/_de nas 'di ni gsungs tsam gyis/_/rdo rje gsum ni mi phyed pa/_/rdo rje can mnyes spyan gdangs nas/_/rdo rje thugs ni rjes su dran/_/srung ba'i rdo rje sbyor ba la/_/rtag tu las ni rab bsgrub pa/_/rdo rje chen po 
[\[119b.7\]]'jigs nyen la/_/rtag tu stobs ni byed par bshad/_/de nas bcom ldan 'das 'dod chags chen po'i dam tshig gzigs pa zhes bya ba'i ting nge 'dzin la snyoms par zhugs nas/_chos kyi dam tshig gi sku'i btsun mo'i mchog 'di nyid kyi sku gsung thugs rdo rje las phyung ngo /_/
[\[120a\]]
[\[120a.1\]]oM ka Te bi ka Te ni ka Te ka TaM ka Te swA hA/_de nas 'di ni gsungs tsam gyis/_/rdo rje chos mchog 'dzin pa rnams/_/rdo rje chos ni rjes su dran/_/mnyes nas bsam gtan thob gyur pas/_/rtag tu chos rgyas stobs dang ldan/_/rtag tu mdzad po che mdzad 
[\[120a.2\]]pa/_/rdo rje gsung gi bka' bzhin du/_/bzlas pa tsam gyis byed par 'gyur/_/de nas bcom ldan 'das dam tshig kun nas 'byung ba rdo rje zhes bya ba'i ting nge 'dzin la snyoms par zhugs nas/_dam tshig sems dpa'i btsun mo'i mchog 'di nyid kyi sku gsung thugs rdo rje las 
[\[120a.3\]]phyung ngo /_/oM tA re tu t+t+wa re tu re swA hA/_de nas 'di ni gsungs tsam gyis/_/sangs rgyas kun bdag cher skyes mnyes/_/rdo rje'i sku ni rjes su dran/_/bsam gtan ye shes thob gyur pas/_/sangs rgyas rdo rje sde chen dang /_/sems can khams ni kun nas su/_/
[\[120a.4\]]skad cig gis ni bran bzhin du/_/thams cad g.yo med dbang du byed/_/ces bcom ldan 'das kyis gsungs so/_/de nas bcom ldan 'das de bzhin gshegs pa thams cad kyi sku gsung thugs rdo rje de bzhin gshegs pas dri ma med pa'i 'od zer gyi sprin rdo rje zhes bya ba'i 
[\[120a.5\]]ting nge 'dzin la snyoms par zhugs nas/_rdo rje gshin rje gshed po chen po rdo rje khro bo 'di nyid kyi sku gsung thugs rdo rje las phyung ngo /_/na maHsa man+ta kA ya bAk+tsit+ta badzrA NAM/_oM kha kha khA hi khA hi/_sarba duSh+Ta sa twa da ma ka/_a si mu sa la par+Shu pA sha hasta/_tsa turmu kha/_tsa tur+b+hu 
[\[120a.6\]]dza/_Sha Ta tsa ra Na/_A gats+tsha/_A gats+tsha/_sarba duSh+Ta pra NA a pa hA ri Ne/_ma hA bi g+hA g+hA ta ka/_bi krI tA na na/_/sarba b+hU ta b+ha ya~M ka ra/_aT+TAT+Ta ha sa nA di ne/_byA g+h+ra tsarma ni ba sa na/_ku ru ku ru/_sarba karmA ni/_tshin+d+ha tshin+d+ha sarba man trA na/_bin+d+ha bin+d+ha pa ra mu drA na/_A kar+Sha ya/_A kar+Sha ya/_
[\[120a.7\]]sarba b+hU tAn/_ma tha ma tha/_ni rma tha ni rma tha/_sarba duSh+TA na/_pra be sha ya pra be sha ya/_maN+Da la ma d+h+ye bai ba swa ta/_dzI bi tAn+ta ka ra/_ku ru ku ru ma ma sarba kA r+yaM/_da ha da ha/_pa ca pa tsa/_mA bi lam+ba/_mA bi lam+ba/_sa ma ya ma nu sma ra/_hU~M hU~M/_phaT phaT/_bi s+pho Ta ya pi s+pho Ta ya/_sarbA na nA 
[\[120b\]]
[\[120b.1\]]sha yaM ka ra ka ra/_bis+h+wA nAM sarbA shA ba ri pU ra ka/_he he b+ha ga bAn/_kiny+tsi ra ya si/_ma ma sarba ar+thAM sA d+ha ya swA hA/_de nas 'di ni gsungs tsam gyis/_/sangs rgyas kun ni grags chen po/_/'jigs shing kun du skrag gyur nas/_/rdo rje sems ni rjes su dran/_/thod pa 
[\[120b.2\]]ma chag ma gas pa/_/gzugs mdzes yid 'ong rnyed pa la/_/rkang pas mnan pa'i tshul byas nas/_/sngags 'di rjes su dran par bya/_/mA ma kI'am spyan yang rung /_/rdo rje chen po rigs mthon po/_/lan gsum dag tu brjod na ni/_/de ma thag tu nges par 'gugs/_/
[\[120b.3\]]bcom ldan 'das thugs rdo rjes de skad ces gsungs so/_/de nas bcom ldan 'das de bzhin gshegs pa rnam par snang mdzad kyis dam tshig 'od zer 'thug po mchog ces bya ba'i ting nge 'dzin la snyoms par zhugs nas/_bdud rtsi'i dam tshig gi rdo rje khro bo 'di nyid kyi sku gsung 
[\[120b.4\]]thugs rdo rje las phyung ngo /_/na maHsa man+ta kA ya bAk+tsit+ta badzrA NA~M/_na mo badzra kro d+hA ya/_ma hA daM Sh+T+rot+ka Ta b+hai ra bA ya/_a si/_mu sa la/_pa r+shu pA sha hastA ya/_oM a mr-i ta kuN+Da li/_kha kha khA hi khA hi/_tiSh+Tha tiSh+Tha/_ban+d+ha ban+d+ha/_ha na ha na/_da ha da ha/_gar+dz+dza gar+dz+dza/_bi s+pho Ta ya bi s+pho Ta ya/_sarba 
[\[120b.5\]]big+h+nA bi nA ya kAn/_ma hA ga Na pa ti/_dzI bi tAn+ta ka rA ya swA hA/_/de nas 'di ni gsungs tsam gyis/_/sangs rgyas kun ni grags chen po/_/brgyal zhing rab tu 'jigs gyur nas/_/rdo rje sku ni rjes su dran/_/sngags rnams kun gyi sbyor ba la/_/rdo rje bskrad pa'i las rnams ni/_/cho 
[\[120b.6\]]gas sangs rgyas dpung dag kyang /_/rang nyid kyis ni skrod par 'gyur/_/de nas bcom ldan 'das de bzhin gshegs pa rin chen tog sangs rgyas kyi 'od zer rdo rje zhes bya ba'i ting nge 'dzin la snyoms par zhugs nas/_rdo rje khro bo chen po gzhan gyis mi thub pa 'di nyid kyi sku gsung thugs rdo rje 
[\[120b.7\]]las phyung ngo /_/na maHsa man+ta kA ya bAk+tsit+ta badzrA NAM/_oM hU~M dzi na ri TiT+Ta hU~M hU~M phaT phaT swA hA/_de nas 'di ni gsungs tsam gyis/_/sangs rgyas bdag nyid che skyes kun/_/'jigs shing kun du skrag gyur pas/_/byang chub sems ni rjes su dran/_/srin po ma rungs gtum po dang /_
[\[121a\]]
[\[121a.1\]]'jigs pa chen po 'khrugs pa la/_/rdo rje sems kyis rab sbyar bas/_/las rnams cho ga bzhin du byed/_/de nas bcom ldan 'das de bzhin gshegs pa tshe dpag tu med pas dpag tu med pa 'byung ba'i rdo rje zhes bya ba'i ting nge 'dzin la snyoms par 
[\[121a.2\]]zhugs nas/_pad+mo 'byung ba'i rdo rje khro bo 'di nyid kyi sku gsung thugs rdo rje las phyung ngo /_/na maHsa man+ta kA ya bAk+tsit+ta badzrA NAM/_oM hU~M hU~M hU~M/_ta rU la/_bi rU la/_sarba bi Sha g+hA ta ka/_dz+wa li ta bi s+phu ling+ga/_aT+TAT+Ta hA sa/_ke sa ris TA a To pa TaM kA ra/_badzra khu ra ni r+g+hA tan/_tsa li ta 
[\[121a.3\]]ba su d+hA ta la ni shwA sa mA ru to ng+k+shaMp+tA d+hA ra Ni d+ha ra/_b+hI Sha Na aT+TAT+Ta hA sa/_a ba ri mi tA ba la ba rA krA ma/_Ar+ya ga NA b+hI ta b+hU ta ga NA d+h+ya Shi ta/_bud+h+ya bud+h+ya/_ha ya grI ba/_khA da khA da/_ba ra man+t+rAn/_tshin+d+ha tshin+d+ha/_bin+d+ha bin+d+ha/_pa ra mu drAn/_sid+d+him+le disha_/A be sha ya/_sarba dzra ra pi shA tsA dI na/_sarba gra 
[\[121a.4\]]he Sh+wa pra ti ha to b+ha ba/_badzra da~MSh+Ta kiny+tsi rA ya si/_i daM duSh+Ta gra ha na/_duSh+Ta sarbaM bA/_d+hu na d+hu na/_ma tha ma tha/_marda marda/_pA Ta ya/_pA Ta ya/_ma Ta ma Ta/_b+han+d+ha b+han+d+ha/_bud+d+ha d+harma sang+g+ha a nu dz+nyA ta~M karma ku ru shI g+h+raM ha ya grI bA ya phaT/_badzra ye phaT/_badzra gA trA ya phaT/_badzra ne trA ya phaT/_
[\[121a.5\]]badzra rda~MSh+T+rA ya phaT/_badzra khu rA ya phaT/_badzra khu ra ni r+g+hA ta nA ya phaT/_pa ra man+t+ra bi nA sha nA ya phaT/_sarba trai lo kya b+ha ya~M ka rA ya phaT/_sarba kar+m+meSh+wa pra ti ha tA ya phaT/_badzra ku la san+tA sa nA ya phaT/_hU~M hU~M hU~M phaT phaT phaT swA hA/_de nas 'di ni gsungs tsam gyis/_/chos kyi rdo rje 
[\[121a.6\]]mchog skyes rnams/_/'jigs shing rab tu brgyal bar 'gyur/_/ye shes rgyal po rjes su dran/_/mkha' dbyings dug gis yongs gang ba/_/rdo rje ha la ha la'i 'od/_/khro bo'i rgyal po bskul ba yis/_/dug rnams thams cad med par byed/_/de nas bcom ldan 'das 
[\[121a.7\]]de bzhin gshegs pa gdon mi za bar grub pas gdon mi za ba'i dam tshig 'byung ba'i tog rdo rje zhes bya ba'i ting nge 'dzin la snyoms par zhugs nas/_rdo rje be con sngon po khro bo'i rgyal po 'di nyid kyi sku gsung thugs rdo rje las phyung ngo /_/na maHsa man+ta kA ya bAk+tsit+ta badzrA NAM/_oM e 
[\[121b\]]
[\[121b.1\]]h+ye hi/_b+ha ga bAn/_nI la badzra daN+Da/_tu ru tu ru/_hu lu hu lu/_hA hA/_gu lu gu lu/_gu lA pa ya/_gu lA pa ya/_kra ma kra ma/_b+ha ga bAn bA yu be ge na/_b+hU tAn shI g+h+ra~M/_da ha da ha/_da ra da ra/_ba ha ba ha/_pa tsa pa tsa/_ma tha ma tha/_pA ta ya/_pA ta ya/_ma Ta ma Ta/_mo TA pa ya/_mo 
[\[121b.2\]]TA pa ya/_sarba karmA Ni/_tshin+d+ha tshin+d+ha/_b+hak+Sha ya b+hak+Sha ya/_as+thi me da ma s+ya/_ru d+hi ra madz+dza me da/_pa sha madz+dza/_ru d+hi ra/_pri ya e h+ye hi/_b+ha ga bAn/_sarba big+h+na ni/_sarba bid+yA ni/_sarba man trA Ni/_sarba mU la karmA Ni/_kr-i tri ma Ni ShA dI ni/_sarba gra hA na/_ha na ha na/_b+hany+dza b+hany+dza/_marda 
[\[121b.3\]]marda i daM me kAr+yaM sA d+ha ya/_hU~M ni lA ya ni lA ya/_nI la badzra daN+DA ya/_tu ru tu ru/_big+h+nan bi nA ya kA/_nA sha ya nA sha ya/_hu ru hu ru/_dIp+ta tsaN+DA ya/_sarba sha trU NA~M hr-i da yA ni pI Da ya/_tshin+d+ha tshin+d+ha/_ba ra bid+yA nAM ts+tshe da ka_/hUM bid+yA nAM shiSh+Ta ka_/sa ma ya ma nu sma ra/_badzra d+ha ra ba tsa naM tsa/_marmA 
[\[121b.4\]]Ni ni krin+ta/_hU~M ha na ha na/_da ha da ha/_pa tsa pa tsa/_ku ru ku ru/_tu ru tu ru/_hu ru hu ru/_phaT phaT hU~M hU~M kr-i tan+tA ya/_de ba r-i Shi pi drA pa kA ya/_ha na ha na/_badzra da N+De na swA hA/_de nas 'di ni gsungs tsam gyis/_/gdug pa'i mchog las byung ba kun/_/yid ni 'jigs shing rab skrag 
[\[121b.5\]]nas/_/sems dpa'i rdo rje rjes su dran/_/grags chen khro bo'i rgyal po 'di/_/brgya rtsa brgyad du bzlas na ni/_/cho ga'i tshul bzhin bskul ba yis/_/gdug pa thams cad gsod par 'gyur/_/de nas bcom ldan 'das de bzhin gshegs pa mi bskyod pas kun nas sprin gyi dpal zhes 
[\[121b.6\]]bya ba'i ting nge 'dzin la snyoms par zhugs nas/_rdo rje stobs po che 'di nyid kyi sku gsung thugs rdo rje las phyung ngo /_/na maHsa man+ta kA ya bAk+tsit+ta badzA NA+oM/_oM hU~M hU~M hU~M phaT phaT phaT/_u gra shU la pA Ni hU~M hU~M hU~M phaT phaT phaT/_a dz+yo ti ni rnA da hU~M hU~M hU~M phaT phaT phaT/_oM ma hA ba lA ya swA hA/_de nas 'di ni 
[\[121b.7\]]gsungs tsam gyis/_/stobs po che yi klu rnams kun/_/yid ni 'jigs shing rab skrag nas/_/sku gsum rdo rje rjes su dran/_/bzlas pa tsam dang sbyor ba yis/_/las rnams thams cad bsgrub par bya/_/than pa byung ba'i dus su yang /_/chu yi dkyil 'khor 'bebs par byed/_
[\[122a\]]
[\[122a.1\]]de nas bcom ldan 'das kun du sgrogs pa rdo rje zhes bya ba'i ting nge 'dzin la snyoms par zhugs nas/_de bzhin gshegs pa thams cad kyi Tak+ki'i rgyal po chen po khro bo chen po 'di nyid kyi sku gsung thugs rdo rje las phyung ngo /_/na maHsa man+ta kA ya bAk+tsit+ta badzrA NAM/_Tak+ki 
[\[122a.2\]]hU~M dzaH/_de nas 'di ni gsungs tsam gyis/_/sangs rgyas kun bdag che skyes rnams/_/'jigs shing rdo rje sku gsum ni/_/rjes dran dam tshig ldan gyur nas/_/rdo rje sems dpa'i sbyor ba yis/_/rkang pa g.yas pas ling+ga mnan/_/rdo rje gsum gyi sngags bzlas 
[\[122a.3\]]pas/_/sngags rnams thams cad 'gugs par byed/_/de nas bcom ldan 'das ye shes kyi phreng ba chu'i rdo rje zhes bya ba'i ting nge 'dzin la snyoms par zhugs nas/_mi g.yo ba rdo rje gtum po'i dam tshig 'di nyid kyi sku gsung thugs rdo rje las phyung ngo /_/na maHsa man+ta kA ya 
[\[122a.4\]]bAk+tsit+ta badzrA NAM/_a ca la kA Na tsaN+Da/_naT+Ta naT+Ta/_maT+Ta maT+Ta/_moT+Ta moT+Ta/_saT+Ta saT+Ta/_taT+Ta taT+Ta/_ha na ha na/_da ha da ha/_mo ha mo ha/_mo ha ka ra/_ha sa ha sa/_badzra ha sa ku ru/_ha sa ha sa/_mardar Ta mardar Ta/_gadz+dza gadz+dza/_ha na ha na/_b+han+d+ha b+han+d+ha/_tiSh+Tha tiSh+Tha/_A bi sha A bi sha_/
[\[122a.5\]]ma hA man+t+ra bA la ka/_d+hu na d+hu na/_ti Ni ti Ni/_khA da khA da/_bi g+hAn/_mA ra ya mA ra ya/_duSh+TAn/_b+hak+Sha b+hak+Sha/_sarbA na ku ru ku ru/_ki ri ki ri/_ma hA bi Sha ma badzra/_s+pho Ta ya s+pho Ta ya/_hU~M hU~M hU~M tri ba li ta rang+ga na rta ka/_/A~M A~M A~M/_hA~M hA~M hA~M/_a tsa la tse Ta/_s+pho Ta ya s+pho Ta ya/_hU~M hU~M 
[\[122a.6\]]a sa man+ti ka trAT/_ma hA ba la shA ta ya/_sa ma ya ni/_g+ha ta ya/_ba ra sa ma ya man+t+rA na/_A~M A~M/_hA~M hA~M/_mA~M shud d+h+yaM tu lo ka/_tu Sh+yaM tu badzrI/_na maHstu a pra ti ha ta ba le b+h+yo/_dzrA la ya/_trAT a sa ha na na maHswA hA/_de nas 'di ni gsungs tsam gyis/_/lha kun 'khor dang 
[\[122a.7\]]bcas pa rnams/_/brgyal zhing yid ni rab skrag nas/_/rdo rje'i sku ni rjes su dran/_/khro bo chen po'i sngags 'di yis/_/lha chen po la sogs pa'i lha/_/mthu chen dag kyang skrag gyur nas/_/kha sbyar lus kyis 'gugs par 'gyur/_/de nas bcom ldan 'das dam 
[\[122b\]]
[\[122b.1\]]tshig rnam par 'phrul pa'i rdo rje zhes bya ba'i ting nge 'dzin la snyoms par zhugs nas/_rdo rje 'dzin thams cad kyi dam tshig khro bo chen po gnod mdzes 'di nyid kyi sku gsung thugs rdo rje las phyung ngo /_/oM sum+b+ha ni sum+b+ha hU~M/_gr-ih+Na gr-ih+Na hU~M/_gr-ih+Na pa ya gr-ih+Na pa ya hU~M/_A na ya hoH_b+ha ga bA na/_bid+yA 
[\[122b.2\]]rA dza hU~M phaT/_de nas 'di ni gsungs tsam gyis/_/bu mo mthu chen thams cad ni/_/skra bshig gos dang bral bdag nyid/_/rdo rje sems dpa' rjes su dran/_/rdo rje sems dpa'i zhabs kyis mnan/_/de bzhin gshegs kun bdag po ni/_/rdo rje lcags kyu zhags pa yis/_/
[\[122b.3\]]bcings na bu mo dgug pa'i mchog_/de nas bcom ldan 'das dam tshig chen po'i de kho na nyid 'byung ba rdo rje zhes bya ba'i ting nge 'dzin la snyoms par zhugs nas/_dam tshig chen po rdo rje gsum gyi gsang ba gsung gi dam tshig gi de kho na nyid kyi gnas 'di nyid kyi sku gsung thugs rdo rje 
[\[122b.4\]]las phyung ngo /_/sangs rgyas rdo rje'i sku gsum la/_/rdo rje sems dpa' rnam bsgom pa/_/zhags pa rdo rje kyo ba 'dzin/_/sangs rgyas dgug pa dam pa'o/_/sangs rgyas gsung sku'i sbyor ba yis/_/'khor lo chen po sbyor ba las/_/rdo rje sems dpa' rgyal chen po/_/rtag 
[\[122b.5\]]tu nges par 'gugs par 'gyur/_/'khor lo pad+mo rdo rje ches/_/mi phyed rdo rje gsum bsgoms pas/_/rdo rje kyo ba'i dbye ba yis/_/sngags rnams thams cad dgug pa'i mchog_/rang sngags skyes bu bsgoms nas ni/_/thams cad rdo rje'i dngos zhi ba/_/mi yi bu mo 
[\[122b.6\]]mchog rnams kyi/_/snying gar rdo rje kyo ba sbyar/_/rlung gi dkyil 'khor sbyor ba yis/_/nges par rtag tu 'gugs par 'gyur/_/rnam par snang mdzad gzugs chen po/_/zla ba'i dkyil 'khor bsgom par bya/_/sha tsi der ni gnas par bsam/_/rdo rje bdud rtsi'i sbyor ba 
[\[122b.7\]]yis/_/lan grangs lnga bcu brjod na ni/_/nges par rtag tu 'gugs par 'gyur/_/rdo rje lcags kyu gzugs po che/_/'bar ba rnon po 'dra ba'i 'od/_/rdo rje dkyil 'khor rab bsgoms la/_/nam mkha'i pad+mo dgug pa'i mchog_/khro bo rdo rje'i dam tshig rang /_/
[\[123a\]]
[\[123a.1\]]rdo rje sa 'og gnas pa la/_/shU la rdo rje kyo zhags pas/_/lha min bu mo 'gugs pa'i mchog_/btsag gam rdo rgyus dag kyang rung /_/rdo rje kyo ba'i sbyor ba yis/_/zla ba gza' yis zin pa'i tshe/_/khar bcug nas ni bsgrub par bya/_/tshangs dbang drag po la 
[\[123a.2\]]sogs lha/_/rang gi ming rnams bris na ni/_/rdo rje gsung gi bka' bzhin du/_/'jigs shing skrag nas 'ong bar 'gyur/_/rnam pa kun gyi mchog ldan pa'i/_/'jam pa'i rdo rje rab tu bsgom/_/khro bo chen po gshin rje gshed/_/rdo rje lcags kyu rnam par bsam/_/bskal 
[\[123a.3\]]pa sreg pa'i 'khor lo che/_/bsgoms nas gnod sbyin mo dang spyad/_/phyag rgya'i dbye bas thams cad kyi/_/sngags kyi dbye bas thams cad du/_/dgug pa'i rab tu sbyor ba gsungs/_/gzhan du byas na 'jig par 'gyur/_/rdo rje sems dpa' rgyal po che/_/yang dang yang 
[\[123a.4\]]du bskul bar bya/_/de nyid sngags rnams thams cad kyi/_rgyal po mchog tu rtag pa'o/_/de nas bcom ldan 'das nam mkha' kun du rnam par 'phrul pa'i ye shes rdo rje zhes bya ba'i ting nge 'dzin la snyoms par zhugs nas/_rdo rje ral pa gcig ma dam tshig chen po'i gsung rdo 
[\[123a.5\]]rje'i mchog 'di nyid kyi sku gsung thugs rdo rje las phyung ngo /_/oM shU li ni swA hA/_de nas 'di ni gsungs tsam gyis/_/klu yi bu mo mthu chen rnams/_/tshig par gyur cing gos dang bral/_/sangs rgyas byang chub rjes su dran/_/sngags kyi rig pa 'di yis ni/_/klu rnams 
[\[123a.6\]]thams cad 'gugs par 'gyur/_/klu yi bu mo mig [{]bzangs [,]bzang [}]dag_/bkug nas nye bar spyad par bya/_/de nas bcom ldan 'das nam mkha'i dam tshig 'byung ba rdo rje zhes bya ba'i ting nge 'dzin la snyoms par zhugs nas/_chos chen po'i dam tshig rdo rje khro gnyer can 'di nyid kyi sku gsung 
[\[123a.7\]]thugs rdo rje las phyung ngo /_/oM sar+b+ba b+ha ya/_nA sha ni/_trA sa ni trA se/_trA sa ya trA sa ya/_bai ra Ta b+h+r-i ku TI ta Ti/_bai ra Ti bai ra Ti/_shwe te shwe ta/_dza Ti ni swA hA/_de nas 'di ni gsungs tsam gyis/_/rig 'dzin bdag nyid skyes ma kun/_/'dar zhing 'jigs par gyur pas ni/_/ye shes 
[\[123b\]]
[\[123b.1\]]rdo rje rjes su dran/_/rig pa 'dzin pa'i bu mo mchog_/gser gyi rna cha g.yo ba rnams/_/sngags kyi rig pa 'di dang ni/_/dam tshig mchog gis dgug par bya/_/'gog pa rdo rje rgyal po ni/_/yongs su rdzogs pas mdzes mchog gis/_/ye shes rdo rje gsum las byung /_/
[\[123b.2\]]kun nas de ma thag tu 'gugs/_/yang na khro bo thams cad ni/_/dben pa'i gnas dang chen po ru/_/sngags pas 'bum du bzlas pa yis/_/las rnams thams cad byed par bshad/_/rdo rje slob dpon smod pa gzhan/_/theg pa che mchog smod pa dag_/rab tu 'bad pas 
[\[123b.3\]]gsad par bya/_/yang na gnas nas spo bar bya/_/'di yis byang chub mchog gi ni/_/sngags kyi dngos grub thob par 'gyur/_/zhes bcom ldan 'das rdo rje 'chang chen pos gsungs so/_/yang gsungs pa/_phyogs bcu'i sems can thams cad kyi/_/lus dang ngag sems 
[\[123b.4\]]gsod pa ni/_/cho ga bzhin du bsgom byas pa/_/gdug sems can gyi dgra rnams ni/_/khrag dang chu yis gsher ba'am/_/bshang gcis gsher bar byas pa'i gos/_/bgos nas ling+ga rkang pas mnan/_/khro bo'i rgyal po sbyar bar bya/_/brgya rtsa brgyad ni yongs bzlas 
[\[123b.5\]]na/_/sangs rgyas kyang ni nges par 'jig_/yang gsungs pa/_chu yis gos ni gsher bar byas/_/khro bo mchog gi bcings pa yis/_/ling+ga rkang pas mnan na ni/_/sangs rgyas dag kyang nges par 'jig_/bshang gcis gsher bar byas pa'i gos/_/ngan pa rul 
[\[123b.6\]]pa'i dri mnam pa/_/bgos te sngags ni bzlas byas na/_/skad cig gis skams 'chi bar 'gyur/_/thal ba'i skyo mas gsher ba'i gos/_/bgos nas khro bas 'khrugs bzhin du/_/brgya rtsa brgyad du bzlas na ni/_/rdo rje sems dpa'ang 'jig par 'gyur/_/yang gsungs 
[\[123b.7\]]pa/_gcer bur phud de skra bshig la/_/'jigs pa'i tshul can gtsigs shing bsgyur/_/ling+ga rkang pas mnan na ni/_/nam mkha'i dbyings kyang 'jig par 'gyur/_/ma mo'i gnas sam dur khrod dam/_/khang stong dang ni bzhi mdo dang /_/mtshan ma gcig dang shing gcig 
[\[124a\]]
[\[124a.1\]]drung /_/mngon par spyod pa brtsam par bya/_/mi rus las byas phur bu ni/_/sor brgyad pa yi tshad dag la/_/brgya rtsa brgyad du bzlas byas te/_/dgra yi sgo khar sbas na ni/_/sangs rgyas sku gsum mchog sbyin pa/_/shes dang mi shes rnam spangs pa/_/zla 
[\[124a.2\]]ba phyed nang rdzogs pa yis/_/nyams sam yang na 'chi bar 'gyur/_/yang na thod pa gang ba dag_/khyad par du ni mkhas pas btsal/_/der ni sngags kyi tshig bris te/_/rdo rje'i tshig gis bzlas pa bya/_/dgra yi sgo 'am grong dag tu/_/sbas na nges par skrod par 'gyur/_/
[\[124a.3\]]ta la'i lo ma'am gzhan dag la/_/khro bo'i sngags ni kun bris la/_/dgra yi khyim mam sgo dag tu/_/sbas na skams shing 'chi bar 'gyur/_/bcom ldan 'das dam tshig chen po'i rgyu'i rdo rjes de skad ces bka' stsal to/_/de nas bcom ldan 'das de bzhin gshegs pa thams 
[\[124a.4\]]cad kyi lus dang ngag dang yid nges par 'ching ba rdo rje zhes bya ba'i ting nge 'dzin la snyoms par zhugs nas/_khams gsum pa thams cad kyi lus dang ngag dang yid phur bus gdab pa'i sngags rdo rje 'di nyid kyi sku gsung thugs rdo rje las phyung ngo /_/oM g+ha g+ha/_s+hA ta ya g+hA ta ya/_sarba duSh+T+ran 
[\[124a.5\]]phaT phaT/_kI la ya kI la ya/_sarba pA pa~M phaT phaT/_hU~M hU~M hU~M badzra kI la/_badzra d+ha ra Adz+nyA pa ya ti/_kA ya bAk+tsit+ta badzra/_kI la ya hU~M hU~M hU~M phaT phaT/_de nas 'di ni gsungs tsam gyis/_/rdo rje rdzu 'phrul chen po kun/_/brgyal zhing rab tu 'jigs gyur nas/_/nam mkha' rdo rje 
[\[124a.6\]]thugs dran gyur/_/mi rus las byas phur bu 'am/_/yang na seng ldeng mchog las skyes/_/lcags las byas pa'i phur bu dag_/rdo rje sku gsum 'jig par byed/_/rdo rje sems dpa' mnyam gzhag la/_/'od 'phro 'khrug cing mdangs bzang ba/_/rdo rje sku ni gsum gyi 
[\[124a.7\]]mthar/_/gzugs ni bsams nas sbyar bar bya/_/rnam par snang mdzad phyag rgya che/_/yang na 'dod chags rdo rje can/_/gshin rje gshed kyi phyag rgya che/_/bsams na rdo rje gsum phur bu/_/rdo rje bdud rtsi 'khyil ba yis/_/gdug pa'i khro bo tshar gcod pa/_/rdo rje'i 
[\[124b\]]
[\[124b.1\]]sbyor bas bya ba yin/_/sangs rgyas bdag nyid chen po'i yang /_/snying ga nas ni rkang pa'i bar/_/rdo rje phur bu rnam par bsgom/_/de nyid gong du dam tshig bya/_/phur bu'i rnam par 'phrul pa 'di/_/bsam gtan rdo rje'i sbyor ba yis/_/sangs rgyas kyis kyang nges par 'debs/_/
[\[124b.2\]]rdo rje sems dpa' rgyal po che/_/phur bus btab na myur du 'chi/_/de nas bcom ldan 'das rnam par snang mdzad chen po'i sku rnam par 'phrul pa'i rdo rje zhes bya ba'i ting nge 'dzin la snyoms par zhugs nas/_sku'i dam tshig tsham ngam gyi rdo rje phur bu'i sngags 'di nyid kyi sku gsung thugs rdo rje 
[\[124b.3\]]las phyung ngo /_/oM ts+tshin+d+ha ts+tshin+d+ha/_ha na ha na/_da ha da ha/_dIp+ta badzra tsakra hU~M phaT/_phan tshun dkri ba'i tshul dang ni/_/mthe bong bzhi ni rab tu bsdam/_/rnam par snang mdzad gnas mnan te/_/rdo rje phur bu nges par gdab/_/btab ma thag tu sems dpa' che/_/rdo rje sku gsum 
[\[124b.4\]]las byung ba/_/dam tshig mchog gis ldang bar 'gyur/_/nyams pa'i gnas su mi 'gyur na'o/_/de nas bcom ldan 'das 'jig rten dbang phyug gsung gi rnam par 'phrul pa rdo rje zhes bya ba'i ting nge 'dzin la snyoms par zhugs nas/_gsung gi dam tshig tsham ngam gyi 
[\[124b.5\]]rdo rje phur bu'i sngags 'di nyid kyi sku gsung thugs rdo rje las phyung ngo /_/oM hrIHb+hUr b+hu baH/_ye shes pad+mo kha phye ba/_/rdo rje sor mo nges par bzhag_/'dod chags rdo rje'i gnas mnan te/_/rdo rje phur bu nges par gdab/_/btab ma thag tu rdo rje che/_/sku gsum dri med las byung ba/_/
[\[124b.6\]]dam tshig mchog gis ldang bar 'gyur/_/nyams pa'i gnas su mi 'gyur na'o/_/de nas bcom ldan 'das rdo rje 'chang chen pos thugs rnam par 'phrul pa rdo rje zhes bya ba'i ting nge 'dzin la snyoms par zhugs nas/_thugs kyi dam tshig tsham ngam gyis gnon pa'i sngags 'di 
[\[124b.7\]]nyid kyi sku gsung thugs rdo rje las phyung ngo /_/oM badzra rA dza hU~M/_rtse mo lnga par bcings nas ni/_/'od 'phro mang po 'khrigs par bsgom/_/sems kyi rdo rje'i gnas mnan te/_/rdo rje phur bus nges par gdab/_/btab pa tsam gyis rdo rje che/_/rdo rje dri med gsum las 
[\[125a\]]
[\[125a.1\]]byung /_/dam tshig mchog gis ldang bar 'gyur/_/nyams pa'i gnas su mi 'gyur na'o/_/sku gsung thugs kyi sbyor ba yis/_/cho ga yang dag byas tsam gyis/_/mkha' dbyings rdo rje mtha' klas par/_/phur bus 'debs 'dir gdon mi za/_/bcom ldan 
[\[125a.2\]]'das rdo rje phur bu chen pos de skad ces bka' stsal to/_/de nas sangs rgyas sku gsum mchog_/sems can khams la phan mdzad pa/_/mnyes shing rab tu dgyes gyur nas/_/gsung ni 'di skad bka' stsal to/_/e ma'o gsang ba'i gnas kyi mchog_/e ma'o snying po 
[\[125a.3\]]kun btus pa/_/e ma'o chos kyi gnas zhi ba/_/e ma'o rdo rje rnam par 'joms/_/phur 'debs sangs rgyas thams cad dang /_/byang chub sems dpa' grags chen po/_/sku gsung thugs kyi rdo rje rnams/_/phur bus gdab pa yang dag bshad/_/'di ni sngags 
[\[125a.4\]]rnams thams cad kyi/_/phur gdab de nyid las byung ba/_/sku gsung thugs las mchog sbyin pa/_/sngags kyi de nyid bsdus pa'o/_/de bzhin gshegs pa thams cad kyi sku dang gsung dang thugs kyi gsang chen gsang ba 'dus pa las sku dang gsung dang thugs rmad du 
[\[125a.5\]]byung ba sngags kyis 'gugs pa rnam par sprul pa'i rgyal po zhes bya ba'i le'u ste bcu bzhi pa'o//_//de nas rgyal po rdo rje 'dzin/_/thams cad nam mkha' mi 'gyur che/_/thams cad dbang bskur kun mkhyen pas/_/rdo rje gsung ni bka' stsal pa/_/sme 
[\[125a.6\]]sha can gyi bdag nyid che/_/bu mo lo grangs bcu gnyis pa/_/dben pa'i gnas su khyad par du/_/sgrub pa pos ni rtag tu bsgrub/_/bshang gci'i dam tshig la sogs pas/_/gru bzhi pa ni cho ga yis/_/dkyil 'khor bya'o de ru ni/_/rdo rje dkyil 'khor bsgoms pa 
[\[125a.7\]]yis/_/mtshan nyid thams cad yongs su dag_/bzhin yang mdzes la rab tu bzang /_/rgyan rnams thams cad yongs rdzogs pa/_/pang par bzhag nas rnam par bsgom/_/dkyil 'khor lnga yi 'khor lo yis/_/sangs rgyas gzugs ni rnam par bsgom/_
[\[125b\]]
[\[125b.1\]]sngags kyi 'khor lo can gyi gsang /_/mchod pa'i gnas ni nyams dga' bsgom/_/sku gsung thugs ni rdo rje can/_/rnam par snang mdzad sku chen po/_/bsam gtan sngags kyi sbyor ba yis/_/sangs rgyas kyi ni 'od 'drar 'gyur/_/btso blag mkhan ni bdag nyid che/_/bu mo 
[\[125b.2\]]ut+pal mthing ga'i mdog_/'dra ba dag ni rtag tu bsgrub/_/rdo rje sems dpa'i sbyor ba yis/_/de nyid sbyor ba'i cho ga ni/_/byas nas las ni brtsam par bya/_/'di ni sngags rnams thams cad kyi/_/dam tshig shin tu 'da' dka' ba'o/_/de ni de ma thag nyid du/_/rdo rje 
[\[125b.3\]]sems dpa'i 'od 'drar 'gyur/_/chos rnams kun 'dzin rgyal po mtshungs/_/'dod dang thar pa rab sgrub pa/_/rdo rje chos ni rnam bsgoms pas/_/gar mkhan bu mo rab mdzes shing /_/bzhin bzang mig ni dkyus ring ba/_/sgrub pa pos ni rtag tu bsgrub/_/de ni rdo rje 
[\[125b.4\]]chos bdag nyid/_/sa bcu la ni gnas par 'gyur/_/rgyal po gsung gi dam tshig 'dzin/_/kun mchog dbang phyug dam pa'o/_/bram ze rgyal rigs rje'u rigs dang /_/dmangs rigs las byung bu mo ni/_/rdo rje chos bdag nyid 'di ni/_/gsang ba thob par byed 
[\[125b.5\]]pa bsgrub/_/rdo rje nyi ma nub nas ni/_/sgrub pa kun tu brtsam par bya/_/skya rengs shar ba'i dus su ni/_/bsgom pa mchog gis 'grub par 'gyur/_/rgyan rnams thams cad yongs su rdzogs/_/dri dang me tog rnams kyis brgyan/_/bsgoms na rdo rje sems dpa' 
[\[125b.6\]]mchog_/grub pa myur du thob par 'gyur/_/'di ni sku gsum mchog sbyin pa/_/sangs rgyas mtshan gyis mtshan par 'gyur/_/dpag tshad brgya yi khyon tsam du/_/de yi 'od kyang snang bar byed/_/dbang po gnyis ni sbyor ba yis/_/sbyor ba thams cad brtsam par 
[\[125b.7\]]bya/_/'di ni dngos grub thams cad kyi/_/dam tshig shin tu 'da' dka' ba'o/_/gal te rdo rje can grub 'dod/_/bshang gci'i dam tshig bza' bar bya/_/'di ni dngos grub thams cad kyi/_/dam tshig shin tu 'da' dka' ba'o/_/bshang gci'i dam tshig la sogs 
[\[126a\]]
[\[126a.1\]]pas/_/dbang po gnyis kyi sbyor ba yis/_/sangs rgyas byang chub gnas zhi ba/_/de nyid bla na med pa 'grub/_/bcom ldan 'das 'dod pa dang thar pa'i dam tshig rdo rjes de skad ces bka' stsal to/_/de nas bcom ldan 'das dam tshig chen po rdo rje khro bo 
[\[126a.2\]]zhes bya ba'i ting nge 'dzin la snyoms par zhugs nas/_de bzhin gshegs pa thams cad kyi rdo rje kun du skrag par byed pa'i khro bo 'di nyid kyi sku gsung thugs rdo rje las phyung ngo /_/oM hrIHSh+TIHbi kritA na na sarba sha trU~M nA sha ya/_stam+b+ha ya/_hU~M hU~M phaT phaT swA hA/_dug ni khrag dang kun du 
[\[126a.3\]]sbyar/_/lan tshwa ske tshe yungs mar te/_/tsher ma'i me las khros pas bsreg_/bu mo'i ming gi tshig dang bcas/_/nyi ma gung ngam nam phyed na/_/'di ni rnam pa kun du shis/_/shes rab can gyis gru gsum du/_/stong phrag brgyad ni tshul bzhin bsreg_/bu mo dag 
[\[126a.4\]]gi don gyi phyir/_/'di ni nyi ma gsum du bya/_/bskal pa gsum dang grangs med ni/_/des ni rtag tu gnon par 'gyur/_/sangs rgyas dang ni chos 'dzin pa/_/rdo rje sems dpa' gzhan yang rung /_/gal te rmongs pas 'das na ni/_/de yi tshe ni der zad 'gyur/_/
[\[126a.5\]]bcu bzhi'am yang na tshes brgyad la/_/dur khrod sol ba blangs nas ni/_/cho ga bzhin du sngags btab na/_/de ni rtag tu ster bar 'gyur/_/sngags shes pa yis gang rung ba'i/_/dgra yi gzugs brnyan byas nas ni/_/bsam yas dag gis bris na ni/_/'chi bar 
[\[126a.6\]]'gyur 'dir gdon mi za/_/tho ba bsam gtan sbyor ba yis/_/de ltar byas na nges par ltung /_/hU~M yig rab tu 'bar dang bcas/_/rdo rje 'bar ba rab tu bsgom/_/gdug pa thams cad 'jig par byed/_/phyag na rdo rje'i rigs dran te/_/rdo rgyus sol ba la sogs pas/_/
[\[126a.7\]]skyes pa'am bud med gzugs bris la/_/lag par sta re bsams nas su/_/mgrin pa bcad par rnam par bsgom/_/sangs rgyas sku gsum rin chen mchog_/sems can kun la phan 'dod pa/_/'di yis snad par 'gyur ba'am/_/shi bar 'gyur 'dir gdon mi za/_/las 
[\[126b\]]
[\[126b.1\]]kyi rdo rje rab 'bar che/_/me stag mang po 'khrigs pa can/_/dbus su rdo rje rnam bsgoms la/_/chu rnams gnon pa'i mchog yin no/_/dkyil 'khor dag ni 'dri ba na/_/rlung la sogs pa byung na ni/_/mche ba'i phyag rgya bcings nas su/_/gdug pa'i dgra ni rjes dran bya/_/
[\[126b.2\]]sangs rgyas byang chub sems dpas kyang /_/sprul par gang zhing gyur pa ni/_/mthong ba tsam gyis 'gag 'gyur te/_/gzhan du byas na 'jigs par 'gyur/_/sangs rgyas byang chub sems dpa' dang /_/skye bo gdug pa gzhan dag kyang /_/sngags 'dis skrag par 
[\[126b.3\]]byas na ni/_/'chi bar 'gyur bar gdon mi za/_/de la 'di ni sngags thams cad kyi gsang ba'i snying po'o/_/phaT/_ye shes sems dpa'i sbyor ba yis/_/dbus su gzugs ni bsgom par bya/_/sngags shes pa yis gnas bzhi ru/_/btsun mo rtag tu gzhag par bya/_/
[\[126b.4\]]rgyan rnams thams cad yongs su rdzogs/_/mtshan rnams thams cad kyis mtshan pa/_/pad+mo rab tu rgyas byas nas/_/sngags 'di rab tu bsgom par bya/_/hU~M/_'od zer lnga 'od rab 'bar ba/_/rdo rje can gyi sbyor ba bsgom/_/rang lus ngag sems rdo rje la/_/phab na byang 
[\[126b.5\]]chub thob par 'gyur/_/de ni de ma thag nyid du/_/rnam par snang mdzad 'od 'dra zhing /_/rdo rje sems dpa' rgyal po che/_/sangs rgyas sku gsum rdo rje 'dzin/_/sems dpa' thams cad skyed pa rdo rje zhes bya ba'i ting nge 'dzin to/_/bzhin [{]bzangs [,]bzang [}]phan par 'dod pa yi/_/bud med 
[\[126b.6\]]rnyed na cho ga bzhin/_/dben par mchod pa brtsam par bya/_/gsang ba blangs nas bza' bar bya/_/de ni de ma thag nyid du/_/'jam dpal dang ni gzi brjid mnyam/_/mi snang bdag po dpal dang ldan/_/'dzam bu'i gser gyi mdangs 'drar 'gyur/_/bshad pa'am 
[\[126b.7\]]yang na bza' ba'am/_/sha yang cho ga bzhin du ni/_/mngon par bsngags nas gzhug par bya/_/zos na mkhas rnams kyis mi mthong /_/zhes bcom ldan 'das rdo rje 'chang chen pos de skad ces bka' stsal to/_/bshang ba cho ga bzhin blangs nas/_/kham phor sbyar mar gzhag 
[\[127a\]]
[\[127a.1\]]par bya/_/brgya rtsa brgyad du bskul na ni/_/sangs rgyas nyi mas mi mthong ngo /_/khyi yi sha dang rta sha dang /_/sha chen dag ni cho ga bzhin/_/blangs nas kha sbyar sbyor ba yis/_/zos na de yis mi mthong ngo /_/bshang dang lhan cig ldan pa yis/_/ril bu lcags 
[\[127a.2\]]gsum gyis dkris pa/_/dbang po gnyis kyi sbyor ba yis/_/sangs rgyas kun gyis mi mthong ngo /_/khyi yi sha dang sbyar ba yi/_/ril bu lcags gsum gyis dkris pa/_/dbang po gnyis kyi sbyor ba yis/_/sangs rgyas kun gyis mi mthong ngo /_/sha chen dang ni sbyor ba yi/_/ril 
[\[127a.3\]]bu lcags gsum gyis dkris pa/_/dbang po gnyis kyi sbyor ba yis/_/sangs rgyas kun gyis mi mthong ngo /_/ba glang sha dang sbyor ba yi/_/ril bu lcags gsum gyis dkris pa/_/dbang po gnyis kyi sbyor ba yis/_/sangs rgyas kun gyis mi mthong ngo /_/bshang ba 
[\[127a.4\]]las byung srog chags las/_/brtul zhugs can gyis ril bu bya/_/dbang po gnyis kyi sbyor ba yis/_/sangs rgyas kun gyis mi mthong ngo /_/ga pur tsan+dan sbyar ba yi/_/ril bu lcags gsum gyis dkris pa/_/dbang po gnyis kyi sbyor ba yis/_/sangs rgyas kun 
[\[127a.5\]]gyis mi mthong ngo /_/gi wang a ga ru sbyar ba'i/_/ril bu lcags gsum gyis dkris pa/_/dbang po gnyis kyi sbyor ba yis/_/rdo rje stobs po cher 'gyur ro/_/ga pur gur gum sbyar ba yi/_/ril bu lcags gsum gyis dkris pa/_/dbang po gnyis kyi sbyor 
[\[127a.6\]]ba yis/_/sangs rgyas kun gyis mi mthong ngo /_/zhes gsungs so/_/rdo rje can rnams gang yang rung /_/phyag rgya chen por byin brlabs na/_/de 'drar 'gyur te dpal dang ldan/_/stobs chen pha rol gnon pa po/_/dpag tshad bye ba rdzogs pa yi/_/steng du rdo rje 
[\[127a.7\]]'gro bar 'gyur/_/stong gsum bgrod pa dpal dang ldan/_/sangs rgyas 'od dang 'dra bar 'gyur/_/'dod khams gnas pa'i bu mo dang /_/lha yi longs spyod rigs brtul zhugs/_/yang na gzugs khams gnas pa la/_/stobs chen gyis ni 'dod pa 
[\[127b\]]
[\[127b.1\]]spyod/_/bcom ldan 'das dam tshig mi snang ba'i rdo rje chen pos de skad ces bka' stsal to/_/de nas sangs rgyas rab dgyes bdag_/sems 'khrugs yid la dbang ba dag_/ngo mtshar gyur cing spyan gdangs nas/_/gsung ni 'di skad bka' stsal to/_/e ma'o 'di rab ngo mtshar 
[\[127b.2\]]che/_/e ma'o gsang gnas mi 'gyur ba/_/e ma'o ngo bo nyid kyis dag_/e ma'o shin tu dri med chos/_/de nas ston pa rdo rje 'dzin/_/skyed po byed po mi 'gyur che/_/sangs rgyas rdo rje chos chen pos/_/rdo rje'i gsung du bka' stsal pa/_/sems dpa' rdo rje'i sbyor ba yis/_/
[\[127b.3\]]rdo rje 'dzin rnams mnyes par bya/_/sangs rgyas byang chub rab dbye bas/_/sangs rgyas rdo rje can mnyes 'gyur/_/rdo rje spyan dang gzugs sogs kyis/_/gtsug tor mnyes par byed par dran/_/khro bo rnams la'ang de mchog ste/_/sangs rgyas rdo rje rab bsgom pa'o/_/rig 
[\[127b.4\]]pa'i rgyal po chos mchog rnams/_/rin chen tog ni rnam par bsgom/_/rig pa'i rgyal mo'i sbyor ba la/_/tshe dpag med pa rab tu bsgom/_/thams cad las byed sngags rnams la/_/gdon mi za ba'i ye shes bsgom/_/sngags rnams thams cad nyid la ni/_/rdo rje sems 
[\[127b.5\]]dpa' rnam par bsgom/_/zhes gsungs so/_/gnod sbyin mo yi sngags rgyud la/_/gshin rje gshed nyid brtag par bya/_/thams cad sbyor ba'i sngags rnams la/_/spyi bo ru ni bskul ba shis/_/bcom ldan 'das dam tshig chen pos de skad ces bka' stsal to/_/bsam gtan 
[\[127b.6\]]'khor lo 'di yis ni/_/sngags mnyes pa yi dkyil 'khor dag_/dam tshig chen po sgrub byed pa/_/sgrub po rnams la phan pa gsungs/_/de nas ston pa rdo rje 'dzin/_/gtso bo chos rnams kun dbang phyug_/sku dang gsung thugs yang dag pas/_/ye shes rdo rje bka' stsal te/_/ri rtse nyams 
[\[127b.7\]]ni dga' ba dang /_/nags tshal rab tu dben par yang /_/bsam gtan rdo rje rab bya ba/_/sngags dang bzlas pa'i sbyor ba yis/_/rdo rje sems dpa' la sogs kun/_/sngags dang bsam gtan gyis bskul bas/_/gsung gi las kyi bka' bzhin du/_/las rnams sna tshogs byed par 'gyur/_/
[\[128a\]]
[\[128a.1\]]rdo rje chos kyi gzugs chen po/_/pad+ma rA ga'i 'od 'dra ba/_/sku gsung thugs kyi rdo rje ni/_/gnas gsum du ni rigs brtag go/_/dbab pa'i cho ga thams cad ni/_/byas na gdon mi za bar 'grub/_/bskul dang rengs pa lha chen po/_/'phags pa'i sa ni bzhi po dag_/
[\[128a.2\]]rdo rje grub pa dag gis bya/_/de ltar byas na rtag par 'grub/_/bu mo lo grangs bcu gnyis ma'am/_/khye'u lo grangs bcu gnyis pa/_/mtshan nyid thams cad yongs rdzogs pa/_/bzung nas dbab par rab tu brtag_/cho ga thams cad byas nas ni/_/las rnams rab tu bsgrub 
[\[128a.3\]]par bya/_/rnam pa gzhan du byas na ni/_/khams gsum skye bos dpyas par 'gyur/_/de la snying po'i sngags kyi yi ge'i tshig ni 'di rnams so/_/hU~M hAHAHdz+haiH/_nam mkha'i khams ni sems med cing /_/rtog pa thams cad rnam spangs dang /_/rdo rje sems dpa' rang nyid kyang /_/
[\[128a.4\]]'bab par 'gyur ro cho ga yis/_/hU~M yig rdo rje sems dpa'i bdag_/hAHyig sku yi rdo rje can/_/AHyig chos 'dzin rgyal po ste/_/'di ni sngags tshig bstan pa'o/_/yi ge dz+haiHyis bskul bar bshad/_/'khor ba dang ni g.yo ba yin/_/'di ni bskul ba thams cad kyi/_/
[\[128a.5\]]gsang ba yin par 'di rab bshad/_/khru gang tsam mam khru do 'am/_/ji srid khru brgyad lnga tsam du/_/rdo rje rgyal po rab bskul na/_/'jigs shing skrag nas 'phar bar 'gyur/_/de bzhin thams cad sngar ji ltar/_/'di ni gsang ba thob byed pa'o/_/de nas rgyal po rdo rje 'dzin/_/de 
[\[128a.6\]]bzhin gshegs pa kun gyi bdag_/sku gsum gnas ni yongs dag pas/_/gsung ni 'di skad bka' stsal to/_/rtse gcig ma gyur pa yis kyang /_/brtul zhugs brtan pas bya ba 'di/_/sbyor ba gzhan min pa yis bya/_/gdug pa thams cad rnam gzhig pa'o/_/dur khrod sol dang 
[\[128a.7\]]phub sogs las/_/dgra yi gzugs brnyan byas nas ni/_/skra bshig gcer bur byung ba yis/_/khams gsum dag kyang 'jig par byed/_/dur khrod ro bsregs thal ba yis/_/dgra yi gzugs brnyan byas nas ni/_/stong brgya rtsa brgyad bzlas pas kyang /_/'chi bar 
[\[128b\]]
[\[128b.1\]]'gyur 'dir gdon mi za/_/dkyil 'khor gru gsum byas pa la/_/ba lang sha dang rta yi sha_/khyi yi sha 'am sna tshogs kyis/_/rdo rje'ang gdon mi za bar 'jig_/sha chen po yis 'jig pa ni/_/thams cad rdo rje las byung dran/_/'di ni dgra rnams thams cad kyi/_/'jigs pa shin tu mi bzad 
[\[128b.2\]]dran/_/chos mchog can gyi bshang gci yis/_/dgra yi gzugs brnyan byas nas ni/_/tsher ma'i me la khros nas bsregs/_/sangs rgyas dag kyang nges par 'jig_/ces gsungs so/_/chu bo'i 'gram gnyis sa yis kyang /_/dgra yi gzugs brnyan byas nas ni/_/dug las byung ba'i 
[\[128b.3\]]tsher ma ni/_/til 'bru tsam gyis yan lag kun/_/dgang zhing skul ba'i tshig dang bcas/_/sangs rgyas dag kyang nges par 'jig_/ces gsungs so/_/ske tshe lan tshwa 'bru mar dang /_/dug dang d+ha du ra dag ni/_/sangs rgyas thams cad gsad pa la/_/'di dag rab mchog gyur par 
[\[128b.4\]]bshad/_/sol khus gsher ba'i gos dag ni/_/gyon te sems ni khros nas su/_/ling+ga rkang pas mnan nas ni/_/srin pos 'dzin par gdon mi za/_/rus phye khrag dang dug rnams kyis/_/gzugs brnyan rab tu byas na ni/_/rdo rje sems dpa' drag po yang /_/myur ba dag 
[\[128b.5\]]tu 'dzin par 'gyur/_/ske tshe dang ni yang dag ldan/_/bshang gci dag gis rdzogs pa yi/_/ling+ga rkang pas mnan na ni/_/tsha ba chen pos 'dzin par 'gyur/_/de la 'di ni de bzhin gshegs pa thams cad kyi dam tshig chen po rdo rje khro bo'i snying po'o/_/na maHsa man+ta kA ya bAk+tsit+ta badzrA 
[\[128b.6\]]Na~M/_oM hu lu hu lu/_tiSh+Tha tiSh+Tha/_ban+d+ha ban+d+ha/_ha na ha na/_da ha da ha/_pa tsa pa tsa/_gardza gardza/_bi s+pho Ta ya bi s+pho Ta ya/_sarba big+h+na bi nA ya kAn/_ma hA ga Na pa ti dzI bi ta an+ta ka rA ya hU~M phaT/_sbyin sreg slar yang bsam gtan dag_/lus dang ngag sems 'jig pa ste/_/ma yengs 
[\[128b.7\]]pa yi sems kyis ni/_/gsod pa yin na mchog 'di bya/_/rdo rje sems dpa' khro bo che/_/rnam par bgrad pa 'jigs 'jigs lta/_/sta re tho ba phyag na bsnams/_/bsams nas bsam gtan rab tu brtag_/de la 'di ni drag po chen po khro bo'i dam tshig go/_/mkha' 
[\[129a\]]
[\[129a.1\]]dbyings sangs rgyas thams cad kyis/_/yongs su gang bar rab bsgoms la/_/gdug pa de yis bsad par ni/_/bsams nas de ma thag tu 'chi/_/sangs rgyas byang chub sems dpa' yis/_/yongs su gang bar bsgoms nas ni/_/gdug pa'i sems dpas bsad 
[\[129a.2\]]na ni/_/rdo rje 'dzin pa nyid kyang 'chi/_/sangs rgyas gnod byed dgra bo rnams/_/skrag cing 'jigs pas dkrugs par ni/_/sngags mkhan gyis ni mdun bsams na/_/'chi bar 'gyur 'dir gdon mi za/_/srin po khro bo sna tshogs pa/_/gtum zhing khro bo mi bzad pas/_/skrag par 
[\[129a.3\]]gyur par bsams des ni/_/rdo rje 'dzin pa nyid kyang 'chi/_/'ug pa khra dang bya rgod dang /_/mchu rings pa dang wa rnams kyis/_/zos par bsams na de yis ni/_/sangs rgyas dag kyang nges par 'jig_/sbrul nag rab tu khro ba ni/_/'jigs pa dag kyang 'jigs byed pa/_/dug gi 
[\[129a.4\]]mchog gi dam tshig ni/_/dpral bar bsams na 'di khyad 'phags/_/sbrul des zos par gyur pa yis/_/bsgrub bya dag kyang nges par 'jig_/phyogs bcu'i sems can thams cad kyi/_/yams sam nye bar 'tshe ba rnams/_/'jigs pa dgra la dbab pa'i mchog_/'di ni 
[\[129a.5\]]bskul ba'i mchog yin no/_/tho ba rab tu drag po yis/_/brtul zhugs can gyis snying gar brdeg_/rdo rje 'dzin pa'i bka' bzhin du/_/dgra yi srog ni med par 'gyur/_/rdo rje can gyis sta re sogs/_/gsheg cing gtub par bsams na ni/_/sku gsum gyi ni mchog sbyin 
[\[129a.6\]]pa/_/rdo rje sems dpa' drag po'ang 'chi/_/bsrung ba la sogs dang po sngags/_/lha rnams kyang ni phur bus gdab/_/'di ni gsod byed mchog gi mchog_/dam tshig shin tu 'da' dka' ba'o/_/phung po rdo rjes dkyil 'khor du/_/sems can ji snyed gnas pa la/_/gsang bdag 
[\[129a.7\]]nyid gtogs bsams na ni/_/'di ltas mnyes 'gyur gzhan du min/_/ston pa sangs rgyas rdo rje 'dzin/_/rdo rje chos dang rdo rje can/_/bsam gtan sbyor bas 'chi bar 'gyur/_/rdo rje thugs kyi bka' ji bzhin/_/bcom ldan 'das khro bo chen po'i dam tshig rdo rje khro bos de skad ces bka' 
[\[129b\]]
[\[129b.1\]]stsal to/_/de nas rgyal po rdo rje 'dzin/_/thams cad nam mkha' thub chen po/_/thams cad dbang bskur rdzogs sangs rgyas/_/ye shes rdo rjes bka' stsal pa/_/e ma'o ngo bo nyid kyis dag_/rdo rje theg pa bla na med/_/ma skyes pa yi chos rnams la/_/rgyal ba rnams kyis skye bar 
[\[129b.2\]]bstan/_/de la 'di ni las phran tshegs kyi rdo rje gsang ba'o/_/sbrul ni mi sdug 'jigs byed pa/_/nag po 'bar ba 'khrug cing khro/_/lce gnyis mche ba'i phreng ba can/_/rdo rgyus dag gam sol bas bris/_/de la 'di ni klu khro bo skul ba'i snying po'o/_/kha~M/_kha yi nang du de bsam zhing /_/
[\[129b.3\]]dug ni ha la ha la 'dra/_/sreg pa me yi kha dog dang /_/bsgoms na 'gul bar gdon mi za/_/de la 'di ni dug thams cad dgug pa'i snying po'o/_/hrIH/_rnam pa sna tshogs las byung dug_/khams gsum na ni gnas pa kun/_/de yis khyer bar bsgoms nas ni/_/bab par 
[\[129b.4\]]gyur par rnam par bsam/_/de ni de ma thag nyid du/_/dug gi rgya mtsho mi bzad 'gyur/_/reg ma thag tu 'gro ba kun/_/'jig pa 'di la the tshom med/_/sdig pa sbal pa la sogs dang /_/sbrul rnams sna tshogs pa dag la'ang /_/cho ga bzhin du rab tu bya/_/sbyor ba 
[\[129b.5\]]'byung ba'i mtshan nyid kyis/_/de la 'di ni dug thams cad 'pho ba'i snying po'o/_/oM/_lta ba rdo rje'i dug la sogs/_/gzhan yang mi bzad pa yi dug_/nam mkha' rdo rje'i dkyil 'khor du/_/ye shes rdo rjes bkug nas 'jug_/bcom ldan 'das dug gi dam tshig 
[\[129b.6\]]chen po rdo rjes de skad ces bka' stsal to/_/de la 'di ni dug gso ba'i dam tshig rdo rje'i snying po'o/_/hU~M/_snying po 'di ni rdo rje che/_/kha dog dkar por rnam par bsgom/_/'od kyi sprin ni cher 'bar ba/_/zla ba'i 'od zer bzhin du bsil/_/gnas bzhi dag tu sbyor ba yis/_/
[\[129b.7\]]de ma thag tu sdud pas ldang /_/lan gnyis lan gsum rab bsgoms nas/_/skyugs pa dag tu rnam bsams na/_/nam mkha'i khams kun gang ba yang /_/skad cig gis ni dug med byed/_/zhes de skad ces kyang bka' stsal to/_/de la 'di ni nye ba'i dug thams cad 
[\[130a\]]
[\[130a.1\]]drang ba'i snying po'o/_/AH/_'bras dang phol mig 'brum bu dang /_/gang gzhan nad du bshad pa rnams/_/phyag na rdo rje'i bka' bzhin du/_/bsams pa tsam gyis med par 'gyur/_/pad+ma chen po 'dab ma brgyad/_/ri bong can bzhin dri med pa/_/de yi dbus na 
[\[130a.2\]]'dug bsam pa/_/'od zer lnga ni rab rdzogs pa'o/_/sdug pa na ni dam tshig gnag_/bskul ba na ni dkar po 'dra/_/bsam gtan gnas 'di gsang ba ste/_/gsang chen ye shes dri ma med/_/de la 'di ni phyi nang gi nad rnams gso ba'i rdo rje snying po'i sngags kyi yi ge'i tshig rnams 
[\[130a.3\]]so/_/dzi na dzika/_A ro lika_/badzra d+h+r-ika/_yi ge'i tshig ni gang 'dod pa/_/dad pas yon tan thob par 'gyur/_/de 'dra'i gzugs ni bsgom par bya/_/nad kyi rdo rje bskul ba yis/_/dam tshig spre'u'i rnam pa'am/_/yang na khyer ni byung ba'ang rung /_/rang gi lus ngag sems 
[\[130a.4\]]gnas las/_/byung ba dag tu rnam par bsam/_/'khor lo 'am ni rdo rje'ang rung /_/rdo rje'i go 'phang gnas bsgom la/_/lus dang ngag sems dam tshig rnams/_/des ni phye mar brlag par bsgom/_/de nas brtsams te rdzogs sangs rgyas/_/byang chub sems dpa' 
[\[130a.5\]]grags chen rnams/_/byin rlabs go 'phang dam pa dag_/dgyes pa'i spyan gyis rab tu stsol/_/'di skad ces kyang bka' stsal to/_/rang lus ngag sems rdo rje la/_/sangs rgyas sprin dag rnam par bsam/_/rdo rje rgyal po sprin chen po/_/nad las thar bar bsgom par bya/_/
[\[130a.6\]]phyogs bcu'i sangs rgyas thams cad dang /_/byang chub sems dpa' blo ldan rnams/_/khros pa de la bsam par bya/_/'chi bar byed pa dam pa'i don/_/bsam gtan sbyor ba 'di dag gis/_/las skyes su yang gang grags pa/_/brgya rtsa brgyad bzlas sbyor ba yis/_/nyi 
[\[130a.7\]]ma bdun gyis 'jig par 'gyur/_/yang na rang gi sngags rgyal gyis/_/rdo rje'i bsam gtan cho ga bsam/_/'di ni nad rnams thams cad kyi/_/dam tshig shin tu 'da' dka' ba'o/_/de nas rgyal po rdo rje 'dzin/_/ye shes kyo ba 'od chen po/_/'dod pa thar pa rdo rje ches/_/
[\[130b\]]
[\[130b.1\]]gsung ni 'di skad bka' stsal to/_/chos rnams rmi lam lta bu ni/_/ngo bo nyid kyis ma skyes shing /_/rang bzhin dag pa'i de nyid la/_/'khrul pa'i rdo rje rab tu gsungs/_/bsam gtan bzlas pa'i don brtson pa'i/_/sgrub pa pos ni rtag tu mthong /_/sangs rgyas byang chub 
[\[130b.2\]]sems dpa' rnams/_/dbye ba rnam pa gnyis su mthong /_/de la 'di ni rmi lam chen po'i dam tshig gi gnas te/_/byang chub ye shes mchog thob pa/_/sangs rgyas 'od ni bzang por mthong /_/sangs rgyas longs spyod rdzogs pa yi/_/skur yang bdag nyid myur du mthong /_/
[\[130b.3\]]sems can chen po khams gsum pas/_/mchod pa byed par de yis mthong /_/rang gzugs ye shes che 'od mnyam/_/sangs rgyas byang chub sems dpa' yis/_/'dod pa'i yon tan lnga rnams kyis/_/nges par mchod pa byed par mthong /_/rdo rje sems dpa'i gzugs 
[\[130b.4\]]chen dang /_/grags pa chen po rdo rje chos/_/gsang ba rdo rje grags pa che/_/rmi lam dag na rang gzugs mthong /_/byang chub sems dpa' rdo rje can/_/sangs rgyas chen po phyag 'tshal ba/_/sku gsung thugs kyi dngos grub stsol/_/rmi lam 'di 'dra mthong bar 'gyur/_/rgyan rnams 
[\[130b.5\]]thams cad yongs rdzogs pa'i/_/lha yi bu mo yid 'ong dang /_/khye'u dang bu mo dag mthong na/_/de ni dngos grub 'thob par 'gyur/_/phyogs bcu'i sangs rgyas thams cad kyang /_/zhing na bzhugs par nges par mthong /_/thugs ni dgyes par gyur nas kyang /_/chos 
[\[130b.6\]]mdzod yid du 'ong ba stsol/_/chos kyi 'khor lor gnas pa'i lus/_/sangs rgyas kun gyis yongs bskor ba/_/bsam gtan rdo rje la gnas pa'i/_/dam tshig sbyor bas mthong bar 'gyur/_/kun dga' skyed tshal sna tshogs pa/_/lha yi bu mo sogs pas brgyan/_/sangs 
[\[130b.7\]]rgyas kun gyis byin brlabs pas/_/bsam gtan dam tshig can gyis mthong /_/sangs rgyas byang chub sems dpa' yis/_/de ni mngon par dbang bskur mthong /_/rig 'dzin rgyal po chen po yis/_/mchod pa byed par nges mthong ngo /_/zhes kyang gsungs so/_/rdo 
[\[131a\]]
[\[131a.1\]]rje las byung sna tshogs pa'i/_/rmi lam dri ma med mthong des/_/sku gsung thugs kyi rdo rje las/_/skyes pa bla med 'grub par 'gyur/_/gdol pa khyi yi sbyor la sogs/_/gal te rdo rje blos mthong na/_/blo ldan rdo rje sems dpa' yi/_/sems kyi gnas ni 'grub par 
[\[131a.2\]]'gyur/_/de la 'di ni rmi lam rnam par dpyad pa'i dam tshig gi snying po'o/_/rang sems sems ni dmigs pa la/_/chos rnams thams cad rab gnas pa/_/nam mkha' rdo rje'i sems gnas 'di/_/chos med chos nyid med pa'o/_/de nas bcom ldan 'das de bzhin gshegs 
[\[131a.3\]]pa thams cad ngo mtshar du gyur/_rmad du byung bar gyur nas de bzhin gshegs pa thams cad kyi sku gsung thugs kyi dam tshig gi the tshom gcod pa rdo rje sems dpa' la zhus pa/_bcom ldan 'das 'di ci zhig lags/_ngo bo nyid med chos rnams la/_/chos kyi de nyid kun bshad pa/_
[\[131a.4\]]nam mkha' la ni nam mkha' bsgom/_/e ma'o ngo mtshar yang dag byung /_/de nas bcom ldan 'das de bzhin gshegs pa thams cad kyi sku gsung thugs phyag na rdo rje de bzhin gshegs pas de bzhin gshegs pa thams cad la 'di skad ces bka' stsal to/_/bcom ldan 'das 
[\[131a.5\]]de bzhin gshegs pa thams cad nam mkha' ni chos gang dang yang mi ldan te/_mi ldan pa yang ma yin no/_/nam mkha' deng ni chos thams cad du gtogs la/_thams cad kyi rjes su blta'o snyam du yang mi sems so/_/de bzhin du bcom ldan 'das de bzhin gshegs pa thams 
[\[131a.6\]]cad rmi lam dang /_rmi lam las byung bar rjes su rig par bya'o/_/bcom ldan 'das de bzhin gshegs pa thams cad 'di lta ste/_gzhan yang nam mkha' ni brtag tu med pa/_bltar med pa thogs pa med pa'o/_/de bzhin du bcom ldan 'das de bzhin gshegs pa thams 
[\[131a.7\]]cad chos thams cad kyang rjes su rig par bya'o/_/bcom ldan 'das de bzhin gshegs pa thams cad 'di lta ste/_gzhan yang lus dang ngag dang sems dang chos thams cad dang rdo rje'i gnas kyi dam tshig ni thams cad la rjes su song ba ngo bo nyid gcig pa ste/_'di lta ste/_sems kyi 
[\[131b\]]
[\[131b.1\]]ngo bo nyid do/_/lus dang ngag dang sems kyi khams gang yin pa dang /_nam mkha'i khams de dag gnyis su med cing gnyis su byar med do/_/bcom ldan 'das de bzhin gshegs pa thams cad 'di lta ste/_gzhan yang sems can thams cad ni nam mkha'i khams su gnas te/_nam 
[\[131b.2\]]mkha'i khams de yang 'dod pa'i khams na gnas pa ma yin/_gzugs kyi khams na gnas pa ma yin/_gzugs med pa'i khams na yang gnas pa ma yin te/_chos gang khams gsum na mi gnas pa de ni skye ba med pa'o/_/gang la skye ba med pa de ni chos gang gis kyang brtag 
[\[131b.3\]]par mi nus so/_/de bas na bcom ldan 'das de bzhin gshegs pa thams cad chos thams cad ngo bo nyid med pa'o/_/kye bcom ldan 'das de bzhin gshegs pa thams cad 'di lta ste/_gzhan yang byang chub kyi sems ni de bzhin gshegs pa thams cad kyi ye shes 'byung bar byed 
[\[131b.4\]]pa rdo rje'i gnas kyi rnam pa ste/_byang chub kyi sems de yang lus la mi gnas/_ngag la mi gnas/_sems la mi gnas so/_/chos gang yang khams gsum na mi gnas pa de la skye ba med de/_/'di ni de bzhin gshegs pa thams cad kyi ye shes 'byung bar byed pa rdo rje'i gnas 
[\[131b.5\]]yin no/_/kye bcom ldan 'das de bzhin gshegs pa thams cad rmi lam ni bdag gis khams gsum du rmi lam gyi gnas mthong bar bya'o snyam du mi sems so/_/mi yang bdag gis rmi lam mthong bar bya'o snyam du mi sems te/_khams gsum gyi bya ba de rnams kyang rmi lam lta 
[\[131b.6\]]bu/_rmi lam dang 'dra ba rmi lam las byung ba'o/_/de bzhin du bcom ldan 'das de bzhin gshegs pa thams cad phyogs bcu'i 'jig rten gyi khams thams cad na sangs rgyas dang byang chub sems dpa' ji snyed bzhugs pa rnams dang /_sems can ji snyed pa de dag thams cad 
[\[131b.7\]]kyang rmi lam la bdag med pa'i gnas su rjes su rig par bya'o/_/bcom ldan 'das de bzhin gshegs pa thams cad 'di lta ste/_dper na/_yid bzhin gyi nor bu rin po che ni rin po che thams cad kyi gtso bo yon tan thams cad dang ldan pa ste/_rin po che thams cad kyi gtso bo yon tan 
[\[132a\]]
[\[132a.1\]]thams cad dang ldan pa gang yin pa de la sems can gang dag gis gser ram/_rin po che'am dngul yang rung ste/_gang gsol ba btab pa de dag thams cad bsams pa tsam nyid kyis 'byor par byed de/_rin po che la sogs pa de dag kyang sems la mi 
[\[132a.2\]]gnas/_yid bzhin gyi nor bu la gnas pa yang ma yin no/_/de bzhin du bcom ldan 'das de bzhin gshegs pa thams cad chos thams cad dang sangs rgyas kyi chos thams cad kyang rjes su rig par bya'o/_/de nas bcom ldan 'das de bzhin gshegs pa de dag thams cad rab tu 
[\[132a.3\]]dgyes pa'i spyan gdangs nas de bzhin gshegs pa thams cad kyi sku gsung thugs rdo rje de bzhin gshegs pa la 'di skad ces gsol to/_/bcom ldan 'das gang la nam mkha'i khams kyi rjes su 'brang ba'i chos thams cad la sangs rgyas kyi chos rnams rjes su 'brang bar 'gyur ro 
[\[132a.4\]]zhes pa ni ngo mtshar che'o/_/de nas sangs rgyas dang byang chub sems dpa' de dag thams cad kyis bcom ldan 'das phyag na rdo rje de bzhin gshegs pa'i zhabs gnyis la phyag 'tshal nas 'di skad ces gsol to/_/gang bcom ldan 'das kyis sngags thams cad kyi rdo rje'i 
[\[132a.5\]]dngos grub kun nas btus te gsungs pa/_sngags thams cad kyi rdo rje kun nas btus pa'i dngos grub de dag gang la gnas pa lags/_gang nas byung ba lags/_de nas phyag na rdo rjes de bzhin gshegs pa thams cad dang /_byang chub sems dpa' de dag thams cad la 
[\[132a.6\]]legs so zhes bya ba byin nas/_de bzhin gshegs pa de dag thams cad la 'di skad ces bka' stsal to/_/bcom ldan 'das de bzhin gshegs pa thams cad sngags thams cad kyi rdo rje'i kun nas btus pa'i dngos grub ni sngags thams cad kyi sku gsung thugs la mi gnas 
[\[132a.7\]]so/_/de ci'i phyir zhe na/_'on kyang bcom ldan 'das de bzhin gshegs pa thams cad dngos grub thams cad dang /_sangs rgyas kyi chos thams cad rang gi lus dang ngag dang sems rdo rje la gnas so/_/lus dang ngag dang sems rdo rje de dag kyang 'dod pa'i khams na 
[\[132b\]]
[\[132b.1\]]mi gnas/_gzugs kyi khams na mi gnas/_gzugs med pa'i khams na mi gnas/_sems ni lus la mi gnas/_lus kyang sems la mi gnas/_ngag ni sems la mi gnas/_sems kyang ngag la mi gnas so/_/de ci'i phyir zhe na/_nam mkha' ltar ngo bo nyid 
[\[132b.2\]]dag pa'i phyir ro/_/de nas de bzhin gshegs pa de dag gis de bzhin gshegs pa thams cad kyi sku gsung thugs rdo rje la 'di skad ces gsol to/_/bcom ldan 'das de bzhin gshegs pa thams cad kyi chos gang la gnas pa lags/_gang nas byung ba lags/_rdo rje 
[\[132b.3\]]'chang gis bka' stsal pa/_rang gi lus dang ngag dang sems la gnas so/_/rang gi lus dang ngag dang sems las byung ngo /_/bcom ldan 'das de bzhin gshegs pa thams cad kyis gsol pa/_sems gang la gnas/_bka' stsal pa nam mkha' la gnas 
[\[132b.4\]]so/_/gsol pa nam mkha' gang la gnas/_bka' stsal pa gang la yang mi gnas so/_/de nas sangs rgyas dang byang chub sems dpa' de dag thams cad ngo mtshar du gyur/_rmad du byung bar gyur nas rang gi sems kyi chos nyid la gnas nas sems shing cang mi smra bar 
[\[132b.5\]]'khod par gyur to/_/de bzhin gshegs pa thams cad kyi sku dang gsung dang thugs kyi gsang chen gsang ba 'dus pa las sems can thams cad kyi dam tshig gi snying po rdo rje 'byung ba zhes bya ba'i le'u ste bco lnga pa'o//_//de nas bcom ldan 'das de 
[\[132b.6\]]bzhin gshegs pa thams cad yang 'dus par gyur nas bcom ldan 'das de bzhin gshegs pa thams cad kyi sku gsung thugs rdo rje la de bzhin gshegs pa thams cad kyi sku gsung thugs rdo rje'i tshig gis gsol ba btab nas/_de bzhin gshegs pa thams cad kyi rdo rje rin 
[\[132b.7\]]chen gyi mchod pa'i bkod pas mchod pa byas so/_/de nas bcom ldan 'das phyag na rdo rje de bzhin gshegs pas rdo rje thams cad kyi dkyil 'khor seng ge'i dam tshig gi rgyal po'i bkod pa zhes bya ba'i ting nge 'dzin la snyoms par zhugs nas/_rdo rje sku'i dkyil 'khor 'di sangs 
[\[133a\]]
[\[133a.1\]]rgyas thams cad nyid kyi sku gsung thugs rdo rje las phyung ngo /_/de nas de phyir sku'i dkyil 'khor/_/mchog thugs dkyil 'khor rab 'dra ba/_/dkyil 'khor rnams ni kun gyi mchog_/legs par rab tu bshad par bya/_/khru ni bcu drug tshad du bya/_/gru 
[\[133a.2\]]bzhi lham pa rab tu mdzes/_/sangs rgyas kun gyi dkyil 'khor te/_/sku yi rdo rje rab tu gnas/_/de yi nang du 'khor lo ni/_/cho ga rdo rjes bri bar bya/_/sngags rnams kyi ni gsang ba mchog_/dbus su rnam par snang mdzad gnas/_/phyag rgya rdo rje'i gnas bya'o/_/
[\[133a.3\]]mi bskyod pa la sogs pa'ang bri/_/sku dang gsung thugs rdo rje mchog_/grwa rnams kun du dgod par bya/_/khro bo dang po rnams sgor bri/_/stobs chen pha rol gnon pa rnams/_/rdo rje gsang ba rab bsgom pa'i/_/mchod pa sngags shes pa yis bya/_/'di ni sngags rnams 
[\[133a.4\]]thams cad kyi/_/dam tshig shin tu 'da' dka' ba'o/_/bshang dang gci ba la sogs pa/_/bye brag tu ni nges par dbu la/_/'di ni sku yi rdo rje can/_/sngags rnams kun gyi dam tshig go/_/'di ni de bzhin gshegs pa thams cad kyi sku'i dkyil 'khor ro/_/de nas bcom 
[\[133a.5\]]ldan 'das phyag na rdo rje de bzhin gshegs pas gsung rdo rje thams cad kyi dam tshig gi sprin bkod pa zhes bya ba'i ting nge 'dzin la snyoms par zhugs nas gsung rdo rje'i dkyil 'khor 'di nyid kyi sku gsung thugs rdo rje las phyung ngo /_/de nas de phyir gsung dkyil 'khor/_/mchog thugs 
[\[133a.6\]]dkyil 'khor rab tu 'dra/_/dkyil 'khor rnams ni kun gyi mchog_/legs par rab tu bshad par bya/_/khru ni nyi shu'i tshad du bya/_/gru bzhi lham pa cho ga bzhin/_/grwa bzhi pa la sgo bzhi par/_/rdo rje bsgoms pas thig gdab bo/_/nyid kyi sku yi dkyil 'khor gnas/_/rdo 
[\[133a.7\]]rje'i gsung gi yon tan bskyed/_/rgyal po chen po rdo rje chos/_/rig pa'i dbang po 'jug par bya/_/de dbus 'khor lo chen po ni/_/kun du zlum po bri bar bya/_/mdor na phyag rgya thams cad ni/_/cho ga brtson pas bri bar bya/_/tshe dpag med kyi phyag rgya che/_/de yi dbus su 
[\[133b\]]
[\[133b.1\]]dgod par bya/_/rdo rje'i gnas ni nyams dga' nyid/_/de dag thams cad yongs su brtag_/yongs su gsal bar cho ga yis/_/dkyil 'khor dam pa byas nas ni/_/de nas gsang ba'i mchod pa bya/_/de ltas rdo rje can mnyes 'gyur/_/bshang gci khu ba'i dam 
[\[133b.2\]]tshig gis/_/mchod na dngos grub thob par 'gyur/_/'di ni sangs rgyas thams cad kyi/_/dam tshig shin tu 'da' dka' ba'o/_/de bzhin gshegs pa thams cad kyi gsung rdo rje'i dkyil 'khor ro/_/de nas bcom ldan 'das phyag na rdo rje de bzhin gshegs pas kun nas 
[\[133b.3\]]sprin gyi bkod pa rdo rje zhes bya ba'i ting nge 'dzin la snyoms par zhugs nas/_rab tu gsang ba'i dkyil 'khor gsang chen 'di nyid kyi sku gsung thugs rdo rje las phyung ngo /_/rdo rje 'dzin mchog gang yin pa'i/_/gzugs ni dbus su legs bris pa/_/de yi dkyil 'khor gnas su 
[\[133b.4\]]'gyur/_/sku gsung thugs kyi gsang las byung /_/'di ni de bzhin gshegs pa thams cad kyi sku dang gsung dang thugs rdo rje'i gnas shes pa'i gsang chen rab tu gsang ba'o/_/de nas bcom ldan 'das phyag na rdo rje de bzhin gshegs pas dkyil 'khor thams cad 'khor lo 'byung ba 
[\[133b.5\]]zhes bya ba'i ting nge 'dzin la snyoms par zhugs nas/_dkyil 'khor thams cad kyi sku dang gsung dang thugs rdo rje'i gsang ba 'di nyid kyi sku gsung thugs rdo rje las phyung ngo /_/de la 'di ni rdo rje'i dkyil 'khor gyi sngags kyi snying po'i thig gi yi ge'i gnas rnams te/_o~M AHhU~M/_rdo rje'i thig 
[\[133b.6\]]ni gdab pa dang /_/tshon rtsi rnams kyang dgye ba dag_/sngags kyi sems pas mi bya ste/_/byas na byang chub rnyed par dka'/_/de bas dam tshig cho ga shes/_/sngags kyi lha rnams bcug nas su/_/byin gyis brlabs pa'i gnas bsgoms la/_/dkyil 'khor rnams ni rnam par 
[\[133b.7\]]brtag_/rgyal chen rnam par snang mdzad dang /_/spyan ma yang ni gzhug par bya/_/sku yi dkyil 'khor gnas yid 'ong /_/rdo rje'i sku yi yon tan 'thob/_/rdo rje chos ni rgyal po che/_/rang gi chos mas 'jug par bya/_/'di ni sngags rnams thams cad kyi/_/mchog 
[\[134a\]]
[\[134a.1\]]tu rtag pa'i gsang ba'o/_/rdo rje sems dpa' rgyal po che/_/mA ma kI yang 'jug par bya/_/'di de sngags rnams thams cad kyi/_/mchog tu rmad byung gsang chen no/_/de ltar byas pas myur du rang /_/rab dang yid dbang rnams byon nas/_/rab tu 
[\[134a.2\]]dgyes par gyur pa rnams/_/gsang ba mchog ni 'dri bar byed/_/'di skad kyang gsungs so/_/sngags grub pa yis bya ba ni/_/rdo rje gsang ba rmad byung che/_/khro bo'i rgyal po yis sangs rgyas/_/thams cad bkug nas mchod par bya/_/rdo rje gsum dang 
[\[134a.3\]]gnas dag la/_/dam tshig mchod pa dus gsum pa/_/rdo rje gsum gyi sbyor bas bya/_/sngags kyi dngos grub thob par byed/_/'di skad kyang gsungs so/_/sngags rnams thams cad nyid la yang /_/rmad byung chen po'i gtor ma dbul/_/bshang gci sha dang 
[\[134a.4\]]'bru mar dang /_/lnga pa sems las byung ba dang /_/khu ba dag gis sngags rnams kun/_/tshim par 'gyur bar kun du bshad/_/'di ni dam tshig mchog yin te/_/sangs rgyas byang chub rdzogs byed pa'o/_/thig gdab pa yi cho ga 'di/_/rang nyid gang tshe spyod pa na/_/
[\[134a.5\]]rnam par snang mdzad rab bsgoms nas/_/rdo rje sems dpa' rab tu bsgom/_/yang na rdo rje bdud rtsir grags/_/slob ma rdo rje 'od po cher/_/bsgom bya las kyi go 'phang ni/_/sangs rgyas kun gyis nges sten pa'o/_/sangs rgyas rgyal chen lnga rnams ni/_/rdo rje'i 
[\[134a.6\]]thig skud gshegs rnams dgod/_/'di ni sangs rgyas thams cad kyi/_/gsang ba rab tu rmad byung ba'o/_/nyi shu rtsa lnga'i bye brag gis/_/tshon rtsi dag kyang rnam par dgye/_/'di ni sangs rgyas thams cad kyi/_/gsang chen byang chub dam pa'o/_/sngags rnams thams cad 
[\[134a.7\]]nyid la yang /_/rdo rje hU~M mdzad bsgom par bya/_/mchog gi sku gsung thugs dam tshig_/gnas lnga dag tu bsgom par bya/_/de ltar byas na nye mi 'gyur/_/rdo rje mi phyed gsum las skyes/_/rdo rje sems dpa' blo ldan pa/_/'jigs shing skrag nas byin rlob mdzad/_/rdo rje 
[\[134b\]]
[\[134b.1\]]bum pa rnams dgod pa/_/sngags rgyud bdag pos shes byas pa/_/rdo rje sems dpa'i ting 'dzin gnas/_/brtan pa'i blos ni brtag par bya/_/dngos grub kun 'bras 'dod pa yi/_/sngags shes pas ni sbyin sreg bya/_/bshang gci 'bru mar sha la sogs/_/bsreg rdzas 
[\[134b.2\]]dag ni dbul bar bya/_/rdo rje mi phyed gsum 'khor lo/_/rdo rje gsang ba'i sbyin sreg dbul/_/dbus su rang gi lha yi gzugs/_/bsams te zhal du dbab par bya/_/'di skad kyang gsungs so/_/dbang po gnyis ni rab sbyor bas/_/brgya rtsa brgyad ni sbyin sreg bya/_/
[\[134b.3\]]'di ni sangs rgyas thams cad kyi/_/dam tshig shin tu 'da' dka' ba'o/_/rnam par snang mdzad sbyor ba yis/_/slob ma rdo rje gsum las byung /_/AHyig lus dang ngag sems la/_/bsgoms nas rdo rje 'dzin par byed/_/rgyal chen rdo rje sems dpa' dang /_/grags chen 
[\[134b.4\]]rnam par snang mdzad ni/_/sku gsung thugs kyi dam tshig tu/_/byin gyis brlabs ni rab tu stsol/_/de la 'di ni dkyil 'khor chen por gzhug pa'i rdo rje'i dam tshig go/_/AHkha~M bI ra hU~M/_'di ni dam tshig thams cad kyi lus dang ngag dang sems kyi snying po'i sngags kyi rgyal 
[\[134b.5\]]po'o/_/de la 'di ni rdo rje chen po dbang bskur ba'i gsang ba'i ye shes gsang chen no/_/sangs rgyas kun gyis nam mkha'i khams/_/yongs su gang bar rab tu bsgom/_/rdo rje'i blo yis sil snyan dang /_/dri sogs dam tshig sprin tshogs bsgom/_/'di skad kyang gsungs so/_/
[\[134b.6\]]rdo rje sku gsum sngags kyis ni/_/yungs kar brtul zhugs can gyis brdeg_/de la de yi tshe na ni/_/rang nyid dbang bskur rab tu stsol/_/yang ni rdo rje sems dpa' yis/_/ting nge 'dzin gyis sangs rgyas bsgom/_/bum pa dam tshig mchog rnams kyis/_/bzung bar 
[\[134b.7\]]mkhas pas bsgom par bya/_/rtag tu slob ma blo brtan pa/_/rdo rje rnam par snang mdzad bsam/_/lus dang ngag sems rdo rje can/_/sngags shes pas ni dgod par bya/_/de la 'di ni dbang bskur ba thams cad kyi gsang chen te/_slob dpon thams cad kyis rdo rje'i tshig tu smra 
[\[135a\]]
[\[135a.1\]]bar bya'o/_/dbang bskur chen po rdo rje ni/_/khams gsum pa yis phyag byas pa/_/rdo rje gsang ba gsum byung ba/_/sangs rgyas kun gyis sbyin par bya/_/de la 'di ni slob ma thams cad kyis rdo rje chen po'i gsol ba gdab pa'i cho ga gsang chen no/_/byang chub 
[\[135a.2\]]rdo rjes sangs rgyas la/_/mchod chen ji ltar stsal ba bzhin/_/bdag kyang rab tu bsgral ba'i phyir/_/nam mkha'i rdo rje deng bdag stsol/_/de tshe de la dbang bskur ba/_/rab dga'i sems kyis sbyin par bya/_/lha yi gzugs kyi sbyor ba yis/_/snying gar bdag po gzhag 
[\[135a.3\]]par bya/_/rdo rje slob ma blo ldan la/_/sngags kyi yi ge'i tshig byin la/_/de la dkyil 'khor bstan par bya/_/sangs rgyas thams cad kyis gsungs pa'i/_/dam tshig gsang ba bsgrag par bya/_/khyod kyis srog chags gsad par bya/_/[{]brdzun [,]rdzun [}]gyi tshig kyang smra bar bya/_/ma byin pa 
[\[135a.4\]]yang khyod kyis blang /_/pha rol bud med bsten par bya/_/rdo rje'i lam ni 'di dag gis/_/sems can thams cad rab bskul bya/_/'di ni sangs rgyas thams cad kyi/_/dam tshig mchog tu rtag pa'o/_/zhes kyang gsungs so/_/sngags kyis bskul ba smras pa yi/_/de la 
[\[135a.5\]]sngags kyang sbyin par bya/_/sngags kyi rgyal po'i ting 'dzin ni/_/byin nas gsang ba yang dag brtsam/_/khu ba'am yang na bshang ba'ang rung /_/mngon par bsngags nas cho ga bzhin/_/rdo rje'i blos ni zar gzhug bya/_/'di ltas dngos grub rnyed mi dka'/_/rnam pa 'di bzhi 
[\[135a.6\]]gsang chen te/_/rdo rje can ni kun gyi gsang /_/sngags kyi 'khor los bud med gzugs/_/sems can don spyod phyir gnas pa'o/_/de la 'di ni rdo rje'i dkyil 'khor sngags thams cad kyis mnyes par bya ba gsang ba'o/_/glang po'i sha dang rta yi sha/_/sha chen dag kyang bza' 
[\[135a.7\]]bar bya/_/sngags rnams kun la dbul bar bya/_/de ltar byas na mgon po mnyes/_/nyin re rdo rje slob ma la/_/mkhas pas dkyil 'khor bstan par bya/_/bshang gci sha yi bya ba dang /_/rdo rje gsang ba'i gnas kyis kyang /_/sngags rnams kun gyi yi ge oM/_/
[\[135b\]]
[\[135b.1\]]bsgoms na de ma thag tu 'bar/_/bcom ldan 'das sngags kyi rig pa'i skyes bu chen pos de skad ces bka' stsal to/_/dngos grub thams cad bsgrub pa ste/_/dam tshig chen po bsgrub pa'o/_/rab tu 'bad pas bsgrub bya ba/_/sangs rgyas byang chub rang nyid kyang /_/mi snang 
[\[135b.2\]]stobs dang brtson 'grus dang /_/rdo rje 'gugs pa mchog dag ni/_/rdo rje sku yi bka' ji bzhin/_/dkyil 'khor du ni thams cad 'grub/_/bshang gci dang ni sha chen rnams/_/cha ni mnyam par byas nas su/_/kham phor sbyar mar bzhag nas ni/_/sangs rgyas kun dang 
[\[135b.3\]]lhan cig 'khod/_/'di skad ces kyang gsungs so/_/de la 'di ni gsang ba thams cad kyi rdo rje mngag gzhug pa rab tu bsgrub pa'i dam tshig gi mchog go/_/hrIHyig 'bar ba 'od bzang po/_/nam mkha' rdo rje'i dbus gnas bsam/_/sangs rgyas kun gyis nam mkha'i 
[\[135b.4\]]khams/_/yongs su gang bar rnam par bsgom/_/de yi sku gsung thugs kyi gnas/_/der ni sngags la dbab par bya/_/de la 'di ni sku dang gsung dang thugs kyi sngags rdo rje'i byin gyis rlob pa'i gnas so/_/a~MHkhaM d+hIH/_phyag na rdo rje gzugs chen po/_/phyag na pad+mo 'od 
[\[135b.5\]]chen dang /_/gzhan gyis mi thub gzugs chen dag_/bsgoms nas gsang ba'i gnas gzhag go/_/de la 'di ni rdo rje gsang ba'i gnas so/_/nyi ma'i dkyil 'khor dbus gnas par/_/mi bskyod pa ni rab tu brtag_/tshe dpag med pa'i rdo rje che/_/rdo rje snang mdzad de 
[\[135b.6\]]bzhin te/_/thams cad 'od chen sdug bsngal ni/_/chen po snying pos bskul bar bya/_/de la 'di ni rdo rje thams cad kyi snying po bskul ba'o/_/AH/_mdung rtse che dang rdo rje che/_/lcags kyu sna tshogs mchog rnams kyis/_/rdo rje cho ga bzhin du bskul/_/sangs rgyas byang chub rab 
[\[135b.7\]]tu 'grub/_/'di skad ces kyang gsungs so/_/nyams dga' ba dang ri dbang dang /_/chu gling rnam pa sna tshogs su/_/zla phyed nang dang rdzogs pa yis/_/nges par sangs rgyas nyid thob 'gyur/_/ri rab sum cu rtsa drug gi/_/rdul phran ji snyed yod pa yi/_/'khor gyi tshogs 
[\[136a\]]
[\[136a.1\]]rnams de dag ni/_/byang chub rdo rje can grub 'gyur/_/phyogs bcu'i sangs rgyas thams cad kyi/_/sangs rgyas zhing du 'gro bar 'gyur/_/zab mo'i chos ni thos 'gyur zhing /_/sangs rgyas sa yang thob par 'gyur/_/bcom ldan 'das dam tshig rdo rje 
[\[136a.2\]]bzhad pa chen pos de skad ces bka' stsal to/_/de la 'di ni mngag gzhug pa thams cad kyi gsang ba rdo rje gsang chen no/_/rdo rje sems dpa' ye shes che/_/de bzhin gsung gi rdo rje 'dzin/_/rdo rje sku yi dgod pa ches/_/mngag gzhug pa rnams rtag tu bskul/_/
[\[136a.3\]]de la 'di ni rdo rje ye shes 'khor lo sngags kyi dam tshig gi gnas rnam pa bzhi ste/_dam tshig bskul ba dang /_dam tshig gtong ba dang /_dam tshig bod pa dang /_dam tshig 'ching ba'o/_/mkha' dbyings rgya chen dag pa ni/_/chos rnams thams cad rnam spangs pa/_/gong 
[\[136a.4\]]bu'i tshul gyis rdo rje ni/_/rmad byung gzugs can byed par 'gyur/_/bcom ldan 'das sangs rgyas thams cad kyi bu gcig pa rdo rje sems dpa' chen pos de skad ces bka' stsal to/_/sangs rgyas rdo rje sems dpa'ang rung /_/gal te dbang du bya 'dod na/_/rdo rje mchog 
[\[136a.5\]]gsum 'dzin pa che/_/gsang ba chen po 'di bsam mo/_/'jam pa'i rdo rje stobs po che/_/nam mkha' rdo rje'i dbus gnas bsam/_/mda' lnga'i rab tu sbyor ba yis/_/dbu rgyan rtse mor yang dag spro/_/gnas lnga dag tu sngags shes pas/_/rdo rje khro bo dbab 
[\[136a.6\]]par bya/_/byis pa'i blo ni grags chen gyis/_/sngangs shing brgyal bar bsgom par bya/_/bsam gtan 'di ni gsang ba yi/_/skul ba dag gis phyogs gcig bsgom/_/sngags rnams kun gyi rab tu gsang /_/rdo rje'i don gyi blo yis gsungs/_/nam mkha' 
[\[136a.7\]]rdo rje'i dbus gnas pa'i/_/hU~M yig sangs rgyas dkyil 'khor mchog_/bsam bya rdo rje'i sngags sogs kyis/_/rdo rje gsum la sogs pa bsgom/_/mig gnas yi ge oM bsams nas/_/'di dag cho gas bstan par bya/_/sngags rnams kun gyi 
[\[136b\]]
[\[136b.1\]]gzugs dag ni/_/sku gsung rdo rje can rnams mthong /_/bkres skom la sogs nyon mongs che/_/sbyor ba 'di ni rnam bsam na/_/rdo rje thugs kyi bka' bzhin du/_/sdug bsngal thams cad byang bar 'gyur/_/rnam par snang mdzad gzugs chen po/_/don rnams 
[\[136b.2\]]thams cad 'byor bsam la/_/yi ge ba~M khar gnas pa bsgom/_/oM yig lce la 'dug par bsam/_/bza' bar bya ba kun gyi gnas/_/yid bzhin nor bus rnam brgyan pa/_/zhi ba sdug bsngal thams cad sel/_/ye shes rdo rje rab bskul ba'o/_/bcom ldan 
[\[136b.3\]]'das yid bzhin gyi nor bus de skad ces bka' stsal to/_/de nas bcom ldan 'das phyag na rdo rje de bzhin gshegs pa dpa' bo chen po de bzhin gshegs pas rdo rje bsgom pa'i tshig gi mchog rdo rje gsung las phyung ngo /_/bIH/_nam mkha' rdo rje'i dbus gnas par/_/sangs rgyas 
[\[136b.4\]]dkyil 'khor 'od bzang bsam/_/rdo rje sku gsum sbyor ba yis/_/bskyed de 'di ni rnam par bsam/_/rgyan rnams thams cad yongs rdzogs pa/_/ser po rdo rje rnam par 'gying /_/zhi ba thor tshugs dbu rgyan can/_/bsams nas thams cad brtsam par bya/_/dpa' bo rdo rje'i 
[\[136b.5\]]rlabs kyi phreng ba zhes bya ba'i ting nge 'dzin to/_/de nas bcom ldan 'das rdo rje 'chang kun nas nges par bsgrags pa rdo rje zhes bya ba'i ting nge 'dzin la snyoms par zhugs nas rdo rje chen po bsgom pa'i tshig 'di nyid kyi sku gsung thugs rdo rje las phyung ngo /_/tsu~M/_nam mkha' rdo rje'i dbus su 
[\[136b.6\]]ni/_/nyi ma'i dkyil 'khor dam pa bsam/_/cho ga dag gis sangs rgyas sprin/_/rdo rje gsum mchog grags chen ni/_/sku dang gsung dang thugs kyis ltung /_/skul byed rdo rje ma bsgom mo/_/rgyan rnams thams cad yongs rdzogs pa/_/kha dog dkar mor rab tu bsgom/_/rdo rje 
[\[136b.7\]]sems dpa' rgyal po che/_/bsams la sngags kyi gnas dgod do/_/rdo rje'i dam tshig ye shes kyi 'od zer zhes bya ba'i ting nge 'dzin to/_/de nas bcom ldan 'das phyag na rdo rje de bzhin gshegs pas bsam pa thams cad rdo rje'i longs spyod ces bya ba'i ting nge 'dzin la snyoms 
[\[137a\]]
[\[137a.1\]]par zhugs nas ting nge 'dzin 'khor lo'i tshul 'di nyid kyi sku gsung thugs rdo rje las phyung ngo /_/dza~M/_nam mkha' rdo rje'i dbus gnas par/_/sangs rgyas dkyil 'khor dam pa bsam/_/sangs rgyas kun gyi cho ga yis/_/rdo rje bsgoms pas dbab par bya/_/dza~M b+ha 
[\[137a.2\]]la ni nor bsgrub pa/_/gnod sbyin chen po bskyed par bya/_/zhi ba gnod sbyin gzugs 'dzin pa/_/thor tshugs dbu rgyan rdo rje can/_/sangs rgyas lnga ni cho ga yis/_/gnas lnga dag tu bsgom par bya/_/de yi rdo rje bdud rtsi'i chu/_/bsam gtan gnas la 'dug pas 
[\[137a.3\]]dbul/_/rdo rje sems dpa'i cho ga yis/_/de yi dbu rgyan rnam par bsam/_/de ltar byas na gnod sbyin dbang /_/'brog gnas dbang po 'od chen mnyes/_/rdo rje'i phyag rgya'i dam tshig rdzas sgrub pa'i rtog gi dpal zhes bya ba'i ting nge 'dzin to/_/de nas bcom ldan 'das 
[\[137a.4\]]phyag na rdo rje de bzhin gshegs pas 'dod pa nye bar spyod pa'i dpal zhes bya ba'i ting nge 'dzin la snyoms par zhugs nas/_gnod sbyin mo thams cad kyi dam tshig rdo rje'i tshig 'di nyid kyi sku gsung thugs rdo rje las phyung ngo /_/k+ShiM/_mkha' dbyings rdo rje'i dbus gnas par/_/gru bzhi lham pa 
[\[137a.5\]]rab tu mdzes/_/thams cad rin chen bzhi las byas/_/me tog spos kyis kun du 'khrigs/_/gnod sbyin mo ni thams cad kyis/_/mkha' dbyings yongs su gang bar bsam/_/gzugs kyi sprin dag rnam bsams nas/_/rdo rje gsum gyi sbyor bas dbab/_/gzugs 
[\[137a.6\]]ni gcig tu bsam par bya/_/rdo rje gsum las bye brag gis/_/de yi bsam gtan bsam par bya/_/'jam pa'i rdo rje'i ting 'dzin gnas/_/dbu rgyan la ni khro bo bsgom/_/snying gar sngags kyi tshig bsgoms la/_/rdo rje'i sbyor ba brtsam par bya/_/gnod sbyin 
[\[137a.7\]]mo thams cad mnyam pa nyid gnas pa bsgom pa rdo rje zhes bya ba'i ting nge 'dzin to/_/de nas bcom ldan 'das phyag na rdo rje de bzhin gshegs pas rdo rje'i sngags thams cad dngos grub kyi rnam par 'phrul pa rdo rje zhes bya ba'i ting nge 'dzin la snyoms par zhugs nas phra mo'i dngos 
[\[137b\]]
[\[137b.1\]]grub 'di nyid kyi sku gsung thugs rdo rje las phyung ngo /_/sku dang gsung thugs yang dag grub/_/sangs rgyas gzugs 'dzin 'od bzang po/_/'dzam bu chu yi gser 'od 'dra/_/dngos grub phra mo dag la gnas/_/mi snang la sogs kun grub ni/_/gtso bo rdo rje 'chang du 
[\[137b.2\]]'gyur/_/gnod sbyin rgyal mo grub pa che/_/rig pa 'dzin pa'i gtso bor 'gyur/_/de la 'di ni rdo rje'i dngos grub thams cad kyi gzugs gsang ba sngags kyi dngos grub rnams so/_/sngags kyi dngos grub yid 'ong ba'i/_/mdzes pa'i gzugs rnams thams cad ni/_/'jig 
[\[137b.3\]]rten khams ni thams cad du/_/mthong ba nyid kyi dga' bar 'gyur/_/gtsug tor thams cad grub pa yi/_/yid bzhin nor bu'i bdag por 'gyur/_/sangs rgyas byang chub byed pa'i mchog_/sangs rgyas nyid kyang rab bsgom pa'o/_/bcom ldan 'das bsam pa thams 
[\[137b.4\]]cad yongs su rdzogs pa'i rdo rjes de skad ces bka' stsal to/_/de nas phyag na rdo rje de bzhin gshegs pa de bzhin gshegs pa thams cad kyi bdag pos de bzhin gshegs pa thams cad kyi sku dang gsung dang thugs kyi rig pa'i brtul zhugs yang dag par len pa'i spyod pa 'di nyid 
[\[137b.5\]]kyi sku gsung thugs rdo rje las phyung ngo /_/sku gsung thugs kyi rdo rje rnams/_/lus dang ngag sems dmigs pa ni/_/rang gzugs nyid kyis de bya ste/_/de ltas dngos grub thob par 'gyur/_/de la 'di ni sku dang gsung dang thugs kyi rdo rje'i rig pa'i brtul zhugs so/_/
[\[137b.6\]]gzugs ni thor tshugs dbu rgyan 'chang /_/chen po kha dog dkar po 'dra/_/cho ga bzhin du thams cad bya/_/sngags kyi sdom pas kun du bsdams/_/lo grangs bcu drug lon pa ni/_/rgyan rnams kun gyis rnam par bklubs/_/bzhin sdug mig gi dkyus ring ba/_/rnyed 
[\[137b.7\]]nas rig pa'i brtul zhugs spyad/_/spyan gyi go 'phang longs spyod cing /_/rdo rje'i mtshan ma yis ni bya/_/phyag rgya sngags kyi cho ga shes/_/sngags dang rgyud ni legs par bslabs/_/de bzhin gshegs pa'i btsun mor bya/_/sangs rgyas byang chub la rab gnas/_/brtul 
[\[138a\]]
[\[138a.1\]]zhugs chen pos thun bzhir ni/_/gsang ba'i mchod pa rab tu bya/_/sdong bu rtsa ba 'bras bu rnams/_/bza' dang bca' ba thams cad spyad/_/'di yis myur du sangs rgyas 'gyur/_/bdag po ye shes rgya mtsho che/_/zla ba drug gis de dag kun/_/gdon 
[\[138a.2\]]mi za bar 'dir thob 'gyur/_/rtag tu gzhan gyi nor brku zhing /_/gsad pa'ang rmad du byung ba che/_/'dod chags rdo rje'i gnas spyad pa/_/sdom pa 'dis ni kun du bsdams/_/'dod chags rdo rje'i lcags kyu yum/_/yon tan lug rgyud mA ma kIr/_/gsung gi rdo rje 
[\[138a.3\]]mchog thugs kyis/_/'di ni rnam pa kun du rigs/_/rang gi phyag rgya'am sems kyis bsam/_/bsam gtan yig gsum rdo rje can/_/de ltar sangs rgyas kun mkhyen yang /_/mnyes par 'gyur 'dir gdon mi za/_/sgrub pa po ni blo brtan pas/_/nags tshal 
[\[138a.4\]]dag tu bsod snyoms tshol/_/kha zas bzang po bstar ba dag_/'jigs shing skrag nas ster bar 'gyur/_/rdo rje gsum bdag nyid 'das na/_/'jig cing rdo rje'i yi ger 'gyur/_/lha mo klu mo gnod sbyin ma/_/lha ma yin mo mi mo'ang rung /_/rnyed nas rig pa'i 
[\[138a.5\]]brtul zhugs bya/_/rdo rje gsum gyi ye shes bstan/_/'di de sngags rnams thams cad kyi/_/gsang ba'i de nyid tshul chen te/_/rdo rje gsum gyi ye shes 'byung /_/sangs rgyas byang chub rab 'jug pa'o/_/bcom ldan 'das de bzhin gshegs pa thams cad kyi 
[\[138a.6\]]rig pa'i brtul zhugs kyi dam tshig gi de kho na nyid kyi rdo rjes de skad ces bka' stsal to/_/de bzhin gshegs pa thams cad kyi sku dang gsung dang thugs kyi gsang chen gsang ba 'dus pa las dngos grub thams cad kyi dkyil 'khor rdo rje mngon par rdzogs par byang chub pa zhes bya ba'i 
[\[138a.7\]]le'u ste bcu drug pa'o//_//de nas bcom ldan 'das de bzhin gshegs pa thams cad yang 'dus nas bcom ldan 'das de bzhin gshegs pa thams cad kyi sku gsung thugs rdo rje de bzhin gshegs pa la gsol ba btab pa/_mi bskyod rdo rje ye shes che/_/
[\[138b\]]
[\[138b.1\]]rdo rje dbyings ni mkhas pa che/_/rdo rje gsum mchog dkyil 'khor gsum/_/gsang ba gsungs khyod phyag 'tshal lo/_/rnam par snang mdzad dag pa che/_/rdo rje zhi ba dga' ba che/_/rang bzhin 'od gsal chos rnams ni/_/ston mdzod rdo rje khyod phyag 'tshal/_/rin chen 
[\[138b.2\]]rgyal po rab tu zab/_/rdo rje nam mkha' dri med mkha'/_/rang bzhin dag pas gos pa med/_/gsang ba gsungs shig khyod phyag 'tshal/_/rdo rje dpag med rgyal po che/_/mi rtog nam mkha' rdo rje can/_/'dod chags pha rol phyin pa brnyes/_/rdo rje gsungs khyod phyag 
[\[138b.3\]]'tshal lo/_/don yod rdo rje rdzogs sangs rgyas/_/bsam pa thams cad yongs rdzogs mdzad/_/dag pa ngo bo nyid las byung /_/rdo rje sems dpa' khyod phyag 'tshal/_/sangs rgyas kun gyis bskul ba yi/_/bstod tshig zhi ba 'di rnams kyis/_/rdo rje longs spyod bstod 
[\[138b.4\]]na ni/_/de yang sangs rgyas mnyam par 'gyur/_/de nas ston pa rdo rje 'dzin/_/sangs rgyas kun la rjes brtse bas/_/rdo rje gsang ba'i gnas dag pa/_/rdo rje gsung ni bka' stsal to/_/e ma'o sangs rgyas thams cad kyi/_/chos kyi dbyings kyi yi ge che/_/rang 
[\[138b.5\]]bzhin 'od gsal dag pa ni/_/nam mkha'i dbyings bzhin dri ma med/_/de nas phyag na rdo rje de bzhin gshegs pa thams cad kyi bdag pos sangs rgyas thams cad kyi sku rdo rje'i dam tshig 'di nyid kyi sku gsung thugs rdo rje las phyung ngo /_/sangs rgyas ye shes mtsho 'od kyis/_/dam tshig 
[\[138b.6\]]bzhi ni bsrung bya ste/_/sha chen rtag tu bza' bya'o/_/'di ni dam tshig mchog yin no/_/de nas phyag na rdo rje de bzhin gshegs pa'i bdag pos sangs rgyas thams cad gsung rdo rje'i dam tshig 'di nyid kyi sku gsung thugs rdo rje las phyung ngo /_/dam tshig bzhi po bsrung bya ste/_/gsung 
[\[138b.7\]]gi rdo rje yi ge ches/_/bshang gci rtag tu bza' bya nyid/_/'di ni gsang ba rmad byung ba'o/_/de nas phyag na rdo rje de bzhin gshegs pa thams cad kyi bdag pos rdo rje 'dzin pa thams cad kyi thugs rdo rje'i dam tshig 'di nyid sku gsung thugs rdo rje las phyung ngo /_/rdo rje sems 
[\[139a\]]
[\[139a.1\]]dpa' rdzu 'phrul ches/_/dam tshig bzhi po bsrung bya ste/_/khrag dang khu ba sbyar ba dag_/brtul zhugs brtan pas rtag tu bza'/_/sku gsung thugs kyi rdo rje yi/_/dam tshig de ni rmad byung che/_/sangs rgyas kun gyi rtag pa ni/_/rdo rje 'dzin phyir yang 
[\[139a.2\]]dag bsrung /_/gang zhig dam tshig 'di srung ba/_/rdo rje sems dpa' 'od po che/_/de yi sku gsung thugs rtogs pa/_/de ma thag tu sangs rgyas 'gyur/_/de nas phyag na rdo rje de bzhin gshegs pa thams cad kyi bdag pos rang sangs rgyas kyi don gyi dam tshig 'di nyid 
[\[139a.3\]]kyi sku gsung thugs rdo rje las phyung ngo /_/ston pa lus kyis de rnams ni/_/rdo rje sku la rab tu gnas/_/sems can 'jug pa'i ngang tshul te/_/mchog tu rtag pa'i dam tshig go/_/de nas phyag na rdo rje de bzhin gshegs pa thams cad kyi bdag pos nyan thos kyi bslab 
[\[139a.4\]]pa'i dam tshig 'di nyid kyi sku gsung thugs rdo rje las phyung ngo /_/dge ba bcu yi las kyi lam/_/byed pa ye shes spangs pa rnams/_/dman par mos pa thams cad kyi/_/dam tshig de ni rmad byung che/_/de nas phyag na rdo rje de bzhin gshegs pa thams cad kyi bdag pos 
[\[139a.5\]]tshangs pa'i dam tshig 'di nyid kyi sku gsung thugs rdo rje las phyung ngo /_/gti mug lam gyis las gang rnams/_/byed pa 'jigs shing mi sdug pa/_/sangs rgyas byang chub ston pa ste/_/sku yi rdo rje nyid du 'gyur/_/de nas phyag na rdo rje de bzhin gshegs pa thams cad kyi bdag 
[\[139a.6\]]pos drag po'i dam tshig 'di nyid kyi sku gsung thugs rdo rje las phyung ngo /_/khams gsum par ni gnas pa yi/_/bud med rdo rje las byung kun/_/sna tshogs dngos pos spyad pa ni/_/dam tshig mchog tu rmad byung ba'o/_/de nas phyag na rdo rje de bzhin gshegs pa thams cad kyi bdag 
[\[139a.7\]]pos khyab 'jug gi dam tshig 'di nyid kyi sku gsung thugs rdo rje las phyung ngo /_/sems can skyes pa ji snyed pa/_/sku gsum dbyer med la gnas rnams/_/bsam gtan rdo rjes gsad par bya/_/rdo rje mkha' khams bdag nyid kyang /_/de nas phyag na rdo rje de bzhin gshegs pa 
[\[139b\]]
[\[139b.1\]]thams cad kyi bdag pos rdo rje gsum gyi dam tshig gi rdo rje 'di nyid kyi/_sku gsung thugs rdo rje las phyung ngo /_/sku yi rdo rje tshangs par 'gyur/_/gsung gi rdo rje dbang phyug che/_/thugs kyi rgyal po rdo rje 'dzin/_/de nyid khyab 'jug rdzu 'phrul che/_/de nas phyag na rdo rje de bzhin 
[\[139b.2\]]gshegs pa thams cad kyi bdag pos gnod sbyin mo thams cad kyi dam tshig 'di nyid kyi sku gsung thugs rdo rje las phyung ngo /_/sha dang khrag ni za ba dang /_/rtag tu bud med 'dod mchog gzhol/_/rdo rje chen po 'di rnams kyi/_/dam tshig bsten dkas mnyes par bya/_/de nas 
[\[139b.3\]]phyag na rdo rje de bzhin gshegs pa thams cad kyi bdag pos klu'i dbang po'i rgyal mo thams cad kyi dam tshig 'di nyid kyi sku gsung thugs rdo rje las phyung ngo /_/phra ma dang ni 'o ma 'thung /_/'dod dang dri ma rtag tu 'bad/_/dam tshig 'di rnams kyis bsgrub bya/_/gzhan du 
[\[139b.4\]]nges par nyon mongs 'gyur/_/de nas phyag na rdo rje de bzhin gshegs pa thams cad kyi bdag pos lha ma yin gyi bu mo'i dam tshig 'di nyid kyi sku gsung thugs rdo rje las phyung ngo /_/khro zhing nga rgyal khur gyis non/_/spos dang me tog spyod pa skyes/_/dam tshig rdo rje sa 'og tu/_/
[\[139b.5\]]gdul dka' rdo rje 'jigs byed de/_/de nas phyag na rdo rje de bzhin gshegs pa thams cad kyi bdag pos srin mo rnams kyi dam tshig 'di nyid kyi sku gsung thugs rdo rje las phyung ngo /_/thod rus bdug pa'i 'bru mar dang /_/zhag gis rab tu dga' bar 'gyur/_/'byung po kun gyi dam 
[\[139b.6\]]tshig 'di/_/dag byed rdo rje don chen byed/_/de nas phyag na rdo rje de bzhin gshegs pa thams cad kyi bdag pos rdo rje mkha' 'gro ma thams cad kyi dam tshig 'di nyid kyi sku gsung thugs rdo rje las phyung ngo /_/bshang ba gci ba khrag bza' zhing /_/chang la sogs pa rtag tu btung /_/
[\[139b.7\]]rdo rje mkha' 'gro ma'i sbyor bas/_/gnas kyi mtshan nyid kyis gsang bya/_/ngo bo nyid kyis kun 'byung ba/_/khams gsum dag tu rnam par spyod/_/dam tshig ma lus dngos grub kun/_/phan par 'dod pas spyad par bya/_/khams gsum pa thams cad kyi rdo rje'i dam tshig 
[\[140a\]]
[\[140a.1\]]gi rjes su 'brang ba zhes bya ba'i ting nge 'dzin to/_/de nas phyag na rdo rje de bzhin gshegs pa thams cad kyi bdag pos lus kyi dngos grub kyi dam tshig rdo rje nyid kyi sku gsung thugs rdo rje las phyung ngo /_/lus kyi rnam gsum thams cad ni/_/rdo rje yang dag 'byung bar 
[\[140a.2\]]bya/_/sems can khams ni rnam kun du/_/rtag tu sangs rgyas sku byed pa'o/_/de nas phyag na rdo rje de bzhin gshegs pa thams cad kyi bdag pos ngag gi dngos grub kyi rdo rje'i dam tshig nyid kyi sku gsung thugs rdo rje las phyung ngo /_/ngag gi las lam ma lus par/_/khams 
[\[140a.3\]]gsum dri med dkyil 'khor du/_/ngag gi grub gnas nyams dga' 'di/_/dam tshig shin tu 'da' dka' ba'o/_/de nas phyag na rdo rje de bzhin gshegs pa thams cad kyi bdag pos sems rnam par dag pa'i dam tshig nyid kyi sku gsung thugs rdo rje las phyung ngo /_/
[\[140a.4\]]yid kyi rdo rje'i rang bzhin kun/_/brtan pa rdo rje'i blo yis bsgom/_/rdo rje mi phyed gsum ldan gyi/_/dam tshig bshad pa 'di yin no/_/bcom ldan 'das kun du bzang po rdo rje sems dpas de skad ces bka' stsal to/_/de nas phyag na rdo rje de bzhin gshegs pa thams cad kyi 
[\[140a.5\]]bdag pos sngags thams cad kyi rdo rje'i dam tshig nyid kyi sku gsung thugs rdo rje las phyung ngo /_/sangs rgyas byang chub sems dpa' dang /_/rang rgyal nyan thos de bzhin te/_/sku gsung thugs kyi sbyor ba yis/_/phyag 'tshal na ni nyams par 'gyur/_/de nas phyag na rdo rje de bzhin gshegs 
[\[140a.6\]]pa thams cad kyi bdag pos de bzhin gshegs pa thams cad kyi sku gsung thugs rdo rje'i bsam gtan gyi dam tshig nyid kyi sku gsung thugs rdo rje las phyung ngo /_/kun du sku dang gsung thugs kyi/_/dkyil 'khor rdo rje sems dpa' yi/_/rdo rje gsum gyi sbyor ba yis/_/bsam gtan 
[\[140a.7\]]sngags zlos pas bsgom bya/_/de nas phyag na rdo rje de bzhin gshegs pa thams cad kyi bdag pos sngags rdo rje thams cad kyi sdom pa nyid kyi sku gsung thugs rdo rje las phyung ngo /_/sems can khams rnams bsdus nas ni/_/bsam gtan rdo rjes bskul bar bya/_/rdo rje gsum 
[\[140b\]]
[\[140b.1\]]phyag mchog gi mchog_/dam tshig rdo rje 'byung ba'o/_/de nas phyag na rdo rje de bzhin gshegs pa thams cad kyi bdag pos bsnyen pa dang /_/bsgrub pa dang nye bar sgrub pa dang sgrub pa chen po'i sdom pa nyid kyi sku gsung thugs rdo rje las phyung ngo /_/rdo rje bshang gcis nam mkha'i 
[\[140b.2\]]dbyings/_/yongs su gang bar rnam par bsam/_/dus gsum rdo rje dag la dbul/_/dam tshig rab tu rtag pa'o/_/de nas phyag na rdo rje de bzhin gshegs pa thams cad kyi bdag pos rdo rje thams cad mi snang ba'i dam tshig nyid kyi sku gsung thugs rdo rje las phyung ngo /_/thun 
[\[140b.3\]]bzhi po ni gang zhig mchog_/rdo rje mo ni nyin re spyad/_/slar yang rdzas kyang rtag tu dbrog_/rdo rje rdzogs byed dam tshig go/_/de nas phyag na rdo rje de bzhin gshegs pa thams cad kyi bdag pos nam mkha'i rig pa 'dzin pa'i dam tshig nyid kyi sku gsung thugs rdo rje las phyung ngo /_/sku 
[\[140b.4\]]gsung thugs kyi rdo rje rnams/_/dbu rgyan gyi ni bsam gtan bsam/_/rdo rje gsum gyi dam tshig kun/_/khros pa rnams kyis rgyal mi nus/_/de nas phyag na rdo rje de bzhin gshegs pa thams cad kyi bdag pos sngags 'chang las dang po pa thams cad kyi dam tshig nyid 
[\[140b.5\]]kyi sku gsung thugs rdo rje las phyung ngo /_/kha zas la ni sku'i rdo rje/_/phyi rol rdo rje 'dzin pa dang /_/rdo rje chos su rtag tu bya/_/mdo 'don cho ga'i bya ba la/_/bcom ldan 'das ngo bo nyid dag pa rdo rjes de skad ces bka' stsal to/_/de nas phyag na rdo rje de bzhin gshegs pa 
[\[140b.6\]]thams cad kyi bdag pos rdo rje 'dzin pa thams cad sku dang gsung dang thugs kyi rdo rje snying po rdo rje mnyam pa nyid rnam par dgongs nas cang mi gsung bar gyur to/_/de nas yang brjod du med pa'i yang brjod du med pa'i sangs rgyas kyi zhing gi ri rab kyi rdul phra rab dang mnyam pa'i byang 
[\[140b.7\]]chub sems dpa' sems dpa' chen po rnams kyis de bzhin gshegs pa thams cad la phyag 'tshal nas 'di skad ces gsol to/_/bcom ldan 'das de bzhin gshegs pa thams cad kyi bdag po 'di ci'i slad du de bzhin gshegs pa thams cad dang /_byang chub 
[\[141a\]]
[\[141a.1\]]sems dpa'i 'khor gyi dkyil 'khor gyi nang du cang mi gsung bar bzhugs pa lags/_de nas bcom ldan 'das de bzhin gshegs pa thams cad kyis byang chub sems dpa' de dag la 'di skad ces bka' stsal to/_cha_/rigs kyi bu de bzhin gshegs pa thams 
[\[141a.2\]]cad kyi sku gsung thugs kyi bdag po 'di sku dang gsung dang thugs rdo rje'i dmigs su med pa'i ngo bo nyid mi 'gyur ba'i gnas la gang ngo bo nyid med pa mi 'gyur ba'i gnas rnam par dpyad nas cang mi gsung bar bzhugs so/_/rigs kyi bu de bzhin gshegs pa thams cad kyi bdag po 'di 
[\[141a.3\]]ni 'di snyam du sems par gyur te/_sku yi yi ge ma skyes pa/_/gsung dang thugs kyang mtshan nyid med/_/nam mkha' rdo rje'i rtog par byung /_/log par bzung bas gzung ba yin/_/de nas 'jam dpal la sogs pa byang chub sems dpa' sems dpa' chen po rnams kyis de bzhin 
[\[141a.4\]]gshegs pa de dag thams cad la 'di skad ces gsol to/_/bcom ldan 'das de bzhin gshegs pa thams cad gsung rdo rje'i tshig la log pa kun 'byung bas ma brtag tu gsol/_de ci'i slad du zhe na/_de bzhin gshegs pa thams cad kyi rdo rje'i dbyangs kyi ngo bo nyid spyod pa 
[\[141a.5\]]gshegs pa dang byon pa ni de bzhin gshegs pa thams cad kyi bdag po 'di yin no/_/de ci'i slad du zhe na/_tshangs pa la sogs pa'i byang chub chen po sems dpa' mngon par shes pa chen po'i ye shes thob pa rnams chos thams cad kyi mtshan nyid kyi ngo bo nyid mi shes pas 'di snyam 
[\[141a.6\]]du yongs su rtog par byed de/_ci rdo rje chen po'i bdag nyid 'di de bzhin gshegs pa thams cad kyi chos thams cad kyi rdo rje de kho na nyid mngon par ma mkhyen nas gsang ba'i yi ge 'chad dam snyam pa yang mchis so/_/de nas bcom ldan 'das de bzhin gshegs pa thams cad kyis byang 
[\[141a.7\]]chub sems dpa' de dag la 'di skad ces bka' stsal to/_/re zhig byang chub chen po sems dpa' khyed rnams lta ci smos/_de bzhin gshegs pa thams cad sku gsung thugs kyi gsang ba'i yi ge rnyed pa nged kyis kyang sku gsung thugs kyi byang chub mi shes so/_/de ci'i 
[\[141b\]]
[\[141b.1\]]phyir zhe na/_ngo bo nyid med pa/_mi 'gyur ba las byung ba/_skye ba med pa'i rdo rje mngon par rdzogs par byang chub pas so/_/rigs kyi bu dag sems can gyi khongs su gtogs pa'i sems can ji snyed yod pa de dag thams cad byang chub la gnas pa sangs rgyas rdo rje'o/_/de 
[\[141b.2\]]ci'i phyir zhe na/_yong ye sems can 'di dag ni sku gsum rdo rje 'dzin pa nyid nye bar bzung nas sku gsung thugs rdo rje'i ye shes thob pa'o/_/de nas phyag na rdo rje de bzhin gshegs pa thams cad kyi sku gsung thugs rdo rje'i bdag pos de bzhin gshegs pa thams cad dang /_byang chub 
[\[141b.3\]]sems dpa' de dag la 'di skad ces bka' stsal to/_/rang bzhin dag cing bdag med pa/_/chos kyi dbyings ni ma lus gnas/_/rtog pa rdo rje yang dag byung /_/smra bya smra bya yang ma yin/_/de nas bcom ldan 'das de bzhin gshegs pa thams cad kyis bcom ldan 'das de 
[\[141b.4\]]bzhin gshegs pa thams cad kyi bdag po phyag na rdo rje chen po la phyag 'tshal nas 'di skad ces gsol to/_/bcom ldan 'das de bzhin gshegs pa thams cad kyi sku dang gsung dang thugs rdo rje'i dngos grub gang nas yang dag par 'byung /_gang du gnas gang du med par 
[\[141b.5\]]'gyur ba lags/_de bzhin gshegs pa thams cad kyi bdag po rdo rje 'chang gis bka' stsal pa/_bcom ldan 'das rang gi sku dang gsung dang thugs kyi rgyud la rdo rje rab tu gnas so/_/de bzhin gshegs pa thams cad kyi dngos grub thams cad dang /_thams cad mkhyen pa'i 
[\[141b.6\]]ye shes dang /_khams gsum ji snyed pa dag kyang ngo /_/de bzhin gshegs pa thams cad kyis slar gsungs pa/_bcom ldan 'das de bzhin gshegs pa thams cad kyi sku gsung thugs rdo rje'i dngos grub dang /_khams gsum pa thams cad gang na gnas/_ye shes rdo 
[\[141b.7\]]rje'i bdag pos bka' stsal pa/_bcom ldan 'das de bzhin gshegs pa thams cad kyi sku dang gsung dang thugs kyi dngos grub dang /_khams gsum pa thams cad ni nam mkha'i khams la gnas so/_/de bzhin gshegs pa thams cad kyis gsungs pa/_bcom ldan 
[\[142a\]]
[\[142a.1\]]'das nam mkha' gang na gnas/_rdo rje 'dzin pas bka' stsal pa/_gang na yang ma yin no/_/de nas de bzhin gshegs pa thams cad dang /_byang chub sems dpa' de dag ngo mtshar du gyur/_rmad du byung bar gyur nas dbyangs 'di dag brjod do/_/e ma'o 
[\[142a.2\]]rdo rje e rdo rje/_/e ma'o rdo rje'i bstan pa ni/_/gang du lus dang ngag sems med/_/de ru sku ni rnam sgom pa/_/de nas ston pa rdo rje 'dzin/_/sangs rgyas kun gyis phyag byas pa/_/rdo rje gsum mchog mchog chen mchog_/rdo rje gsum mchog dbang 
[\[142a.3\]]phyug gis/_/dngos grub dag ni thams cad kyi/_/rig pa'i skyes bu bsgom pa gsungs/_/mkha' dbyings rdo rje'i dbus gnas par/_/sangs rgyas dkyil 'khor bsgom par bya/_/sku yi rdo rje rab bsgoms nas/_/spyi bor rdo rje rab tu bsgom/_/
[\[142a.4\]]zhal gsum sku gsum yang dag byung /_/rnam par 'phro ba bsam par bya/_/rdo rje 'khor lo 'dzin bsams na/_/myur du byang chub thob par 'gyur/_/thams cad rigs kyi bye brag gis/_/gsang ba 'di ni rnam par bsam/_/gzhan du rnam par bsgom pa 
[\[142a.5\]]ni/_/de dag dngos grub mchog mi 'gyur/_/bcom ldan 'das rig pa'i skyes bu rdo rje gsang bas de skad ces bka' stsal to/_/khams gsum las byung rgyal mo che/_/mnyes par byed pa rnam par bsam/_/'di ltas mnyes 'gyur khyu mchog ni/_/rdo rje sku gsum mtshan 
[\[142a.6\]]pa rnams/_/gang zhig la la 'di sgom pa'i/_/byang chub sems dpa' grags chen rnams/_/'od chen pos ni zhag bdun gyis/_/sku gsum dngos grub thob par 'gyur/_/de nas yang bcom ldan 'das phyag na rdo rje de bzhin gshegs pa thams cad kyi bdag pos sku gsung 
[\[142a.7\]]thugs rdo rje bsdus pa'i gsang ba gsang chen nyid kyi sku gsung thugs rdo rje las phyung ngo /_/sku gsung thugs kyi dam tshig ni/_/phyag rgya chen po'i don rtogs pa/_/kun mtshan nyid kyis cho ga bzhin/_/bsgoms na sangs rgyas nyid thob 'gyur/_/de nas phyag na rdo rje de bzhin gshegs pa 
[\[142b\]]
[\[142b.1\]]thams cad kyi bdag pos yang sgrub po thams cad kyi lus dang ngag dang sems kyi gsang chen nyid kyi sku gsung thugs rdo rje las phyung ngo /_/gal te byang chub mchog 'dod na/_/lag pa'i phyag rgya mi bcing ngo /_/sngags rnams kun gyi dam tshig 'di/_/rgyal ba rnams kyang mi 'da'o/_/de nas 
[\[142b.2\]]yang phyag na rdo rje de bzhin gshegs pa thams cad kyi bdag pos sangs rgyas thams cad kyi dam tshig nyid kyi sku gsung thugs rdo rje las phyung ngo /_/bshang gci khu ba khrag rnams ni/_/smad pa nyid du yong mi bya/_/cho ga bzhin du rtag tu bza'/_/gsang 'di rdo rje gsum byung yin/_/
[\[142b.3\]]de nas yang bcom ldan 'das phyag na rdo rje de bzhin gshegs pa thams cad kyi bdag pos gsung rdo rje'i dam tshig nyid kyi sku gsung thugs rdo rje las phyung ngo /_/khams gsum lam ni nyams dga' bar/_/bud med ji snyed yod pa rnams/_/thams cad cho ga bzhin du spyad/_/gsung gi rdo 
[\[142b.4\]]rje mi smad do/_/de nas yang phyag na rdo rje de bzhin gshegs pa thams cad kyi bdag pos thugs kyi rdo rje'i dam tshig 'di nyid kyi sku gsung thugs rdo rje las phyung ngo /_/rdo rje sku gsum la gnas pa'i/_/dam tshig ji snyed yod pa kun/_/rdo rje gsum gyi dam tshig gis/_/mgu bya thugs 
[\[142b.5\]]rdo rje mi smad/_/bcom ldan 'das rdo rje gsum gyi dam tshig chen po ces bka' stsal to/_/de nas yang phyag na rdo rje de bzhin gshegs pa thams cad kyi bdag pos de bzhin gshegs pa thams cad kyi gsang ba'i rdo rje nyid kyi sku gsung thugs rdo rje las phyung ngo /_/mdor na phung 
[\[142b.6\]]po lnga rnams ni/_/sangs rgyas lngar ni rab tu bsgrags/_/rdo rje'i skye mched rnams nyid ni/_/byang chub sems dpa'i dkyil 'khor mchog_/de nas phyag na rdo rje de bzhin gshegs pa thams cad kyi bdag pos khams gsum bsags pa'i rdo rje nyid kyi sku gsung thugs rdo rje las phyung 
[\[142b.7\]]ngo /_/sa ni spyan zhes bya ba yin/_/chu'i khams mA ma kI zhes bya/_/dkar dang sgrol ma zhes bya ba/_/me dang rlung du rab tu bsgrags/_/mkha' dbyings rdo rje'i dam tshig ni/_/de nyid rdo rje 'dzin pa yin/_/bcom ldan 'das de bzhin gshegs pa thams cad kyi gnas kyi dbang phyug 
[\[143a\]]
[\[143a.1\]]rdo rje sems dpa' chen pos de skad ces bka' stsal to/_/de nas bcom ldan 'das de bzhin gshegs pa thams cad kyi sku gsung thugs rdo rje de bzhin gshegs pa thams cad kyi mnyam pa nyid kyi gnas zhes bya ba'i ting nge 'dzin la snyoms par zhugs so/_/snyoms 
[\[143a.2\]]par zhugs nas kyang de bzhin gshegs pa thams cad kyi 'khor gyi dkyil 'khor la gzigs nas cang mi gsung bar gyur to/_/de nas byang chub sems dpa' sems dpa' chen po byams pas de bzhin gshegs pa thams cad la phyag 'tshal nas 'di skad ces gsol to/_/bcom ldan 
[\[143a.3\]]'das de bzhin gshegs pa thams cad kyi sku dang gsung dang thugs rdo rje'i gsang chen gsang ba 'dus par mngon par dbang bskur ba'i slob dpon la de bzhin gshegs pa thams cad dang /_byang chub sems dpa' thams cad kyis ji ltar blta bar bgyi/_de bzhin gshegs pa thams 
[\[143a.4\]]cad kyis bka' stsal ba/_rigs kyi bu de bzhin gshegs pa de bzhin gshegs pa thams cad dang /_byang chub sems dpa' thams cad kyis byang chub kyi sems rdo rje nyid du blta bar bya'o/_/de ci'i phyir zhe na/_byang chub kyi sems rdo rje dang slob dpon 'di ni gnyis su med cing 
[\[143a.5\]]gnyis su dbyer med do/_/rigs kyi bu ji snyed mdor bsdus te bstan na ni phyogs bcu'i 'jig rten gyi khams na/_sangs rgyas dang byang chub sems dpa' gang rnams bzhugs pa dang 'tsho ba dang skyong ba de rnams thams cad kyang dus gsum du byon nas/_rdo rje slob dpon de la 
[\[143a.6\]]de bzhin gshegs pa thams cad kyi mchod pa rnams kyis/_yang dag par mchod nas rang gi sangs rgyas kyi zhing du 'gro zhing /_ngag rdo rje'i yi ge'i tshig 'di skad du yang 'byin to/_/bdag cag de bzhin gshegs pa thams cad kyi pha'o/_/bdag cag de bzhin gshegs pa 
[\[143a.7\]]thams cad kyi ma'o/_/bdag cag de bzhin gshegs pa thams cad kyi ston pa'o/_/zhes bya ba'i bar du'o/_/'di lta ste gzhan yang rigs kyi bu sangs rgyas bcom ldan 'das phyogs bcu na/_ji snyed bzhugs pa'i sangs rgyas bcom ldan 'das de rnams kyi sku dang gsung 
[\[143b\]]
[\[143b.1\]]dang thugs rdo rje las byung ba'i bsod nams kyi phung po ji snyed pa de bas kyang /_slob dpon gyi ba spu'i bu ga gcig gi bsod nams khyad par du 'phags so/_/de ci'i phyir zhe na/_rigs kyi bu byang chub kyi sems ni sangs rgyas thams cad kyi ye shes kyi snying por gyur pa bskyed pa 
[\[143b.2\]]gnas par gyur pa nas/_thams cad mkhyen pa'i ye shes kyi 'byung gnas yin pa'i bar du'o/_/de nas yang byang chub sems dpa' chen po byams pa yid 'jigs shing skrag nas cang mi smra bar gyur to/_/de nas de bzhin gshegs pa mi bskyod pa dang /_de bzhin gshegs pa rin 
[\[143b.3\]]chen tog dang /_de bzhin gshegs pa 'od dpag med dang /_de bzhin gshegs pa don yod grub pa dang /_de bzhin gshegs pa rnam par snang mdzad kyis rdo rje 'dzin pa dngos grub kyi dam tshig thams cad dmigs pa rdo rje zhes bya ba'i ting nge 'dzin la snyoms par zhugs nas/_byang 
[\[143b.4\]]chub sems dpa' de dag thams cad la bka' stsal pa/_byang chub sems dpa' khyed rnams thams cad nyon cig_/gang yang phyogs bcu'i sangs rgyas bcom ldan 'das dus gsum gyi rdo rje ye shes yang dag par byung ba de rnams kyang byon nas gsang ba 'dus pa'i slob dpon 
[\[143b.5\]]la mchod pa byed cing phyag 'tshal lo/_/de ci'i phyir zhe na/_de nyid de bzhin gshegs pa thams cad dang /_byang chub sems dpa' thams cad kyi ston pa bcom ldan 'das rdo rje 'dzin pa chen po sangs rgyas thams cad kyi ye shes kyi bdag po yin pa'i phyir ro/_/de nas byang chub 
[\[143b.6\]]sems dpa' sems dpa' chen po de rnams kyis de bzhin gshegs pa thams cad la 'di skad ces gsol to/_/bcom ldan 'das de bzhin gshegs pa thams cad kyi sku gsung thugs kyi dngos grub rnams gang la gnas/_de bzhin gshegs pa thams cad kyis bka' stsal 
[\[143b.7\]]pa/_sku gsum gsang ba'i sku gsung thugs ni rdo rje slob dpon gyi lus dang ngag dang sems rdo rje la gnas so/_/byang chub sems dpa' chen po rnams kyis gsol pa/_lus dang ngag dang sems rdo rje gang la gnas/_de bzhin gshegs pa thams cad kyis bka' stsal pa/_
[\[144a\]]
[\[144a.1\]]gang la yang mi gnas so/_/de nas byang chub sems dpa' chen po de dag ngo mtshar du gyur rmad du byung bar gyur nas cang mi smra bar gnas par gyur to/_/de nas bcom ldan 'das phyag na rdo rje de bzhin gshegs pas gsang ba'i rdo rje'i ting nge 'dzin las bzhengs nas/_de 
[\[144a.2\]]bzhin gshegs pa thams cad dang /_byang chub sems dpa' rnams la bka' stsal pa/_khyod de bzhin gshegs pa thams cad dang /_byang chub sems dpa' thams cad de bzhin gshegs pa thams cad kyi byang chub kyi sems 'byung ba rdo rje zhes bya ba'i ting nge 'dzin gyi dkyil 'khor 
[\[144a.3\]]chen po nyon cig_/de nas yang de bzhin gshegs pa thams cad dang byang chub sems dpa' de dag thams cad kyis thal mo sbyar nas bcom ldan 'das rdo rje 'chang la 'di skad ces gsol to/_/bcom ldan 'das dkyil 'khor chen po bshad du gsol/_bde bar gshegs pa 
[\[144a.4\]]bshad du gsol/_/nam mkha'i dbyings kyi dbus gnas bsam/_/gru bzhi lham pa rab tu mdzes/_/sangs rgyas dkyil 'khor sbyor ba yis/_/bsam gtan rdo rje rab bskul bya/_/rdo rje dkyil 'khor bsam gtan gyis/_/'khor lo can kun gdan du bya/_/mchod 
[\[144a.5\]]pa cho ga de nyid kyis/_/blo dang ldan pas rtag tu bya/_/slob dpon snying gar rab bsgoms nas/_/dbang bskur ba ni yang dag spyad/_/mkha' dbyings sangs rgyas thams cad kyis/_/yongs su gang bar rnam bsgoms la/_/thams cad dbang bskur gnas gsum gyis/_/cho ga 
[\[144a.6\]]bzhin du dbab par bya/_/'di yis sems can thams cad la/_/phan bzhed byang chub thob 'gyur zhing /_/dngos grub thams cad rmad byung che/_/sku gsung thugs ni 'grub par 'gyur/_/sangs rgyas dang byang chub sems dpa' thams cad kyi dam tshig gi rdo rje zhes bya ba bsam gtan 
[\[144a.7\]]gyi dkyil 'khor ro/_/de nas slar yang phyag na rdo rje de bzhin gshegs pa thams cad kyi bdag pos thams cad de bzhin gshegs pa'i rdo rje'i sbyor ba zhes bya ba sku dang gsung dang thugs rdo rje'i gsang ba nyid kyi sku gsung thugs rdo rje las phyung ngo /_/hU~M hrIHkha~M/_sha rus la sogs dkyil 'khor 
[\[144b\]]
[\[144b.1\]]ni/_/nam mkha'i dbyings kyi dbus gnas bsam/_/sku dang gsung thugs gsum snying po/_/rdo rje sems dpa' bsgom par bya/_/drag po mi sdug kun du khros/_/ut+pal sngon po'i kha dog 'dra/_/phyag bzhi pa ni cho ga yis/_phyag na thod pa bsnams par bsgom/_/lnga yi 'od 
[\[144b.2\]]zer rab gsal ba'i/_/rang lce brtul zhugs can gyis bsgom/_/bsam gtan rdo rje'i sbyor ba yis/_/khrag drang ba yi mchog yin no/_/rtse gsum rdo rje dam tshig dang /_/phur bu drag po mchog dag gis/_/sangs rgyas nyid kyi sku dag kyang /_/rdo rje'i sbyor bas 
[\[144b.3\]]gzir bar bya/_/de nas phyag na rdo rje de bzhin gshegs pa thams cad kyi bdag pos slar yang rdo rje kha zas kyi dam tshig gis bya ba nyid kyi sku gsung thugs rdo rje las phyung ngo /_/bza' ba'am btung ba gang cung zad/_/brtul zhugs can gyis gang za ba/_/bshang gci sha yi sbyor ba 
[\[144b.4\]]yis/_/cho ga bzhin du yongs su brtag_/de nas phyag na rdo rje de bzhin gshegs pa thams cad kyi bdag pos yang de bzhin gshegs pa thams cad kyi sku dang gsung dang thugs rdo rje mchod pa'i mchog nyid kyi sku gsung thugs rdo rje las phyung ngo /_/nyer spyod lnga yi mchod mchog 
[\[144b.5\]]gis/_/mchod bya de dag kyang mchod bya/_/'di ni rdo rje thams cad kyi/_/dam tshig shin tu 'da' dka' ba'o/_/de nas phyag na rdo rje de bzhin gshegs pa thams cad kyi bdag pos yang de bzhin gshegs pa thams cad kyi sku dang gsung dang thugs kyi mchod pa gsang ba nyid kyi sku 
[\[144b.6\]]gsung thugs rdo rje las phyung ngo /_/dbang po gnyis kyi sbyor ba yis/_/rang gi khu ba sogs bzung bas/_/cho ga bzhin du kun mchod bya/_/sangs rgyas byang chub thob par 'gyur/_/de nas yang phyag na rdo rje de bzhin gshegs pa thams cad kyi bdag pos de bzhin gshegs 
[\[144b.7\]]pa thams cad kyi sku gsung thugs kyi sdom pa nyid kyi sku gsung thugs rdo rje las phyung ngo /_/sems can khams rnams mtha' yas kyi/_/ma rnams dam tshig 'dzin pa ni/_/dam tshig gsum gyi rdo rjes spyad/_/sdom pa 'di ni rmad byung che/_/de nas phyag na rdo rje de bzhin 
[\[145a\]]
[\[145a.1\]]gshegs pa thams cad kyi bdag pos thams cad sgrub pa'i sdom pa'i rdo rje nyid kyi sku gsung thugs rdo rje las phyung ngo /_/lus dang ngag sems longs spyod rdzogs/_/gsang ba gsum gnas rdo rje skyes/_/bzang po bdag gis bsgrub par bya/_/min na thams cad 
[\[145a.2\]]'jig par 'gyur/_/de nas yang phyag na rdo rje de bzhin gshegs pa thams cad kyi bdag pos thams cad sgrub pa'i rdo rje sems dpa'i sdom pa nyid kyi sku gsung thugs rdo rje las phyung ngo /_/mtho gang tsam gyis dpags par ni/_/mgo bor dkyil 'khor brtag par bya/_/oM yig 
[\[145a.3\]]dbus su gnas bsams nas/_/bdud rtsi lnga bo dbab par bya/_/rdo rje sbyor ba 'di yis ni/_/skad cig gis ni gzi can 'gyur/_/lus dang ngag sems bder gnas par/_/'gyur bar 'dir ni the tshom med/_/de nas yang phyag na rdo rje de bzhin gshegs pa thams cad kyi 
[\[145a.4\]]bdag pos sngags thams cad 'dzin pa'i lus dang ngag dang sems kyi gsang ba nyid kyi sku gsung thugs rdo rje las phyung ngo /_/mchod rten dag gi las mi bya/_/glegs bam bklag pa'ang mi bya zhing /_/dkyil 'khor dag kyang yong mi bya/_/rdo rje mchog gsum phyag mi bya/_/de nas 
[\[145a.5\]]yang phyag na rdo rje de bzhin gshegs pa thams cad kyi bdag pos dug thams cad bsal ba gnon pa 'dren pa'i gsang ba nyid kyi sku gsung thugs rdo rje las phyung ngo /_/oM/_'od zer dkar 'bar phreng ba can/_/'khor lo'i dbus su chud par bzhag_/'od zer ser po 'khrigs 
[\[145a.6\]]pa yis/_/ser po lta bur bsgom par bya/_/rdo rje gsum 'od dam tshig gis/_/sa bon 'di ni gsang gsum byung /_/de nas slar yang phyag na rdo rje de bzhin gshegs pa thams cad kyi bdag pos lus dang ngag dang sems srung ba'i 'khor lo'i sngags rdo rje dang ldan pa nyid kyi 
[\[145a.7\]]sku gsung thugs rdo rje las phyung ngo /_/oM hu lu hu lu/_tiSh+Tha tiSh+Tha/_ban+d+ha ban+d+ha/_ha na ha na/_da ha da ha/_a mr-i te hU~M phaT/_gro ga sogs la 'khor lo ni/_/las kyi rdo rje la gnas par/_/hU~M yig dbus su bzhag nas su/_/ming ni dbus su bri bar bya/_/sngags kyi yi ge'i tshig rnams 
[\[145b\]]
[\[145b.1\]]kyis/_/yang dag brgyan te rtag tu bzhag_/'di ni sngags rnams thams cad kyi/_/gsang ba gsum gyi gnas bsdus pa'o/_/de nas slar yang phyag na rdo rje de bzhin gshegs pa thams cad kyi bdag pos rdo rje any+dza na'i gnas nyid kyi sku gsung thugs rdo rje las phyung ngo /_/lam gyi bzhi 
[\[145b.2\]]mdo'am shing gcig drung /_/ma mo'i gnas sam zhi gnas su/_/de ru rdo rje any+dza na/_/thod par rtag tu dbab par bya/_/mar khu chen po dang /_khrag dang bshang ba dang pad+ma'i skud pa dang /_arga'i skud pas me mar gyi snying po byas la mar ngo'i bcu bzhi'i nam phyed na/_rdo rje any+dza na mkhas 
[\[145b.3\]]pas dbab par bya'o/_/sngags de nyid lan brgya rtsa brgyad btab na dngos grub rnam pa gsum du 'gyur ro/_/zhes bcom ldan 'das kun du bzang pos gsungs so/_/de nas bcom ldan 'das de bzhin gshegs pa thams cad kyis phyag na rdo rje de bzhin gshegs pa thams cad kyi 
[\[145b.4\]]bdag po la 'di skad ces gsol to/_/bcom ldan 'das gsang ba'i yi ge du rtogs pa dang ldan na/_byang chub sems dpa' sems dpa' chen po de dag de bzhin gshegs pa thams cad kyi gsang ba'i dam tshig gis spyod pa'i rdo rje 'di la dad cing bsgom par 'gyur/_de nas de bzhin 
[\[145b.5\]]gshegs pa thams cad kyi bdag po phyag na rdo rjes de bzhin gshegs pa de dag thams cad la 'di skad ces bka' stsal to/_/bcom ldan 'das de bzhin gshegs pa thams cad gsang ba'i yi ge gsum rtogs pa dang ldan na byang chub sems dpa' de dag de bzhin gshegs pa thams cad 
[\[145b.6\]]kyi byang chub kyi spyod pa'i rdo rje gang yin pa 'di la dad cing bsgom par 'gyur ro/_/de bzhin gshegs pa thams cad kyis gsol pa/_gsum po gang zhig lags/_rdo rje 'dzin pas bka' stsal pa/_de bzhin gshegs pa thams cad kyi sku rdo rje dang /_de bzhin gshegs pa thams cad kyi gsung 
[\[145b.7\]]rdo rje dang /_de bzhin gshegs pa thams cad kyi thugs rdo rje ste gsum po 'di dag go/_/de nas de bzhin gshegs pa de dag thams cad kyis bcom ldan 'das phyag na rdo rje'i zhabs gnyis la phyag 'tshal nas cang mi gsung bar bzhugs par gyur to/_/de nas phyag na rdo rje de bzhin gshegs 
[\[146a\]]
[\[146a.1\]]pa thams cad kyi bdag pos de bzhin gshegs pa de dag thams cad dang /_byang chub sems dpa' de dag thams cad la bka' stsal pa/_bcom ldan 'das de bzhin gshegs pa thams cad sngon byung ba na brjod kyis mi lang ba'i yang brjod kyis mi lang ba'i sangs rgyas kyi zhing rdul phra 
[\[146a.2\]]rab dang mnyam pa'i bskal pa 'das nas/_gang bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mar me mdzad kyang 'das nas/_thub pa chen po 'od srung mngon par rdzogs par sangs rgyas pa'i bar gyis kyang ma gsungs so/_/de rgyu ci'i phyir zhe na/_bcom 
[\[146a.3\]]ldan 'das gsang ba chen po'i gnas kyi don ma bshad pa ni de'i tshe de'i dus na sems can rnams la skal ba med pa'i phyir ro/_/'on kyang bcom ldan 'das de bzhin gshegs pa thams cad gsang ba 'dus pa 'di la skad cig thang cig yud tsam nyid kyis sangs rgyas kyi byang chub rdzogs par byed do/_/gang zhig 
[\[146a.4\]]gang+gA'i klung gi bye ma dpag tu med pa snyed kyi bskal par byang chub sems dpa' rnams kyis 'bad cing btsal kyang byang chub thob par mi 'gyur ba de gsang ba 'dus pa la mngon par dga' ba'i byang chub sems dpas tshe 'di nyid la de bzhin gshegs pa thams cad kyi sangs rgyas zhes bya ba'i grangs su 'gro'o/_/
[\[146a.5\]]de nas byang chub sems dpa' de dag gis gsung rdo rje'i yi ge'i tshig 'di thos nas rab tu ngus so/_/de nas de bzhin gshegs pa de dag thams cad kyis byang chub sems dpa' de rnams la 'di skad ces bka' stsal to/_/byang chub sems dpa' khyed rnams ma ngu shig_/sdug bsngal gsum ma 
[\[146a.6\]]skyed cig_/de nas de bzhin gshegs pa de dag thams cad la byang chub sems dpa' de rnams kyis 'di skad ces gsol to/_/bcom ldan 'das de bzhin gshegs pa thams cad ji ltar mi ngu bar bgyi/_ji ltar sdug bsngal gsum mi bskyed par bgyi/_de rgyu ci'i phyir zhe na/_bcom ldan 
[\[146a.7\]]'das gsang ba gsum gyi yi ge'i skal ba ma mchis te/_tha na ming thos pa'i skal ba yang ma mchis so/_/de bzhin gshegs pa thams cad kyis bka' stsal pa/_rigs kyi bu de skad ma zer cig_/yi ge ni thun mong ba ste/_rigs kyi bu ji ltar khyed rnams kyis mi shes pa dang ma thos 
[\[146b\]]
[\[146b.1\]]pa de bzhin du/_nged de bzhin gshegs pa thams cad dang /_byang chub sems dpa' thams cad kyis kyang rigs kyi bu gang gsang ba gsum gyi yi ge 'di dag yang dag par ma thob cing mngon par rdzogs par sangs ma rgyas so/_/de rgyu ci'i phyir zhe na/_gsang ba gsum gyi yi ge rnam par 
[\[146b.2\]]dag pa'i phyir ro/_/de nas byang chub sems dpa' de dag thams cad cang mi smra bar gnas par gyur to/_/de nas bcom ldan 'das de bzhin gshegs pa thams cad de bzhin gshegs pa thams cad kyi sku gsung thugs kyi snying po rdo rje btsun mo'i b+ha ga rnams la bzhugs so/_/de 
[\[146b.3\]]nas de bzhin gshegs pa thams cad kyi sku gsung thugs kyi btsun mos bcom ldan 'das de bzhin gshegs pa thams cad kyi bdag po rdo rje 'dzin pa chen po la dga' bas bstod pa/_sems can khams ni gnas kyi dbang phyug khyod ni rdo rje'i thugs/_/dga' ba yid 'ong don can 'dod pas 
[\[146b.4\]]bdag la bskyab tu gsol/_/mgon pos gal te de ring bdag ni gsan par mchis bzhed na/_/sems can yab gnyen mchog chen bdag la dgyes par mdzad du gsol/_/de nas de bzhin gshegs pa thams cad kyi thugs kyi btsun mo mA ma kIs bcom ldan 'das de bzhin gshegs pa 
[\[146b.5\]]thams cad kyi bdag po rdo rje 'chang chen po la rdo rje 'dod pa dga' ba mchod pa'i mchog gi yi ge'i tshig 'dis yang dag par bstod pa/_rdo rje'i sku khyod bka' yi 'khor lo sems can mang por phan/_/sangs rgyas rnams don byang chub mchog don phan pa rjes ston pa/_/mgon pos gal te de ring 
[\[146b.6\]]bdag ni gson par mchis bzhed na/_/chags pas 'dod chags dam tshig bdag la dgyes par mdzad du gsol/_/de nas 'jig rten dbang phyug gi btsun mo sku gsung thugs rdo rje'i spyan gyis bcom ldan 'das de bzhin gshegs pa thams cad kyi bdag po rdo rje 'chang chen po la 'dod pa nye bar 
[\[146b.7\]]longs spyod pa'i dam tshig gis yang dag par bstod pa/_khyod ni rdo rje'i gsung ste kun la phan zhing thugs brtse ba/_/'jig rten dag ni dgos pa'i don mdzad pa la rtag tu brtson/_/mgon po gal te de ring bdag ni gson par mchis bzhed na/_/rab dga'i spyod pa kun du bzang pos 
[\[147a\]]
[\[147a.1\]]bdag la dgyes par mdzod/_/de nas de bzhin gshegs pa thams cad kyi sku gsung thugs dam tshig rdo rje'i btsun mo'i bcom ldan 'das de bzhin gshegs pa thams cad kyi bdag po rdo rje 'chang chen po la bde ba dang yid bde ba'i dga' ba 'dis bstod do/_/khyod ni rdo rje 'dod 
[\[147a.2\]]pa dam tshig mchog gi phan don che/_/rdzogs sangs rgyas kyi gdung mchog mnyam nyid rjes su thugs brtse ba/_/mgon pos gal te de ring bdag ni gson par mchis bzhed na/_/yon tan rin chen dam pa'i gter gyur bdag la dgyes par mdzod/_/de nas bcom ldan 'das phyag na rdo 
[\[147a.3\]]rje de bzhin gshegs pa 'dod pa thams cad nye bar longs spyod pa'i dpal zhes bya ba'i ting nge 'dzin la snyoms par zhugs nas/_de bzhin gshegs pa thams cad kyi btsun mo de dag la dam tshig gi 'khor los 'dod pa spyod cing cang mi gsung bar gyur to/_/de nas nam mkha'i dbyings 
[\[147a.4\]]'di dag thams cad ni de bzhin gshegs pa thams cad kyi sku dang gsung dang thugs rdo rje'i dam tshig gi khu bas yongs su gang ste/_bum pa rdo rje chus gang ba ltar gnas par gyur to/_/de nas rdo rje nam mkha'i dbyings 'di na gang sems can sku gsum yang dag par 'byung ba de rnams rdo rje'i dpal 
[\[147a.5\]]gyis yang dag par rig pa de dag thams cad de bzhin gshegs pa dgra bcom pa yang dag par rdzogs pa'i sangs rgyas rdo rje gsum gyi ye shes can du gyur to/_/de nas brtsams te sems can thams cad kun nas bzang po/_kun du bzang po zhes de bzhin gshegs pa thams cad kyi sku 
[\[147a.6\]]dang gsung dang thugs rdo rjes dbang bskur bar gyur to/_/de nas de bzhin gshegs pa thams cad kyi bdag po phyag na rdo rjes de bzhin gshegs pa de dag thams cad la 'di skad ces bka' stsal to/_/bcom ldan 'das de bzhin gshegs pa thams cad chos thams cad kyi mnyam pa nyid mthong 
[\[147a.7\]]ngam/_de nas de bzhin gshegs pa de dag thams cad kyis phyag na rdo rje de bzhin gshegs pa thams cad kyi bdag po la 'di skad ces gsol to/_/bcom ldan 'das de bzhin gshegs pa thams cad kyi ye shes mnyam pa nyid dang /_rdo rje ye shes kyi spyod pa mthong lags so/_/bde bar 
[\[147b\]]
[\[147b.1\]]gshegs pa mthong lags so/_/de nas bcom ldan 'das de bzhin gshegs pa thams cad de bzhin gshegs pa thams cad kyi btsun mo'i b+ha ga las mngon par byung nas bcom ldan 'das de bzhin gshegs pa phyag na rdo rje chen po la 'di skad ces gsol to/_/gang gi phyir 'dod chags kyi 
[\[147b.2\]]yi ge'i tshig gis sangs rgyas kyi byang chub rjes su rtogs par bya'o zhes bya ba ni bcom ldan 'das ngo mtshar to/_/bde bar gshegs pa ngo mtshar to/_/de nas phyag na rdo rje de bzhin gshegs pa thams cad kyi bdag pos de bzhin gshegs pa de dag thams cad la 'di skad ces bka' stsal to/_/
[\[147b.3\]]bcom ldan 'das de bzhin gshegs pa thams cad de skad ma gsungs shig_/de ci'i phyir zhe na/_chos thams cad ni nam mkha' rdo rje'i dam tshig dang mtshungs pa'i phyir gzugs kyi phung po ma yin/_tshor ba'i phung po ma yin/_'du shes kyi phung po ma yin/_'du byed kyi phung po ma yin/_
[\[147b.4\]]rnam par shes pa'i phung po ma yin/_khams ma yin skye mched ma yin/_de bzhin du 'dod chags ma yin zhe sdang ma yin gti mug ma yin/_chos ma yin chos ma yin pa yang ma yin no/_/de nas de bzhin gshegs pa de dag thams cad cang mi gsung bar gyur to/_/de nas bcom ldan 
[\[147b.5\]]'das de bzhin gshegs pa thams cad kyi bdag po phyag na rdo rjes de bzhin gshegs pa thams cad dang /_byang chub sems dpa' de rnams la bka' stsal pa/_khyed rnams kyis 'jig rten gyi khams thams cad du de bzhin gshegs pa thams cad kyi sku gsung thugs rdo rje gsang ba 'di 
[\[147b.6\]]bsgom par gyis shig_/de ci'i phyir zhe na/_phyogs bcu na gnas pa'i byang chub sems dpa' 'di rnams la chos kyi rnam grangs 'di'i skal ba yod pa'i phyir ro/_/de nas phyag na rdo rje de bzhin gshegs pa thams cad kyi bdag pos rdo rje chos la bka' stsal pa/_rigs kyi bu de bzhin 
[\[147b.7\]]gshegs pa thams cad kyi dam tshig gi de kho na nyid 'di zung shig_/khyod ni de bzhin gshegs pa thams cad kyis chos thams cad kyi dbang phyug rdo rje zhes bya bar dbang bskur ro/_/de nas byang chub sems dpa' sems dpa' chen po rdo rje chos kyis de bzhin du bgyi'o zhes gsol nas 
[\[148a\]]
[\[148a.1\]]cang mi smra bar gyur to/_/de nas de bzhin gshegs pa de dag thams cad rdo rje sems dpa'i yi ge gsum la rang gi sku dang gsung dang thugs zhugs par gyur to/_/de nas de bzhin gshegs pa rnam par snang mdzad khams gsum pa thams cad kyi lus rdo rje la gnas 
[\[148a.2\]]shing de bzhin gshegs pa thams cad kyi sku mnyam pa nyid la dmigs nas cang mi gsung bar gyur to/_/de nas de bzhin gshegs pa gsung rdo rje khams gsum pa thams cad kyi ngag rdo rje la gnas shing de bzhin gshegs pa thams cad kyi gsung mnyam pa nyid la dmigs nas cang mi gsung bar 
[\[148a.3\]]gyur to/_/de nas de bzhin gshegs pa phyag na rdo rje khams gsum pa thams cad kyi sems rdo rje la gnas shing de bzhin gshegs pa thams cad kyi thugs mnyam pa nyid la dmigs nas cang mi gsung bar gyur to/_/de skad ces bka' stsal to/_/de bzhin gshegs pa thams cad kyi sku 
[\[148a.4\]]dang gsung dang thugs kyi gsang chen gsang ba 'dus pa las de bzhin gshegs pa thams cad kyi dam tshig dang sdom pa rdo rje'i byin gyi rlabs kyi rgyal po zhes bya ba'i le'u ste bcu bdun pa'o//_//de bzhin gshegs pa thams cad kyi sku dang gsung dang thugs kyi gsang chen gsang ba 'dus pa 
[\[148a.5\]]zhes bya ba brtag pa'i rgyal po chen po rdzogs so//_//rgya gar gyi mkhan po shrad d+hA ka ra warma dang /_zhu chen gyi lo ts+tsha ba dge slong rin chen bzang pos bsgyur cing zhus te gtan la phab pa/_slad kyis paN+Di ta bla ma rdo rje 'dzin pa chen po rje btsun nyi ma'i dbang po'i zhal snga nas chag lo ts+tsha ba dge slong 
[\[148a.6\]]chos rje dpal gyis gus pas zhus shing dag par bcos te gtan la phab pa//[ {D443}]@##/_/rgyud phyi ma/_/de nas byams pa la sogs pa byang chub sems dpa' sems dpa' chen po rnams de bzhin gshegs pa thams cad kyi dbang bskur ba dang sku dang gsung 
[\[148a.7\]]dang thugs kyi gsang ba bstan pa la dngos po thams cad kyis ji lta ba dang /_dus ji lta ba bzhin du mthong zhing thos la khong du chud nas chos gzigs pa dang ldan pa'i de bzhin gshegs pa de dag thams cad la 'di skad ces gsol to/_/e ma'o kun du bzang po yi/_/sku gsung thugs kyi nges par 
[\[148b\]]
[\[148b.1\]]dag_/rdo rje gsum gyis kun du ni/_/rdo rje gsum la kun du bzhugs/_/sems can thams cad dus gsum gyi/_/rdo rje'i ngo bor yang dag byung /_/sangs rgyas rdo rje rdzu 'phrul che/_/byang chub rdo rje'i gnas thob pa'o/_/e ma'o 'di rab ngo mtshar che/_/e ma'o zhi ba dbang po 'das/_/e 
[\[148b.2\]]ma'o 'khor bdag gi rgyun/_/e ma'o mchog tu mya ngan 'das/_/de nas de bzhin gshegs pa de dag thams cad kyis byang chub sems dpa' sems dpa' chen po de rnams la 'di skad ces bka' stsal to/_/byang chub sems dpa' de de bzhin no/_/sems dpa' chen po de de bzhin no/_/
[\[148b.3\]]de nas byang chub sems dpa' sems dpa' chen po de dag thams cad yang 'dus par gyur nas/_/de bzhin gshegs pa de dag thams cad la gsang ba dang /_phyi'i mchod pa rnams kyis yang dag par mchod nas phyag byas te mgrin gcig tu 'di skad ces gsol to/_/e ma'o shin tu 
[\[148b.4\]]rnyed dga' ba/_/byang chub sgrub pa'i thabs 'di yin/_/rgyud kyi mchog gi mchog gyur pa/_/gsang ba 'dus pa zhes bya'i rgyud/_/sbas pa de ni rtogs phyir dang /_/sems can rnams la phan 'dod pas/_/yang dag gsung bas gang bshad pa/_/mgon po khyed la gsol bar 
[\[148b.5\]]'tshal/_/de nas de bzhin gshegs pa de dag thams cad kyis byang chub sems dpa' de rnams la 'di skad ces bka' stsal to/_/gang zhig sbas pa'i rgyud tshig de/_/de dag thams cad 'dri 'dod pa/_/sems dpa' chen po legs so legs/_/yon tan 'byung gnas legs so 
[\[148b.6\]]legs/_/de nas byang chub sems dpa' kun/_/rab tu dga' bas mig gdangs te/_/yang dang yang du phyag 'tshal nas/_/'di yi som nyi zhus par gyur/_/gsang ba zhes 'di gang la bgyi/_/'dus pa zhes ni gang la brjod/_/rgyud kyi 'brel pa ji lta bu/_/rnal 'byor 
[\[148b.7\]]rgyud 'dir ci la bgyi/_/de nyid rnam pa du ru bshad/_/de bzhin gsang ba rnam pa du/_/gsang chen zhes ni gang la bgyi/_/dam pa rnam pa du zhig mchis/_/byang chub sems zhes gang la bgyi/_/de bzhin rig pa'i skyes bu ci/_/badzra d+h+r-ika ces ci la bgyi/_/de bzhin dzi na 
[\[149a\]]
[\[149a.1\]]dzi ka ni gang /_/de la rad+na d+h+r-ika ni gang /_/de bzhin A ro li ka ni ci/_/pradz+nyA d+h+ri ka ces gang la bgyi/_/rigs 'dir de bzhin gang zhig lags/_/mo ha zhes ni gang la bgyi/_/dwe Sha zhes bya 'dir gang lags/_/rA ga zhes ni ci la bgyi/_/badzra sngags ni gang la bgyi/_/ra ti 
[\[149a.2\]]zhes 'dir gang la bgyi/_/phun sum tshogs pa gang zhig lags/_/ya mAn+t+wa kr-i ta don ni gang /_/de bzhin pradz+nyAn+ta kr-i ta ci/_/pad mAn+ta kr-i ta ming ci lta/_/de bzhin big+h+nAt+na kr-i ta ci/_/kun du spyod pa gang ci lags/_/de bzhin sngags kyi spyod pa gang /_/'dir ni bzlas pa gang zhig lags/_
[\[149a.3\]]rgyas btab pa zhes gang la bgyi/_/chos 'byung ba ni ji ltar bsgom/_/de bzhin sdom pa ji lta bu/_/zhe sdang gti mug 'dod chags chos/_/sems can don mdzad ji lta bu/_/dkyil 'khor zhes ni gang la bgyi/_/phyag rgya'i dgod pa ji ltar lags/_/'dir ni me tog ci zhig lags/_
[\[149a.4\]]mchod rten zhes ni gang la bshad/_/ye shes 'khor lo ji ltar zhes/_/'dir ni gnas shes gang la bshad/_/mgon po bskul ba ji lta bu/_/gtong ba dag kyang ji lta bu/_/ji ltar de rnams spyan drang bgyi/_/bcing ba 'dir ni ji lta bu/_/dbang bskur ba ni ji ltar stsal/_/de bzhin 
[\[149a.5\]]rig pa'i brtul zhugs gang /_/bdud rtsi lnga rnams ci ltar bza'/_/de bzhin dpa' bo lnga gang lags/_/dngos grub tha mal ji lta bu/_/de bzhin mchog kyang ji lta bu/_/de la thabs ni rnam pa du/_/de bzhin thabs byung ji lta bu/_/rnal 'byor rdo rje can kun gyi/_/bka' ni ji ltar 
[\[149a.6\]]bsgo bar bgyi/_/las kyi mchog gi tshogs rnams ni/_/sna tshogs ji ltar byed par 'gyur/_/de nas de bzhin gshegs pa de dag thams cad byang chub sems dpa' sems dpa' chen po de rnams kyis zhus pa'i tshig nye bar gsan nas/_byang chub sems dpa' chen po rdo rje 'dzin pa la 
[\[149a.7\]]dmigs par mdzad nas skad cig cang mi gsung bar gyur to/_/de nas byang chub sems dpa' che/_/snying rje'i bdag nyid rab dga' nas/_/rdzogs pa'i sangs rgyas bde bar gshegs/_/mgon la yang dang yang rab bskul/_/de nas de bzhin gshegs pa de dag thams cad kyis byang 
[\[149b\]]
[\[149b.1\]]chub sems dpa' de rnams la 'di skad ces bka' stsal to/_/sku gsung thugs kyi rdo rje yis/_/sku gsung thugs ni rdo rje la/_/bzhag nas byang chub sems dbang po/_/zhus pa rgya chen mnyan par gyis/_/de nas byang chub sems dpa' sems dpa' chen po de dag thams cad de bzhin gshegs pa 
[\[149b.2\]]de dag thams cad kyis rjes su gsungs pa'i bka' spyi bos rab tu mnos te/_bcom ldan 'das legs so legs so/_/bde bar gshegs pa legs so legs so zhes gsol nas/_rang rang gi lus dang ngag dang yid rdo rjes byang chub sems dpa' chen po rdo rje 'dzin pa chen po'i sku dang gsung 
[\[149b.3\]]dang thugs rdo rje la dmigs te cang mi smra bar gyur to/_/de nas de bzhin gshegs pa de dag thams cad rang rang gi thugs rdo rje chen po la dmigs par byin gyis brlabs nas byang chub sems dpa' chen po de dag rnams la zhus pa de dag gsung gcig gis bka' stsal pa/_sku gsung thugs ni 
[\[149b.4\]]rnam pa gsum/_/gsang ba zhes ni bstan pa yin/_/sangs rgyas thams cad ces bya ba/_/tshogs pa 'dus pa yin par bshad/_/lnga pa dang ni dgu pa dang /_/bcu bdun pa dang bcu gsum pa/_/sangs rgyas byang chub sems rnams kyis/_/bstan pa dag ni sgrub chen yin/_/bzhi pa dang ni bcu 
[\[149b.5\]]drug pa/_/brgyad pa de bzhin bcu gnyis pa/_/slob dpon spyi yi las dang ni/_/dngos grub brtul zhugs sdom pa yin/_/drug pa dang ni gnyis pa dang /_/bcu pa dang ni bcu bzhi pa/_/drag spyod rjes su chags pa dang /_/nye bar sgrub pa'i sdom pa'o/_/bdun pa dang ni gsum pa dang /_/bcu gcig pa dang 
[\[149b.6\]]bco lnga pa/_/dngos grub zhing dang mtshan ma ni/_/bsnyen pa sgrub pa'i sdom pa'o/_/de bzhin gshegs pa kun gyi las/_/tshar gcod phan 'dogs spyod pa dag_/dul dang gdul dka' zhi ba yi/_/sems can rnams kyi 'jug pa'o/_/bskyed pa'i rim dang 'brel pa yi/_/bsnyen pa rdo rje'i 
[\[149b.7\]]cho ga bzhi/_/thun mong dngos grub 'brel pa yin/_/mchog tu gyur pa'i gzhung nyid do/_/dkyil 'khor brtul zhugs 'brel pa yi/_/gzhung ni slob dpon phun tshogs pa'o/_/bla mas sngags kyi lam gyis ni/_/slob ma yongs su smin bya ba/_/brtul zhugs bzang dang dbang bskur ba/_/rang gi 
[\[150a\]]
[\[150a.1\]]slob ma bdag nyid che/_/sangs rgyas byang chub sems rnams kyis/_/ston pas yongs su grol ba yin/_/thabs dang shes rab snyoms 'jug pa/_/rnal 'byor zhes ni bshad pa yin/_/gang zhig dngos med shes rab ste/_/thabs ni dngos po'i mtshan nyid do/_/rgyud ni rgyun zhes 
[\[150a.2\]]bya bar grags/_/rgyun de rnam pa gsum 'gyur te/_/gzhi dang de bzhin rang bzhin dang /_/mi 'phrog pa yis rab phye ba/_/rnam pa rang bzhin rgyu yin te/_/de bzhin mi 'phrogs 'bras bu'o/_/gzhi ni thabs shes bya ba ste/_/gsum gyis rgyud kyi don bsdus 
[\[150a.3\]]ba'o/_/rigs ni lnga dang gsum dag dang /_/ngo bo nyid gcig rigs brgya'o/_/byang chub rdo rje bcas gsungs pa/_/de ni phyi ma'i rgyud du 'dod/_/de nyid rnam pa lnga ru bshad/_/gsang ba rnam pa gsum du bshad/_/lhag ma'i lha ni gsang chen te/_/dam 
[\[150a.4\]]pa'i rigs ni rnam pa brgya/_/thog ma tha ma med zhi ba/_/dngos dang dngos med zad pa'i gtso/_/stong nyid snying rje mi phyed pa/_/byang chub sems zhes bya ba yin/_/sku gsung thugs kyi rdo rje yis/_/mi phyed dbye ba'i ngo bo nyid/_/rigs dang lhan cig 
[\[150a.5\]]ldan pas na/_/rig pa'i skyes bu zhes brjod do/_/rgyu lnga dang ni 'bras bu lnga/_/rdo rje zhes ni bshad pa yin/_/'chang ba 'dzin pa zhes grags te/_/rnam shes rdo rje 'dzin du 'dod/_/badzra d+h+r-ika ni rnam shes yin/_/yod dang med dang dbus las 'das/_/
[\[150a.6\]]'byung dang 'byung las gyur las byung /_/sems can kun gyi lus yin te/_/skye las rgyal ba dzi ni dzi ka_/don rnams thams cad 'byung bas na/_/sems ni rin po che zhes bya/_/tshor ba po yis nges tshor bas/_/tshor ba rat+na d+h+r-ika tu 'dod/_/mtshan gzhi 
[\[150a.7\]]mtshan nyid dngos po yis/_/kun la kun gyis thams cad du/_/dga' ba'i mtshan nyid mtshan gzhi ni/_/A ro li ka ces bshad pa yin/_/rnam shes rab mthar phyin byed pa/_/gang yin de ni shes rab ste/_/'du byed sems pa 'dzin pas na/_/pradz+nyA d+h+r-ika ces bya 
[\[150b\]]
[\[150b.1\]]bar bshad/_/rigs ni rgyud ces bya bar bshad/_/rgyud ni thog ma zhes brjod de/_/mi 'jigs skye ba med gang yin/_/mgon po de ni yin par bshad/_/rgyu 'bras gnyis la sdang bas na/_/rnam shes zhe sdang yin par bshad/_/bems po bcings pa'i rang bzhin 
[\[150b.2\]]pas/_/gzugs ni gti mug ces byar bshad/_/bdag tu rlom pa'i ngo bo bas/_/tshor ba dregs pa yin par bshad/_/dngos la chags pa'i mtshan nyid can/_/'du shes yang dag chags bdag nyid/_/rgyan gyis drang ba'i bdag nyid can/_/'du byed 
[\[150b.3\]]rtag tu phrag dog yin/_/byang chub sems kyi ngo bo nyid/_/srid pa kun 'byung thams cad du/_/'dod chags zhe sdang rmongs ldan pa'i/_/sems ni 'dod pa zhes byar bshad/_/dam tshig sna tshogs 'dra ba yin/_/mngon phyogs las las skyes 'bras bu/_/
[\[150b.4\]]gnyis med ye shes chos rnams la/_/nga rgyal byed pa rmongs zhes bshad/_/de la phan tshun 'dzer ba ni/_/zhe sdang zhes ni bya bar bshad/_/mtshan nyid 'dod chags zhen pa yin/_/ye shes thabs ni rdo rjer bshad/_/dga' ba rdzogs pa'i longs spyod mchog_/bud 
[\[150b.5\]]med bde mchog phun sum tshogs/_/gti mug zhe sdang 'dod chags dang /_/rdo rje la dga' rtag par gnas/_/des na sangs rgyas rnams kyi thabs/_/rdo rje theg pa zhes bshad do/_/mi 'jig bdag nyid chos rnams ni/_/ma skyes pa yi ngo bo nyid/_/dngos po 
[\[150b.6\]]kun gyi dam tshig ste/_/de nyid gshin rje mthar byed do/_/rnam shes min bdag chos rnams ni/_/don dam mi 'gyur dag gyur te/_/sems kun gyi ni dam tshig ste/_/da nas rgyal ba shes mthar byed/_/brjod med bdag nyid chos rnams ni/_/ming dang gzugs blo 
[\[150b.7\]]dngos po med/_/chos rnams kun gyi dam tshig ste/_/des na khyab bdag pad mthar byed/_/mi rtog bdag nyid chos rnams ni/_/rang bzhin gyis ni zhi ba'i dngos/_/rdo rje kun gyi dam tshig ste/_/des na gtso bo bgegs mthar byed/_/mi 'jig rnam par mi shes pa/_
[\[151a\]]
[\[151a.1\]]brjod du med dang rtog bral ba/_/sangs rgyas byang chub ye shes 'di/_/shes na bde ba thob par 'gyur/_/gti mug gti mug longs spyod pas/_/gti mug zad phyir gshin rje gshed/_/des na lus mthar byed pa ste/_/des na shes bya mthar byed 'gyur/_/
[\[151a.2\]]nyes pa nyes pa longs spyod pas/_/nyes pa zad phyir shes mthar byed/_/des na sems ni mthar byed de/_/des na nyon mongs mthar byed 'gyur/_/'dod chags 'dod chags longs spyod pas/_/'dod chags zad pas pad mthar byed/_/des na chags pa mthar byed 
[\[151a.3\]]de/_/de bzhin snyoms 'jug mthar byed 'gyur/_/nyon mongs kun zad gang yin dang /_/de bzhin las ni thams cad zad/_/sgrib pa kun zad ye shes ni/_/bgegs mthar byed ces bya bar bshad/_/nyon mongs rdo rje'i sgrib dag na/_/las rnams thams cad rnam 
[\[151a.4\]]par dag_/las rnams thams cad rnam dag pas/_/las skyes 'bras bu rnam dag 'gyur/_/gzung dang chags pa nyid dang ni/_/rnam pa de bzhin mi g.yo dang /_/rgyu nyid 'bras bu nyid dag ste/_/drug las thugs ni kun du 'byung /_/'dod pa'i rgyal po la sogs drug_/
[\[151a.5\]]khro bo'i dbang por rnam par grags/_/dam tshig rdo rje la sogs drug_/sa la sogs pa rnam pa lnga/_/'byung dang 'byung las gyur par grags/_/rig pa'i rgyal por zhes bshad do/_/gzugs kyi rdo rje la sogs drug_/rdo rje'i bdag po zhes bshad do/_/
[\[151a.6\]]sku gsung thugs kyi rdo rje las/_/bdag nyid chen po kun du 'byung /_/thabs dang shes rab las byang ba'i/_/phung po khams dang skye mched gzugs/_/rdzogs pa'i rim pa'i sbyor ba yis/_/sngags pas sbyor ba nges byas la/_/thams cad dag par mos pa 
[\[151a.7\]]yis/_/'jigs pa thams cad spangs nas su/_/dogs pa med pa'i sems kyis ni/_/sngags pas seng ge bzhin du spyod/_/'di la mi bya ci yang med/_/de bzhin mi bza'ang yod ma yin/_/smra bar mi bya cung zad med/_/rtag tu mi 
[\[151b\]]
[\[151b.1\]]bsam ci yang med/_/mnyam par ma bzhag sbyor ba yis/_/rtag pa nyid du mnyam par 'jog_/gang gis sems kun la spyod pa/_/kun du spyod pa zhes bshad do/_/dbang po dang ni yul rnams kyi/_/rkyen gyis gang dang gang byung yid/_/yid de man zhes bya bar bshad/_/
[\[151b.2\]]tra ni skyob par byed pa'i don/_/'jig rten spyod las rnam grol bar/_/gang bshad dam tshig sdom pa ste/_/rdo rje kun gyis bsrungs pa ni/_/sngags kyi spyod pa zhes bshad do/_/rang rang gi ni ngo bo nyid/_/snying po yid kyis rnam bsams te/_/gsang sngags 
[\[151b.3\]]zlos pa'i dbye ba yis/_/zlos par byed cing spro zhing bsdu/_/sangs rgyas sna tshogs rdo rje'i bdag_/ye shes sa bon dag gis bsdu/_/byang chub bdag med sa bon gyis/_/brtul zhugs can gyis bdag med gzung /_/sna tshogs bzhin du sna tshogs spro/_/dus 
[\[151b.4\]]gsum sa bon dag gis bzla/_/bzlas pa smra bar grags bas na/_/ngag kun bzlas pa zhes bshad la/_/sngags kun 'bod pa zhes bshad de/_/de nyid bskul bar smra ba'o/_/ji ltar thugs sogs byin rlob pa/_/ting nge 'dzin kyang de bzhin no/_/de rnams 
[\[151b.5\]]spyi bor dbang bskur dang /_/de bzhin kun du mchod pa'o/_/rdo rje 'chang ba gang yin pa'i/_/rig pa yod pa'i sbyor ba dang /_/bdag byin brlab sogs de bzhin te/_/de yi longs spyod bzhir shes bya/_/dpa' bo rdo rje gcig pu yi/_/spyi bor dbang bskur re re 
[\[151b.6\]]ste/_/snying po phyag rgya sngags tsam dang /_nga rigs rim gyis rgyas gdab pa'o/_/'bras bus rgyu ni rgyas gdab cing /_/rgyu yis 'bras bu rgyas gdab par/_/bsgom gyi gzhan du dngos grub ni/_/bskal pa bye bar 'byung mi 'gyur/_/longs spyod bzhi dang yang 
[\[151b.7\]]dag ldan/_/rig pa'i skyes bu rdo rje can/_/sku gsung thugs kyi dbye ba yis/_/gru gsum du ni rnam par bsgom/_/kun nas ser ba'i 'khor lo ni/_/rtsibs bcu de dbus rnam par bsgom/_/rtsibs kun la ni khro bo bcu/_/ye shes bdag nyid bcu las byung /_/
[\[152a\]]
[\[152a.1\]]'gog pa'i rdo rjes bsgom bya zhing /_/mchog tu mdzes pas bsgrub par bya/_/rdo rje 'bar ba'i sprin spros pas/_/mi g.yo ba dang mtshungs par 'khor/_/de ltar chos 'byung ye shes ni/_/rang bzhin dri ma med zhi ba/_/bsgoms pas skad cig 
[\[152a.2\]]nyid kyis ni/_/sangs rgyas spyan ni rab tu 'byung /_/rdo rje can gyis chos bstan pa/_/rim pa gnyis la yang dag brten/_/bskyed pa yi ni rim nyid dang /_/de bzhin rdzogs pa'i rim pa'o/_/sgrub pa dang ni nan tan dang /_/dam tshig de bzhin sdom pa rnams/_/
[\[152a.3\]]sngar ni de kun rgyas par ni/_/rim pa'i dbye bas phye ba yin/_/gzugs dang sgra sogs 'dod pa ni/_/bde sdug gnyi ga'i bdag nyid can/_/'dod chags zhe sdang gti mug sogs/_/rtag tu snying la skye bar 'gyur/_/chags la 'dod chags rdo rje can/_/
[\[152a.4\]]rdo rje 'dra bar rin chen 'byung /_/rin chen bzhin du dam tshig shes/_/'dod pa de rnams dam tshig mtshungs/_/rnam bcas dang ni rnam pa med/_/kun 'gro yi ge gsum bdag nyid/_/bya ba dang ni dbrog pa dang /_/spro dang rang gi bzlas pa bya'o/_/
[\[152a.5\]]de ltar zhe sdang gti mug dag_/sa gsum du ni bskyed par bya/_/gsang ba'i bdag pos rgyas btab cing /_/rdo rje can gyi don byed do/_/zhe sdang sbyor ba'i rnal 'byor pas/_/zhe sdang 'khor lo bskyed nas su/_/rdo rje drag pos bcom nas ni/_/
[\[152a.6\]]ye shes rdo rje can gyis bsdu/_/de ni spro bas rtogs byas la/_/de bzhin spar yang bsdu bar bya'o/_/'di lta'i sbyor ba goms byas na/_/zhe sdang rdo rjer bdag nyid 'gyur/_/khams gsum po ni ma lus pa/_/bsad dang de bzhin gso ba dang /_/skad cig tsam gyis 
[\[152a.7\]]byed par ni/_/mngon du nus par the tshom med/_/gti mug sbyor ba'i rnal 'byor pas/_/gti mug 'khor lo bskyed nas ni/_/rgyan la sogs pa gang ci'ang rung /_/de dag thams cad rtag tu brku/_/gti mug sems kyi rgya mtsho bsgom/_/rin chen 
[\[152b\]]
[\[152b.1\]]kun gyis rab tu dgang /_/gti mug 'khor lo can kun gyis/_/sbyin pa'i char ni rab tu 'bebs/_/rdzas rnams thams cad ma lus par/_/rab tu sbyin dang dbrog pa nyid/_/sems kyi rdo rje brtan po yis/_/skad cig tsam gyis dbye bar 'gyur/_/'dod chags 
[\[152b.2\]]sbyor ba'i rnal 'byor pas/_/'dod chags 'khor lo bskyed nas ni/_/lha mo thams cad phrogs nas su/_/'dod pa'i sbyor bas 'dod pa spyod/_/dga' sdug bde bas rangs pa yis/_/'dod pa'i rtsed mos rnam par 'phrul/_/de nas 'khor lo can kun la/_/
[\[152b.3\]]lha mo rab tu dbul bar bya/_/khams gsum dag tu byung ba yi/_/lha dang lha min chung ma yang /_/skad cig tsam gyis 'dod spyod na/_/mi yi bud med smos ci dgos/_/dkyil 'khor dang ni dbang bskur dang /_/las mchog gi ni tshogs rnams dag_/nyams su 
[\[152b.4\]]len cing byin rlob pa/_/grub pa'i bgrod pa gzhan yin no/_/b+ha ga'i dkyil 'khor zhes grags dang /_/byang chub sems kyi dkyil 'khor dang /_/lus kyi dkyil 'khor zhes bshad pa/_/gsum po dkyil 'khor yin par gsungs/_/phung po skye mched khams 
[\[152b.5\]]rnams ni/_/sangs rgyas thams cad rgyas btab pa'o/_/des ni rtag par rgya dgod pa/_/dkyil 'khor zhes ni bstan pa yin/_/lcags kyu dbyig to rtse gsum dang /_/ral gri mtshams su rnam par dgod/_/'dod rgyal dbyig sngon stobs mi g.yo/_/steng du 
[\[152b.6\]]'khor lo 'og gnod mdzes/_/rig rgyal rdo rje can rnams kyi/_/'khor los sgyur ba drug gi rgya/_/sa la sogs pa sems dpa' yi/_/phyag rgya rang gi dkyil 'khor ba/_/me long pi wang dung dang ni/_/de bzhin snod dang sna tshogs ras/_/chos 'byung ba yi 
[\[152b.7\]]phyag rgya drug_/rdo rje'i bdag po rdo rje can/_/sangs rgyas byang chub sems dpa' dang /_/khro rgyal rnams kyis rgyas gdab bo/_/de nas gzhan yang dpa' bo gcig_/rigs ni kha dog dag gis brtag_/lha mo dgu dang nam mkha'i khams/_/me tog ces ni 
[\[153a\]]
[\[153a.1\]]bshad pa yin/_/sku gsung thugs kyi dbye ba yis/_/rigs kyi rim gyis dgod par bya/_/mchod rten sangs rgyas thams cad kyi/_/bzhugs gnas pho brang yin par bshad/_/ye shes sems dpas gang reg pa/_/ye shes 'khor lo zhes 
[\[153a.2\]]bshad do/_/mi 'gyur rdo rje gsum yi ge/_/sa bon yi ge gnas zhes bshad/_/sku gsung thugs kyi de nyid ni/_/sad par byas pas bskul bar bshad/_/phyogs bcu'i 'jig rten khams rnams su/_/'od zer 'gyed pa gtong ba'o/_/rdo rje can 
[\[153a.3\]]kun spyan 'dren pas/_/rdo rje can kun spyan drang ba'o/_/rdo rje can gyi gnas de yi/_/'od zer gyis ni rdo rje kun/_/bsdus nas gong bu'i tshul gyis su/_/bcings pa bcing ba yin par bshad/_/sku gsung thugs kyi rdo rje yis/_/sku gsung thugs kyi dkyil 
[\[153a.4\]]'khor du/_/sku gsung thugs ni rgyas btab ste/_/ri mo'i dkyil 'khor brtag par bya/_/dbang bskur dbye ba rnam gsum du/_/rgyud 'di la ni rab tu brtag_/bum pa'i dbang bskur dang po ste/_/gnyis pa gsang ba'i dbang bskur ba/_/shes rab ye shes gsum pa ste/_
[\[153a.5\]]bzhi pa de yang de bzhin no/_/mig yangs sngags kyi snod du rung /_/me tog bcas shing sa bon byung /_/blangs nas gsang ba'i dbang bskur ba/_/sngags pas slob ma dag la sbyin/_/nam mkha'i dbyings kyi dbus gnas par/_/dri chu rkang dang yang dag ldan/_/rdo rje pad+ma'i 
[\[153a.6\]]sbyor ba yis/_/rdo rje can kun yang dag bsdu/_/sku gsung thugs kyi rdo rje yis/_/de dag thams cad snying gang bsdu/_/rdo rje'i lam nas byung nas su/_/slob ma'i khar ni dbab par bya/_/'di ni gsang sngags de kun gyi/_/dbang bskur ba yi go 'phang mchog_/las 
[\[153a.7\]]mchog gi ni tshogs rnams dang /_/gsang sngags thams cad 'grub par 'gyur/_/mchog tu dad cing shes rab che/_/gzugs bzang sgrub pa po la dga'/_/sbyor ba gcig gis bya ba goms/_/dam tshig dag gi dam tshig can/_/bla ma la ni slob ma yis/_/yon rnams 
[\[153b\]]
[\[153b.1\]]rab tu phul nas ni/_/bla mas de ni byin brlabs te/_/sgrub pa po la sbyin par bya/_/rmongs pas gti mug bdag nyid sbyor/_/gti mug dga' dang yang dag ldan/_/gti mug rgyun gyis dbang bskur na/_/gti mug rdo rjer bdag nyid 'gyur/_/zhe sdang sdang ba'i bdag nyid 
[\[153b.2\]]sbyor/_/zhe sdang dga' dang yang dag ldan/_/zhe sdang rgyun gyis dbang bskur na/_/zhe sdang rdo rjer bdag nyid 'gyur/_/chags pas 'dod chags bdag nyid sbyor/_/'dod chags dga' dang yang dag ldan/_/'dod chags rgyun gyis dbang bskur na/_/'dod chags rdo rjer 
[\[153b.3\]]bdag nyid 'gyur/_/shes rab ye shes bdag nyid sbyor/_/rdo rje dga' ba yang dag ldan/_/ye shes rgyun gyis dbang bskur na/_/shes rab ye shes bdag nyid 'gyur/_/rig pa'i lha mo de nyid ni/_/rdo rje can gyi slob mas blang /_/lag par lag pa bzhag nas ni/_/
[\[153b.4\]]de bzhin gshegs rnams dbang byas la/_/slob ma'i mgo bor lag bzhag ste/_/bla ma rdo rje can gyis bsgo/_/thabs gzhan gyis ni 'tshang mi rgya/_/de bas rig pa 'di mchog yin/_/chos kun gnyis su med pa la/_/dngos po gnyis su btags pa yin/_/de bas 
[\[153b.5\]]'khor ba rnam bral bar/_/rtag tu khyod kyis mi bya'o/_/'di ni sangs rgyas thams cad kyi/_/rig pa'i brtul zhugs bla med pa'o/_/rmongs pa gang zhig 'das gyur na/_/de yi dngos grub mchog mi 'gyur/_/tha mal lus kyi chos la ni/_/dri ma lnga rnams snang ba 
[\[153b.6\]]ni/_/ye shes lnga yis byin brlabs pas/_/bdud rtsi lnga zhes bya bar bshad/_/sbar dang de bzhin sreg pa dang /_/snang bar byed dang gzugs snang ba/_/sngags kyi lus su rab sbyor bas/_/bdud rtsi lnga ni bza' bar bya/_/rdo rje hU~M las byung ba ni/_/bar snang la 
[\[153b.7\]]gnas bsam par bya/_/AHlas byung ba'i pad+ma ni/_/de yi 'og tu bsgom par bya/_/oM gyis mtshan pa'i bdud rtsi ni/_/de yi dbus su gzhag par bya/_/rdo rje'i pad+ma mnyam sbyor ba/_/'bar bas rnal 'byor tshim par bya/_/shel dang mtshungs par snang gyur 
[\[154a\]]
[\[154a.1\]]cing /_/ye shes nyi ma gnyis par gyur/_/phyogs bcu'i 'jig rten khams rnams kyi/_/mtshon cha mchog gis drangs nas ni/_/bdud rtsi de ru phab nas kyang /_/bza' ba'i sbyor bas bza' bar bya/_/bsgrub bya'i dngos grub cho ga yis/_/de bzhin dpa' 
[\[154a.2\]]bo lnga rnams bza'/_/yig gsum sa bon las bskyed bya/_/gzhan du de ni 'grub mi 'gyur/_/mi snang la sogs dngos grub ni/_/tha mal pa zhes bshad pa yin/_/sangs rgyas nyid bsgrub sangs rgyas kyis/_/dngos grub mchog ces gsungs pa yin/_/thabs 
[\[154a.3\]]ni rnam pa bzhi po dag_/byang chub rdo rje can gyis gsungs/_/rnal 'byor rgyud ni thams cad du/_/rnal 'byor pa yis rtag par bsngags/_/bsnyen pa'i cho ga dang po ste/_/nye bar sgrub pa gnyis pa yin/_/sgrub pa yang ni gsum pa ste/_/sgrub pa chen po bzhi pa'o/_/
[\[154a.4\]]thun mong mchog gi bye brag gis/_/bsnyen pa rnam pa gnyis su 'gyur/_/rdo rje bzhi po thun mong ste/_/ye shes bdud rtsi mchog yin no/_/dang po stong nyid byang chub ste/_/gnyis pa sa bon bsdu ba yin/_/gsum pa gzugs ni rdzogs pa ste/_/bzhi pa yi ge dgod 
[\[154a.5\]]pa'o/_/rdo rje rnam bzhi 'di dag gis/_/tha mal sgrub la bsnyen pa bya/_/mchog gi ye shes bdud rtsi nyid/_/sbyor ba drug gi bya ba yi/_/bsnyen pa yan lag drug gis ni/_/byas pas sgrub pa mchog tu 'gyur/_/gzhan du bsgrubs par gyur na ni/_/dngos grub mchog 
[\[154a.6\]]ni 'byung mi 'gyur/_/so sor sdud dang bsam gtan dang /_/srog rtsol de bzhin 'dzin pa dang /_/rjes su dran dang ting 'dzin te/_/sbyor ba'i yan lag drug tu bshad/_/dbang po bcu po rnams kyi yang /_/rang gi 'jug gnas thams cad du/_/'dod pa so sor sdud pas na/_/so 
[\[154a.7\]]sor sdud pa zhes bshad do/_/'dod pa lnga ni mdor bsdus nas/_/sangs rgyas lnga ru sbyor ba yis/_/brtag pa bsam gtan zhes bshad de/_/bsam gtan de ni rnam lngar 'gyur/_/rtog dang dpyod dang dga' ba dang /_/de bzhin bde ba nyid dang yang /_/sems kyi rtse 
[\[154b\]]
[\[154b.1\]]gcig nyid dag ste/_/lnga po der ni bsam gtan bsdu/_/gsang ba'i rgyud ni thams cad du/_/rnam pa du mar yongs bshad pa/_/gsang ba gsum 'byung rtog pa ste/_/de yi longs spyod byed pa'o/_/dga' dang 'dra ba gsum pa ste/_/bde ba bsdus pa bzhi pa'o/_/shes 
[\[154b.2\]]dang shes bya byung zad pa'i/_/rang sems lnga par shes par bya/_/sangs rgyas kun dngos zhi ba ni/_/'dod pa kun la rab tu gnas/_/ye shes lnga yi rang bzhin dbugs/_/'byung ba lnga yi ngo bo nyid/_/gong bu'i gzugs kyi phyung nas ni/_/sna yi rtse mor rab tu brtag_/rin chen 
[\[154b.3\]]kha dog sna lnga pa/_/srog dang rtsol ba zhes byar bshad/_/rang sngags snying gar bsams nas ni/_/srog ni thig ler gyur par bzhag_/rang dbang rin chen dag pa yin/_/gzung ba 'dzin pa yin par bshad/_/sems ni 'gog pa'i rdo rjer gyur/_/mtshan mar nyer 'dzin 'byung 
[\[154b.4\]]bar 'gyur/_/mtshan ma'i khams ni rnam pa lngar/_/byang chub rdo rjes gsungs pa yin/_/smig rgyu 'dra ba dang po ste/_/du ba lta bu gnyis pa yin/_/mkha' snang 'dra ba gsum pa ste/_/mar me ltar 'bar bzhi pa'o/_/sprin med nam mkha' lta bur ni/_/rtag tu snang 
[\[154b.5\]]ba lnga pa'o/_/brtan gyur rdo rje'i lam nas ni/_/nam mkha'i khams su spro bar bya/_/rjes dran gang zhig rnam bsgom pa/_/de dang 'dra bar spro bar bya/_/rjes su dran pa zhes bshad de/_/so sor snang ba de la skye/_/thabs dang shes rab snyoms 'jug pas/_/dngos po 
[\[154b.6\]]thams cad mdor bsdus pa/_/gong bu'i tshul gyis bsdus nas ni/_/dbus su gzugs ni rnam par bsgom/_/yud kyis ye shes rdzogs byed pa/_/ting nge 'dzin ces bya bar gnas/_/so sor sdud la snyoms 'jug na/_/sngags rnams thams cad byin gyis rlob/_/bsam 
[\[154b.7\]]gtan ye shes snyoms 'jug na/_/mngon shes lnga po 'thob par 'gyur/_/srog dang rtsol bas nges par ni/_/byang chub sems dpa' rnams kyis gzigs/_/rtag tu 'dzin pa'i stobs kyis ni/_/rdo rje sems dpa' yang dag 'byung /_/rjes dran mnyam par sbyor ba yis/_/
[\[155a\]]
[\[155a.1\]]'od kyi dkyil 'khor 'byung bar 'gyur/_/ting 'dzin dbang gyur tsam gyis ni/_/sgrib pa rnams dang bral bar 'gyur/_/snying po de ni thugs ka ru/_/zla ba rdo rje'i sbyor bas blta/_/mtshon cha mchog gis drangs nas ni/_/sems ni sngags kyi dngos byas te/_/sngags kyi gzugs 
[\[155a.2\]]kyi tshul gyis ni/_/byang chub tshigs bcad brjod par bya/_/cho ga yang dag sbyor bsgom pas/_/rang gi dkyil 'khor la gnas te/_/sems de ye shes gzugs kyis ni/_/bsgom pa nye bar bsgrub pa'o/_/ji srid mthong ba de srid du/_/rnam gnyis zla ba drug tu bsgom/_/'dod 
[\[155a.3\]]pa kun la longs spyod pas/_/thams cad du ni rtag tu bya/_/gal te zla ba drug gis ni/_/ji skad gsungs pa ma mthong na/_/ji skad bshad pa'i cho ga dang /_/sdom pa lan gsum brtsam par bya/_/de ltar byas kyang sgrub pa pos/_/mthong ba 'byung bar ma gyur cing /_/gang tshe bya ba ma 
[\[155a.4\]]grub na/_/drag shul sbyor bas bsgrub par bya/_/de tshe de yi ye shes ni/_/'grub pa nges par nye bar 'byung /_/rigs kyi dbye ba'i sbyor bas ni/_/rdo rje phur bus phur bu gdab/_/de nas dbang du bya ba dang /_/srung ba'i sbyor ba dag kyang bya/_/'dod chags chen po'i tshul nyid kyis/_/ye 
[\[155a.5\]]shes 'khor lo can rnams bsdu/_/lha mo dgu ni spros nas su/_/bsgrub par bya ba'i lus la dgod/_/yongs su gyur las phyag rgya bzhi/_/dkyil 'khor der ni brtag par bya/_/bdag nyid dbus su gnas byas la/_/'khor lo can kun bsdu bar bya/_/thams cad rdo rje'i dngos 
[\[155a.6\]]byas la/_/de 'og byang chub bsgom par bya/_/bskul ba'i glu dbyangs bzhi yis ni/_/lha mos snying po bskul ba yis/_/dus gsum rdo rje'i rang bzhin sems/_/ye shes lta bur lus sgom mo/_/dregs pas kha dog rnam par dbye/_/de bzhin nyams kyi snying po ste/_/dbang bskur bas ni rang gi rgyu/_/
[\[155a.7\]]gzhi yis 'bras bu phye ba yin/_/sngags kyis chos ni byed 'gyur la/_/rig pa'ang chos kyi phyag rgyas so/_/'khor los sgyur ba'i rgyal po drug_/gtsug tor zhes ni rnam par grags/_/rdzu 'phrul chen pos longs spyod bzhi/_/rig pa'i rgyal mo zhes byar grags/_/de bzhin rdo rje'i bdag po 
[\[155b\]]
[\[155b.1\]]rnams/_/'dod pa thams cad ces byar bshad/_/bsam gtan rdo rje thams cad la/_/dbang bskur ba ni rab tu bsngags/_/cho ga'i sbyor ba 'di yis ni/_/ye shes lus dang lhan cig tu/_/sku gsung thugs kyi rdo rje yis/_/gnyis su med par byed sgrub pa/_/sngar bshad pa yi rim gyis ni/_/rig pa'i 
[\[155b.2\]]skyes bu rdo rje can/_/bdag dang 'dra bar dkyil 'khor bskyed/_/sgrub pa chen po zhes bshad do/_/bsnyen pa'i dus su gtsug tor che/_/sbyor ba nyid kyis gzugs su dmigs/_/nye bar sgrub pa'i dus su ni/_/bdud rtsi 'khyil pa'i gzugs kyi bar/_/sngags pa cho ga shes pa yis/_/sgrub pa rang lha'i 
[\[155b.3\]]sbyor bas bya/_/sgrub pa chen po'i dus su ni/_/gtso bo sangs rgyas bdag po'i sku/_/'di ni rdo rje can kun dang /_/rnal 'byor mchog gi gsang ba che/_/de lta'i rnam phyes shes byas nas/_/dngos grub mchog ni bsgrub par bya/_/gzhan du bskal pa bye bas ni/_/sangs rgyas skyob pa rnams kyis 
[\[155b.4\]]kyang /_/dngos grub mchog ni zhi ba dag_/nges par 'byung bar mi 'gyur ro/_/bsgrub bya bsgrub par yang dag sbyor/_/gang yin de ni bsnyen par bshad/_/rdo rje pad+ma mnyam sbyor ba/_/nye bar sgrub pa zhes bshad do/_/yi ge hU~M dang phaT ldan pa/_/bskyed pa sgrub pa zhes bshad pa/_/ngo bo nyid ni zhi bde ba/_/
[\[155b.5\]]sgrub pa chen po zhes bshad do/_/dpal ldan sangs rgyas kun gyi bdag_/rdo rje 'chang ba chen po'i gnas/_/sangs rgyas kun gyi thabs las byung /_/de nyid chos rnams chos nyid do/_/las dang rjes mthun gang gang gis/_/rnal 'byor pa yis sbyor ba dmigs/_/dkyil 'khor de dang de 
[\[155b.6\]]bskyed nas/_/dam tshig mi zad bsgom par bya/_/sku gsung thugs kyi rdo rje yi/_/dam tshig dang po bsrung bar bya/_/de nas gtsug tor dam tshig ni/_/cho ga ji skad gsungs las byung /_/las dang gang gang rjes mthun pas/_/rang gi 'khor la bka' yang bsgo/_/bsgrub bya'i lus gang 
[\[155b.7\]]yin pa la'ang /_/dkyil 'khor rnam par bsgoms nas su/_/de yi lus gnas 'khor lo la/_/de yi nyes pa bsgrag par bya/_/de nas de rnams des bcom nas/_/byung bar gyur pa rnam par bsgom/_/dngos po kun gyis rnam bsgoms nas/_/dngos po kun gyis drangs nas ni/_/
[\[156a\]]
[\[156a.1\]]de ni rang gi 'khor lor gzhug_/ji skad gsungs pa'i rdzas rnams kyis/_/de yi gzugs brnyan byas nas ni/_/khro bas khyab pa'i sems kyis ni/_/rkang pas mtshan ma mnan par bya/_/de nas bka' mnos khro bo ni/_/sna tshogs tshogs kyis bskor ba rnams/_/sgrub pa rdo rje 
[\[156a.2\]]can gyis ni/_/bsgrub bya gsang phyir gtang bar bya/_/khro bo'i rgyal po des bskor nas/_/de ni bcing zhing brdeg pa dang /_/de nas gdungs shing skrag gyur pa/_/sgrub pa pos ni dgug par bya/_/rdo rje gsum gyi sngags kyis ni/_/de yi gzugs brnyan la phab nas/_/sngags pas rdo rje 
[\[156a.3\]]dag gis ni/_/spyi bo mgrin pa snying ga ru/_/phur bu'i sngags kyis phur bu gdab/_/yams dang nye bar 'tshe ba kun/_/sna tshogs yul las byung ba rnams/_/gzugs de la ni phab nas su/_/de rnams kyis ni phur bus gdab/_/de nas sbyor ba thams cad kyis/_/cho ga ji skad gsungs pa 
[\[156a.4\]]bzhin/_/'khrul 'khor sngags kyi sbyor la sogs/_/las kyi dbye bas sbyar bar bya/_/mtshan ma mnan nas bzlas pa'am/_/khro bo'i dkyil 'khor sbyin sreg gam/_/bsgom pas gdug pa'i sems can ni/_/zos par gyur par rab tu brtag_/zhi la zhi ba'i sems kyis bya/_/rgyas la 
[\[156a.5\]]dga' ba'i yid kyis te/_/dbang la chags pa'i yid du bya/_/khro la gtum pas rab tu bsgrub/_/ces pa'o/_/de nas bcom ldan 'das de bzhin gshegs pa de dag thams cad kyis byang chub sems dpa' sems dpa' chen po de rnams kyi the tshom thams cad bcad par mdzad nas/_the tshom thams 
[\[156a.6\]]cad gcod par mdzad pa sku dang gsung dang thugs rdo rje rang gi sku dang gsung dang thugs rdo rje la zhugs te/_rang gi sku dang gsung dang thugs kyis dmigs nas cang mi gsung bar bzhugs par gyur te/_/de nas byang chub sems dpa' sems dpa' chen po de dag thams cad kyis de bzhin gshegs pa 
[\[156a.7\]]de dag thams cad la bstod pa'i rgyal po 'dis bstod do/_/thams cad sku khyod phyag 'tshal lo/_/thams cad gsung la phyag 'tshal 'dud/_/thams cad thugs khyod phyag 'tshal lo/_/thams cad mdzad la phyag 'tshal 'dud/_/sku gsung thugs ni rdo rje yi/_/sku gsung thugs ni 
[\[156b\]]
[\[156b.1\]]thob 'gyur bas/_/sems can sangs rgyas mi mnyam mnyam/_/bsgrub bya su yin sgrub po gang /_/sgrub pa'i dbang po bdag nyid che/_/sangs rgyas thams cad gsod pa yis/_/ji ltar sdig pas gos mi 'gyur/_/gal te gos 'gyur 'bras bu gang /_/de nas de bzhin gshegs pa de 
[\[156b.2\]]dag thams cad kyis byang chub sems dpa' sems dpa' chen po de rnams la legs so legs so zhes bya ba byin te/_sems dpa' chen po legs so legs/_/bdag nyid chen po legs so legs/_/gsung dbyangs chen po legs so legs/_/mchod pa chen po legs so legs/_/slob dpon 
[\[156b.3\]]byang chub rdo rje can/_/dpal ldan sangs rgyas kun gyi bdag_/dngos rnams thams cad sgyu ma bzhin/_/skyed dang sdud par mdzad pa po/_/des na de yi sdig mi 'gyur/_/bsod nams dag kyang de bzhin no/_/gang la sdig dang bsod nams med/_/de ni byang chub yin par gsungs/_/mgon po de 
[\[156b.4\]]yi slu ba yis/_/lus can thams cad 'jig mdzad cing /_/ngan 'gror skye bar mi 'gyur zhing /_/byang chub kyang ni rnyed mi dka'/_/sngon ni mi bzad las byas pas/_/gal te dmyal ba rnams su ni/_/skye bo skye 'gyur de rnams kyi/_/dmyal ba rnams kyi 'bras bu che/_/byang chub rdo rjes bsgrub 
[\[156b.5\]]bya 'di/_/ye shes kyis ni rgyas btab pas/_/sems can rnams la sbyor ba des/_/mchog tu phan btags shes par bya/_/tshar gcod pa dang rjes bzung las/_/bdag nyid chen po de yis bya/_/sgrub pa chen po'i mthar thug par/_/byas nas las rnams brtsam par bya/_/de nas byang chub sems 
[\[156b.6\]]dpa' sems dpa' chen po de rnams rdo rje can thams cad kyi thugs rje chen po'i tshul gyis chos thos pas dga' zhing rab tu dga' la mgu ba'i yid kyis legs so zhes bya ba gsol te/_mgon po chen po legs so legs/_/thub pa chen po legs so legs/_/chos rnams chen po legs so legs/_/thugs 
[\[156b.7\]]rje chen po legs so legs/_/e ma'o kun du bzang po yi/_/thugs rje chen po dri ma med/_/gdug pa'i mi bzad las kyis kyang /_/sangs rgyas nyid kyi 'bras bu stsol/_/de nas de bzhin gshegs pa de dag thams cad kyis byang chub sems dpa' sems dpa' chen po de rnams la 'di skad 
[\[157a\]]
[\[157a.1\]]ces bka' stsal to/_/rigs kyi bu de lta bas na de bzhin gshegs pa thams cad kyis dbang bskur ba'i gsang ba 'dus par dbang bskur ba'i sngags pas 'jigs par mi bya zhing /_skrag par mi bya/_dngang bar mi bya'o/_/de ci'i phyir zhe na/_/byang chub rdo rje las 
[\[157a.2\]]byung ba/_/zhe sdang rdo rje che la sogs/_/sngags kyi rgyun ni bsdus pa dag_/yongs su spang bar mi bya'o/_/de nas byang chub sems dpa' sems dpa' chen po de dag thams cad kyis/_de bzhin gshegs pa de dag thams cad la mgrin gcig tu tshigs su bcad pa 'dis 
[\[157a.3\]]mngon par bstod do/_/dus gsum rdo rje'i thugs yin srid dang thar gyur gang /_/zhi zhing sgrib med nam mkha' dag pa'i ngo bo nyid/_/sangs rgyas rnam rgyas byang chub dbang phyug rdo rje can/_/de la lus ngag yid kyis rtag tu phyag 'tshal lo/_/gang zhig gzugs 
[\[157a.4\]]dang tshor ba 'du shes 'du byed dang /_/rnam par shes dang skye mched drug dang dbang po drug_/sa chu me dang rlung dang nam mkha' thams cad ni/_/byang chub sems 'dra rgya chen de la phyag 'tshal lo/_/gti mug nyes pa 'dod chags rdo rje chos bcas gang /_/
[\[157a.5\]]rig pa'i sbyor ba las byung rtag tu rab 'brel bar/_/rnam pa sna tshogs dga' bas myos pa'i dngos gyur ba/_/byang chub sems 'dra rgya chen de la phyag 'tshal lo/_/spro dang dga' dang rnam pa de bzhin mi 'gyur dang /_/rgyu dang 'bras bu'i rang bzhin sems 
[\[157a.6\]]su rjes gtogs chos/_/rmongs dang zhe sdang 'dod chags sgrib pa rdo rje ste/_/byang chub sems 'dra rgya chen de la phyag 'tshal lo/_/gang zhig thog med dngos po rnam dag 'di sgom pa/_/thabs dang shes rab las byung spros dang rnam par bral/_/
[\[157a.7\]]gsang ba'i dbang bskur brtul zhugs dam tshig sbyor ba brtag_/byang chub rdo rje 'drar blta de la rtag phyag 'tshal/_/gang zhig dngos grub mchog gi thabs ni 'di sgom zhing /_/bsnyen pa'i cho ga nye bar sgrub dang sgrub pa dang /_/sgrub pa chen pos blo mi 'gyur 
[\[157b\]]
[\[157b.1\]]ba'i sgrub dbang po/_/byang chub rdo rje 'drar blta de la rtag phyag 'tshal/_/gang zhig thun bzhi'i rdo rje dag ni sgrub byed pa/_/mi snang la sogs sna tshogs mchog dang dman grub cing /_/bla ma'i drin gyis 'di na ma nor lam rtogs pa/_/byang chub rdo rje 'drar blta de la 
[\[157b.2\]]rtag phyag 'tshal/_/gang zhig rab gsang 'dus pa'i rgyud 'di nyan pa dang /_/'don par byed dang klog pa dang ni sems pa dang /_/mchod par byed pa dang ni 'dri 'am 'drir 'jug pa/_/byang chub rdo rje 'drar blta de la rtag phyag 'tshal/_/gang du zhi sogs las tshogs shin tu 
[\[157b.3\]]brtags pa yis/_/'khrul 'khor sngags kyi cho ga de bzhin rgyas 'debs pa'i/_/bsgrub bya 'di dang ldan pa'i sgrub pa'i dbang po ni/_/byang chub rdo rje 'drar blta de la rtag phyag 'tshal/_/gang gis gtso bo sgrub pa po mthong reg pa dang /_/legs par dran dang ming tsam 
[\[157b.4\]]nges par thos pa dang /_/dad par byed cing phyogs gcig tsam zhig 'dzin pa dag_/byang chub rdo rje 'drar blta de la rtag phyag 'tshal/_/bstod pa'i tshig ni zhi ba 'dis/_/'dren pa kun la bstod pa dang /_/byang chub sems dpa' mchod chen la/_/mgon po de dag rjes yi rang /_/'dus pa gsang ba 
[\[157b.5\]]las byung ba/_/de bzhin gshegs pa kun gyi gsang /_/rgyud kun bdag po'i dbang po yis/_/rgyud 'di legs par gsungs pa yin/_/de nas de bzhin gshegs pa de dag thams cad dang /_byang chub sems dpa' de dag thams cad kyis de skad ces gsungs nas nyid kyi sku dang gsung dang thugs rdo rje 
[\[157b.6\]]la bzhugs te/_sku dang gsung dang thugs rdo rje'i sku dang gsung dang thugs rang gi sku dang gsung dang thugs rdo rje la dmigs te cang mi gsung bar gyur to/_/de bzhin gshegs pa thams cad kyi sku dang gsung dang thugs kyi gsang ba chen po gsang ba 'dus pa las gsang ba thams cad ston pa rdo rje'i ye 
[\[157b.7\]]shes kyis byin gyis rlob pa zhes bya ba'i le'u ste [{]bcwa [,]bco [}]brgyad pa rdzogs [{]s+ho[,]so[}]//_//rgya gar gyi mkhan po A tsAr+ya shrad d+hA ka ra war+m+ma dang /_zhu chen gyi lo tsA ba dge slong rin chen bzang pos bsgyur cing bcos te gtan la phab pa//_//
[\[158a\]]
[\[158a.1\]{D444}]@#/_/rgya gar skad du/_san d+hibyA ka ra Na nA ma tan+t+ra/_bod skad du/_dgongs pa lung bstan pa zhes bya ba'i rgyud/_bcom ldan 'das dpal rdo rje sems dpa' la phyag 'tshal lo/_/de nyid 'di skad bdag gis thos/_/shin tu gsal ba'i dus gcig na/_/gsang gtso 
[\[158a.2\]]rdo rje bcom ldan 'das/_/dam tshig mchog ni rdo rje gsum/_/de bzhin gshegs kun ye shes ni/_/yon tan phun tshogs bsam mi khyab/_/yod med gnyi ga las 'das pas/_/gnas med pa la gnas zhes bya/_/nam mkha' rang bzhin gcig pa 'dir/_/kun mkhyen ye shes rnam 
[\[158a.3\]]bsgom pa/_/'gro snying rnam dag ces bya la/_/thub pa chen po bzhugs pa yin/_/ma rig pa dang 'du byed dang /_/rnam par shes dang ming dang gzugs/_/skye mched drug dang reg pa dang /_/tshor ba dang ni sred pa dang /_/nyer len srid pa skye ba dang /_/rga shi zhes bya rig ma yin/_/nga rgyal 
[\[158a.4\]]che ba'i nga rgyal dang /_/nga'o snyam rgyal mngon nga rgyal/_/gzhan yang nga rgyal las nga rgyal/_/cung zad nga rgyal log par bcas/_/'di dag rdo rje mtha' can mchog_/byang chub sems dpa' de bzhin gshegs/_/de rnams brjod mi lang ba'i grangs/_/brjod kyis mi lang nyid du gyur/_/
[\[158a.5\]]sangs rgyas zhing ni grangs med pa'i/_/ri rab rdul phran grangs mnyam pa/_/byang chub sems dpa' sems dpa' che/_/til gyi gang bu mtshungs pa dang /_/de bzhin gshegs pa rnams kyis kyang /_/nam mkha'i khams kun gang bar snang /_/de nas dpal ldan rnam snang mdzad/_/sku gsung 
[\[158a.6\]]thugs kyi rdo rje can/_/'khor gyi dkyil 'khor la gzigs nas/_/de nyid gsum skyes skur mdzad do/_/tshangs pa khyab 'jug lha chen dang /_/'dod dang rig byed de bzhin zung /_/tshangs lha de bzhin zla ba ste/_/phung po la sogs grangs dang mnyam/_/sgra sgrogs de bzhin dga' byed dang /_/
[\[158a.7\]]skya bseng skem byed thub pa dang /_/sna yon dang ni dkon mchog gsum/_/de bzhin gshegs kun gcig pu nyid/_/de tshe phyung ba gsol ba yi/_/gsang sngags gsungs pa dang po nyid/_/thub chen byang chub sems tshul du/_/mdzad pa gnyis pa yin par bshad/_/rnam lnga mngon par byang 
[\[158b\]]
[\[158b.1\]]chub pa'i/_/phra mo rnal 'byor gsum pa yin/_/dbang bskur ba ni rnam pa bzhi/_/gzugs kyi dkyil 'khor nyid bzhi pa/_/bsrung ba'i bslab gzhi rnam bzhi dang /_/spyod pa'ang 'dir ni lnga pa ste/_/drug pa rang sangs rgyas nyid kyi/_/ting 'dzin phra mo'i rnal 'byor ro/_/bdun pa de 
[\[158b.2\]]nyid mchod par bshad/_/gsang ba'i dbang du gtso bos mdzad/_/phyag rgyas dbang bskur brgyad pa bstan/_/dam tshig bzhi po dgu pa yin/_/rnam pa bcur phye yang dag rtog_/bzlas pa'i sngags kyang gsungs pa yin/_/bcu gcig ming du byung ba na/_/phyag rgya gcig par bshad 
[\[158b.3\]]dkyil 'khor/_/bcu gnyis pa yi bdag nyid sku/_/nyan thos byang chub ston par mdzad/_/de bzhin rig pa spyod grub ba/_/mngon shes lnga ni bcu gsum pa/_/bcu dang bzhi par bzhi po dang /_/phreng sngags bla ma ston par mdzad/_/phyogs dang skya bseng nyid gyur ba/_/dngos grub dkyil 
[\[158b.4\]]'khor bla med pa'o/_/sgra sgrogs dus dang yang dag ldan/_/dkyil 'khor rdul tshon ldan pa'o/_/slob ma dbang bskur nyi zla dag_/chags bral sna tshogs nyid gyur ba/_/sna tshogs tshig gi don gyi brda/_/sna tshogs ming can ming gcig bu/_/de ltar rnam pa sna tshogs pa'i/_/so 
[\[158b.5\]]sor sdud pa rab tu bstan/_/gcig dang du ma las grol ba/_/yang dag mthong nas yongs su bsgom/_/yongs su bsgoms par gyur pa'i bdag_/rten 'brel du yang bstan par bya/_/de nas ma skyes sbyor ba la/_/thub pa rnam par snang mdzad che/_/rten 'brel yan lag bcu gnyis 
[\[158b.6\]]pa'i/_/ting 'dzin de 'og ston par mdzad/_/'dod pa'i yan lag 'gro ba'i tshogs/_/gnyis pa thams cad de bzhin gshegs/_/'dod chags che tshul zhes bya ba'i/_/ting nge 'dzin la snyoms par zhugs/_/de bzhin gshegs kun gtso bo yi/_/rang gi sku la zhugs par mdzad/_/
[\[158b.7\]]byang chub sems dpa' sems dpa' che/_/rgyun de la ni sbyor bar gyur/_/de nas de bzhin gshegs kun dang /_/de bzhin byang chub sems dpa' rnams/_/de bzhin gshegs bdag mnyes bya'i phyir/_/de rnams zhugs nas byung gyur ba/_/srog dang gyen rgyu thur sel dang /_/mnyam 
[\[159a\]]
[\[159a.1\]]gnas khyab byed ces bya dang /_/klu dang rus sbal rtsangs pa dang /_/lha sbyin gzhu rgyal zhes bya ba/_/'di dag tu ni nyid sku mdzad/_/bud med gzugs su slar sprul te/_/rang gi ngo bo ji bzhin du/_/de sku'i sku las byung bar gyur/_/de nyid gsum ni mnyam sbyor 
[\[159a.2\]]las/_/rang gi gsang sngags de dag bsgom/_/yan lag kun las nges grol zhing /_/shin tu phra ba nyid du gyur/_/dbu dgos ming las byung ba ni/_/zhi gnas dang ni lhag mthong ste/_/dngos med ngo bo nyid yin pas/_/rang nyid kyang ni mi shes so/_/'on kyang 'di ltar thub pa la/_/
[\[159a.3\]]de bzhin gshegs rnams gsol ba 'debs/_/bcom ldan dgongs pa lung bstan pa/_/chos kyi mchog ni bstan du gsol/_/khyab bdag khyed ni chos 'di rnams/_/dngos med nyid ni thugs su chud/_/'gro ba'i don ni rab sgrub pas/_/yid bzhin nor bu lta bur mdzes/_/gang 
[\[159a.4\]]zhig yang dag shes gyur na/_/'jig rten pa dang rtsod med cing /_/de bzhin 'jig rten 'das pa dang /_/'jig rten shin tu 'das de bzhin/_/gang 'di zhi ba nyid kyi chos/_/zhi gnas shin tu sngon 'gro ba/_/byang chub sems dpas thos na yang /_/de bzhin nyid kyi bde ba byed/_/de nas sa snying 
[\[159a.5\]]la sogs pa'i/_/byang chub sems dpa' sems dpa' che/_/mgon po rnam snang chen po la/_/de dag gis ni zhus gyur pa/_/gang shes bla med byang chub ni/_/ma 'ongs skye bos thos 'gyur ba'i/_/gsang sngags de nyid don 'byung ba/_/rnal 'byor bcom ldan bshad du gsol/_/lan 
[\[159a.6\]]gnyis gsol kyang mgon po ni/_/mi gsung bar ni rnam par bzhugs/_/rdo rje can gyis de shes nas/_/de nas slar yang zhus par gyur/_/gang 'di zhi gnas la sogs pa'i/_/rnal 'byor zab mo bla med pa/_/de ni 'di ltar sngags pas bsngags/_/'tshal 'gyur de ni gtso bos 
[\[159a.7\]]gsungs/_/bya ba dag bya'i rnal 'byor dang /_/rnal 'byor 'ba' zhig pa nyid dang /_/lung ni yang dag gang yin pa/_/de ni bstan par mdzad pa'i rigs/_/zhus pa'i don ni mkhyen nas ni/_/bcom ldan rdo rje can gyis gsungs/_/gsang sngags tshul ni mchog gyur 'di/_/
[\[159b\]]
[\[159b.1\]]gsang ba khyod la bstan par bya/_/'di skad ces bya'i gsang sngags che/_/gsang sngags kun don sngags ster ba'o/_/der ni lnga yi bdag gyur cing /_/sbyor ba bzhi dang bcu yi bdag_/lnga pa lnga po'i ming 'di ni/_/gsal dang mi gsal dag tu sbyar/_/rgya mngon phyogs pa'i sbyor 
[\[159b.2\]]bshad pa/_/dkyil 'khor lnga yis brgyan pa yin/_/bcu bdun zhes ni bshad pa 'di'i/_/gsungs pa'i don de ma shes pas/_/sngags pas gsang sngags sbyor ba dag_/de tshe ji ltar byed par 'gyur/_/don 'di rtogs par gyur nas ni/_/sna tshogs don ni ston pa dang /_/'gro 
[\[159b.3\]]ba'i don ni rab sgrub pa/_/gsang sngags rig ba mchog rnams byed/_/bdag ni stong dang yang dag sbyar/_/yi ge a ni steng du gnas/_/phyi ma zhes bya gnas byas la/_/sngags pas sems can don rnams bya/_/yi ge a gnyis sbyor ba gang /_/a sgo las skyes nyid du 'gyur/_/steng 
[\[159b.4\]]'og phyogs kyi rnam pa de/_/dngos po med pa'i ngo bo nyid/_/gang zhig 'di las gsungs pa ni/_/bsam mi khyab pa'i thabs chos nyid/_/bdag gis zhes rtogs de 'gyur ba/_/thogs med rtog pa 'di gnas so/_/ston pa po dang bstan dang gnas/_/phra rab tsam gyi ngo bo med/_/kun rdzob 
[\[159b.5\]]dus gsum sbyor gcig pa/_/sngags pa rnams kyi thos de 'gyur/_/shin tu grangs med bskal pa ru/_/sangs rgyas rnams kyis gang mkhyen pa/_/sngags pa rnams kyis dus gcig na/_/skad cig la rdzogs byang chub thob/_/kun mkhyen kun rig thugs chud pa/_/gsang sngags 
[\[159b.6\]]ston pa'i chos can te/_/de nyid kho na bcom ldan mchog_/sku gsung thugs rdo rje las skyes/_/mi rtog nam mkha' ji bzhin te/_/gsang sngags thams cad nyi ma 'dra/_/sa la rlung bzhin sngags pa ni/_/'dod pa kun la nye bar spyod/_/thams cad 'gyur ba gang gang yin/_/de de stong 
[\[159b.7\]]pa nyid du 'gyur/_/de bzhin sbyor ba de mthong bas/_/kun rig de ni de bzhin gshegs/_/de bzhin nyid gzugs brnyan gyur pa/_/de ni sku yi rdo rjer gyur/_/'gro ba yang dag tshim par 'byung /_/mi phyed gsung gi rdo rjer gyur/_/nam mkha'i gnas kyi sbyor ba gang /_/bsam mi khyab par spro 
[\[160a\]]
[\[160a.1\]]bdag nyid/_/de nyid ye shes rgya mtsho la/_/thugs kyi rdo rje yang dag byung /_/sems can kun gyi sems gang yin/_/nam mkha' yongs su brtags pa ste/_/de yang de ru kun gnas pas/_/bud med chos gcig pu yi gzugs/_/sangs rgyas kun gyis gang brten 
[\[160a.2\]]pa/_/sar gyur de ni bcu gsum pa/_/de ni bud med ces bshad de/_/de bas chos de b+ha ga yin/_/bya ba la sogs ji skad bshad/_/dam tshig chen po gcig tu gyur/_/dngos med chos nyid gcig pu ru/_/'di ni de dag mnyam par 'gyur/_/dam tshig sku gsung thugs dang ni/_/ting 
[\[160a.3\]]'dzin de bzhin rgyal ba dang /_/sa dang chu dang de bzhin me/_/rlung dang nam mkha' nyid dag dang /_/gzugs dang sgra dang dri dang ro/_/reg dang de bzhin chos kyi dbyings/_/'di rnams rdo rje'i mtha' can byung /_/byang chub sems dpa' rdzu 'phrul che/_/de ltar brjod mi lang zhes pa/_/brjod mi 
[\[160a.4\]]lang ba nyid gyur rnams/_/sangs rgyas zhing gi ri rab kyi/_/rdul phran gyi ni grangs mnyam pa'i/_/byang chub sems dpa' sems chen dang /_/nam mkha' mnyam pa'i de bzhin gshegs/_/mi bskyod rnam snang mdzad rin chen/_/dpag med tshe dang gdon mi za/_/'di dag nam mkha'i khams mnyam 
[\[160a.5\]]pa'i/_/rdo rje snying po de bzhin gshegs/_/dper na til 'bru mtshungs pa yi/_/de bzhin gshegs pa thams cad kyis/_/nam mkha'i khams ni yongs khebs pa/_/de rnams der ni yang dag snang /_/de nas mgon po rnam snang mdzad/_/de bzhin nyid dang gcig tu gyur/_/gang yang dam 
[\[160a.6\]]tshig sngon 'gro dang /_/sku rdo rje sogs ming can gyi/_/byang chub sems dpa' sems chen dang /_/don yod thams cad de bzhin gshegs/_/'di rnams sku yi yan lag grags/_/zhi gnas bsam mi khyab las byung /_/ma skyes gcig pu gzigs pa ni/_/'dod chags chen po'i tshul 
[\[160a.7\]]du gyur/_/'dod chags chen po'i tshul mchog gi/_/ting nge 'dzin la snyoms zhugs te/_/de bzhin gshegs pa kun gyi tshogs/_/de ni nyid kyi sku la bcug_/de ni de bzhin gshegs pa kun/_/de ni rnam par snang mdzad che/_/'di nyid mnyes par bya ba'i phyir/_/nyid sku bud med 
[\[160b\]]
[\[160b.1\]]nyid du mdzad/_/de nas mgon po bsam yas las/_/bud med gzugs su byung bar gyur/_/de ni sangs rgyas spyan 'dra dang /_/mA ma kI 'dra sbyor ba dang /_/gos dkar mo 'dra'i gzugs dang ni/_/sgrol ma'i gzugs su yang dag gnas/_/sgra yi ngo bo'i gzugs can dang /_/dri yi 
[\[160b.2\]]ngo bo'i gzugs dang ni/_/de bzhin ro yi ngo bo'i gzugs/_/reg gi ngo bo'i gzugs can dang /_/la la gzugs kyi ngo bo yis/_/de bzhin gshegs pa de rnams bzhugs/_/de nas tshul gsum don gcig dang /_/mi bskyod pa yang bstan phyir dang /_/'jig rten rgyang pa na gdul don 
[\[160b.3\]]du/_/'jig rten 'das pa'i tshul byung ngo /_/gnyis med mnyam pa nyid rnal 'byor/_/rdo rje bud med b+ha ga mchog_/dam tshig chen po'i dkyil 'khor du/_/de ni mi bskyod yang dag bri/_/zur bzhi pa la sgo bzhi pa/_sbyor gzhi gcig tu sbyor ba nyid/_/dri ma med par byin brlabs pa/_/kun 
[\[160b.4\]]nas shin tu gsal ba'i gzugs/_/sangs rgyas sprin gyis kun du khyab/_/'bar ba mang pos rnam par 'khrug_/gsal ba la sogs dkyil 'khor ldan/_/de bzhin gshegs pa kun gyi gnas/_/de nas de ni bcom ldan 'das/_/de bzhin gshegs kun bdag po 'di/_/dkyil 
[\[160b.5\]]'khor chen po'i dbus su yang /_/rnam par bzhag ste bzhugs par gyur/_/mi bskyod rin chen dpag med dang /_/don grub rnam snang de bzhin gshegs/_/de rnams byang chub sems rdo rje'i/_/thugs la rnam par bzhugs par gyur/_/de rnams zil gyis mnan pa'i phyir/_/de 
[\[160b.6\]]bzhin gshegs pa byang chub sems/_/dngos med ngo bor gcig par ni/_/mkha' 'dra rdo rje las byung gzigs/_/shes rab ting 'dzin gzhi gcig pu/_/de ni grib ma ltar thugs chud/_/rdo rje'i rang bzhin skur mdzad nas/_/'gro don mnyam dang mi mnyam mdzad/_/ji ltar mtshams 
[\[160b.7\]]gnas nyi ma yis/_/'gro ba gnyid log sad par byed/_/de bzhin de bzhin gshegs pa kun/_/byang chub sems kyis sad par byed/_/sku gsung thugs ni rdo rje gcig_/de rnams skye bar bzhed pa yi/_/byang chub sems kyi ngo bo yis/_/rdo rje'i sngags su mdzad par gyur/_/rig 
[\[161a\]]
[\[161a.1\]]pa skyes bu'i gzugs dag ni/_/sngags kyis byin brlabs bla na med/_/der ni zhal gsum pa lta bur/_/de bzhin gshegs pa kun gyis gzigs/_/de nas mgon po bcom ldan gyi/_/thugs rjes bzhugs pa las byung ste/_/byang chub sems ni rab bskor la/_/lan 
[\[161a.2\]]gsum ched du brjod pa mdzad/_/bsam mi khyab cing dpag med gang /_/de bzhin gshegs pa kun gyi gsang /_/rdo rje byang chub sems gcig las/_/spyod yul der ni gyur pa yin/_/de nas gsang tshul thos pa dang /_/de 'og gsang ba'i bdag pos ni/_/khyab bdag rnam par snang mdzad 
[\[161a.3\]]la/_/ji bzhin tshul du de btud zhus/_/phung po khams la sogs pa'i chos/_/'dus la gang zhig gnas pa'i rnams/_/rten 'brel las skyes yin par ni/_/khyad chos ston par mdzad pas khums/_/dman pa'i chos rnams 'di dag ni/_/zhe sdang la sogs rkyen dang ldan/_/'di dag 
[\[161a.4\]]ji ltar bde gshegs dang /_/rdzu 'phrul chen po rigs ma lags/_/byang chub sems dpa' sems chen de/_/lus la sogs pa ji ltar 'gyur/_/gang zhig phyi dus skye bo yis/_/'di dag 'tshal bar mi 'gyur ro/_/de nas bcom ldan rdo rje can/_/'od chen ldan bas bka' stsal pa/_/
[\[161a.5\]]ma 'ongs skye bo mthong nas ni/_/gang zhig khyod kyis nga dris pa/_/legs so legs so sems dpa' che/_/gsang ba'i bdag po khyod legs so/_/smra ba don ji lta ji lta bar/_/de ltar khyod la lung bstan bya/_/ma 'ongs dus na mi rnams ni/_/'jig rten rgyang ba na mchog gzhol 'gyur/_/log 
[\[161a.6\]]par lta ba la gnas te/_/ci dga' bar yang spyod par byed/_/la la glu dang gar la dga'/_/dgod dang sgeg la mchog tu gzhol/_/dri dang phreng ba la dga' zhing /_/de bzhin 'khrig pa la dgar 'gyur/_/rmongs pa la la sdang ba dang /_/de bzhin gti mug la rab gzhol/_/la la de 
[\[161a.7\]]bzhin 'dod chags zhen/_/shes pa gzhan dag 'dod par 'gyur/_/nya dang sha dang de bzhin chang /_/bshang gci khu ba khrag rnams ni/_/skyes bu glen pa za byed cing /_/med par smra ba chos su sgrogs/_/ma dang sring mo la sogs pa/_/bgrod min la ni 'gro ba dang /_/pha dang ma yang 
[\[161b\]]
[\[161b.1\]]gsod pa dang /_/de bzhin srog chags gzhan rnams gsod/_/[{]brdzun [,]rdzun [}]gyi tshig nyid smra ba dang /_/khyad par du yang brku ba dang /_/gzhan gyi chung ma'i thad 'gro zhing /_/smad pa gzhan yang byed par 'gyur/_/la la dam chos spong ba dang /_/de bzhin mtshams med byed pa ste/_/sna tshogs 
[\[161b.2\]]sdig pa byas nas kyang /_/sngags pa dngos grub 'dod par 'gyur/_/gzer nad dug dang sbyar ba'i dug_/sna tshogs nad ni mi bzad par/_/'di rnams kyis ni gzir gyur nas/_/zhi ba nyid ni 'dod par 'gyur/_/'dor bar byed pa rmongs pa de/_/mi bzad sdig pa byas pa dang /_/log 
[\[161b.3\]]par lta la mchog gzhol rnams/_/ngan song gsum du 'gro bar 'gyur/_/de rnams rjes su gzung ba'i phyir/_/gsang ba 'di ltar bstan pa yin/_/gang zhig yang dag thob pa nyid/_/'dir ni de bzhin gshegs par 'gyur/_/gsang ba'i bdag po mkhas rnams kyis/_/tshul mchog 
[\[161b.4\]]'di ni rnyed gyur nas/_/don gsal yang dag rnyed pa dang /_/de yang nga rgyal dag tu ltung /_/de rnams ting 'dzin zhi nyid dang /_/shes rab nyid kyang shin tu ring /_/rab tu dga' dang ldan pa yis/_/rnal 'byor pa ni bdag nyid ces/_/mngon pa'i nga rgyal la rtag dga'/_/sgyu dang bcos 
[\[161b.5\]]ma'i chos dang ldan/_/mya ngan 'das dang gzhan 'gro ba/_/phan tshun dag ni sun yang 'byin/_/gsang sngags smra ba la brten nas/_/gcig la gcig ni rtsod par 'gyur/_/de rnams bdud kyi byin brlabs kyis/_/gal te dngos grub phra thob na/_/des ni mngon par nga rgyal bas/_/
[\[161b.6\]]mkhas pa snyam du shes par 'gyur/_/tshogs pa'i nang du rtsod pa dang /_/khyi bzhin kha zas la spyod 'gyur/_/rang las 'bras las byung ba yi/_/phan pa la ni gnod pa byed/_/de rnams dge dang mi dge rnams/_/bdag cag rnams kyi stobs yin zer/_/mngon sum sangs rgyas 
[\[161b.7\]]'dra ba yi/_/slob dpon smod cing bsnyen bkur med/_/skad cig gcig gis sdang byed cing /_/de la skad cig gis rjes chags/_/khyi dang phag dang khwa rnams kyi/_/spyod pa dag ni ston par byed/_/de rnams phan tshun rnam 'tshe bar/_/mngon par dga' bar byed par 'gyur/_/gsang 
[\[162a\]]
[\[162a.1\]]ba 'dus pa mi shes par/_/dam tshig la sogs byed par 'gyur/_/gsang ba srung bar mi byed par/_/thams cad du ni ston par byed/_/'jig rten la ni smad byas nas/_/gzhan dag la yang rab gsal byed/_/bdag nyid rtsa ba med par ni/_/dam tshig 'das par byed 
[\[162a.2\]]par 'gyur/_/sgra bcas spror ldan gyis bskul bas/_/rang la rang gi glags rnyed med/_/de nyid ye shes 'byung ba yi/_/ting 'dzin de yis shes mi 'gyur/_/nyes pa cung zad tsam gyi phyir/_/mngon spyod rab tu byed par 'gyur/_/rnal 'byor rab sbyor dman ba yi/_/sngags pa rnams 
[\[162a.3\]]ni 'grub mi 'gyur/_/phyi rol bstan bcos la rtag dga'/_/de yi sbyor la gcig tu mkhas/_/rang gi dam tshig yongs spangs nas/_/lcags kyu med pa bzhin du spyod/_/sngags dang phyag rgya'i sbyor ba yis/_/de rnams 'tsho ba sgrub par 'gyur/_/gang du rnyed pa thob 'gyur bar/_/
[\[162a.4\]]dam pa'i chos ni ston par byed/_/de rnams yang dag sdud byed pa'i/_/gsang ba dgongs pas bshad pa yin/_/dam tshig nyams te gnas pa rnams/_/'di yis thams cad dgug par bya/_/rang gi rjes rig mi shes na/_/de rnams zhi bar ga la 'gyur/_/de nas rjes su gzung don 
[\[162a.5\]]du/_/tshul 'di dag ni gyur pa yin/_/de nas bcom ldan de bzhin gshegs/_/gcig tu 'dus par gyur nas su/_/de bzhin gshegs kun bdag po la/_/rang mchod de nyid dam tshig sprin/_/yang dag 'byung bas legs mchod de/_/phyag 'tshal nas ni 'di skad gsol/_/de 
[\[162a.6\]]bzhin gshegs pa gsang ba mchog_/de bzhin gshegs pa kun bsdus pa/_/'dus pa gnyis med rnal 'byor pa'i/_/nyams dga' rdo rje snying po 'di/_/de nyid bsdus pa rnams kyi mchog_/de nyid bcom ldan bshad du gsol/_/de nas de bzhin gshegs kun la/_/bcom 
[\[162a.7\]]ldan 'das kyis slar gsungs pa/_/gang yang 'di ltar gsol 'debs pa/_/de bzhin gshegs rnams legs so legs/_/'di ni de bzhin gshegs rnams kyang /_/the tshom skye bar byed yin na/_/byang chub sems gzhan ci smos zhes/_/de bzhin gshegs de rnams la gsungs/_/
[\[162b\]]
[\[162b.1\]]de nas ngo mtshar rmad byung nas/_/the tshom thams cad gcod mdzad pa'i/_/bcom ldan de bzhin gshegs kun gyi/_/bdag po la ni 'di skad zhus/_/bcom ldan de bzhin gshegs kun gyi/_/yon tan kun gyis phul phyung yang /_/gtso bo 'dir ni ston mdzad par/_/ji ltar spro ba mnga' 
[\[162b.2\]]ma gyur/_/byin gyis brlab pa'i gnas mdzad de/_/de bzhin gshegs yid bde la sogs/_/ye shes rgyu 'bras thob pa'i phyir/_/de ni yang dag bshad du gsol/_/de bzhin gshegs kun bdag po ni/_/de rnams zhu bar mkhyen nas su/_/ye shes sgron ma rdo rje grags/_/ting 'dzin 
[\[162b.3\]]zhe sdang rigs 'byung ba/_/gtso bos mi bskyod snying po ni/_/sku gsung thugs ni dpal ldan pas/_/de nas yang dag phyung ba ni/_/badzra d+h+r-ika ces bya ba'i sngags/_/de nas 'di ni gsungs tsam gyis/_/zhe sdang rigs byung las skyes pa/_/de ni rig pa skyes bur 'gyur/_/mi bskyod rgya chen 
[\[162b.4\]]thabs kyis sbyor/_/zhal gsum gnag dang dkar dang dmar/_/bdag nyid chen po de zhal yin/_/rdo rje gsum 'dir de bzhin gshegs/_/bzhugs pa ye shes zhes bya'o/_/de nas de bzhin gshegs bdag po/_/dam tshig 'byung rdo rje zhes bya/_/ting nge 'dzin la gtso bo ni/_/
[\[162b.5\]]snyoms par zhugs pa nyid du mdzod/_/de nas dzi na dzika ces pa'i/_/snying po de bzhin yang dag phyung /_/de nas gsungs pa tsam gyis kyang /_/gti mug rigs byung las skyes pa/_/rig bcas skyes bur gyur pa ni/_/rnam par snang mdzad de bzhin gshegs/_/dkar dang gnag dang 
[\[162b.6\]]dmar bcas pa'i/_/zhal gyis mdun du bzhugs par gyur/_/de nas rin chen byung ba yi/_/dpal zhes bya ba'i ting 'dzin la/_/snyoms par zhugs nas bder gshegs kun/_/bde dang yid bder gyur pa'i phyir/_/yid bzhin nor bu rin chen rigs/_/de bzhin gshegs kun 
[\[162b.7\]]bdag po 'di/_/de nas rat+na d+h+r-ika ces bya'i/_/snying po dpal ldan de tshe byung /_/de nas phyung ba tsam gyis ni/_/rig dang bcas pa'i skyes bur gyur/_/ser dang dkar dang gnag pa yi/_/zhal dang rin chen 'byung ldan ni/_/rdo rje gsum gyi bdag po yi/_/lho phyogs logs su 
[\[163a\]]
[\[163a.1\]]bzhugs par gyur/_/de yang byang du gzigs gyur te/_/mnyam nyid ye shes zhes bya'o/_/de nas bcom ldan bdag po de/_/rdo rje gsum gyi dam tshig bdag_/'dod chags chen po las byung ba/_/rdo rje zhes ni bya ba yi/_/ting nge 'dzin la snyoms zhugs 
[\[163a.2\]]te/_/'dod chags chen po'i rigs las byung /_/A ro lika ces bya snying po/_/rdo rje gsum las de nas phyung /_/de nas phyung ba tsam gyis ni/_/de 'og bcom ldan gtso bo ni/_/rig dang bcas pa'i skyes bur gyur/_/'jig rten dbang po 'od dang mtshungs/_/dmar dang dkar dang 
[\[163a.3\]]gnag pa'i zhal/_/dpal ldan rigs chen po yi bdag_/de bzhin gshegs pa'i bdag po yi/_/nub phyogs su ni bzhugs par gyur/_/de nas bcom ldan sna tshogs pa/_/don yod dam tshig ces bya ba'i/_/ting 'dzin rdo rje yang dag byung /_/rdo rje de la snyoms zhugs nas/_/
[\[163a.4\]]snying po mchog gi mchog ces bya'o/_/dam tshig rnams ni dgud pa'i rigs/_/snying po pradz+nyA d+h+r-ika ces pa/_/rdo rje gsum zhes bya las byung /_/de nas phyung ba tsam gyis ni/_/don yod rdo rje sbyor ba yi/_/de nyid mgon po bcom ldan 'das/_/sku gsung thugs kyi rdo rje can/_/rig 
[\[163a.5\]]dang bcas pa'i skyes bur gyur/_/ljang dang gnag dang dkar ba'i zhal/_/de bzhin gshegs pa'i bdag po yi/_/byang phyogs su ni bzhugs par gyur/_/zhe sdang gti mug rigs dang ni/_/de bzhin yid bzhin rin chen dang /_/'dod chags dam tshig ces bya ba/_/'dod dang thar 
[\[163a.6\]]pa rab bsgrubs pa'o/_/de nas khyab bdag rdo rje 'dzin/_/'dod chags dam tshig 'byung ba yi/_/ting nge 'dzin la snyoms zhugs te/_/rdo rje 'dzin pa btsun mo mchog_/sku gsung thugs kyi rdo rje las/_/dam pa dag ni phyung bar gyur/_/sangs rgyas kun gyi yum gcig pu/_/
[\[163a.7\]]yum zhes bya bar yang dag bshad/_/de ni de bzhin gshegs bdag po/_/gang phyir lha mo btsun mo mchog_/sku dang gsung thugs las byung ba/_/dwe Sha ra ti zhes byar grags/_/rig pa skyes bu zhes bya ba'i/_/de ni bud med gzugs 'dzin ma/_/zhal gsum lta bu'i gzugs 
[\[163b\]]
[\[163b.1\]]kyis ni/_/me yi phyogs su rnam par bzhugs/_/de nas rjes mnyes rdo rje grags/_/sku gsung thugs rdo rje las byung /_/ting nge 'dzin la snyoms zhugs te/_/rdo rje gsum las byung ba ni/_/de ni mo ha ra ti ste/_/gang phyir de bzhin gshegs pa'i yang /_/rig pa skyes bu byung ba ste/_/
[\[163b.2\]]zhal gsum lta bu'i rnal 'byor ma/_/gnyis med mnyam pa'i rnal 'byor pas/_/sangs rgyas kun gyi yid 'ong gcig_/gsang ba bsdus pa'i sbyor ba yis/_/bden bral phyogs su rnam par bzhugs/_/de nas rjes chags rdo rje zhes/_/bya ba rdo rje gsum las skyes/_/ting nge 'dzin la 
[\[163b.3\]]snyoms zhugs nas/_/bde ba chen po phyung ba ni/_/'di ltar rA ga ra ti phyung /_/zhal gsum pa yi gzugs can te/_/gtso bo bud med gzugs 'dzin pa/_/de ni rig pa skyes bur gyur/_/gos med ye shes las byung ba/_/rdo rje gsum gyi dam tshig mchog_/de bzhin gshegs 
[\[163b.4\]]pa'i btsun mo ste/_/rlung gi phyogs su rnam par bzhugs/_/de nas bcom ldan 'das bdag po/_/rdo rje gsum gyi dam tshig can/_/bslu ba rdo rje zhes bya ba'i/_/ting nge 'dzin la snyoms zhugs nas/_/de bzhin gshegs kun btsun mo mchog_/zhal gsum lta bu'i gzugs 
[\[163b.5\]]can ma/_/badzra ra ti zhes bya ba/_/rdo rje gsum las phyung bar gyur/_/de ni phyung ma thag tu yang /_/gtso bo rig ma skyes bur gyur/_/bud med kyi ni gzugs 'dzin te/_/dbang ldan phyogs su rnam par bzhugs/_/de nas bcom ldan mgon po de/_/rnam snang rdo rje las byung ba'i/_/
[\[163b.6\]]ting nge 'dzin la snyoms zhugs te/_/sku gsung thugs kyi rdo rje la/_/dkyil 'khor 'dir ni gshin rje'i gshed/_/khro bo chen po phyung ba dang /_/phyung nas de bzhin gshegs pa rnams/_/bsnyengs par bya bar shar phyogs bzhugs/_/de nas bdag po bcom ldan 'das/_/de bzhin 
[\[163b.7\]]gshegs pa thams cad kyi/_/mngon byang rdo rje zhes bya yi/_/ting nge 'dzin la snyoms zhugs te/_/khro bo chen po phyung ba ni/_/pradz+nyAn+ta kr-ita rdo rje can/_/de nas dpal ldan phyung ba ni/_/rig pa skyes bur yang dag phyung /_/dkyil 'khor chen po'i sbyor ba las/_/'od chen phur bu'i 
[\[164a\]]
[\[164a.1\]]gzugs lta bu/_/rdo rje dam tshig bsnyengs byed pa/_/lho yi sgor ni rnam par bzhugs/_/de nas rin chen 'byung gnas grags/_/ting nge 'dzin la snyoms zhugs te/_/gsung gi dkyil 'khor kun gyi gtsor/_/rdo rje gsum las khro bo che/_/pad mAn+ta kr-iT 'od po 
[\[164a.2\]]che/_/bdag po de nas phyung bar gyur/_/de nas phyung ba tsam gyis 'dir/_/gtso bo'i rig pa skyes bur bcas/_/de bzhin gshegs pa thams cad kyi'ang /_/gsung gi tshul du rnam sprul zhing /_/gos med ye shes bla med pa/_/nub kyi sgor ni bzhugs par gyur/_/bcom ldan de nyid 
[\[164a.3\]]sna tshogs pa/_/thugs kyi rdo rje ting 'dzin la/_/kun nas snyoms par zhugs nas ni/_/de nas gtso bos phyung bar gyur/_/khro bo chen po rnam phyung ba/_/kun nas bgegs mthar byed pa ste/_/thugs kyi dkyil 'khor sbyor ba yis/_/byang gi sgor ni rnam par bzhugs/_/de nas 
[\[164a.4\]]dpal ldan rdo rje 'dzin/_/dkyil 'khor mchog 'di thos pa dang /_/mgon po rnam par snang mdzad che/_/de la slar yang zhus gyur pa/_/mkha' dang dbyer med sbyor gcig cing /_/dngos med de bzhin gshegs pa rnams/_/dga' ba'i mchog sogs bgyis nas ni/_/ji ltar 
[\[164a.5\]]de rnams zhus par gyur/_/'di dag thog mtha' yod min na/_/'di yi gtso bo ji ltar 'gyur/_/phyogs kyi cha rnams bzhag pa la/_/'di ni gang gis rnam par sbyang /_/gsang ba 'di ni mi srid ces/_/theg pa gsum po rtog pa dang /_/so so'i skye bo'i tshig gis kyang /_/spang 
[\[164a.6\]]pa dag kyang bgyid par 'gyur/_/gang zhig nyan thos rnams dang ni/_/de bzhin mdo sde las spangs pa'i/_/zhe sdang sogs dang 'dod lnga sogs/_/de bzhin gshegs rnams sten mdzad pa/_/rjes su spyod dang thun mong ba'i/_/bya ba de dag phyin ci log_/dga' mtha'i spyod pa 
[\[164a.7\]]de rnams ni/_/de bzhin gshegs de rnam mdzad pa/_/tshig gcig la ni dpag med don/_/gsang ba dam pa 'di dag ni/_/mgon po gang zhig ma 'ongs pa'i/_/skye bos ji ltar 'tshal bar 'gyur/_/de nas bcom ldan bka' stsal pa/_/phyag na rdo rje tshul 'di ni/_/dgongs 
[\[164b\]]
[\[164b.1\]]pa gsang ba bla med pa/_/dris pa rnams ni bshad par bya/_/zhe sdang gti mug de bzhin chags/_/lus la sogs pa'i phung po lnga/_/'di dag bdag med rtogs nas ni/_/rdzogs sangs rgyas ni tshul gsum gnas/_/pha ni zhi gnas yin zhes bya/_/ma ni lhag mthong yin par bshad/_/
[\[164b.2\]]de bzhin nyid shes lus su 'gyur/_/zhi ba rnal 'byor ba yi zas/_/ji ltar bzo bos bder gshegs kyi/_/sku yi gzugs brnyan byas pa ltar/_/gang zhig sku lta bu yi sku/_/de bzhin gsung gi rnam pas gsung /_/thugs kyi rnam pas thugs su ni/_/zhi gnas la sogs pa las 
[\[164b.3\]]byung /_/phung po la sogs chos rnams ni/_/stong zhing rten 'brel las byung mthong /_/ye shes nyi ma shar ba'i gzugs/_/zhi las rnal 'byor pa rnams byed/_/de bas sku gsung thugs rdo rje/_/grib ma lta bur byung ba yin/_/de bzhin phung po khams la sogs/_/dam tshig gcig 
[\[164b.4\]]la rnam par gnas/_/de nas tshul gsum don gcig pa/_/zhi gnas la sogs pa las byung /_/de bas rdo rje tshul yid 'ong /_/gsang ba'i bdag po mnyan par gyis/_/stong pa rten 'brel las byung bar/_/rnal 'byor pa yi rdo rje zhes/_/nam mkha' mtha' yas rnal 'byor 
[\[164b.5\]]ni/_/phung po la sogs chos 'byung ba/_/lus dang ngag sems kun rtog ni/_/phung po sogs byung 'byung las gyur/_/'di dag dngos med yang dag sbyar/_/de las ting 'dzin skyes par gyur/_/'di dag ting 'dzin gnyis med sbyor/_/mi phyed rdo rje nyid du gyur/_/zab dang rgya chen 
[\[164b.6\]]rtogs byang chub/_/de rtogs pas ni sems dpar gyur/_/'di dag nam mkha' mtshungs gyur pa/_/chen po zhes bya shes byed pa'o/_/de la rtogs pa mtha' yas pa/_/rdo rje theg par ston pa yin/_/ting nge 'dzin ni de nyid las/_/rdo rje'i theg pa byung ba yin/_/'di las 'jig 
[\[164b.7\]]rten 'das 'gyur zhing /_/de bzhin 'jig rten shin tu 'das/_/dngos don de bzhin nyid gcig pu/_/gsang ba 'jig rten pa zhes bshad/_/ma skyes pa las byung ba ni/_/kun rdzob dang ni don dam yin/_/bdud gyur lha yi bur bshad de/_/phung po nyon mongs 'chi 
[\[165a\]]
[\[165a.1\]]bdag bcas/_/'di las dngos med pas rgyal bas/_/rgyal ba'i rdo rjer rnam par bshad/_/lus sogs phyi yi phung por bshad/_/'byung dang 'byung las gyur pa gang /_/byang chub sems dpa' sems dpa' che/_/'di dag rdo rje'i rigs can 'gyur/_/
[\[165a.2\]]dngos po gang dang gang dag gis/_/phung po lnga po brtags gyur pa/_/de rnams de bzhin yang dag dmigs/_/de bzhin gshegs pa rnams su 'gyur/_/ji ltar me long mtshungs gsal ba/_/dngos po kun gyi bdag nyid can/_/der ni bdag gis bdag mthong ba/_/dkyil 'khor 
[\[165a.3\]]mchog 'gyur rnal 'byor pa/_/phung po de bzhin gshegs grags pa/_/de bzhin nyid las spros bya ba/_/chos kyi sku can rgyal ba yi/_/mchod pa chen por de 'gyur ro/_/'di ni spros dang bsdus pa dag_/de ni dga' bar yongs su bsgrags/_/sems can gang zhig longs spyod 
[\[165a.4\]]cig_/de ni gsol 'debs zhes bshad do/_/yang dag shes rab thabs gnyis med/_/mkha' dbyings dbyer med rab sbyor ba/_/de ni 'dod chags che tshul 'gyur/_/rnal 'byor pa ni mngon bzhugs pa'o/_/rdo rje theg pa rnal 'byor che/_/bdag nyid nges par sbyor ba gang /_/dngos 
[\[165a.5\]]po thams cad bde skyed pa'i/_/yid bde ba ni skye bar 'gyur/_/zhal gsum rnam thar gsum du gang /_/mthong zhing de las phung po sogs/_/lha yi bdag nyid rig 'gyur ba/_/de nyid gsum du bshad pa yin/_/dngos med pa ni lam gyi mchog_/mya ngan 'das par gnyis med 
[\[165a.6\]]'jug/_/'on kyang so sor gyur pa de/_/chos kyi sku las zhe sdang gyur/_/bcom ldan bdag po de nyid ni/_/de bzhin gshegs pa'i rigs phyung zhing /_/mya ngan 'das tshul rdo rje can/_/de nyid dbang po kun byed pa'o/_/dam tshig la sogs 'byung ba'i chos/_/rang gis rig par 
[\[165a.7\]]ma gyur kyang /_/der ni gnas pa yang dag bshad/_/de ni gti mug de bzhin sems/_/gang gis ji ltar brtags chos kyis/_/longs spyod rdzogs zhes bya byed pa/_/de ni yid bzhin rin chen 'byung /_/rin chen chen po'i rigs kyi gtso/_/de nyid bcom ldan 'dod chags 
[\[165b\]]
[\[165b.1\]]ni/_/kun mkhyen ye shes las byung ba/_/gnas med gnas pa'i sbyor gyur pa/_/'dod chags chen po'i tshul gyi mchog_/ji ltar 'dam gyi pad+ma ni/_/de yi nyes pas gos mi 'gyur/_/de bzhin rnal 'byor rig pa mchog_/'dod pa kun la nye bar spyod/_/'gro ba gcig tu 
[\[165b.2\]]'dod pa khyab/_/de nyid rdo rje rigs mchog yin/_/chos dang longs spyod sprul pa ste/_/gsum po de dag mdor bsdus pa'o/_/zhe sdang gti mug de bzhin chags/_/rdo rje dga' ba'i mtha' can gtso/_/ngan 'gro gsum 'don pas bud med/_/gcig pu yin yang du mar gyur/_/
[\[165b.3\]]gsum po yang dag 'dug gyur pa/_/gshin rje shes rab gyur de bzhin/_/pad+ma bgegs gyur khro bo ste/_/mthar 'byed mtha' yi ming can no/_/'jug pa la sogs gsum nyid la/_/phung por grags te de bzhin gshegs/_/skrag byed gshin rje'i gshed kyis kyang /_/thams 
[\[165b.4\]]cad 'byung ba'i dkyil 'khor ro/_/rdo rje dam tshig skrag byed pa/_/de bzhin gshegs rab mthar byed gtso/_/pad+mo'ang gsung zhes bya bar gyur/_/'chi bral rnal 'byor grub pa yin/_/bgegs mthar byed kyang thugs kyi gtso/_/rigs pa'i bdag nyid can bdag po/_/
[\[165b.5\]]'di ltar rtag spyod rnal 'byor pa/_/gsang ba'i lus kyis rnam par spyod/_/dgongs pa lung ston la gnas par/_/gang zhig yid ni bzod gyur pa/_/des 'di de bzhin bya ba dang /_/de nas gsang ba yang dag bsrung /_/nu zho zas kyis bu gso bzhin/_/srid pa gsum na bcom ldan 
[\[165b.6\]]gtso/_/sems can bsam dbang ji bzhin du/_/chos kyi bdud rtsis tshim par mdzad/_/chos dang longs spyod sprul pa yi/_/sku gsum gcig tu sbyor ba las/_/bcom ldan gsang ba dgongs mdzad pa/_/bden pa ma yin [{]brdzun [,]rdzun [}]pa'ang min/_/zhe sdang gti mug rin chen dang /_/
[\[165b.7\]]'dod chags sna tshogs rigs byung ba/_/dgongs pa'i rigs kyi brdar gyur pas/_/gleng gzhi yin te dang po'o//_//de nas de bzhin gshegs bdag la/_/slar yang de bzhin gshegs kun gyis/_/lhag par mchod pa byas nas ni/_/thub chen de la 'di skad 
[\[166a\]]
[\[166a.1\]]gsol/_/dgongs pa rdo rje dam pa ni/_/de bzhin gshegs pa kun ye shes/_/byang chub sems ni bla med pa/_/gsang ba bcom ldan bshad du gsol/_/bcom ldan 'das kyis de rnams kyis/_/zhu ba yang dag thugs chud cing /_/byang chub sems 
[\[166a.2\]]dpa' yongs rtog pa/_/thub nyid kyis ni rnam mkhyen pa/_/de nas byang chub sems kun la/_/bcom ldan 'das kyis de skad gsungs/_/lus sems de dang 'dra ba dang /_/de bzhin ngag ni tshig brjod lta'i/_/byang chub sems ni bla med pa/_/khyed kun gyis ni bskyed par bya/_/de 
[\[166a.3\]]ltar byang chub sems dpa' la/_/ston pas ji bzhin ston par mdzad/_/de nas de bzhin gshegs rnams kyis/_/sku dang thugs dang de bzhin gsung /_/de 'dra'i tshul du sbyar nas ni/_/byang chub sems dpa' sems dpa' che/_/sku gsung thugs rdo rje can la/_/ched du brjod pa ched 
[\[166a.4\]]du brjod/_/e ma kun du bzang po yi/_/rten cing 'bral 'byung las skyes pa/_/skye ba med pa'i tshul gyis ni/_/skye ba 'dir ni rab tu bsgrags/_/de nas de bzhin gshegs bdag po/_/de bzhin gshegs pa'i rdo rje gsum/_/de bzhin gshegs pa thams cad kyi/_/mngon 
[\[166a.5\]]rdzogs byang chub rdo rje yi/_/ting nge 'dzin la snyoms zhugs nas/_/dpal ldan byang chub sems 'di gsungs/_/dngos po med pa'i dngos gnas na/_/dngos dang dngos med gnyis ka min/_/de ltar dngos po dngos med pas/_/sgom pa dngos por yod ma yin/_/de nas dpal 
[\[166a.6\]]ldan rnam snang mdzad/_/de bzhin gshegs pa thams cad kyi/_/gnyis med dam tshig rdo rje grags/_/ting nge 'dzin la snyoms par zhugs/_/de bzhin gshegs pa kun gyi mchog_/gsang ba dgongs pa rdo rje can/_/byang chub sems ni thams cad nas/_/de ni yang dag 
[\[166a.7\]]bka' stsal to/_/dag pa de bzhin gshegs kun gyi/_/phung po khams sogs rnam spangs shing /_/gzung dang 'dzin pa las grol ba/_/chos bdag med pa'i stong nyid can/_/byang chub sems ni 'di gsungs pa/_/rten cing 'brel 'byung ming can te/_/thog ma med nas 
[\[166b\]]
[\[166b.1\]]ma skyes brda/_/rang sems mnyam pa nyid kyang yin/_/de nas mi bskyod de bzhin gshegs/_/kun gyi gnyis med mi zad pa'i/_/ye shes ting 'dzin snyoms zhugs te/_/byang chub sems ni 'di gsungs so/_/dngos po 'di dag ma skyes pas/_/phung por grags pa'i chos nyid 
[\[166b.2\]]med/_/nam mkha' lta bur blta dka' ba'i/_/bdag med byang chub ces bya'o/_/de nas bcom ldan dkon mchog dpal/_/bdag med rdo rje zhes bya ba'i/_/ting nge 'dzin la snyoms zhugs nas/_/byang chub sems 'di rab tu gsungs/_/chos rnams thams cad dngos med 
[\[166b.3\]]cing /_/chos kyi mtshan nyid rnam spangs pa/_/bdag med chos las yang dag 'byung /_/byang chub tshul 'di bstan pa'o/_/de nas 'od dpag med mtshan can/_/ye shes 'bar ba sgron rdo rje'i/_/ting nge 'dzin la snyoms zhugs te/_/byang chub sems ni 'di gsungs so/_/ma skyes 
[\[166b.4\]]pa yi chos rnams la/_/dngos po med cing bsgom pa'ang med/_/nam mkha'i gnas su sbyor ba yis/_/dngos po zhes ni rab tu bshad/_/de nas de bzhin gdon mi za/_/zil gyis gnon pa'i rdo rje yi/_/ting nge 'dzin la snyoms zhugs te/_/byang chub sems ni 'di gsungs so/_/
[\[166b.5\]]chos 'di rang bzhin 'od gsal zhing /_/gzod nas dag pas mkha' dang mtshungs/_/byang chub med cing mngon rtogs med/_/byang chub sems ni yin par bshad/_/de nas dpal ldan rdo rje 'dzin/_/byang chub sems ni thos pa dang /_/dgongs pa'i don ni rab bshad par/_/rnam par 
[\[166b.6\]]snang mdzad che la gsungs/_/dngos po med cing dmigs med pa/_/byang chub sems dpa' mkha' dang mtshungs/_/gsang ba'i tshul ni 'di thos nas/_/dngos po yi ni rtog pa skye/_/lus la sogs pa gsung sbyor bas/_/sems ni de rnams skyed par byed/_/yang dag byang chub 
[\[166b.7\]]du ma'i mthar/_/'di la so so skye bo smra/_/thub pa'i gsung ni de rnams la/_/rang gi sgra bzhin 'dzin par byed/_/bsam pa'i dbang ni ji bzhin du/_/'gro ba'i don du bka' stsol cig_/de nas bcom ldan bdag po 'di/_/rnam par snang mdzad thub pa che/_/legs 
[\[167a\]]
[\[167a.1\]]zhes lan gsum gsungs nas ni/_/lag na rdo rje la 'di gsungs/_/rnam par mi rtog don de nyid/_/rab tu phye ste bshad bar bya/_/tshig tu brjod dang dmigs par bshad/_/brda dang don dam pa yin no/_/rkyen dang nyan thos rnams kyi dang /_/mdo dang gsang sngags spyod 
[\[167a.2\]]rnams kyis/_/de bzhin gshegs pas gsungs pa yi/_/byang chub sems ni bla na med/_/de bzhin yang dag sbyor ba 'di/_/dngos po'i gsang ba bla na med/_/gnyis med dam tshig rdo rje dang /_/pad+ma de las skyed par byed/_/tshig tu brjod pa thun mong ste/_/sangs rgyas sku ni 
[\[167a.3\]]dmigs can yin/_/gsang sngags de nyid ces bya brda/_/de bzhin nyid ni don dam pa'o/_/dang po gcig ni dgu dbus na/_/gang zhig bcu yis ma bcings pa/_/de ni bcings med shes bya ste/_/de shes pa ni mchog gi gnas/_/dbyangs dang gsal byed yi ge ste/_/grangs 
[\[167a.4\]]dgu yi ni rjes 'jug pa/_/as bcings phan tshun sbyor ba las/_/gang gis shes te 'gro ba'i bla/_/gang zhig shes pa rnam grol ba/_/'bras bu phun tshogs grub 'dod pa/_/de ni de nyid grub 'dod de/_/gzugs med pas ni gzugs spangs pa/_/'byung ba'i mtha' ni yang dag 
[\[167a.5\]]ldan/_/cha la sogs pa bcu drug gnas/_/lnga pa lnga dang yang dag ldan/_/bzhi ni gsum du nges par sbyar/_/yi ge oM bcas ring por bcas/_/yon tan sbyor sogs phyis dang mtshungs/_/thung du ma lus ngag tu 'gyur/_/gcig min du ma ma yin no/_/ya yi don gyis gang 
[\[167a.6\]]yang rung /_/bya ba'i dngos grub 'dod gyur pa/_/ra la sogs pa gsum nyid kyis/_/'gro ba'i don la rab tu 'jug_/yi ge gang zhig sngar bshad dang /_/gang yang mngon du phyogs pa rnams/_/bud med skyes pa ma ning ste/_/khams la sogs par rab tu brtag_/'og nas steng du 
[\[167a.7\]]bcas par ni/_/shes rab blos ni nges par sbyar/_/drug bshad bzhi dang gsum dang gcig_/dngos med ngo bo gcig las byung /_/de ni ya sogs don sbyar na/_/dus gsum shes pa'ang 'byung bar 'gyur/_/mkhas pas sgyu ma mig 'phrul bzhin/_/'gro ba rnams ni sgyu mthar bya/_/
[\[167b\]]
[\[167b.1\]]brjod pa yi ni sngags 'di dag_/dngos med ngo bo las byung ba/_/de ni yongs su gyur pa'i gzugs/_/lha ru nye bar mtshon pa gang /_/brda yis de nyid gsum gnas pa/_/rang bzhin bzlas pa'i mtshan nyid do/_/ming med brjod du med pa ste/_/byang chub sems mchog 'di yin no/_/
[\[167b.2\]]gsum po de nyid gcig gyur pa/_/'gro ba med cing 'ong ba med/_/'gag med rab tu zhi ba ste/_/rtag dang chad pa rnam spangs pa/_/dus gsum mkhyen pas ma byas pa'i/_/rtog pa nam mkha' dbyer med mtshan/_/de nyid kho na don dam ste/_/so so rang rig mtshan nyid do/_/de 
[\[167b.3\]]'di sems can kun zhes bya'i/_/sangs rgyas byang chub ngo bo nyid/_/byang chub sems dpa' gcig 'byung yang /_/rten cing 'brel 'byung rang bzhin can/_/gang 'di byang chub sems bdag nyid/_/rnal 'byor pa ni nyi 'drar 'gyur/_/'di ni rnam rtog kun bral yang /_/rigs 
[\[167b.4\]]kun la ni 'jug par 'gyur/_/sreg dang skems dang bde can dang /_/kun zar 'gyur ba'i me bzhin no/_/'di ni lhas kyang mchod bya bar/_/sems can la la rnam par gnas/_/byang chub sems 'dod bdag nyid de/_/'gro ba bu gcig bzhin lta zhing /_/gang zhig bdag 
[\[167b.5\]]dang mnyam gnas pa/_/byams pa chen po de bskyed bya/_/phyin ci ma log 'di mthong nas/_/byang chub sems ni yang dag 'byung /_/des ni snying rje cher gyur nas/_/des ni 'khor ba nges par 'joms/_/sems can kun dang de bzhin bdag_/byang chub sems la ma mthong na/_/'on 
[\[167b.6\]]kyang 'gro ba'i don byed pa/_/de las dga' ba skye bar 'gyur/_/'khor ba dngos po yod min la/_/sems can rnams kyang de dang 'dra/_/byang chub sems ni mthong nas ni/_/btang snyoms chen por gyur pa yin/_/de nas rdo rje 'dzin pa yis/_/thos pa'i byang chub sems dran 
[\[167b.7\]]zhing /_/slar yang de don mtshan nyid ni/_/rnam par snang mdzad che la zhus/_/'khor dang cig shos zhes bya ba/_/'di kun byang chub sems yin na/_/ji ltar so sor gyur nas ni/_/phan tshun 'gal bar rab tu gnas/_/bdag nyid kyis ni bdag nyid la/_/gnyis su 'gog 
[\[168a\]]
[\[168a.1\]]byed gang yang med/_/gang zhig nor bu gcig las byung /_/mi mthun phyogs su ji ltar snang /_/dman dang bar ma de bzhin mchog_/'khor bar nyon mongs mi bzad pas/_/sems can kha cig gzir ba dang /_/byang chub sems la'ang sbyar bar gyur/_/de 
[\[168a.2\]]lta'i rnam rtog kun rtog par/_/ma 'ongs skye bo bgyid 'gyur gyi/_/rten cing 'brel 'byung las byung ba/_/'di dag 'tshal bar mi 'gyur ro/_/dngos po med pa'i chos rnams la/_/byis pa rnams ni rtsod par 'gyur/_/de rnams rtsod pa med pa'i phyir/_/dgongs pa bshad par mdzad 
[\[168a.3\]]du gsol/_/de nas bdag po bcom ldan 'das/_/rdo rje can la gsang dgongs pa/_/shin tu rnyed dka' byang chub sems/_/de ni yang dag bka' stsal to/_/phyi ma'i mtha' gang stong pa gcig_/sngon gyi mthar thug de bzhin te/_/sems de mngon du byas nas ni/_/ci dga' bar ni bya ba 
[\[168a.4\]]yin/_/sems ni de yis ma mthong bas/_/lta ba so sor gyur pa yin/_/de bas de rnams 'khor ba ru/_/'gro ba drug gi ming du gyur/_/des na tshangs pa khyab 'jug dang /_/dbang phyug che la kun du sten/_/zla ba nyi ma bya ba yi/_/kun du spyod pa de rnams byed/_/sum cu rtsa gsum 
[\[168a.5\]]par bshad dang /_/dga' ldan gyi ni gnas dag dang /_/de bzhin gzhan dag dmyal bar yang /_/lta bas skad cig dag gis 'gro/_/[{]yi dgas [,]yi dwags [}]su yang 'gro ba dang /_/'gro ba sna tshogs dag tu 'gro/_/gang tshe ma rig kun bsten pas/_/bdag nyid kyang ni mi shes so/_/'du 
[\[168a.6\]]shes can dang 'du shes med/_/sems can du brtags 'di gnas pa/_/de rnams rlung las byung ba ste/_/rlung las slar yang 'gag pa yin/_/nyin dang mtshan mo'i cha yis kyang /_/rang gi rnam par rtog par lhung /_/de nas 'khor bar skrag bzhin du/_/sna tshogs 'gro bar de 
[\[168a.7\]]dag 'gro/_/mi rtog pa yi sems de ni/_/'khor ba'i rgya mtshor gnas gyur kyang /_/de ni phyin ci log gyur pas/_/khyi dang ce spyang glang po dang /_/sems de ltar yang 'gro bar 'gyur/_/de bzhin du ni pha nyid dang /_/ma yi rigs ni smyig mkhan dang /_/sme sha can dang rigs ngan 
[\[168b\]]
[\[168b.1\]]dang /_/bza' dang mi bza' bya kun dang /_/byang chub sems de skye bar 'gyur/_/bram ze la sogs 'jig rten shes/_/byang chub sems las 'byung bar 'gyur/_/phung sogs dngos po med gyur las/_/rang gis myong bar shes par gyur/_/de ni 'jig rten shes zhes bshad/_/
[\[168b.2\]]kun mkhyen pa ni byang chub sems/_/nye bar dmigs pa'i sbyor ba yis/_/sangs rgyas sku ru 'di 'byung ste/_/sgyu ma lta bu'i rang bzhin nyid/_/tshig gis brjod pa tsam du 'gyur/_/de nas bcom ldan rdo rje can/_/rdo rje snying po'i don gsungs pa/_/'gro ba'i bla ma gcig pu la/_/phyag 
[\[168b.3\]]'tshal nas ni slar gsol pa/_/'jig rten pa yi lung nyid ni/_/byang chub sems ni rab gsungs na/_/ji ltar 'jig rten las 'das pa/_/ma 'ongs pa yis ji ltar rtogs/_/lta ba thams cad rab spang phyir/_/khyed kyis chos rnams ston mdzad na/_/ji ltar byang chub sems de nyid/_/lta ba 
[\[168b.4\]]de ni rab brtan 'gyur/_/dgongs pa'i tshig la rmongs pa rnams/_/gsungs pa'i don ni ma rtogs nas/_/gsungs pa 'di las gzhan min zhes/_/de ni ji bzhin sgrar 'dzin to/_/de nas bcom ldan sna tshogs pas/_/lag na rdo rje la gsungs pa/_/khyed gsung dgongs pa ma rtogs pa/_/
[\[168b.5\]]dri bar byed pa legs so legs/_/byang chub sems ni rlung gyur cing /_/nam mkha' la ni rnam gnas pa/_/sems can kun gyi srog gyur gang /_/lnga yi bdag nyid bcu ming can/_/rten 'brel bcu gnyis zhes grags pa/_/ngo bo nyid rnam gsum du gyur/_/rlung zhes bya ba'i byang chub 
[\[168b.6\]]sems/_/dbang po kun gyi gtso 'di yin/_/ji ltar mi mngon phra ba las/_/rtag tu gsal bar brjod pa yin/_/'gro ba yul sogs las byed pa/_/'dir ni de la rten pa yin/_/zhi ba dang ni rgyas pa dang /_/dbang dang de bzhin mngon spyod rnams/_/de nyid gsum gnas la 
[\[168b.7\]]rten nas/_/de kun byang chub sems kyis byed/_/ji srid 'jig rten gdags pa dang /_/de bzhin btags pa sna tshogs rnams/_/rnam rtog byang chub sems shes pa'i/_/rlung las rtag tu 'byung ba yin/_/bde sdug la sogs chos rnams kyi/_/sa bon lta bur bshad pa yin/_/
[\[169a\]]
[\[169a.1\]]byang chub sems kyi ngo bo 'di/_/phung sogs gnyis med mkha' dang mnyam/_/shes rab thabs dang sbyor ba yis/_/byang chub sems ni 'gro bar 'gyur/_/klog dang bsam gtan rnam spangs par/_/bdag por rang nyid zlos pa de/_/nyin dang mtshan mo'i dbye ba 
[\[169a.2\]]yis/_/nyi zla rab tu sbyor ba yis/_/dngos po med par 'gro khyab pa/_/byang chub sems kyi rlung gcig pu/_/dge dang mi dge 'bras spangs nas/_/nam mkha' 'dra bar 'gyur ba yin/_/'gro ba'i don ni shes pas kyang /_/ming ni de bzhin nyid ces bya/_/dbyangs kyi thung ngu nyin mor 
[\[169a.3\]]bshad/_/ring po mtshan mo yin par bshad/_/dbyangs dang gsal byed dbye ba las/_/de nyid ming las sbyar bar bya/_/e ma'o 'gro ba'i bya ba byung /_/de nyid gzhan las de nyid gsal/_/de las 'jig rten pa yi brda/_/myur du mngon par shes par 'gyur/_/de nas gsang ba'i bdag pos 
[\[169a.4\]]ni/_/byang chub sems 'di thos pa dang /_/gtso bo rnam snang chen po las/_/khyab bdag la ni slar gsol pa/_/sems can thams cad skyed pa po/_/sna tshogs gzugs can sems 'di ni/_/de bas dngos po med gyur kyang /_/srid pa dag tu rab tu grags/_/byang chub sems ni mkha' mnyam 
[\[169a.5\]]pa/_/legs par rjes su myong mdzad pa/_/'gro ba'i don ni mdzad pa po/_/skye bo mchog la de bstan gsol/_/sgrub pa yi ni thabs tsam zhig_/shes nas rgyud la rgyab kyis phyogs/_/'di ltar bdag ni slob dpon zhes/_/ma 'ongs pa na smra bar 'gyur/_/bdag gi tshig ni 'di 
[\[169a.6\]]nyid dag_/yin zhes smra zhing byas pa 'jig_/des ni dgongs pa'i byang chub sems/_/ji bzhin don du mi shes so/_/de bzhin 'jig rten pa rnams ni/_/skal med chos kun rnam spangs la/_/rig pa yang ni mi mthong bas/_/de rnams la yang gnas med 'gyur/_/de bas byang chub 
[\[169a.7\]]sems bdud rtsi/_/de ni smra bar rigs pa yin/_/'brel pa'i nyi ma thob pa ni/_/ma 'ongs pa na 'byung bar 'gyur/_/de nas bcom ldan sna tshogs pas/_/grags ldan rdo rje 'dzin pa la/_/byang chub sems kyi nges pa'i don/_/slar yang de nyid la gsungs pa/_/nang na ma yin phyi rol 
[\[169b\]]
[\[169b.1\]]min/_/gnyi ga ming du'ang 'gyur ma yin/_/rtag pa ma yin skad cig min/_/de ni so so rang rig yin/_/mi rtog nam mkha' ji bzhin du/_/byang chub sems ni rdo rje 'dzin/_/de bzhin gshegs pa 'gro ba'i don/_/yid bzhin nor bu lta bur 'byung /_/'das dang ma 'ongs pa 
[\[169b.2\]]nyid dang /_/da ltar zhes ni bya ba dang /_/sangs rgyas sku yang 'byung 'gyur ba/_/don dam gcig ni kun rdzob yin/_/rig byed dus dang me yi brda/_/nyi zla rlung gi gzugs can te/_/bzhi phyed gsum pa dag las byung /_/byang chub sems gcig dbye ba nyid/_/de ni shes rab thabs zung 'brel/_/
[\[169b.3\]]de bzhin bde byed 'dzin pa dang /_/ha ni so la gnas pa yi/_/gnas skabs ji snyed de bzhin du/_/ming ni yod pa ma yin pa/_/de 'di byang chub sems su 'gyur/_/rdo rje nang du zhugs gyur pa/_/bsam bya'i snying po'ang de nyid yin/_/lhod pa gnas zhes bya ba ni/_/tsheg drag bcas pa'i 
[\[169b.4\]]rlung yin no/_/rang nyid ldog par byed pa'i mchog_/de ni srog dbang yid kyang yin/_/nga rgyal dang ni de bzhin blo/_/de dang ldan pa byang chub sems/_/bzhir grags cha las yang dag byung /_/yod med rab tu zhi ba can/_/dngos po med pa'i sems 'di ni/_/rang rig gcig bu'i yul 
[\[169b.5\]]yin no/_/de nyid don ni rig byed pa/_/dgongs pas yang dag bshad pa yin/_/de nas gsang ba'i dgongs pa 'di/_/chos kyi yi ge mchog thos nas/_/byams pa zhes la sogs pa yi/_/byang chub sems dpa' sems dpa' che/_/ngo mtshar rmad byung legs skyes nas/_/ched du 
[\[169b.6\]]brjod pa ched du brjod/_/e ma'o sangs rgyas e ma'o chos/_/e ma'o chos ni ston mdzad pa/_/dngos kun dag pa'i don gcig pu/_/dag pa de nyid don dag ster/_/rnam par mi rtog mkha' mtshungs bshad/_/byang chub sems la phyag 'tshal lo/_/bdag med chos las yang 
[\[169b.7\]]dag byung /_/byang chub tshogs ni rdzogs byed pa/_/ngo bo med cing dmigs su med/_/byang chub sems la phyag 'tshal lo/_/kun bzang gcig las yang dag byung /_/dgongs don byang chub ster ba bo/_/byang chub spyod mchog rdo rje mchog_/byang chub sems la phyag 'tshal lo/_/dag 
[\[170a\]]
[\[170a.1\]]pa de bzhin gshegs pa'i thugs/_/sangs rgyas byang chub rab sgrub pa/_/rdo rje gsum ni rang bzhin gcig_/byang chub sems la phyag 'tshal lo/_/dgongs pa lung ston la dad bar/_/gang gang yid ni bzod gyur pa/_/dam tshig gsum gyis rdo rje las/_/des ni 
[\[170a.2\]]de bzhin bya ba yin/_/de bzhin gshegs pa thams cad kyi/_/rdo rje gsum gyi gsang ba las/_/yang dag byang chub sems bshad pa/_/le'u gnyis pa yin par bshad//_//de nas de nyid gsang rdo rje/_/gsum dang tshul gsum lam gsum mchog_/rnam thar 
[\[170a.3\]]gsum dang dkon mchog gsum/_/de bzhin gshegs pa kun bdag po/_/de bzhin gshegs pa kun bkod pa/_/'phro ba'i sprin gyi rdo rje can/_/ting nge 'dzin la snyoms zhugs te/_/de nas rdo rje 'dzin la gsungs/_/rdo rje bkod pa mchog 'di yi/_/le'u brtul zhugs bzang po nyon/_/
[\[170a.4\]]'di ni de bzhin gshegs pa kun/_/phra mo rnal 'byor dag la bzhugs/_/oM ni gcig dang yang dag ldan/_/shU n+ya tA ni gnyis pa ste/_/dz+nyA na zhes ni gsum pa yin/_/badzra zhes bya bzhi pa'o/_/swa b+hA bAt+ma kaHlnga pa/_/a ha~M zhes pa drug par brjod/_/de ltar bde gshegs drug po ni/_/
[\[170a.5\]]skye bo mchog la bstan pa yin/_/o~M shU n+ya tA zung dang po/_/dz+nyA na badzra gnyis pa yin/_/swa b+hA bAt+ma ko\u0f85 ha~M gyur/_/de nyid gsum ni 'dir brtags pa'o/_/de nyid gsum ni gcig gyur par/_/mi gsal gsal ba'i ming can no/_/mkha' dbus sangs rgyas dkyil 'khor ni/_/'od 
[\[170a.6\]]zer sprin gyi tshogs chen po/_/yi ge ma yi 'od kyis khyab/_/kun nas yongs su zlum po'o/_/'dod yon lnga yis kun du khyab/_/mchod pa rnam pa lngas brgyan pa/_/mdor na de ltar bsgoms nas su/_/dbus su gzugs ni bsgom par bya/_/rnam par snang mdzad phyag rgya mchog_/
[\[170a.7\]]de nyid gsum gyi rdo rjes mtshan/_/yang na rdo rje gsum mgon gyi/_/phyag rgya yang ni rnam par bsgom/_/mi bskyod pa yi phyag rgya che/_/tshogs ni gnyis med sbyor ba dang /_/dkon mchog dpal gyi rgya chen dang /_/tshe dpag med pa'i 'od byed dang /_/de bzhin don yod gzugs 
[\[170b\]]
[\[170b.1\]]can rgya/_/sangs rgyas dkyil 'khor dag tu bsgom/_/rdo rje gsum gcig rdo rje can/_/in+d+ra nI la'i mdog 'dra ba/_/rab 'bar phyag na rdo rje bsnams/_/rnam par gtsigs pa 'jigs 'jigs lta'i/_/'dzam bu chu bo'i gser 'od 'dra/_/sangs rgyas sprin gyis rab tu 
[\[170b.2\]]'khrigs/_/de yi phyag na rdo rje che/_/rtse mo dgu pa rnam par bsgom/_/shel dang zla ba'i 'od 'dra ba/_/thor tshugs cod pan dag gis brgyan/_/rab 'bar lag na 'khor lo bsnams/_/sna tshogs rgyan gyis rnam par brgyan/_/mar ka ta yi 'od 'dra ba/_/rdo rje 'bar bas rnam 
[\[170b.3\]]par brgyan/_/'bar zhing 'bar ba'i tshogs kyis khyab/_/rin chen de la rnam par bsgom/_/'dod chags chen po rdo rje can/_/pad+ma rA ga'i mdog 'dra zhing /_/thor tshugs cod pan dag gis brgyan/_/phyag na pad+ma bsnams par bsgom/_/sna tshogs rdo rje gdon mi za/_/'od chen 
[\[170b.4\]]sna lnga'i 'od 'dra ba/_/zhi ba sangs rgyas dkyil 'khor du/_/phyag na ral gri bsnams par bsgom/_/de ltar rnal 'byor bshad pa dag_/gsang ba'i bdag pos thos nas ni/_/phra mo'i rnal 'byor cha dag kyang /_/de bzhin gshegs bdag la zhus pa/_/phung po khams sogs 
[\[170b.5\]]sbyor ba yis/_/de bzhin gshegs pas bka' stsal na/_/mkha' dbus sangs rgyas dkyil 'khor bu/_/de rnams kyang ni ji ltar 'gyur/_/cig shos phyi rol du bsgom pa/_/dkyil 'khor sangs rgyas ming can ni/_/dngos po med pa'i dngos po la/_/sgom pa po rnams ji ltar brtag_/
[\[170b.6\]]mgon po phra mo'i rnal 'byor 'di/_/dkyil 'khor gang zhig bka' stsol zhes/_/gang zhig ma 'ongs pa rnams ni/_/'di ltar mchog tu'ang som nyi 'tshal/_/lag na rdo rje grags ldan pa/_/phra mo'i rnal 'byor de nyid skyes/_/'gro ba gnyis med sbyor ba yis/_/phra ba dgongs 
[\[170b.7\]]pas gsungs pa yin/_/rnam lnga mngon par byang chub 'di/_/ma 'ongs skye bo'i rgyur gyur pa/_/chos ni yang dag sdud gyur gang /_/ji lta ji ltar ston par byed/_/phung po nyid ni sangs rgyas gyur/_/byang chub don gyi rkyen las byung /_/de yang de bzhin gshegs bshad pa/_/de nyid gnyis 
[\[171a\]]
[\[171a.1\]]med sbyor bas so/_/ston dang 'jog pa po 'di ni/_/blo yi dngos grub ston pa po/_/thog mtha' med pa rnal 'byor ni/_/phra mo zhes ni bya bar brtag_/mi gsal gsal bar yang dag sbyor/_/dngos med ngo bo las skyes pa'o/_/gzod ma nyid nas rab grub pa/_/
[\[171a.2\]]gcig dang du ma rnam spangs pa/_/rten 'brel chos zhes grags pa ste/_/dngos po thams cad gcig tu byung /_/bdag nyid 'di 'drar byas nas ni/_/chos kyi dkyil 'khor yang dag bri/_/dmar dang nag dang de bzhin ser/_/dkar po nyid ni mdo ru ste/_/bzhi bzhi gcig 
[\[171a.3\]]tu sbyor ba yang /_/gos dkar la sogs yang dag bri/_/de rnams dbus su lha mor bcas/_/zhi sbyor mchog dang mchog min can/_/steng dang thad ka mnyam dang 'og_/ji lta ji ltar gos dkar sogs/_/me dang rlung dang dbang chen dang /_/chu ste so so'i dkyil 'khor la/_/
[\[171a.4\]{]bcwa [,]bco [}]brgyad dag tu yang dag bshad/_/de yang 'di nyid dag la bshad/_/ji ltar 'o ma khyad par ni/_/mar sar gnas par gyur pa yin/_/de bzhin gos dkar la sogs la/_/zhi ba nyid ni de gnas so/_/gzugs la sogs pa nang gi chos/_/mthong ba de ni lhag mthong 
[\[171a.5\]]yin/_/mi bskyod la sogs grangs ji bzhin/_/rtog pa dag ni zhi gnas yin/_/'di gnyis dngos po med pa'i bdag_/de bzhin nyid ni zhi zhes bya/_/de bzhin nyid kyi dkyil 'khor du/_/sangs rgyas thams cad gzhug par bya/_/rnal 'byor ba yi dbugs rngub dbyung /_/
[\[171a.6\]]sbyor ba de nyid gcig pa nyid/_/shes rab thabs la gnas nas ni/_/sngags kyi yan lag ma nyams bzlas/_/bya ba thams cad nyid du yang /_/rnal 'byor rig bas nyal sogs la/_/ming mang brjod du med pa dang /_/dus gsum 'das pa rtag tu bzla/_/gos dkar la sogs 
[\[171a.7\]]bzlas bshad pa/_/brgya phrag gnyis dang nyi shu lnga/_/bzhi pa legs par bsgres pa yis/_/sbyor bzhis bsdus pa brgya phrag dgu/_/dgu brgya dag tu gang bstan pa/_/nyi shu rtsa bzhi'i rim gyis ni/_/de ni so sor 'byung ba las/_/nyi khri gcig stong drug brgya'o/_/de 'dir gsang 
[\[171b\]]
[\[171b.1\]]ba dgongs pa yis/_/phra mo'i rnal 'byor bstan pa yin/_/klog dang bsam gtan med mod kyi/_/'on kyang bzlas pa yin par bshad/_/de ltar rnam pa mang po yi/_/'gro la phan pa'i gsung thos nas/_/de bzhin gshegs kun bdag po la/_/rdo rje can gyis slar yang zhus/_/
[\[171b.2\]]gang zhig bsgoms na ma 'ongs 'gro/_/thams cad mi rtog par 'gyur ba/_/rdo rje gsum gyi snying po mchog_/snying po bcom ldan bshad du gsol/_/de nyid gsum nyid med sbyor ba/_/de ni phra mo'i rdo rje bsgom/_/myur ba la sogs gsum spangs pa'i/_/rnal 'byor par yang 
[\[171b.3\]]bdag cag 'gyur/_/de ni bdag rig yid ches shing /_/zhi ba nyid ni mi shes 'gyur/_/phra mo'i rnal 'byor gtso spangs te/_/log pa'i rnal 'byor kun du bsten/_/ston pa po yi sbyor smra zhing /_/phra mo zhes bya de nyid ni/_/ma 'ongs dus na spong 'gyur ba/_/de nyid de ni nges par 
[\[171b.4\]]byed/_/de nas rdo rje 'dzin smra ba'i/_/lung bstan pa ni gsan pa dang /_/de bzhin gshegs pa kun bdag po/_/chos dbyings ngo bo nyid ces bya'i/_/ting nge 'dzin de kun nas ni/_/snyoms par zhugs pa nyid du mdzad/_/dpal ldan snyoms par zhugs mdzad nas/_/gsang sngags 
[\[171b.5\]]'di ni bka' stsal to/_/sku gsung thugs ni rdo rjer bshad/_/khyad par du ni byin rlob pa/_/gnyis med rdo rje gsum sbyor bas/_/de ni yang dag bshad par bya/_/oM ni dang por shes par bya/_/d+harma zhes bya gnyis pa'o/_/d+hA tu zhes bya gsum par bshad/_/swa b+hA bar 
[\[171b.6\]]grags bzhi pa'o/_/At+ma kaHni lnga pa yin/_/a ha~M du gyur drug par 'dod/_/sngags 'di brjod nas de 'og tu/_/bsgom pa bdag nyid can gyis bsgom/_/rin chen kha dog sna lnga pa/_/yungs kar gyi ni 'bru tshad tsam/_/nyams dga' ri rab rtse mo ru/_/rnal 'byor pa yi 
[\[171b.7\]]rtag par bsgom/_/rin chen mi g.yor gyur nas spro/_/mi g.yor ma gyur spro mi bya/_/sangs rgyas 'bar ba'i 'od 'dra ba/_/mchog rab sprin rnams spro bar bya/_/'khor lo rdo rje sprin chen dang /_/pad+ma ral gri mtshon cha mchog_/byang chub sems dpa' sprin chen rnams/_/
[\[172a\]]
[\[172a.1\]]spro ba'i bdag nyid can gyis spro/_/phra mo dkyil 'khor dbus gnas par/_/rdo rje dkyil 'khor bsgom par bya/_/bzlas dang bsgom pa'i sbyor ba yang /_/pad+ma'i dkyil 'khor dag tu bsgom/_/rin chen lta bu'i dkyil 'khor du/_/dngos la brtson pas rin chen 
[\[172a.2\]]bsgom/_/dkyil 'khor sbyor ba las byung ba/_/nam mkha'i dkyil du bri bar bya/_/'di dag sangs rgyas rab mchog gi/_/phra mo rdo rje gsum bsgrub pa'o/_/rdo rje dkyil 'khor las byung ba/_/thams cad mkhyen pa'i tshul thob pa'o/_/dgongs pa gsang ba zhes pa yi/_/lung ston dam 
[\[172a.3\]]pa 'di la ni/_/gang gis sems ni bzod gyur pa/_/de ni de bzhin byed pa yin/_/de bzhin gshegs pa kun gyi gsang /_/rdo rje phra mo de nyid las/_/'di ni rdo rje bkod pa'i mchog_/le'u gsum pa nyid yin no//_//de nas bcom ldan 'das thams cad/_/gnyis 
[\[172a.4\]]su med par gyur nas ni/_/slar yang rdo rje gsum bdag la/_/bstod pas de rnams gsol ba 'debs/_/de bzhin gshegs pa thams cad kyis/_/zhi ba gnas rnams mchog gyur pa/_/chos kun gcig tu bdag med pa/_/dkyil 'khor mchog 'di bshad du gsol/_/
[\[172a.5\]]yongs su rdzogs par yang dag brgyan/_/mtshan rnams kun gyis mtshan pa'o/_/kun tu bzang po sku yi mchog_/dkyil 'khor dam pa bshad du gsol/_/ye shes spyod pa'i don las byung /_/zhi ba'i chos ni sbyong ba bo/_/kun du bzang po gsung gi mchog_/dngos mchog dkyil 
[\[172a.6\]]'khor bshad du gsol/_/rang bzhin gyis ni dri med dag_/sems ni kun du bzang po nyid/_/sems can kun gcig che ba'i mchog_/dkyil 'khor snying po bshad du gsol/_/de nas ston pa bcom ldan 'das/_/khams gcig khams ni gsum pa po/_/'jig rten gsum mchog 
[\[172a.7\]]rdo rje mchog_/'jig rten gsum gyi ston pa po/_/nyams dga' de bzhin gshegs pa'i gnas/_/de bzhin gshegs pa kun dag la/_/thugs de dkyil 'khor 'dra ba ste/_/dkyil 'khor dam pa bka' stsal to/_/de nas sems kyi dkyil 'khor mchog_/rdo rje ye shes 
[\[172b\]]
[\[172b.1\]]rab 'dra ba/_/sku dang gsung dang thugs rnams kyi/_/dkyil 'khor rab tu bshad par bya'o/_/'di ni gsang ba'i bdag nyid mchog_/legs bsgril de bzhin nyid bstan pa'o/_/sna tshogs lung gi mtshan ma ni/_/tshad ma bzang por de bshad do/_/kun rdzob dang ni don dam dag_/
[\[172b.2\]]gnyis su med pa mdzes pa yin/_/shes rab 'di ni thig yin te/_/thabs ni de yi rjes 'jug pa'o/_/shes rab thabs kyi thig gcig gis/_/chos dang longs spyod rdzogs mchog ni/_/sems kyi dkyil 'khor thig gdab ste/_/rten 'brel yan lag bcu gnyis pa/_/'phags pa'i 
[\[172b.3\]]bden bzhi ngos bzhi ste/_/tshangs pa'i gnas bzhi grwa bzhi yin/_/bsdu ba'i dngos grags sgo yin te/_/re re'ang bzhi bzhi ming can no/_/chos kyi de nyid don gyi brda/_/'khor lo nang gi dkyil 'khor ro/_/mi phyed ye shes mtshan ma de/_/rdo rje in+d+ra nI la rgya/_/rnam pa lnga yis 
[\[172b.4\]]rab bye ba'i/_/rtse mo 'khor ba 'jig byed pa'o/_/shar nas me long ngo bo ni/_/'khor lo 'bar ba'i 'od kyis brgyan/_/lho ru kun mnyam ye shes yin/_/gcig gi ming can rin po che/_/nub tu so sor rtog pad+ma/_/pad+ma rA ga'i 'od 'dra ba/_/byang du gong ma'i sems gang yin/_/
[\[172b.5\]]'gro ba'i rnam rtog 'joms byed pa/_/bya ba sgrub pa ral grir 'gyur/_/'od 'phro 'bar ba 'dra ba'i mdog_/shar lho byams pa'ang spyan yin te/_/sprin sngon dang ni mnyam pa'i 'od/_/lho nub snying rje zhes bya ba/_/mA ma kI ni rigs rdo rje/_/nub byang pad+ma zhes bya ba/_/dga' ba 
[\[172b.6\]]legs par gnas pa bzhin/_/byang shar ut+pal ltar snang ba'i/_/btang snyoms bcas pa sngon po 'dra/_/de bzhin shar sgor sbyin pa ni/_/tho ba mdangs ldan 'od dang bcas/_/de bzhin snyan smra zhes grags pa/_/dbyig pa 'od bzang rdo rje 'bar/_/nub tu don spyod ces bya ba/_/
[\[172b.7\]]rta mgrin gyi ni pad+ma'o/_/don mthun pa ni rdo rje ste/_/rdo rje 'khyil pa'i rdo rje can/_/phyag rgya dgod pa'i mtshan nyid de/_/'di ni legs par bshad pa yin/_/ji ltar dbyibs kyis mchod pa ni/_/rnam gsum bsgoms pas 'gyur ba yin/_/dang por chen po yod pa yi/_/phyag rgya'i 
[\[173a\]]
[\[173a.1\]]dkyil 'khor yin par bshad/_/de ltar mkha' dang mtshungs gyur dang /_/shes nas 'gro la phan par 'gyur/_/rdo rje gsum dang lhan cig 'byung /_/de tshe zla zer phreng ba yi/_/skad cig la sogs dus dbye bas/_/lo grangs bcu drug pa yi ming /_/ma skyes par 'byung 
[\[173a.2\]]zhi ba ni/_/bud med ces ni nges par bshad/_/zhi ba'i chos dang rjes dran pa/_/mdangs [{]bzangs [,]bzang [}]'od ni yin par gsungs/_/rten 'brel bag chags dri yin te/_/ye shes kha bye me tog go/_/dngos po med pa rigs yin te/_/kun mkhyen ye shes dbus nyid do/_/chos 
[\[173a.3\]]dbyings nyid kyi bud med ni/_/shes rab 'di 'dras mnyes par bya/_/nang na ma yin phyi ma yin/_/gnyi gar ma yin gzhan nas min/_/gnas med gnas pa'i rnal 'byor gyur/_/de bas mA ma kIr bshad do/_/de yi ngo bo nyid gcig pa/_/byin gyis brlabs pas de bshad do/_/
[\[173a.4\]]nam mkha' dang ni gcig tu mtshungs/_/sangs rgyas zhi ba'i gnas su 'gyur/_/de bas yul du rnam brtags pa/_/bsdu ba dag ni bshang ba yin/_/ye shes dbang po stong pa gci/_/rnam dag chos nyid khu ba yin/_/thams cad mkhyen pa'i ye shes khrag_/rang bzhin chos 
[\[173a.5\]]su yongs brtags pa/_/de nyid lha rnams zhes bya ste/_/dngos med pa ni dbul ba yi/_/de byas sangs rgyas sras po rnams/_/khyad par du ni mnyes par 'gyur/_/gang yang 'jig rten pas brtags pa/_/de rnams ji skad bshad pa nyid/_/mi phyed rdo rje gsum bsgoms pa/_/
[\[173a.6\]]sar pa nyid du bkal legs dang /_/shin tu tshad ldan mdzes pa yi/_/thig gis mkhas pas thig gdab bo/_/blo ldan dkyil 'khor brtag bya ba/_/khru ni bcu gnyis tshad tsam la/_/ngos bzhi dang ni grwa bzhir ldan/_/rta babs kyis ni mdzes par bya/_/de yi dbus su 
[\[173a.7\]]'khor lo ni/_/dgongs pas dang po bshad pa ste/_/de las bzlog pa'i tshul gyis ni/_/'di na 'jig rten pa rnams rtog_/gang zhig 'jig rten 'das la gnas/_/de ni gzungs kyis dbang bskur ba/_/dngos med pa ni 'dzin pa dag_/yid ni rtag tu mkha' dang mtshungs/_/
[\[173b\]]
[\[173b.1\]]dam pa 'jig rten shin tu 'das/_/'khor ba dang ni cig shos spangs/_/len pa ma yin gtong ba min/_/med pa ma yin gnas ma yin/_/blo ldan kun du 'di shes pa/_/rnal 'byor thams cad rig pa mchog_/thugs kyi dkyil 'khor le'u 'di ni/_/nges pa'i rnal 'byor 
[\[173b.2\]]pa zhes bshad/_/dgongs pa lung bstan yid 'ong la/_/gang zhig yid ni bzod gyur na/_/de rnams shes rab thabs dag ni/_/ji ltar gnas pa de ltar byed/_/gsang ba'i dgongs pa lung bstan las/_/de las thugs kyi dkyil 'khor gyi/_/le'u bzhi pa 
[\[173b.3\]]nyid yin no//_//de nas de bzhin gshegs pa mchog_/rdo rje gsung gtso 'gro ba'i bla/_/slar yang rdo rje 'dzin pa la/_/sngags spyod don gyi de nyid zhus/_/sngags kyi brtul zhugs spyod pa gcig_/khyad par du ni bsrung bslab pa/_/de rnams kyi ni dgongs pa'i gsung /_/
[\[173b.4\]]spyod pa bcom ldan bshad du gsol/_/de nas bdag po de bzhin gshegs/_/rdo rje 'dzin pa dag gi tshig_/gsan nas 'gro ba'i don gcig pu/_/gsungs pa'i don can bka' stsal to/_/mi rtog don las yang dag byung /_/zhe sdang la 'jug mtshan nyid yin/_/dngos med la 
[\[173b.5\]]gnas gti mug ste/_/'dod chags 'dod chags las byung ba/_/'dod chags ldan pa'i ming can yin/_/theg pa mchog ni bla med pa/_/'dod chags zhe sdang gti mug ste/_/'di dag rigs su yang dag bshad/_/dngos grub de ni 'di sgrub bo/_/rigs ngan myur bar shes 
[\[173b.6\]]par bya/_/smyig mkhan dag ni dal ba yin/_/mtshams med byed pa gnyi ga ste/_/gsod pa don gnyer sems pa po/_/theg pa chen po bla med pa'i/_/theg pa mchog 'di 'grub par 'gyur/_/sems can sdig chen byas pa dang /_/gzhan yang mtshams med byed pa po/_/
[\[173b.7\]]gang yang slob dpon smod pa yis/_/bsgrubs kyang grub par mi 'gyur ro/_/'di nyid dad pas myur du ni/_/zhe sdang dag la gnas pas gnas/_/gang gis phung sogs dngos med par/_/zhi gnas las byung sems kyis byas/_/de ni srog gcod byed pa ste/_/theg pa 
[\[174a\]]
[\[174a.1\]]mchog la gnas pa yin/_/nang dang de bzhin phyi rol dag_/rten 'byung gnyis su ston pa ni/_/de ni [{]brdzun [,]rdzun [}]smra dga' ba ste/_/gnas med la gnas rnal 'byor pa'o/_/rdzogs sangs rgyas kyi ye shes gang /_/de ni rdzas su shes bya ste/_/de 'phrog ngang tshul gang yin 
[\[174a.2\]]pa/_/gzhan gyi nor la chags par 'dod/_/gang zhig de nyid dngos gcig pa/_/de bzhin nyid la rtag sbyor ba/_/sems can de de 'dod la dga'/_/bsgrub pa mchog la dam par 'gyur/_/de yi stong nyid gti mug la/_/yul ni bshang ba zhes grags te/_/dbang po 
[\[174a.3\]]gci ba zhes bya la/_/de dag zhi ba za ba yin/_/theg pa chen po chos mchog 'dir/_/de dag bsgrub pa'i snod du 'gyur/_/de dag tshe [{]brdzun [,]rdzun [}]'dod pa dang /_/bshang gci zas su byed pa po/_/shes rab pha rol phyin shes rab/_/chos kyi sku ni ma gcig pu/_/gnyis med de 
[\[174a.4\]]bzhin nyid sbyor ba/_/dngos med ces bya 'dod spyod pa/_/longs spyod rdzogs dang mnyam gang yin/_/de nyid sring mo yin par 'dod/_/rang lha'i rnal 'byor ldan pa yi/_/gsang sngags lus kyis mnyes par bya/_/bshang gci zas su byed pa yi/_/sprul sku'i gzugs can bu 
[\[174a.5\]]mo de/_/sgrub pa pos ni bsgom par bya/_/ma dang sring mo bu mo ni/_/'di 'dra rnal 'byor pas mnyes byas/_/theg pa mchog gi chos nyid la/_/dngos grub rgya chen des thob bo/_/ji ltar mi rtog nam mkha' ni/_/kun du khyab par gnas gyur ba/_/'di ni sgom pa zhes bshad de/_/ting 
[\[174a.6\]]'dzin bsam khyab ces bya ba/_/de nyid 'jig rten par byung ba/_/rtog pa dga' ba'i ming can no/_/sangs rgyas yum gyi ye shes la/_/'dod spyod gos par mi 'gyur te/_/rnam par mi rtog sbyor gcig gis/_/myur du sangs rgyas des thob 'gyur/_/de nas bcom ldan 
[\[174a.7\]]'das gsung ni/_/sgrib kun sel ba la sogs pa'i/_/byang chub sems dpa' sems dpa' ches/_/thos nas ngo mtshar rmad du gyur/_/'di ni bdag po bcom ldan 'das/_/de bzhin gshegs pa kun gyi bdag_/ci yi slad du tshig ngan pa/_/de bzhin gshegs 
[\[174b\]]
[\[174b.1\]]'khor nang du gsung /_/'dod chags bral dang chags bcas dang /_/gti mug bral ba rmongs bcas dang /_/zhe sdang bral ba sdang bcas pa'i/_/rigs kyi dngos grub ston mdzad cing /_/gang gzhan sdig pa'i nyes pa dang /_/'tshe ba la sogs yongs spangs pa/_/'dir ni de 
[\[174b.2\]]byed sems can rnams/_/snod yin zhes ni thub gsung ngam/_/de nas mgon po thugs rje can/_/sems can kun la phan dgyes pas/_/de bzhin gshegs pa thams cad dang /_/byang chub sems dpa' la gsungs pa/_/'di ni sa khams dang mnyam pa/_/sems can 
[\[174b.3\]]kun 'dzin gcig pu pa/_/chu khams rtog dang bral ba po/_/sna tshogs gsal bar 'gyur ba yin/_/bdag po me yi gzugs can te/_/thams cad za bar nye bar sbyor/_/de bzhin phyi nang bdag nyid mchog_/'gro la gos pa'i dri gcig pu/_/bcom ldan sna tshogs nam 
[\[174b.4\]]mkha' mtshungs/_/thams cad snang zhing zab pa po/_/de nyid bdag nyid bdag yin par/_/bsgoms na rkang gnyis mchog tu 'gyur/_/snying po zhes bya sangs rgyas kyi/_/chos nyid dag pa 'di yin zhing /_/sngags kyi spyod don spyod rnams kyi/_/byang chub spyod pa'i mchog 'di yin/_/
[\[174b.5\]]de nas brjod mi lang zhes pa/_/brjod mi lang ba nyid gyur pa/_/sangs rgyas zhing rdul grangs mnyam de/_/sgrib pa thams cad sel la sogs/_/byang chub sems dpa' sems dpa' che/_/kun nas 'jigs shing skrag gyur nas/_/'khor gyi dkyil 'khor de thams cad/_/gcig 
[\[174b.6\]]tu brgyal ba nyid gyur to/_/de nas gsang dbang rdo rje gsung /_/gnyis med de bzhin gshegs kun gyis/_/byang chub sems dpa' brgyal ba ru/_/gzigs nas gtso la 'di skad gsol/_/mgon po sgrib kun sel la sogs/_/byang chub sems dpa' sems dpa' 
[\[174b.7\]]che/_/rang bzhin chos nyid ji lta bar/_/'di rnams bslang bar mdzad du gsol/_/mi g.yo ba ni gsang ba ste/_/zhi ba gcig pu bde ba'i mchog_/rdzogs pa'i byang chub thob byed pa/_/'di ni dgongs pas gsungs pa yin/_/dngos po med cing 'khrug pa med/_/
[\[175a\]]
[\[175a.1\]]yid 'ong rdo rje tshig gcig pu/_/'gro ba'i bsam pa'i dbye ba yis/_/bye brag mang por gyur ba yin/_/nam mkha' mtha' yas sbyor ba yis/_/gzugs la sogs pa mtha' yas te/_/de yang de bzhin gshegs mchog dang /_/byang chub sems dpa' 
[\[175a.2\]]nyid du gyur/_/de las spro zhing bsdu ba dang /_/zhi ba nyid las rab sbyor bas/_/ye shes lus can ye shes can/_/brgyal lo zhes ni shes pa ni/_/yan lag dbye ba gang dang gang /_/'gro ba zhes ni grags bdag pa/_/de de rang lha'i sbyor ba las/_/dkyil 'khor 
[\[175a.3\]]mchog ni 'byung bar 'gyur/_/dkyil 'khor rang lus gang yin pa/_/de nyid bsdus pa 'di lta bu/_/'di ni 'jig tshogs lus rtog la/_/byang chub sems dpa' brgyal bar gyur/_/des ni bden 'di ma shes pas/_/dbyangs bcas rgyal la bskul ba ni/_/byang chub 
[\[175a.4\]]sems dpa' sems dpa' che/_/brgyal ba zhes ni bshad pa yin/_/de nas gsung ba rdo rje gsum/_/dgongs pa'i tshig gis bshad pa dag_/rdo rje 'dzin pa'i tshig gsan nas/_/ting nge 'dzin ni mngon du mdzad/_/gnyis su med par mnyam rdo rje/_/'gro 
[\[175a.5\]]la gzigs pa zhes bya ba'i/_/'di nyid gsum yul 'jig pa po/_/ting nge 'dzin la snyoms par zhugs/_/mgon po snyoms par zhugs pa yis/_/'od gang chen por gyur pa yin/_/byang chub sems dpa' nges reg pas/_/rang gi stan la gnas par gyur/_/de 
[\[175a.6\]]nas de bzhin gshegs pa kun/_/ngo mtshar rmad du gyur spyan dang /_/dgyes shing mgu ba skyes gyur nas/_/chos kyi dbyangs ni 'di skad gsungs/_/e ma'o chos e ma'o chos/_/e ma'o chos kyi don byung ba/_/bdag med chos ni yang dag dag_/chos kyi rgyal po phyag 
[\[175a.7\]]'tshal lo/_/rdo rje gsung gcig dag pa'i don/_/dri med mkha' dang mnyam pa'o/_/mi 'gyur don las yang dag byung /_/rdo rje sku la phyag 'tshal lo/_/thub mchog gcig pu de bzhin gshegs/_/dus gsum dag gi lam du byung /_/rdo rje dbyings gcig rdzogs longs 
[\[175b\]]
[\[175b.1\]]spyod/_/nam mkha'i lam gcig phyag 'tshal lo/_/sku gsung thugs ni nam mkha' ste/_/spyod pa'i mchog ste chos gcig ldan/_/de nyid gsum ston sna tshogs pa/_/spyod pa'i gnas la phyag 'tshal lo/_/dgongs pa lung bstan la gnas nas/_/gang zhig 
[\[175b.2\]]spyod mchog 'di ston pa/_/gsang ba yang dag srung ba dag_/de ni ci dga' bar yang byed/_/de bzhin gshegs pa thams cad kyi/_/dam tshig gsum gyi rdo rje mchog_/sngags rnams kun gyi dam pa yi/_/spyod pa'i le'u lnga pa yin//_//de nas dpal 
[\[175b.3\]]chen mi bskyod pa/_/sku gsung thugs kyi gsang ba can/_/ting nge 'dzin la snyoms zhugs nas/_/thugs byin brlab pa zhes bya ba'i/_/gsang sngags 'di ni gsungs pa yin/_/oM zhes bya ba dang por yin/_/sarba ta thA ga ta gnyis/_/tsit+ta gsum par yongs 
[\[175b.4\]]su brtag_/badzra bzhi pa'i gong mar ldan/_/swa b+hA bAt+ma kaHlnga pa/_/a ha~M dus kyi ming can yin/_/sku drug gsum pa'i ming can no/_/de nas dpal ldan rnam snang mdzad/_/rdul phran rdo rje zhes bya yi/_/ting nge 'dzin la snyoms zhugs nas/_/sku ni byin gyis brlab 
[\[175b.5\]]pa gsung /_/oM zhes bya ba tshangs par bshad/_/sarba ta thA ga ta gnyis/_/kA ya chags thogs dbang phyug ste/_/badzra rig byed yin par bsgrags/_/swa b+hA bAt+ma kaH'dod lha/_/a ha~M skem byed ces brjod de/_/dgongs pa yis ni yang dag brtags/_/shes 
[\[175b.6\]]rab dbye bas dbye bar bya/_/de nas tshe dpag med ces pa'i/_/kun tu mi gnyis rdo rje can/_/ting nge 'dzin la snyoms zhugs nas/_/gsung ni byin gyis rlob pa gsungs/_/oM ni dang por bsgrags pa yin/_/sarba ta thA ga ta gnyis/_/wA ka ces bya ba gsum 
[\[175b.7\]]pa yin/_/badzra dus kyi ming du 'gyur/_/swa b+hA bAt+ma kaHlnga pa/_/a ha~M zhes pa drug pa ste/_/gsum po 'di dag bshad pa rnams/_/re re zhing drug gsum du bshad/_/thugs dang sku dang de bzhin gsung /_/rim ni rim pa min pas gsungs/_/bdag 
[\[176a\]]
[\[176a.1\]]po las ni gcig pu las/_/rdo rje gsum zhes bya ba 'byung /_/yon tan chos 'di rdo rje gsung /_/de nyid gsum gyi dam tshig mchog_/de bas 'di ni bsgom pa mchog_/g.yel ba med par rdzogs par bya/_/'di bshad pa yi blo ldan pa/_/rab 
[\[176a.2\]]mchog rdo rje gsum byung bas/_/bsgom pa'i bdag nyid can gyur cing /_/sngags kyi mtshan nyid mtshan mar bya/_/de nas dkon mchog dpal 'di yang /_/sgron ma rdo rje zhes bya ba'i/_/ting nge 'dzin la snyoms zhugs te/_/de nas gsang sngags 'di gsungs so/_/
[\[176a.3\]]oM ni zung gi dang por ldan/_/sarba ta thA ga ta zung /_/de bzhin nyid ni ye shes tshogs/_/thams cad me long ming can no/_/a nu rA ga skye med de/_/de ni gsum pa yin par gsungs/_/rkyen dang nyan thos kyis bshig dka'i/_/badzra yang ni bzhi bar gyur/_/dngos 
[\[176a.4\]]med bdag nyid can ye shes/_/swa b+hA bAt+ma kaHzhes bshad/_/ye shes lnga po nyid kyi ming /_/chos kyi dbyings kyi ngo bo nyid/_/a ha~M so so rdzogs longs spyod/_/dngos po med pa'i rang bzhin can/_/bde ba chen po'i ming gyur pa/_/mtshon pa drug pa'i ming can no/_/dngos 
[\[176a.5\]]med gnas pa'i bdag nyid can/_/de yi rjes su mnyes bya'i mchog_/de lta'i chags pas de bzhin gshegs/_/mgon po thams cad mnyes par bya/_/de nas dpal chen gdon mi za/_/don yod rdo rje zhes bya ba'i/_/ting nge 'dzin la snyoms zhugs te/_/des ni gsang 
[\[176a.6\]]sngags 'di gsungs so/_/oM zhes bya ba dang por ldan/_/sarba ta thA ga ta gnyis/_/pU dza rnam par thar pa'i ming /_/badzra sems ni rnam bsgom pa/_/swa b+hA bAt+ma kaHzhes bshad/_/a ha~M pha rol phyin zhes bya/_/lnga po drug dang gsum du bshad/_/gzugs dang sgra dang 
[\[176a.7\]]dri dang ro/_/reg bya dang ni chos kyi dbyings/_/de dag dngos med gyur byas pa/_/de ni sangs rgyas mchod mchog yin/_/mig sogs shes las yang dag byung /_/mngon shes lnga yis nye bar mdzes/_/mchod pa lnga bshad 'di rnams kyis/_/myur du sangs rgyas nyid 
[\[176b\]]
[\[176b.1\]]thob 'gyur/_/de nas dpal ldan rdo rje 'chang /_/so sor byang chub ston mdzad pa/_/rdo rje gsum rig gsang dbang po/_/thub pa chen pos yang gsungs pa/_/sku gsung thugs la dmigs pa la/_/gang tshe yid ni mgu gyur pa/_/de nyid gsum la nyer sbyor ba/_/dngos 
[\[176b.2\]]grub rab mchog des thob 'gyur/_/bdag med par ni sems dmigs shing /_/lus dang ngag kyang rnam par bsgom/_/mkha' dang mnyam pa'i gnas bsgom zhing /_/sbyor ba rnam gsum rdzogs par bya/_/rdo rje de nyid gsum dmigs na/_/shin tu phra ba'ang 
[\[176b.3\]]yod ma yin/_/sngags kyi rang bzhin sbyor ba yis/_/bsgom pa med cing byang chub med/_/rdo rje gsum gcig mtshan nyid du/_/mdor na rnam par brtags nas su/_/sngags la sbyor ba'i ting nge 'dzin/_/gnas la gnas med bsgom par bya/_/de nas de bzhin 
[\[176b.4\]]gshegs dbang po'ang /_/de bzhin gshegs pa kun gyis mchod/_/kun mkhyen sangs rgyas kun mchog gis/_/bsgom pa'i mchog 'di bka' stsal to/_/nam mkha'i dbyings kyi dbus gnas par/_/zla ba'i dkyil 'khor bsgom par bya/_/sangs rgyas 
[\[176b.5\]]gzugs ni rnam bsgoms nas/_/phra mo'i rnal 'byor brtsam par bya/_/yungs kar gyi ni 'bru tshad tsam/_/sna yi rtse mo'i bdag nyid can/_/rgyu dang mi rgyur yang dag ldan/_/de ru gnas par mkhas pas bsam/_/blo ldan ye shes kyis brtags pa'i/_/gsang ba'i ye 
[\[176b.6\]]shes gnas bsgom mo/_/gsang ba mchog ces bshad pa ste/_/de nyid gsum ni dam tshig mchog_/nam mkha'i dbyings kyi dbus gnas par/_/nyi ma zhes bya'i dkyil 'khor bsgom/_/sangs rgyas sku ni rnam bsgoms te/_/de yi steng du gnas gzhag go/_/
[\[176b.7\]]dbang phyug chen po skem byed de/_/gzhi phyed nam mkhas mtshon pa dag_/bdud rtsi zhes ni btags pa gang /_/de ni hU~M zhes bya bar 'gyur/_/nam mkha'i dbyings kyi dbus gnas par/_/'khor lo dkyil 'khor yid 'ong bsgom/_/spyan gyi gzugs su yang dag sbyor/_/rdo 
[\[177a\]]
[\[177a.1\]]rje pad+mo gnyis bsgom pa'o/_/nam mkha'i dbyings kyi dbus gnas par/_/rin chen dkyil 'khor bsgom par bya/_/dang po'i sbyor ba nan tan gyis/_/de yi steng du rnam par bsgom/_/nam mkha'i dbyings kyi dbus gnas par/_/'od kyi dkyil 
[\[177a.2\]]'khor 'di nyid bsgom/_/sangs rgyas zhi ba'i gnas dgod pa/_/'khor rnams kyis ni kun nas bskor/_/ut+pal mthon ka'i mdog 'dra ba/_/rtse mo lnga pa 'od po che/_/nas kyi 'bru tsam nan tan gyis/_/ri rab rtse mor rnam par bsam/_/tsa na ka yi 'bru tshad 
[\[177a.3\]]tsam/_/'dab ma brgyad pa ge sar bcas/_/sna yi rtse mo ri rab rtse/_/byang chub 'dod pas 'di bsgom bya/_/'khor lo la sogs bsgom pa ni/_/de yi khyad par dag tu brtags/_/yid 'ong dngos grub kun gyi gnas/_/byang chub gnas mchog bla med pa'o/_/
[\[177a.4\]]sangs rgyas yang dag byang chub bzhugs/_/mdor na de ni spro bar bya/_/gang tshe chos ni legs mtshan pa/_/rdo rje gcig ni bsgom par bya/_/de nas de bzhin gshegs dbang po/_/dag pa chos rnams kun gyi mchog_/'gro kun don du ston pa po/_/gsung bas 
[\[177a.5\]]mchog ni bka' stsal to/_/skad cig thang cig yud tsam dang /_/zla phyed zla ba lo yi dus/_/bskal pa grangs med gsum po ni/_/skad cig gcig tu mnyam par bshad/_/zla ba drug bshad de nyid yin/_/dngos med rdzogs par longs spyod pa'o/_/skad cig 
[\[177a.6\]]gcig tu bsngags pa ste/_/dus gsum las 'das yin par dgongs/_/gzugs dang sgra dang ror ldan pa/_/rnal 'byor pas ni zla drug bsgom/_/mchod chen de ni byas nas su/_/gsang ba'i de nyid rnam par bsgom/_/yul dang dbang po sems dpa' ni/_/bshang 
[\[177a.7\]]gci zas su byed pa po/_/byas na de 'dra'i dngos grub ni/_/bza' ba rnam rtog med pa'o/_/de nyid 'di ni bla med pa/_/byang chub sems gcig las byung ba'o/_/rtog med 'dus ni ma byas shing /_/mi rtog don ni 'grub par 'gyur/_/ma ni mA ma kIr bshad de/_/
[\[177b\]]
[\[177b.1\]]sa ni mngon par byang chub pa'o/_/bsam gtan de ni dga' spyod pa/_/sha zhes bya bar de bshad do/_/nam mkha' mtha' yas rnal 'byor ni/_/sha chen de ni yin par bshad/_/gsang ba pa yi go 'phang mchog_/rdo rje gsum ni myur du 'grub/_/dam tshig chen 
[\[177b.2\]]po glang chen rta/_/de bzhin khyi la sogs pa'i sha/_/phung po la sogs rigs dbye bas/_/gang gsungs mnyam pa'i grangs kyis so/_/gang zhig rnal 'byor gnyis med zas/_/bsam gtan dga' ba'i mid gcig bu/_/'jig rten rgyang pa na 'jig rten pa/_/
[\[177b.3\]]bza' ba'i rang gi ngo bor gyur/_/dge ba'i bshes gnyen rtag pa dang /_/de bzhin drod gsher las skyes pa/_/'jig rten 'das dang 'jig rten pa'i/_/'di dag zas su kun du bshad/_/de nas rdo rje gsum dgongs pa/_/bcom ldan 'das las thos pa 
[\[177b.4\]]dang /_/de bzhin gshegs pa kun bdag po/_/lag na rdo rjes tshig gsol ba/_/nyan thos rnams kyi dam tshig kyang /_/phra mo'i rnal 'byor ston mdzad cing /_/mgon khyod 'jig rten pa dang ni/_/'jig rten 'das pa dag kyang gsungs/_/chu dang 'o ma gcig 
[\[177b.5\]]'gyur bzhin/_/khyod ni chos rnams ston par mdzad/_/'jig rten 'ga' las yang dag pa/_/ngang pas 'o ma ji bzhin len/_/ji ltar skom pas gdungs pa yi/_/skyes bu la la de bsres 'thung /_/de bzhin 'jig rten shin tu 'das/_/chos kyi bdud rtsi 
[\[177b.6\]]de rnams 'thung /_/dgongs pas sngags kyi de nyid du/_/gang zhig gsum du gsungs pa 'di/_/ji lta ji ltar 'jig rten sogs/_/mgon po gsal bar bshad du gsol/_/de nas de bzhin gshegs mchog gis/_/grags ldan lag na rdo rje la/_/bu 
[\[177b.7\]]khyod legs so cher legs te/_/bye brag gsum khyod la bshad bya/_/rkyen dang nyan thos zhes grags dang /_/de bzhin mdo sde la spyod rnams/_/'di dag 'jig rten ba rnams te/_/bya ba sbyor ba'i bya bar gnas/_/rnal 'byor grub nas 'jig rten gnas/_/'jig 
[\[178a\]]
[\[178a.1\]]rten 'das par gyur pa yin/_/de ni ting 'dzin rnal 'byor yang /_/de dang 'dra bar byed ma yin/_/gang yang 'jig rten shin tu 'das/_/rnam par mi rtog 'jigs med pa/_/de ni de bzhin nyid dngos gcig_/'khor ba dang ni cig shos spangs/_/
[\[178a.2\]]brtul zhugs bzang po'i rnal 'byor 'dis/_/sangs rgyas rnams ni mnyes 'gyur zhing /_/blo ldan byang chub sems rnams kyis/_/byang chub myur du 'thob par 'gyur/_/'dod khams kyi ni dbang phyug dang /_/rnal 'byor go 'phang 'thob par 'gyur/_/gzi 
[\[178a.3\]]ldan stobs kyis phyug pa dang /_/mdangs bzang mthong na dga' ba dang /_/mthong ngam tshig gis bskul ba yis/_/'jig rten 'di dag dbang du byed/_/gsang ba 'di ni mchog yin te/_/sangs rgyas byang chub dam pa yin/_/de nyid sngags kyi gsang ba 'di/_/
[\[178a.4\]]rdo rje gsum las 'das pa'i mchog_/dgongs pa lung bstan yid 'ong la/_/skyes bu gang zhig gnas gyur pa/_/gsang ba yang dag srung ba po/_/de rnams ci dgar byed par 'gyur/_/de bzhin gshegs kun dam pa ste/_/dam tshig las ni dam tshig 
[\[178a.5\]]mchog_/rdo rje gsum gyis byin brlab pa'i/_/le'u drug pa yin par bshad//_//de nas rdo rje gsum gsang dbang /_/dam tshig chen po de nyid gcig_/ting 'dzin gsang sngags spyod pa'i mchog_/mngon rdzogs byang chub 'di gsungs so/_/de 
[\[178a.6\]]nyid dam tshig bzhi po gang /_/'dod pa thams cad ces de bshad/_/de rnams longs spyod ldan pa yis/_/ci 'dod par ni bsten par bya/_/rang gi lhar ni bdag sbyor bas/_/bdag dang gzhan ni mchod par bya/_/de ni 'jig rten mchod 'gyur ba/_/'jig rten 
[\[178a.7\]]'das pa zhi ba nyid/_/dka' thub myur ba de yin la/_/sdom pa dam pa yin par 'dod/_/mi zad pa ni gnyi ga ste/_/'dod pa'i longs spyod thams cad kyang /_/gzugs sogs lha rnams yin par 'dod/_/de dag bsgoms pa'i sbyor ba yis/_/sgrub pa po rnams myur 
[\[178b\]]
[\[178b.1\]]du 'grub/_/tha dad yi ge slong mo yin/_/de 'don pa ni za ba ste/_/gang zhig zlos la dga' ba de/_/de dag slong mo za bar 'dod/_/dka' thub dag ni mi bya zhing /_/sdom pa mi bzad nyid kyang min/_/'dod gsum de nyid longs spyod cing /_/sngags kyi de nyid ma 
[\[178b.2\]]nyams bzlas/_/rdo rje gsum dbye bde gnas na/_/sngags rig byang chub 'thob par 'gyur/_/gzhan du dus min 'chi ba dang /_/shi nas dmyal bar 'gro bar 'gyur/_/sangs rgyas byang chub sems dpa' dang /_/gsang sngags spyod pa'i mchog rnams gang /_/
[\[178b.3\]]mi 'gyur chos ni brnyes pa yang /_/rdzogs pa'i sangs rgyas rkang gnyis mchog_/kun mkhyen ye shes chags ldan pas/_/'dod pa'i yon tan lnga rnams bsten/_/byang chub sems dpa' mnyes bya zhing /_/byang chub pha rol phyin chags bya/_/de ltar gzugs 
[\[178b.4\]]la gsum shes nas/_/mkhas pa yis ni mchod par bya/_/de nyid gtso bo bcom ldan 'das/_/sna tshogs rnam par snang mdzad che/_/sgra la rnam gsum shes byas nas/_/lha rnams la ni dbul bar bya/_/'di ni bcom ldan sna tshogs pa/_/sangs rgyas rin 
[\[178b.5\]]chen 'byung gnas gtso/_/dri la rnam gsum shes byas nas/_/lha rnams la ni dbul bar bya/_/de nyid bcom ldan sna tshogs pa/_/'dod chags chos ni 'dzin pa'i gtso/_/ro la rnam gsum shes byas nas/_/lha rnams la ni dbul bar bya/_/de nyid don 
[\[178b.6\]]yod rdo rje grags/_/sna tshogs gtso bo bcom ldan 'das/_/reg la rnam gsum shes byas nas/_/rang gi rigs la dbul bar bya/_/de nyid bcom ldan rdo rje can/_/mi bskyod me long gzugs can no/_/nang dang de bzhin phyi rol dang /_/gnyi ga rjes su mi dmigs 
[\[178b.7\]]pa/_/gzugs la sogs gsum de yin te/_/lha rnams la ni dbul bar bya/_/gzugs sgra ro la sogs pa la/_/sems ni rtag tu sbyar bar bya/_/gsang ba bsdus par gyur pa 'di/_/snying po sangs rgyas kun bskyed de/_/mkhas pas gzugs sgra la sogs 
[\[179a\]]
[\[179a.1\]]pa/_/lha nyid du ni rtag tu bsgom/_/de bzhin rigs su bsgom pa ni/_/bsgom pas der ni bsgom par bya/_/nam mkha'i rdo rje sbyor ba ni/_/sangs rgyas rjes su dran par bshad/_/sangs rgyas rjes dran sbyor bas kyang /_/chos ni rjes su dran pa 
[\[179a.2\]]bsgom/_/rdo rje gsum bsgom rnal 'byor pas/_/rdo rje rjes dran bsgom pa'o/_/rigs dbye ji skad bshad pas kyang /_/chos dang longs spyod sprul skur byung /_/rigs ni rjes dran sbyor gyur ba/_/de bzhin khro bo rjes dran pa'o/_/de nyid gsum yongs gyur pa 
[\[179a.3\]]gcig_/rdo rje gsum nyid med chos nyid/_/lha rnams rjes dran sbyor ba ste/_/de bsgom byang chub 'thob par 'gyur/_/bzhi po dag ni re re bzhi/_/ji lta ji ltar mgu bcas sogs/_/de nyid lo yi grangs yin te/_/bcu drug par ni yongs su brtag_/
[\[179a.4\]]sangs rgyas kun gyis bsten pa yi/_/bud med lo grangs bcu drug pa/_/gzugs bzang phra dang mchod pa ni/_/dben pa zhes bya brtsam par bya/_/byin gyis brlabs nas yid 'ong ba/_/khyad par gsum zhes bya ba yis/_/de bzhin gshegs pa btsun mo 
[\[179a.5\]]che/_/spyan sogs nyid ni bsgom par bya/_/bsgrub bya de nyid yang dag sbyor/_/dbang po gnyis ni mnyam sbyor ba'i/_/dang por sbyor ba 'di bsgoms na/_/sangs rgyas dngos grub thob par 'gyur/_/yi ge hU~M dang de bzhin oM/_/phaT kyang der ni bsgom par bya/_/
[\[179a.6\]]de nyid gsum tshul gsum bdag nyid/_/ci rigs par ni rnam par spro/_/'od zer rnam pa lngas khyab pa'i/_/rdo rje pad+ma 'di mchog ste/_/gsang dang snying ga sna rtse ru/_/rnal 'byor pas ni 'di bsgom bya/_/'bar bcas zla 'od bzhin dkar bar/_/shes rab 
[\[179a.7\]]de ni rtag tu bsgom/_/gang phyir yid ni dgar gyur pas/_/de bas de nang yid 'ong ba'o/_/gnas med gnas par legs sbyor bas/_/bzhi mtshungs gcig tu sbyor ba rig_/sangs rgyas rjes dran sbyor la sogs/_/byang chub 'dod pas bsgom par bya/_/
[\[179b\]]
[\[179b.1\]]nyams dga' sangs rgyas kun gyis bstan/_/b+ha ga zhi ba gcig pu'i ming /_/rang gi de nyid gnyis med byung /_/rdo rje de bdag nyid du sbyor/_/sangs rgyas rjes dran sbyor ba ste/_/b+ha ga ling+ga yin par bsgrags/_/gzhug pa gnyis med sbyor ba ste/_/sangs rgyas 
[\[179b.2\]]gzugs su bsgom pa'o/_/de las blo ldan gyis spro ba/_/ba spu'i bu ga'i rtse mor gnas/_/mnyam pa med pas khyad par du/_/sangs rgyas sprin rnams der spro'o/_/chos rjes dran pa'i sbyor ba yang /_/rdo rje chos kyi rab sbyor bas/_/rdo rje pad+ma yang dag sbyar/_/
[\[179b.3\]]b+ha ga'i ling+gar brtag pa'o/_/de nas ba spu'i bu ga las/_/'bad pas chos kyi sprin rnams spro/_/de nyid bsam kun rdzogs byed pa'i/_/'di ni chos kyi bdag po yin/_/rdo rje rjes su dran pa bsgom/_/dngos med gcig pu la sbyor ba/_/stong la rdo rje rab sbyor 
[\[179b.4\]]'gyur/_/b+ha ga ling+ga zhes bshad do/_/de nas ba spu'i bu gnas/_/rdo rje sprin rnams kun du spro/_/rdo rje byang chub sems bsgom nyid/_/myur du dngos grub 'thob par 'gyur/_/rigs rjes dran pa'i sbyor ba yis/_/mkhas pas stong nyid rdo rje las/_/de bzhin rnal 
[\[179b.5\]]'byor pas spros na/_/rigs kyi dngos grub thob par 'gyur/_/khro bo rjes dran sbyor ba la'ang /_/stong dang rdo rje gnyis ldan pa'i/_/khro bo'i ba spu'i bu gnas/_/khro bo'i sprin rnams spro bar bya/_/de nas dpal ldan rdo rje 'dzin/_/khyab bdag rnam snang mdzad chen 
[\[179b.6\]]la/_/rjes dran sbyor ba'i dgongs pa ni/_/thub pa che la slar zhus pa/_/thub khyod kyis ni gang gsungs pa/_/b+ha ga'i ling+ga'i sbyor ba ni/_/'jig rten 'das pa'i sbyor 'di las/_/sangs rgyas la sogs spro gyur pa/_/tshul 'di ma 'ongs skye bo la/_/phyi dus kun 
[\[179b.7\]]rmongs bskyed pa sto/_/bde gshegs rnams kyi bdag pos ni/_/ci phyir gsungs zhes de rnams smra/_/'gro bas nam mkha' mtshan ma can/_/rten 'byung khyod nyid mi shes shing /_/de rnams shin tu rmongs dbye bas/_/ji bzhin par ni rtog par byed/_/mgon khyod 
[\[180a\]]
[\[180a.1\]]bde ba chen po ste/_/sangs rgyas kun gyi ston gcig pu/_/sku med srid gsum bdag nyid can/_/dgongs pa gnyis ka'i mtshan dang ldan/_/de bas khyod ni chos kun gyi/_/yon tan gsum bdag de nyid gsum/_/dgongs pa bya ba dri med gsum/_/sangs 
[\[180a.2\]]rgyas kyi ni bdud rtsi 'byung /_/khyod 'dir b+ha ga khyab 'jug ste/_/ling+ga drag po'i ming can nyid/_/khyod ni sa bon tshangs la brtag_/khyod ni rten 'byung 'gro ba 'byung /_/dus gsum las 'das rnal 'byor che/_/dus dang rtsis su gyur pa nyid/_/shes dang shes bya rnam par 
[\[180a.3\]]grol/_/de bas khyod ni 'gro ba'i bla/_/de nas rdo rje 'dzin pa yis/_/de la sogs pa'i tshig gsan nas/_/dam tshig rjes su dran bsgom pa/_/bcom ldan 'das ni ston par mdzad/_/rang gi rdo rje pad+mar ldan/_/dbang po gnyis ni rab sbyor las/_/rang gi khu 
[\[180a.4\]]ba'i thigs skyes pa'i/_/sangs rgyas rdo rje sems dpa' bsgom/_/dkyil 'khor rjes su dran bdag nyid/_/dbang po gnyis nyid sbyor ba las/_/rang gi tshangs pa rtag drangs te/_/rnal 'byor pas ni dkyil 'khor bya/_/sku rjes dran pa'i sbyor ba yang /_/sangs rgyas 
[\[180a.5\]]rnams kyi phung po lnga/_/sangs rgyas de nyid sogs brtag pa/_/bdag kyang de dang 'dra bar rig_/gsung rjes dran pa'i sbyor ba lnga/_/rdo rje chos gsung phun sum tshogs/_/de yi gsung ci 'dra bar 'gyur/_/bdag kyang de dang 'drar chos 'dzin/_/thugs rjes dran 
[\[180a.6\]]pa'i sbyor ba gang /_/rdo rje 'dzin pa'i thugs dang ni/_/kun du bzang po'i thugs gang yin/_/bdag kyang de dang 'dra bar 'gyur/_/sems can rjes dran sbyor ba gang /_/sems can rjes dran rdo rje nyid/_/spyod pa mkha' mtshungs ji bzhin du/_/bdag kyang de dang 'dra bar 'gyur/_/
[\[180a.7\]]sngags sku rdo rje gsum zhes pa/_/de sbyor dran pa bsgom pa ni/_/rdo rje sngags kyi sku gang yin/_/gsung dang sku ni rnam sgom pa/_/de nyid gsum mnyam gcig pa nyid/_/rtag tu gsum 'das gyur pa yi/_/sngags 'dzin mchog ni ci 'dra ba/_/bdag kyang de dang 'dra bar 'gyur/_/dam tshig 
[\[180b\]]
[\[180b.1\]]rjes dran rnams kyis ni/_/de bas tshangs pa shin tu dbyung /_/dngos med gcig tu sbyor ba yis/_/mkhas pas cho ga bzhin du gsung /_/de bzhin gshegs mchog che ba ni/_/dngos med ces bya bsad pa ste/_/blo dang ldan pas 'di bsad na/_/dngos grub sngags mchog 'thob par 'gyur/_/shes 
[\[180b.2\]]rab dam tshig sbyor gyur ba/_/rjes su dran pa zhes bshad do/_/pha rol phyin pa zhes grags pa/_/yod med gnyis dang bral ba'o/_/thams cad rang bzhin dri ma med/_/ma skyes pa dang zad pa med/_/byang chub med cing mngon rtogs med/_/khams med 'byung ba'ang med pa'o/_/ma skyes rjes 
[\[180b.3\]]su sbyor ba gang /_/der ni ci yang brjod min zhing /_/ma skyes ming ni gcig pu pa/_/dran pa de ni yin par bshad/_/ji ltar nam mkha' 'od gsal ba/_/mtshan ma med cing 'gyur ba med/_/rang bzhin mkha' dang 'drar gyur cing /_/gnyis med gnyis su yod min zhing /_/yan lag 
[\[180b.4\]]bcu gnyis sbyor gcig gang /_/zhe sdang rdzogs longs spyod pa'i ming /_/sangs rgyas kun gyis bsten gyur cing /_/de ni rigs rjes dran zhes bya/_/rten 'byung las skyes rdzogs sangs te/_/bud med lo grangs bcu gnyis pa/_/brtan pa'i sems ni thob pa las/_/rang gi khu bas 
[\[180b.5\]]mchod par bya/_/dngos med bdag nyid dag pa gang /_/de ni dag par bshad pa yin/_/de nyid kyis ni mchod par bsngags/_/shes rab pha rol phyin pas 'gro/_/'di yis lus la mchod pa dang /_/khyad par du ni de bzhin gshegs/_/rdo rje 'dzin bshad de bzhin thugs/_/chos 'dzin pa yi sku gsung 
[\[180b.6\]]thugs/_/sku gsung thugs ni yang dag grub/_/tshe 'di nyid la thob par 'gyur/_/gang bshad rigs ni dman bshad pa/_/de la'ang tshul de grub par 'gyur/_/de nyid mchod par bshad pa nyid/_/de bzhin so sor rab tu brtag_/mi phyed rdo rje'i sbyor ba yang /_/gsung gi dbang bskur ba nyid gsal/_/
[\[180b.7\]]dgongs pa lung bstan la gnas nas/_/gang zhig sems ni ma rmongs pa/_/mkha' la gnas pa'i nyi ma bzhin/_/de ni ci dgar spyod par byed/_/de bzhin gshegs pa thams cad kyi/_/rdo rje gsum gyi gsang ba ste/_/sngags spyod pa yi mchog gyur pa/_/le'u bdun pa rab tu bstan//_//
[\[181a\]]
[\[181a.1\]]de nas dpal ldan de bzhin gshegs/_/dkon mchog dpal ni 'od chen po/_/de bzhin gshegs pa thams cad kyi/_/bla ma rdo rje gsum gyi bdag_/mgon po rdo rje 'dzin chen po/_/dbang phyug dbang phyug dam pa dang /_/sangs rgyas kun gyi ston pa la/_/bstod pa 'di yis 
[\[181a.2\]]gsol ba btab/_/nam mkha'i spyod pa rdo rje mchog_/rdo rje sems dpa' thub pa che/_/theg pa chen po rnam snang ba/_/kun tu bzang po brtul zhugs bzang /_/dngos kun dngos po gcig pa'i mchog_/rigs mchog thams cad yang dag 'byung /_/rgyal ba'i dam pa'i mchod pa'i mchog_/mchod pa 
[\[181a.3\]]kun mchog bshad du gsol/_/'dod chags chen po zhe sdang che/_/gti mug chen po blo gros che/_/theg pa gsum po rab ston cing /_/rdo rje theg pa ston pa po/_/nam mkha' gcig pu dngos po'i mchog_/ye shes rgya mtsho bla ma che/_/rdo rje gsum po chags med pa/_/rgyal gnas mchod pa bshad 
[\[181a.4\]]du gsol/_/rdo rje gsum po lam gyi mchog_/thar lam gcig pu ston pa po/_/sangs rgyas skal mchog shin tu dag_/mi mchog mchod pa bshad du gsol/_/dngos po kun gcig shin tu dag_/byang chub sems ni rgya mtsho che/_/chos kyi 'khor lo gcig bskor ba/_/rten 'brel ye 
[\[181a.5\]]shes las byung ba/_/rdo rje gsum gcig rnam dag don/_/sna tshogs sangs rgyas bya ba mdzad/_/bdag med chos ni shin tu dag_/phyag 'tshal rdo rje theg pa la'o/_/de nas de bzhin gshegs bdag po/_/thams cad nam mkha' mi 'gyur che/_/thams cad dbang bskur kun dbang po/_/kun don rin 
[\[181a.6\]]chen mchog 'dzin pa/_/na chung mig yangs btsal nas ni/_/gzugs dang na tshod rnams kyis brgyan/_/lo grangs nyi shu lnga lon pa/_/rnyed nas mi yi skye gnas brtag_/rnam par dben nam gtsang ba yi/_/sa phyogs su ni rgyal bdag nyid/_/zhi ba zhi ba'i gnas yid 'ong /_/bshang gci chu yis 
[\[181a.7\]]byugs nas ni/_/sangs rgyas byang chub rab ster ba'o/_/rtag tu mchod pa nyid bya'o/_/de bzhin gshegs pa mchod pa yi/_/phung po zhes bya sna tshogs skyes/_/rdo rje gsum po mi phyed khams/_/rgyal ba zhes ni bya bar bshad/_/kun mkhyen ye shes lang tsho ste/_/len pa mi gsal la sbyor la/_/de nyid 
[\[181b\]]
[\[181b.1\]]na chung yin par brtag_/'jig rten pa rnams 'thob byed rgya/_/'gro ba'i don ni rab grub pa/_/gang zhig dngos med ces bshad pa/_/mtha' skyes bzhin du brtag pa yin/_/gtsang ba rnam dag sems yin te/_/rnam par dben pa dngos med pa/_/sa ni spyan zhes bya ba yin/_/sa phyogs rgyal ba 
[\[181b.2\]]'byung ba yin/_/zhi ba sna tshogs nges 'byung ba/_/zhi ba'i gnas ni myur la sogs/_/bshang gci yul dang dbang por grags/_/chu ni shes rab la sogs drug_/'di dag gis gang byugs gyur ba/_/rdzogs longs spyod pa'i 'dod 'byung ba/_/de rtag rgyal ba'i chos bshad pa/_/dgongs pa sbyor ba 
[\[181b.3\]]chos nyid do/_/mchod pa'i yan lag gnyis pa yi/_/bkod pa'i yan lag mtshan nyid bshad/_/'jig rten shin tu 'das spyi bo/_/'jig rten 'das pa'i snying ga ru/_/rkang pa'i bar dang lte ba dang /_/rked ba gsang ba 'jig rten pa/_/rgyal sras rnams kyi bkod pa ni/_/rigs ni lnga po bya ba yin/_/
[\[181b.4\]]nam mkha'i khams kyi dbus gnas par/_/ye shes rgya mtsho rnam par bsgom/_/bdag nyid zla ba'i nang gnas par/_/brtul zhugs can gyis snying gar bsgom/_/chu de sbyor bar gyur pa ni/_/mA ma kI ra ni yongs su brtag_/zhi ba rdo rje 'dzin 'dod pas/_/bsdu ba de yang rab tu bya/_/rin chen rang bzhin 
[\[181b.5\]]mchod rten ni/_/'od zer sna tshogs rnams kyis brgyan/_/ye shes rgya mtsho dus gsum pa/_/gnas de ru ni bsam bya ba/_/blo ldan ba spu'i bu ga las/_/ji lta ji ltar spro bar bya/_/rnal 'byor rnal 'byor mchog gzhol bas/_/mchod pa'i sprin ni des spro bya/_/gos dkar pad+mar yang dag dgod/_/
[\[181b.6\]]rnam lnga gcig la rnal 'byor ma/_/me yi sbyor ba bshad pa ni/_/de yang mi gsal zhi la gnas/_/sgrol mar ut+pal nyid gyur pa/_/rlung ste sbyor ba lnga pa'o/_/'jug dang gnas dang skye ba dang /_/de bzhin ldang ba'i ming can no/_/de nyid rnam pa gsum byas pas/_/rdo rje gsum gyi dam tshig gnas/_/
[\[181b.7\]]de nas blo ldan gyis dbul ba/_/lha rnams kyi yang dngos med nyid/_/de nas de bzhin gshegs pa mchog_/khyab bdag rnam snang chen po las/_/me tog dgongs pa thos nas ni/_/rdo rje can gyis thub chen zhus/_/me dang rlung dang dbang chen dang /_/chu ru yongs su brtags pa yin/_/re re'ang dang 
[\[182a\]]
[\[182a.1\]]po sbyor zhes bya/_/me tog de lnga gsum du bshad/_/bya rgod me tog za ba dang /_/bung ba sha za zhes zer zhing /_/me tog 'di yi dgongs pa ni/_/ma 'ongs skye bos mi shes so/_/ma rtogs pas ni de rnams kyi/_/dngos grub ring du gnas par 'gyur/_/'di ltar bdag ni skal min 
[\[182a.2\]]zhes/_/smra zhing de rnams bdag nyid smod/_/de ltar bdag nyid smad pas na/_/sangs rgyas thams cad smad par 'gyur/_/sangs rgyas thams cad smad gyur pas/_/mi las 'das nas gzhan du 'gro/_/gtso bo sangs rgyas nang na min/_/phyi rol na min gnyis gar min/_/tshogs pa las 
[\[182a.3\]]kyang ma yin te/_/rkyen gyis 'gro ba dag la gnas/_/de bzhin de bzhin gshegs sangs rgyas/_/lus la gsang sngags 'di nyid las/_/gsang sngags 'grub par dka' ba'i rgyus/_/des ni bdag dang de dag smod/_/de rnams rjes su gzung ba'i phyir/_/dgongs pa de ni bshad du gsol/_/
[\[182a.4\]]rang gi ngo bo ma 'tshal na/_/mkhas pa dag ni nyams par 'gyur/_/de nas bcom ldan sna tshogs pas/_/gsang ba'i bdag po la gsungs pa/_/nyin dang mtshan mo'i dbye ba yis/_/me tog don ni bshad par bya/_/pad+ma ut+pal nyin mor bshad/_/dzA ti mtshan mo yin zhes bshad/_/
[\[182a.5\]]lnga yi bdag nyid gsum dang gcig_/gnyis lnga gcig dang gsum du 'gyur/_/de yi thabs ni nyin mor bshad/_/mtshan mo shes rab ces bshad do/_/nyin dang mtshan mo'i dbye ba yis/_/mjug tu 'byung ba nyid du 'gyur/_/de gnyis dbus kyi sbyor ba gang /_/dgongs pas yongs su 
[\[182a.6\]]brtags pa yin/_/de ni sangs rgyas snying por 'gyur/_/de bas lha tshogs kyis de min/_/rnal 'byor pa dang sngags pa rnams/_/dgongs pa'i chos la rab brtson bya/_/dgongs pa byin rlabs rgyu yis ni/_/de rnams kyis ni 'grub par 'gyur/_/gang zhig rlung ni bcur grags pa/_/de ni pad+ma 
[\[182a.7\]]ut+pal ming /_/de nyid ces grags rdo rje gsum/_/dzA ti gcig pu gsum du 'dod/_/kar+Ni ka dang ma li ka/_/yuka ti ka ra bI ra ni/_/[{]go rims [,]go rim [}]bzhin du spyan sogs te/_/sa la sogs par 'dir sbyar ro/_/dngos med go 'phang la bkod pas/_/lha rnams kyi ni skur sbyor bas/_/gcig tu 
[\[182b\]]
[\[182b.1\]]sangs rgyas kun mnyes pa'i/_/mchod pa chen por de 'gyur ro/_/lnga po'i bdag nyid yang dag bzhag_/lnga bcu dag ni gnyis 'gyur bya/_/de nyid gsum sbyor 'khor lo ni/_/dpag tshad brgya yi dkyil 'khor ro/_/der ni mkhas pas rtag par ni/_/rigs rnams rab tu dgod par bya/_/pad+ma 
[\[182b.2\]]'khor lo rdo rje dang /_/de bzhin ut+pal rtag tu bsgom/_/dpag tshad bzhi po sbyor gcig pa/_/dpag tshad brgya khyon de nyid gsum/_/byams pa la sogs gru bzhir gyur/_/mdzes pa phung pos brgyan pa yin/_/gru bzhi de ni rigs su gyur/_/zhi ba sbyor ba gcig ming can/_/mchod rten 
[\[182b.3\]]ye shes sems rang bzhin/_/gsal zhing rang bzhin dri ma med/_/rigs rnams mchod phyir de nyid ni/_/shes rab can gyis gnas bsgom mo/_/mngon shes lnga yi gnas 'dod rnams/_/de yi mchod pa rgya mtsho gsal/_/rin chen ye shes spro bdag nyid/_/gos ni bsdu pa zhes bya'o/_/mchod 
[\[182b.4\]]pa mchog rnams de dag gis/_/byang chub 'dod pas mchod par bya/_/shes rab can gyis mchod mchog las/_/lha rnams rtag tu mnyes par bya/_/sbyor gcig de las yang dag byung /_/rin chen 'byung gnas na chung yin/_/dga' mgu yang dag ldan pa yi/_/dngos grub shin tu grub pa'i phyir/_/
[\[182b.5\]]nga rgyal la sogs bdun zhes bya/_/rin chen thams cad dbul bar bya/_/chos dang rdzogs longs spyod las byung /_/rin chen bdun gyi nor de ni/_/des bkang pa yi zhing 'di ni/_/shes rab thabs cig las byung ba'i/_/dngos grub 'dod pas sbyin pa'i phyir/_/zhing de nyin re dbul bar ni/_/
[\[182b.6\]]nam mkha' mtha' yas rnal 'byor pa'i/_/sbyin pa'i pha rol phyin 'dir 'gyur/_/sangs rgyas dkyil 'khor dbus su de/_/phyag rgya'i bdag por mnyam bzhag ste/_/'dod chags blo ldan sangs rgyas la/_/reg par yang dag sbyor ba dbul/_/nam mkha'i dbyings kyi dbus gnas par/_/
[\[182b.7\]]bkod pa'i dkyil 'khor dam pa bsgom/_/bdag nyid de bzhin gshegs pa'i sku/_/yul dang dbang po sun 'byin pa/_/dngos med gcig par yang dag 'byung /_/yul dang dbang po zhes bya ba'i/_/bshang gci ji lta ji lta bar/_/de nyid mchod pa rnams kyis mchod/_/skal bzang zhing ni 
[\[183a\]]
[\[183a.1\]]mdzes pa yi/_/bud med gzugs bzang rnyed pa dang /_/gsang sngags yi ge'i gnas 'byung bas/_/rnal 'byor ma de byin brlabs la/_/byas nas gnyis med sbyor gcig pu/_/rang gi lus kyi nang du gzhug_/spyan sogs ji lta ji lta bar/_/byin gyis brlabs 
[\[183a.2\]]pa'i gnas bkod de/_/mig bzang dag ba'i bya ba yi/_/rang byung khu ba blangs nas mchod/_/gang zhig de ltar rtogs pa de/_/blangs pas rdo rje 'chang bar 'gyur/_/sa la sogs pa'i dkyil 'khor gang /_/spyan la sogs par rab brtags pa/_/de ni 'jug sogs sbyor ba yang /_/de ni 
[\[183a.3\]]khu ba za bar 'gyur/_/'di ni sngags rnams thams cad kyi/_/sku gsung thugs kyi mchod pa ste/_/rdo rje ye shes can gsang gi/_/gsang sngags dngos grub byed pa'i mchog_/rin chen kun gyi 'byung gnas mchog_/dgongs pa lung bstan la gnas nas/_/gang zhig sems ni bzod 
[\[183a.4\]]gyur pa/_/de ni ji bzhin nyid du'ang byed/_/de bzhin gshegs pa thams cad kyi/_/rdo rje gsung gi gsang ba las/_/bshang gci'i dam tshig ces bya ba'i/_/le'u brgyad pa yin par bshad//_//de nas de bzhin gshegs mchog gtso/_/thams cad nam mkha' 
[\[183a.5\]]mi 'gyur che/_/sangs rgyas dbang bskur spyod pa'i mchog_/gzugs don dbang phyug dam pa yin/_/rdo rje gsum nyid longs spyod pa/_/rdo rje mi phyed gsum dkyil 'khor/_/sangs rgyas ye shes sbyor gcig pa'o/_/gsang ba nyams ni dga' bar bshad/_/nam mkha'i dbyings 
[\[183a.6\]]kyi dbus gnas par/_/sangs rgyas dkyil 'khor bsgrub par bya/_/rdo rje rtse gcig rdo rje yang /_/bsgom pa'i bdag nyid can gyis bsgom/_/'od 'phro mang po 'bar ba dang /_/'od zer sna lngas rab tu gang /_/dus gsum sangs rgyas yang dag byung /_/bsgoms la rdo rjes phye mar brlag_/
[\[183a.7\]]rdo rje gsum gcig longs spyod ni/_/rdo rjes phyer brlags med gyur pa'i/_/thugs kyi dngos grub byed bsam gtan/_/bsgoms na myur du thob par 'gyur/_/rdo rje mchog ces bya ba yi/_/rdo rje gsang ba 'di lta bu/_/rdo rjes rdo rje 'dzin pa ni/_/sems can thams cad bsad na ni/_/
[\[183b\]]
[\[183b.1\]]de ni myur bar mi bskyod pa'i/_/rgyal ba'i sras su skye bar 'gyur/_/zhe sdang rigs chen de nyid kyis/_/zhing de 'gengs par byed par 'gyur/_/de nas dgongs pa chos gcig pu/_/gtso bo kun mkhyen thams cad rig_/dam tshig de nyid gsungs pa yi/_/mgon la phyag na rdo rjes gsol/_/
[\[183b.2\]]'di ltar dngos med mchog gyur pa/_/khyod ni chos rnams ston mdzad pa/_/'jig rten pa dang 'gal tshig gis/_/mgon khyod ci phyir ston par mdzad/_/gang zhig de bzhin nyid dngos gcig_/dus gsum 'byung ba'i sangs rgyas rnams/_/chos sku gcig pu las 'khrungs pa/_/ji ltar rdo 
[\[183b.3\]]rjes phye mar brlag_/de ni phyer brlags gyur pa las/_/ji ltar yang dag sems 'grub 'gyur/_/chos sku gcig pu las byung las/_/lhag pa zhes bya gyur nas su/_/dus gsum 'byung ba'i sangs rgyas rnams/_/phye mar brlag par ji ltar nus/_/phyer brlag byed pas dngos med pas/_/
[\[183b.4\]]phye ma nyid kyang khyad par du/_/sangs rgyas sngags don rnal 'byor pa/_/nus pa bsam mi khyab ldan la/_/de 'dra bar ni phyer brlag par/_/sngags pa gzhan gyis mi nus so/_/sems can gyis ni sems can bzhin/_/sangs rgyas sangs rgyas phyer brlags pas/_/'di gnyis khyad par med do 
[\[183b.5\]]zhes/_/ma 'ongs skye bo smra bar 'gyur/_/sangs rgyas gcig pu mthar thug pa/_/min zhes mi rnams nges smra zhing /_/gang zhig sangs rgyas kyis gsungs bzhin/_/rab tu spang bar byed par 'gyur/_/theg bzang bsgrubs na 'tshang rgya ba/_/dgongs pa'i bum pa bzang po mchog_/de ni bcom 
[\[183b.6\]]ldan myur sbyor bas/_/mi bskyod zhing du skye 'gyur ram/_/sems can 'khor bar 'khor gyur pa/_/de tshe zhe sdang che skye 'am/_/snying rjes gsad par bya'o zhes/_/sngags pa rnams ni de mi spong /_/'das tshe ston par gyur pa dang /_/da ltar rjes su ston mdzad dang /_/mnyes bya ma 'ongs 
[\[183b.7\]]sangs rgyas rnams/_/sangs rgyas byang chub stsol ba'o/_/mi bskyod gzugs can rdo rje yis/_/de rnams ji ltar gzhom par bgyi/_/de nyid sna tshogs don ldan tshig_/de rnams kyis ni ji ltar rtogs/_/gang zhig shes pas rgyal sras rnams/_/dgongs pa'i don la rtog med 
[\[184a\]]
[\[184a.1\]]'gyur/_/ma 'ongs skye bo'i don du ni/_/de nyid bcom ldan bshad du gsol/_/de nas rdo rje 'dzin smra ba'i/_/'gro la phan pa'i tshig gsan nas/_/de nas gtso bo rdo rje 'chang /_/khyab bdag gis ni slar gsungs pa/_/legs so bu khyod cher legs te/_/kun du bzang po khyod legs 
[\[184a.2\]]so/_/dgongs pas bshad pa'i don du ni/_/khyod kyis nga la gang dris pa/_/gsungs don ji lta ji lta bar/_/de ni nga yi bshad par bya/_/phung sogs yan lag gang gyur pa/_/sangs rgyas sems can rab brtan zhing /_/sngags dang phyag rgya'i sbyor ba yang /_/dbye ba sna tshogs rab tu brtan/_/'khor 
[\[184a.3\]]ba mi bskyod ming can te/_/de sngags rdo rje zhes bya ba/_/mi gsal rdo rje zhes bshad de/_/dngos med gcig pu rdo rje nyid/_/des bshig pa ni bsad pa ste/_/sangs rgyas sems can khyad par du/_/sna ni tshogs kyi dbang po yi/_/kha ni rang bzhin nyid du g.yo/_/rnal 'byor pa yi lag gyur pa/_/
[\[184a.4\]]'gro ba rlung gi ming can no/_/mi bskyod rdo rje'i spyod pa nyid/_/lag tu rdo rje bzhag nas ni/_/de tshe myur la sogs bya ba/_/klu yi rang bzhin sna tshogs nyid/_/phung sogs brtags pa'i sangs rgyas rnams/_/sku gsung thugs las yang dag byung /_/de yi yan lag phung por bshad/_/de 
[\[184a.5\]]ni phyer gyur bsad pa yin/_/'di ni zhe sdang rigs yid 'ong /_/mi bskyod ye shes rdo rje nyid/_/de bzhin skye ba dam pa yin/_/dngos grub chen po des thob 'gyur/_/de nas dpal ldan bde chen po/_/ye shes thar pa rab sgrub pa/_/rang bzhin dag gis gos med pa/_/byang chub spyod pa 
[\[184a.6\]]rab bsgrubs pas/_/phyag na rdo rje 'od chen po/_/gsang ba gsum gyi gtso bo la/_/bos nas yang dag rdzogs sangs rgyas/_/sgrub pa'i dam tshig de nyid gsungs/_/nam mkha'i dbyings kyi dbus gnas par/_/rdo rje dkyil 'khor dam pa la/_/rnam par snang mdzad bsgom bya zhing /_/
[\[184a.7\]]sangs rgyas thams cad rnam par bsgom/_/rin chen kun gyi sbyor ba yis/_/rdo rje gzugs ni rnam par bsgom/_/rdo rje gsum mnyam sbyor ba yis/_/rdzas rnams thams cad dbrog par bya/_/shes dang dbang po ldog par 'gyur/_/rnam smin dngos po med pa yi/_/de nyid 'phrog pa'i rdo rje 
[\[184b\]]
[\[184b.1\]]dang /_/sangs rgyas thams cad rab bsgrub pa'i/_/rin chen rdo rje mchog sbyor ba/_/rgyal ba'i sras su 'gyur ba dang /_/nor gyi rgya mtshos gang ba yi/_/yid bzhin nor bu 'dra bar 'gyur/_/'di ni gti mug rigs de nyid/_/dam tshig yin par yongs su bsgrags/_/rigs kun rgya 
[\[184b.2\]]mtsho shes bya ste/_/de las thub pa'i skyes mchog 'gyur/_/de nas bdag po bcom ldan 'das/_/'dod chags thar par rab 'jug pa/_/gsang ba dag pa gnas med pa/_/dkyil 'khor mchog ni bka' stsal to/_/nam mkha'i dbyings kyi dbus gnas par/_/rin chen dkyil 'khor 
[\[184b.3\]]bsgom par bya/_/dpag med chos ni rnam bsgoms te/_/sangs rgyas kun gyis rab tu dgang /_/bud med lta bur sbyor ba yang /_/ting nge 'dzin gyi sbyor ba yis/_/thams cad de ru bsgom par bya/_/'di ni rdo rje tshul mchog yin/_/dngos med bsam pa'i sbyor ba yis/_/gsal mi gsal la yang 
[\[184b.4\]]dag sbyor/_/chos dang rdzogs longs spyod sbyor ba/_/gsang sngags kyis sprul dbang po gnyis/_/sbyor ba bzhi yi sbyor ba yis/_/dbang po gnyis ni rab sbyor ba'i/_/snyoms zhugs sbyor ba de yis ni/_/de dag thams cad nye bar spyod/_/sku gsum mi phyed sngags rnams kyi/_/'di ni bsgom pa 
[\[184b.5\]]mchog de yin/_/de nyid dam tshig sbyor ba 'di/_/'dod chags rig gcig bsgom pa'o/_/'di ni sangs rgyas thams cad kyi/_/'dod chags chen po'i tshul mchog ste/_/sngags pa rnams kyis nyin re zhing /_/rab tu 'bad pas bsgom par bya/_/de nas gsang dbang rdo rje gsum/_/rdo rje sngags don 
[\[184b.6\]]sgrub pa po/_/bdag med ye shes las byung bas/_/gsung ni 'di skad bka' stsal to/_/nam mkha'i dbyings kyi dbus gnas par/_/sangs rgyas dkyil 'khor bsgom par bya/_/don yod rdo rje rnam bsgoms te/_/sangs rgyas thams cad bsgom par bya/_/rdo rje tshig gi [{]brdzun [,]rdzun [}]smra ba/_/rgyal ba 
[\[184b.7\]]thams cad slu ba ste/_/'di ni sangs rgyas thams cad kyi/_/nam mkha'i gsung ni dri med pa'o/_/gang zhig [{]brdzun [,]rdzun [}]du smra bshad pa/_/[{]brdzun [,]rdzun [}]de nyid ni dam pa ste/_/dpa' bo gang zhig sgom byed pa/_/de ni rgyal ba'i mchog tu 'gyur/_/gsang ba'i ye she dam pa ste/_/sangs rgyas dngos grub byed 
[\[185a\]]
[\[185a.1\]]pa'i mchog_/dam tshig 'gugs par gang gyur pa'i/_/rigs kyi dam tshig la 'jug pa'o/_/kun du kun nas 'bad pa yi/_/ji bzhin don du 'dra byas te/_/so sor rtog pa'i sbyor ba yis/_/de ni dngos grub rgya chen thob/_/de nas bcom ldan sna tshogs pa/_/mi phyed rdo rje gsum 
[\[185a.2\]]rgyal bdag_/rdo rje'i dngos grub rab ston pas/_/gsung ni 'di skad bka' stsal to/_/nam mkha'i dbyings kyi dbus gnas par/_/der ni dkyil 'khor bsgom par bya/_/sangs rgyas sku ru rab brtags pa'i/_/dam tshig de ni yang dag bshad/_/dkon mchog dpal ni rab bsgoms 
[\[185a.3\]]te/_/gzugs rnams kun gyi sa 'di gang /_/phung po la sogs grangs mnyam pa'i/_/sangs rgyas kun gyis thams cad du/_/rtsub pa'i ngag la sogs pa ni/_/sa rnams dman pa zhes bya ba'i/_/bsgoms na dngos grub thob 'gyur zhes/_/bcom ldan thub pas de skad gsungs/_/de bzhin 
[\[185a.4\]]gshegs pa kun bkod pa/_/sna tshogs gzugs can 'od po che/_/bsam pas dpal ldan gcig pu nyid/_/dpag tu med par gyur pa yin/_/de nas gang zhig dam tshig sogs/_/chos dbyings rdo rje gsum nyid ni/_/de bzhin gshegs pa thams cad kyis/_/dam tshig rdo rje dpal la 
[\[185a.5\]]sogs/_/byang chub sems dpa' sems dpa' che/_/ngo mtshar rmad du gyur nas ni/_/tshig lam rdo rje zhes bya 'di/_/de ni de rnams rjod par byed/_/ci 'di mgon po bcom ldan 'das/_/de bzhin gshegs pa kun gyi bdag_/gang zhig khams gsum las 'das shing /_/'jig rten thams 
[\[185a.6\]]cad las 'das pa/_/de bzhin gshegs pa kun mchog dang /_/byang chub sems dpa'i tshogs chen gyi/_/'khor gyi dkyil 'khor dbus su ni/_/ngo mtshar che ba'i tshig gi lam/_/gtso bos yang dag rdo rje'i tshig_/dgongs pas ci slad gang gsungs zhes/_/brjod kyis mi lang ba yi yang /_/
[\[185a.7\]]brjod mi lang ba rnams kyis gsol/_/de nas de bzhin gshegs kun gyis/_/brjod kyis mi lang ba yi yang /_/brjod kyis mi lang grangs kyis ni/_/ri rab rdul phran dang mnyam pa'i/_/de bzhin gshegs pa thams cad dang /_/dam tshig rdo rje dpal sogs pa'i/_/byang chub sems dpa' 
[\[185b\]]
[\[185b.1\]]sems chen la/_/dngos med las byung gsal ba gsungs/_/dman dang smad pa'i 'du shes ni/_/rgyal ba'i sras rnams ma skyed cig_/ci phyir zhe na de bzhin gshegs/_/'byung ba gang 'di spyod mchog yin/_/'di ltar sngags kyi spyod mchog 'di/_/rnam par dag yin rigs kyi bu/_/
[\[185b.2\]]sangs rgyas mnyam med 'byung 'gyur 'di/_/gsang ba'i sngags don spyod pa nyid/_/'di ltar dper na rigs kyi bu/_/nam mkha' kun bu song ba ste/_/chos rnams kun kyang der rtogs shing /_/rab dbye'i sbyor bar gyur pa nyid/_/'dod pa'i khams na mi gnas shing /_/de ni gzugs kyi khams 
[\[185b.3\]]mi gnas/_/de bzhin gzugs med khams na'ang min/_/'byung ba bzhi la de mi gnas/_/rigs kyi bu chos thams cad kyang /_/de ltar don gyi dbang mkhyen nas/_/dgongs pa'i dbang gis rgyal ba rnams/_/de bzhin gshegs rnams dgongs nyid kyis/_/chos rnams ston par mdzad pa yin/_/
[\[185b.4\]]de bzhin du ni khyed rnams kyis/_/mdor na khong du chud par bya/_/yang dag byang chub don rnams kyis/_/nam mkha'i nges tshig sbyor bas ni/_/de bzhin gshegs pa'i sbyor byung ba'i/_/dam tshig rjes su rig par bya/_/'di ltar dper na rigs kyi bu/_/gtsub shing gtsub stan bcas pa dang /_/
[\[185b.5\]]skyes bu'i lag pa bskyod pa yi/_/rkyen las du ba 'byung bar 'gyur/_/de nas me yang 'byung mod kyi/_/gtsub shing la sogs re re nas/_/'di ltar so sor brtags na go/_/me de gang na'ang mi gnas so/_/brag ca dang ni gzugs brnyan dang /_/sgyu ma dang ni smig rgyu dang /_/de bzhin chu zla rmi 
[\[185b.6\]]lam ste/_/chos rnams thams cad de dang 'dra/_/mgon po pi bang sgra lta bu/_/rkyen don las tshig yang dag byung /_/de bzhin 'gro 'ong gnas pa rnams/_/cung zad tsam yang yod ma yin/_/gnas med gnas pa'i sbyor ba yis/_/gnas pa nam mkha'i mtshan nyid yin/_/des 
[\[185b.7\]]na khyed kyis rdo rje yi/_/dam tshig rjes su rig par bya/_/de ltar chos rnams dngos med ces/_/gsang ba'i de nyid don mkhas pas/_/rnam par smin pa ldog bya'i phyir/_/phung po de bzhin gshegs par shes/_/de nas byang chub sems dpa' rnams/_/ngo mtshar rmad du gyur nas 
[\[186a\]]
[\[186a.1\]]ni/_/dam pa yis ni mig gdangs te/_/tshig ni 'di skad ces gsol to/_/chos 'di ngo mtshar rmad byung ste/_/nam mkha' dang ni mtshungs pa yi/_/mi rtog rnam par dag pa yang /_/kun rdzob tu ni bshad par mdzad/_/dam tshig chen po yang dag gnas/_/dgongs pa lung 
[\[186a.2\]]ston mchog la ni/_/gang zhig yid 'ong bzod gyur pa/_/de ni de bzhin spyod pa yin/_/mchog du dag pa'i de nyid don/_/gsang ba chen po zhes bya ba/_/dam tshig tshul ni yang dag bshad/_/le'u dgu pa rdzogs pa yin//_//de nas de bzhin gshegs pa kun/_/rdo rje 
[\[186a.3\]]gsum 'byung bcom ldan 'das/_/slar yang dgongs pa 'dus nas ni/_/bla ma chen po bcom ldan 'das/_/dam tshig rdo rje de nyid gnas/_/mngon par byang chub ded dpon nyid/_/sku dang gsung thugs gtsang gtso la/_/btud de de bzhin gshegs pas gsol/_/snying po sngags ni kun 
[\[186a.4\]]bsdus pa/_/gsang ba yang dag rdo rje gsum/_/dngos grub chen po'i tshul gyi mchog_/de nyid bcom ldan bshad du gsol/_/de bzhin gshegs pa kun ye shes/_/sku gsung thugs kyi dngos grub gsol/_/gsung gcig du ma'i rnam par rtog_/yang dag bsdus don de bzhin gshegs/_/
[\[186a.5\]]de nas bdag po bcom ldan 'das/_/nyon mongs kun gyi rgya mtsho gtso/_/'bar ba drag po spyan yangs pas/_/gsung ni 'di skad bka' stsal to/_/sku la sogs pa'i rdo rje gsum/_/sku dang gsung thugs bsgom pa ni/_/mnyam zhing rnam par mi rtog pa/_/dmigs pa med cing gnas med 
[\[186a.6\]]pa'o/_/de nas mgon po bcom ldan 'das/_/rang bzhin dag pa'i de bzhin gshegs/_/pha rol phyin pa sngags tshul gyi/_/rdo rje zhes bya'i ting 'dzin la/_/dpa' bo chen po snyoms zhugs te/_/de bzhin gshegs kun la gsungs pa/_/gang phyir sangs rgyas bcom ldan 'das/_/
[\[186a.7\]]de bzhin gshegs pa kun 'di na/_/mgon po mi bskyod la sogs pa'i/_/de bzhin gshegs pa du ma dang /_/rig pa bye ba khrag khrig ni/_/brgya stong du ma zhes bya dang /_/sems can don bya la rol dang /_/mchog ni de rnams ston par mdzad/_/phyogs bcu'i 'jig 
[\[186b\]]
[\[186b.1\]]rten khams mchog tu/_/'dod pa'i yon tan lngar ldan pas/_/rol cing dgyes par gyur pa dang /_/yongs su spyod pa yod kyang ni/_/sngags spyod pa la brtson rnams la/_/kye ma dpa' bo de bzhin gshegs/_/rang gtso gsang sngags spyod tshul mchog_/chos bdag med pa'i rang bzhin 
[\[186b.2\]]can/_/'di dag rdzogs par gyur snyam nas/_/spyan ras kyis ni 'tsho mi mdzad/_/de ltar rnam par dpyad pa'i don/_/gsang sngags brtul zhugs spyod rnams la/_/yang dag par ni byin brlabs phyir/_/de ni ston par mdzad 'di yin/_/de nas de bzhin gshegs pa mchog_/thub la 
[\[186b.3\]]phyag na rdo rjes gsol/_/mgon po de bzhin gshegs de rnams/_/so so skye bor gyur pa la/_/dngos po med cing dmigs su med/_/nam mkha'i khams dang mnyam gyur nas/_/'dod pa'i yon tan lngar ldan nas/_/ji ltar de rnams rol par mdzad/_/de rnams phyogs bcu'i 'jig 
[\[186b.4\]]rten du/_/nges par gyur pa'i 'khor rnams dang /_/sems can don gyi bya ba kun/_/'dod pas ston par mdzad pa yin/_/mgon po 'dod pa'i yon tan rnams/_/sbyin sogs drug ces bya bar 'byung /_/thams cad dag kyang de nyid 'gyur/_/pha rol phyin par 
[\[186b.5\]]mnyam bzhag nyid/_/de ltar pha rol phyin 'byung ba'i/_/'dod pa'i yon tan lnga dang ldan/_/'gro ba'i don gyi bya ba yang /_/'dod pa lnga po 'di yis mdzad/_/'di rnams kyis ni mgon po 'di/_/mi bskyod la sogs rgyal ba rnams/_/rol cing dgyes par mdzad pa 
[\[186b.6\]]dang /_/'gro ba'i don kyang mdzad gyur cing /_/'jig rten pa dang 'gal bya rnams/_/de yang de bzhin mdzad gyur pa/_/dag pa rdo rje'i tshig mchog 'di/_/de rnams kyis ni rtogs par 'gyur/_/phyag byar 'os pa'i rig pa ni/_/nges par ldan pa nges par 'dod/_/yod med la 
[\[186b.7\]]sogs byed pa ni/_/gnyis 'gyur mtshan ma can du 'gyur/_/phyogs bcu lam du chos gsungs pa/_/gang zhig 'jig rten phung po lnga/_/khams la sogs par mtshon pa gang /_/gzugs sogs zhes bya'i ming can yin/_/'di ni yan lag thams cad ni/_/bya ba nyan thos theg pa'o/_/
[\[187a\]]
[\[187a.1\]]de nyid rkyen gyi theg pa ste/_/tshig de ston par mdzad pa 'di/_/gang zhig rdo rje theg par gnas/_/de bzhin ji bzhin sgra ru 'dzin/_/shes rab pha rol phyin pa la/_/nges par 'byung ba'i tshul gsum po/_/chos sku ngo bo la sogs pa/_/mkha' dbyings mtha' yas rnal 'byor pa/_/
[\[187a.2\]]gnas med gnas par sbyor ba yis/_/'gro ba'i snying du rnam rol pa/_/zhi ba gcig la gnas pa'i mgon/_/'khor ba dang ni cig shos spangs/_/sngags las yang dag 'byung ba de/_/mi bskyod la sogs par brtags rnams/_/dngos med gnas la gnas pas na/_/sgrub pa po rnams gzigs mi 
[\[187a.3\]]'gyur/_/gsang sngags rkyen gyi sbyor ba yis/_/de ni rdzogs longs spyod gzigs 'gyur/_/bcom ldan gsang ba gsungs pa 'di/_/don de 'tshal bar ma gyur pas/_/rnam rtog du ma'i kun rtog las/_/chos nyid de yis shes mi 'gyur/_/ji skad gsungs pa mi shes pas/_/phyi dus skye bo 
[\[187a.4\]]la la smra/_/'jig rten pa rnams drang bya'i phyir/_/gsang bar gyur pa bstan du gsol/_/de nas bcom ldan sna tshogs pas/_/lag na rdo rje grags pa che/_/dgongs pa'i don ni rtogs gyur pa/_/bu khyod shes rab chen po legs/_/gang zhig shes pas ma 'ongs pa'i/_/skye bo rnam par 
[\[187a.5\]]mi rtog 'gyur/_/tshig gcig la yang sna tshogs don/_/yang dag bsdus nas khyod kyis bshad/_/de nas dam pa bcom ldan 'das/_/bla ma kun mkhyen thams cad rig_/skyes bu dam pa de dag la/_/spyan ras kyis ni 'tsho bya'i phyir/_/rdo rje gsum gyi gsang ba 'di/_/de bzhin 
[\[187a.6\]]gshegs pa kun gyi mchog_/sku gsung thugs kyi rdo rje yi/_/gsang ba yi ni mchog gi gnas/_/snying po sngags rnams thams cad kyi/_/bskul ba gcig pu zhes bya ba/_/de bzhin gshegs kun gsang gcig pu/_/mchog las mchog tu gsungs gyur pa/_/sku gsung thugs kyi yang dag 
[\[187a.7\]]rtogs/_/dam tshig la ni dmigs pa dang /_/rdo rje 'dzin pa'i sku gsung thugs/_/dam tshig la ni dmigs pa dang /_/chos 'dzin pa yi sku gsung thugs/_/dam tshig la dmigs de bzhin no/_/nyid sku gsung thugs rdo rje las/_/tshig la nges par brjod pa ni/_/de nyid sngags su yang dag bsdus/_/
[\[187b\]]
[\[187b.1\]]sna tshogs gsung ba gzugs gcig pu/_/yi ge hU~M ni gcig gsungs la/_/de nas yi ge oM gsungs te/_/de bzhin mgon pos yi ge AH/_/swA ni de bzhin bzhi pa yin/_/hA yang 'dod lhar gyur pa ste/_/de ni 'di ltar sangs rgyas lnga/_/hU~M oM AHswA de bzhin hA/_/'di ni gsungs pa tsam gyis 
[\[187b.2\]]ni/_/sangs rgyas sras dang bcas pa kun/_/rab tu 'dar zhing brgyal bar gyur/_/de rnams gnyis med sbyor la gnas/_/rdo rje sems dpa' rjes su dran/_/zhi ba'i sbyor bar chos gcig pa'i/_/rnam par mi rtog chos gcig skyes/_/de nas bcom ldan 'das de yang /_/de bzhin gshegs kun 
[\[187b.3\]]bdag po yis/_/de yi byin brlab sbyor don du/_/dam tshig 'di dag bka' stsal to/_/nam mkha'i dbyings kyi dbus gnas par/_/dkyil 'khor bkod pa zhes bya ba/_/re re'ang gsum gyi sbyor ba yis/_/bsgom pa'i sbyor ba bsgom par bya/_/bye brag gsum po gcig brtags pa'ang /_/
[\[187b.4\]]bkod pa mi gsal ba nyid do/_/zla ba'i dbus gnas yi ge hU~M/_/rang gi gzugs gcig rab tu brtag_/rdo rje 'od zer rab 'bar ba/_/rnam par 'phro ba bsam par bya/_/sangs rgyas rnams kyi sku gsung thugs/_/snying la de yis rnam bsgoms nas/_/dpal ldan de nyid skad cig der/_/
[\[187b.5\]]rdo rje gsum gyi rdo rje 'dzin/_/rdo rje sems dpa' dbang chen gtso/_/'di ni kun mchog chen por skye/_/rang gi sngags kyis bskyed bya ba/_/sngags kyi cho ga dam pa'o/_/snying po rang gi rdo rje sngags/_/rdo rje bsdus pa zhes bshad do/_/rang sngags tshul las byung ba'o/_/skyes bu'i gzugs su 
[\[187b.6\]]bsgom par bya/_/sbyor ba bzhi po sbyor gcig pus/_/gnas bzhi dag tu de dgod do/_/kha dog gsum po zhal gsum lta'i/_/de nyid gsum gcig rnam bsgom zhes/_/bcom ldan 'das mchog nam mkha' ni/_/rdo rje dam tshig gtso bos gsungs/_/de nas de bzhin gshegs pa 
[\[187b.7\]]mchog_/zhi ba'i bdag nyid thub pa che/_/gtso la phyag na rdo rje yis/_/gsang ba 'di ni slar zhus pa/_/hU~M oM AHdang swA hA~M zhes/_/de nas 'di ni gsungs gyur pas/_/sangs rgyas sras dang bcas pa kun/_/de nas rab 'dar brgyal gyur cing /_/rdo rje sems dpa' rjes dran pa/_/thub chen 
[\[188a\]]
[\[188a.1\]]de 'dir ji lta bur/_/mgon po de ni phyi dus na/_/ji skad gsungs pa mi rtog pa/_/gcig pu mkha' mnyam sangs rgyas dang /_/byang chub sems dpa' mthu chen rnams/_/rab tu 'dar zhing brgyal gyur ces/_/byis pa rnams kyis mi rtogs so/_/lan brgya stong dang bye ba yi/_/grangs 
[\[188a.2\]]dag tu ni ston mdzad cing /_/ston pa sna tshogs ston mdzad kyang /_/'dar zhing brgyal bar de ma gyur/_/ma 'ongs dus na'ang 'byung 'gyur ba/_/mi mkhas pa yi nga rgyal can/_/bla ma'i lung ni blangs nas su/_/rtags ni rang nyid 'dzin par byed/_/de ni sngags don gsungs pa yi/_/mtshan nyid gsang 'di 
[\[188a.3\]]mi shes par/_/sngags don de nyid mkhas pa yi/_/gzhan rnams la ni mi snyan sgrogs/_/'khrul pa cung zad tsam mthong na/_/bzhad gad dag ni byed par 'gyur/_/reg na dug dang mtshungs pa yi/_/mi de zhi bar mi 'gyur ro/_/gang zhig yid ni rin chen 'dra'i/_/'gro la phan pa'i 
[\[188a.4\]]sngags pa rnams/_/'di ni ma 'ongs dus su yang /_/dngos grub mchog ni thob par 'gyur/_/de rnams yang dag bsdu ba'i phyir/_/skad cig rjes gsung grub don du/_/sbyor bar dgongs pa'i bsam pa can/_/bcom ldan 'di ni bshad du gsol/_/de nas ston pa bcom ldan 'das/_/'gro 
[\[188a.5\]]phan phyag na rdo rje la/_/de ltar sbyor ba yang dag sbyor/_/bsgom pa'i dngos po rtog byed pa/_/dbang po nyi ma thub pa nyid/_/gang zhig phyogs bcur gnas pa rnams/_/sras bcas sangs rgyas zhes bya ba'i/_/de bzhin gshegs pa thams cad gyur/_/phung po la sogs grangs mnyam pa'i/_/
[\[188a.6\]]lus las skyes te yod pa 'di/_/stong pa'i rkyen du sbyor ba las/_/sangs rgyas sras dang bcas 'gyur 'dod/_/sngags de sngags pa sangs rgyas de/_/bdag nyid de sras yang dag sbyor/_/zhi sogs mnyam pa'i sbyor ba las/_/zhi ba'i bde ba de nas brtsam/_/bdag nyid rang bzhin gyis 
[\[188a.7\]]dag cing /_/rang bzhin dri ma med byas la/_/dal dang myur dang gnas pa yi/_/sna tshogs de gcig dag la bzhugs/_/yid dman rim la sogs pas kyang /_/sbyor ba de nyid dag la gnas/_/de nas dbang po med gyur pa/_/gang tshe zhi ba'i bde gcig pu/_/rang bzhin dag pa'i sbyor ba ste/_/
[\[188b\]]
[\[188b.1\]]de yi chos ni lta ba po/_/de nas rdzogs longs spyod pa'i sngags/_/sangs rgyas thams cad 'jam las byung /_/gang phyir dang ni zlo gyur pa/_/yi ge hU~M gi gsang sngags lnga/_/de tshe snying las rab 'dar zhing /_/dbang po thams cad brgyal bar 'gyur/_/gang yang phung sogs yan lag ni/_/
[\[188b.2\]]sras bcas sangs rgyas thams cad de/_/de nyid kyi ni grangs mnyam pa'i/_/rnal 'byor pa yi lus rab 'dar/_/nye bar mtshon sogs tshig rnams ni/_/phung po la sogs bshad pa gang /_/sangs rgyas sras bcas par gyur te/_/des ni brgyal zhing 'dar bar 'gyur/_/de gnyis la ni snyoms 
[\[188b.3\]]'jug pa/_/sangs rgyas thams cad sras dang bcas/_/rdo rje sems dpa' nyid dran te/_/de sngags bdag nyid dngos las byung /_/de 'dir mchog tu bshad pa yin/_/rdo rje gsang ba rmad byung ba/_/phra mo'i snying gang dbus gnas pa/_/dkyil 'khor rnam par bsam pa'o/_/de yi 
[\[188b.4\]]dbus gnas zhi ba yi/_/go 'phang mchog ni bsam par bya/_/de hU~M zhes bya'i 'od po che/_/de yongs gyur pa'i rdo rje ni/_/'di ni mchog gyur rtse lnga pa/_/rnal 'byor pa yi rtag tu bsgom/_/rdo rje lcags kyu'i sbyor ba yis/_/rdo rje gsum ni bsam par bya/_/de yi snying gar bsdams nas 
[\[188b.5\]]ni/_/lha rnams rab tu bskul bar bya/_/'di ni sangs rgyas thams cad kyi/_/rdo rje thams cad rab bsgrub pa'o/_/'khor lo pad+ma'i rigs sogs pa'ang /_/rol mo 'di ni dam pa ste/_/rdo rje lcags kyu rnam bsgoms nas/_/snying ga ru ni bskul bar 'gyur/_/rdo rje yi ni tshul mchog 
[\[188b.6\]]'di/_/zhag bdun bar du byas nas ni/_/ye shes rdo rje can gyi gsang /_/rdo rje gsum po yang dag bsgrub/_/phung po la sogs sangs rgyas gang /_/de ni dngos po med lta ba/_/de nyid mchog gi gsang sngags kyis/_/skrag pa rnam smin mthong ba la/_/skrag pa mi rnams 'di dag 
[\[188b.7\]]ste/_/gsang sngags gnyis med sbyor gcig byung /_/mthong bas skrag ste mchog ster cing /_/'di dag 'di nyid brtags pa yin/_/zhi ba gcig bu'i sbyor ba las/_/sngags lus rdzogs pa nyid gyur nas/_/yid la mgu zhing dga' gyur pa'i/_/dngos grub rgya chen ster bar 'gyur/_/
[\[189a\]]
[\[189a.1\]]phung po la brtags sangs rgyas dang /_/de bzhin byang chub sems dpa' rnams/_/sngags kyi sbyor ba'i don bsgrub pas/_/rmongs pas 'da' ba byas nas ni/_/de yi srog ni der zad 'gyur/_/zhi ba nyid kyi sbyor gcig las/_/'di ni 'jig rten 'das pa mchog_/de las 
[\[189a.2\]]bzlog pa 'jig rten pa'o/_/de nas bdag po bcom ldan 'das/_/'jig rten gsum gtso ston pa po/_/'jig rten gsum mchog rdo rje gtsos/_/gsung ni 'di skad bka' stsal to/_/gang zhig sngags kyi skyes bur bshad/_/rdo rje gsum gyi ye shes gzugs/_/de ni dbang po gnyis sbyor 
[\[189a.3\]]pa'i/_/gcig par bsgom pa rtag tu byed/_/bdag dmigs sems can yod min pa'i/_/sngags kyi dbang po rnam bsgom pa/_/dbang po gnyis sbyor bzang po ste/_/dngos po thams cad rnam brtags pa'o/_/'di ni sangs rgyas thams cad kyi/_/sngags kyi dam tshig mchog bsgom pa'o/_/
[\[189a.4\]]rang gzugs rdo rje yang dag sbyor/_/rig ma dbang phyug bdag kyang bsgom/_/gnyis med gnyis su med chags pa/_/lta ba dam tshig dkyil 'khor ro/_/gsang ba zhes bya der sbyar ba/_/de nyid mnyam pa'i bdag nyid do/_/de nas ston pa bcom ldan 'das/_/thams cad dbang bskur dam pa ni/_/
[\[189a.5\]]mi phyed rdo rje gsum grub pa/_/gsang ba'i dgongs pa bka' stsal to/_/nam mkha' mtha' yas sbyor ba yis/_/phung po bdag nyid mi dmigs pa/_/chos kyi dbyings la sogs pa'i rim/_/bud med de ni rgya chen 'gyur/_/rab tu sbyor ba 'di yis ni/_/'gro ba'i bud med ces bya ba/_/gsang 
[\[189a.6\]]sngags de nyid don gsang nyid/_/de ni gsang bas nye bar spyod/_/der ni yid 'ong sangs rgyas rnams/_/bye ba grangs med rdo rje 'dzin/_/sngags rig dam pa spro 'o zhes/_/der ni bcom ldan gtso bos gsungs/_/byang chub sems dpa'i dam tshig ni/_/ston pa 'dir ni bla ma cher/_/
[\[189a.7\]]'jig rten pa la 'dir bshad de/_/'jig rten 'das pa zlog pa'o/_/nam mkha' lta bu'i byang chub ni/_/'di yis shin tu thob par 'gyur/_/byang chub sems kyi yon tan mtsho/_/rdo rje sems dpa' mchog des 'thob/_/dgongs pa lung bstan gsang ba la/_/gang zhig sems 
[\[189b\]]
[\[189b.1\]]ni dad gyur pa/_/gsang ba 'bad de yang dag bsrung /_/de ni rtag tu legs par byed/_/rdo rje gsum gyi gsang ba las/_/de bzhin gshegs pa kun gyi yang /_/de nyid bskul ba zhes bya ba/_/le'u bcu pa yin par bshad//_//de nas ston pa bcom ldan 'das/_/rdo 
[\[189b.2\]]rje gsum mchog mchog gsol pa/_/de bzhin gshegs pa kun mchog gcig_/nyi shu rtsa lnga mchog ces bya'i/_/ting nge 'dzin la snyoms zhugs nas/_/de bzhin gshegs kun rdo rje yi/_/sngags rig skyes bu zhes bya ba'i/_/le'u 'di ni bka' stsal to/_/sngags mchog de ni phyag 
[\[189b.3\]]rgya che/_/rdo rje gsum gyi ye shes bsgom/_/rtogs dang bri ba 'thob pa'i phyir/_/rdo rje ye shes dag gis kyang /_/tshangs pa la sogs yang dag bshad/_/ye shes snying po dam pa ste/_/rdo rje gsum sogs bshad gyur pa/_/sku yi rdo rje 'thob byed pa'o/_/a dang zung ni gsung rdo rje/_/byang 
[\[189b.4\]]chub bdag med 'thob byed pa'o/_/hU~M ni rdo rje gsum mtha' nyid/_/sku gsung thugs ni 'thob byed pa'o/_/de ni 'jug sogs gnas nyid dang /_/ldang pa dag tu rab tu bshad/_/nyi shu lnga sogs ming can gyi/_/skyes bu'i gzugs su 'di 'gyur ro/_/de bas re re'ang gsum nyid de/_/rdo rje 
[\[189b.5\]]gsang sngags nyid du 'gyur/_/brjod med sa bon brgyad pa las/_/de ni nam mkha' las brgyar 'gyur/_/brgya phyed rlung ni gcig pu la/_/de las nges par nyi shu lnga/_/skyes bu nyid du byung ba na/_/mgrin bcu zhes bya'i ming can dang /_/sgra sgrogs gsod pa'i dga' byed 'gyur/_/de nas 
[\[189b.6\]]tshangs pa gcig nyid gyur/_/tshangs pa khyab 'jug drag po ste/_/'jug pa la sogs rim du bshad/_/'di dag bsnyengs med de gcig pu/_/de ni zhi ba dngos med nyid/_/de las kyang ni yang dag 'byung /_/longs spyod rdzogs sku dam pa'o/_/de nas sngags gcig sprul pa las/_/'gro ba'i 
[\[189b.7\]]don gyi bya bar 'gyur/_/mtshams dang skye mched nor lha'o/_/zla ba zung gcig rig byed de/_/de la sogs pa'i grangs gyur rnams/_/de ni rig pa'i skyes bur gnas/_/'di rnams las gcig bzung nas ni/_/sangs rgyas rol mo bstan par bya/_/rdo rje sems dpa' de nyid 'di/_/nam 
[\[190a\]]
[\[190a.1\]]mkha' rdo rje dbus su bsam/_/dkyil 'khor brgyan pa zhes bshad pa/_/yi ge hU~M ni des bsam mo/_/rdo rje sprin ni spro bskyed pa'i/_/de bzhin gshegs pa drug gi sku/_/de dbus gnas pa'i rnal 'byor par/_/bsgom pa'i bdag nyid can gyis bsgom/_/sngags rnams kun 
[\[190a.2\]]gyi gtsug tor ni/_/sngags kyi skyes bu gsang ba pa/_/gcig pu nyid ni bdag por gyur/_/sngags spyod don ni sgrub pa po/_/chos 'khor lo gcig 'khor lo mchog_/rgyal dang rmad byung che gtsug tor/_/lus dang rnam par rgyal de bzhin/_/bya ba mchog tu yang dag bshad/_/sbyor dang bya ba 
[\[190a.3\]]gnyis med bzhin/_/sbyor ba 'ba' zhig nyid la 'di/_/b+hU~M ni gtsug tor yin par bstan/_/ye shes rdo rje snying po 'di/_/dus sbyor gcig gi ming can no/_/nam mkha'i khams dang mnyam nyid ldan/_/sngags kyi skyes bu dngos grub stsol/_/rdo rje'i dkyil 'khor dbus gnas par/_/o~M 
[\[190a.4\]]zhes bya ba de ru bsgom/_/phra mo'i dkyil 'khor dbus gnas par/_/yi ge AHni rnam par bsgom/_/chos kyi dkyil 'khor sbyor ba la'ang /_/yi ge hU~M ni de ru bsgom/_/yi ge bru~M ni gnas ming can/_/rdo rje gsum 'byung bsgom par bya/_/gsang ba'i dam tshig 'di nyid de/_/rdo rje gsum 
[\[190a.5\]]'byung bka' stsal to/_/snying po dus gsum sangs rgyas kyi/_/rdo rje gsum ni mnyes byed mchog_/sku dang gsung thugs thog ma mtha'/_/o~M AHhU~M gi grangs dang mnyam/_/sangs rgyas sku mchog gsung gi lam/_/thugs kyi ye shes 'jings su bya/_/rang nyid 'don pa nyid du ni/_/
[\[190a.6\]]re re zhing ni yang dag bshad/_/sngags kyi skyes bu'i sbyor ba yang /_/rgyu yi bdag nyid ming can yin/_/byang chub tshul mchog 'di yin te/_/sangs rgyas byang chub rab bsgrub pa'o/_/rdo rje ye shes sprul pa ste/_/sangs rgyas 'bras bu thob byed pa'o/_/sngags kyi rig pa zhes 
[\[190a.7\]]bsgrags pa/_/'di ni sangs rgyas skyes bu yin/_/rdo rje gsum mnyam mi phyed pa/_/rdzogs pa la sogs bsgom pa yi/_/de bzhin gshegs kun rdo rje ni/_/gsum po ye shes rdo rje stsol/_/byin rlabs dpal chen zhes bya ba'i/_/dam tshig ting 'dzin gyur pa yin/_/rnam 
[\[190b\]]
[\[190b.1\]]par dben dang ci rigs pa'i/_/stan dag la ni sbyor ba bzhi/_/rig pa'i skyes bur yang dag sbyor/_/brtul zhugs can gyis kun du brtsam/_/thabs dang shes rab nyi zla phyed/_/thun gcig tu ni rab tu brtag_/de yi phyed nyid zla phyed kyis/_/rdo rje gsum ni nges par 'grub/_/'jig rten 
[\[190b.2\]]'das pa'i rang bzhin nyid/_/'jig rten pa'i yang phyin ci log_/rdo rje gsum sbyor stsol dngos grub/_/grub par 'gyur bar the tshom med/_/nam mkha'i rdo rje dbus gnas par/_/phra mo'i dkyil 'khor bsam par bya/_/rang gi sngags kyi dam tshig dus/_/bskyed pa yi ge o~M bsgom bya/_/sbyor ba 
[\[190b.3\]]bzhi yi gtan tshigs gang /_/snying por yongs su brtags pa yin/_/sna rtse dang ni rtsa ba nyid/_/spyi bo mtha' ni dga' ldan gnas/_/gcig dang gsum gyi dngos por 'gyur/_/dag pa'i gnas kyi grong khyer ba/_/phyed pos gsum gyi ming can ni/_/rigs kyi dbye ba rdo rje gsum/_/
[\[190b.4\]]sna yi rtse mo sbyor ba yis/_/rdo rje gsum sbyor brtul zhugs can/_/mA ma kI dang gos dkar mo/_/sgrol ma gtogs pa sangs rgyas spyan/_/'od zer lnga yi sprin chen po/_/rnam par snang mdzad gnyis med gnas/_/rdo rje rnam snang de las ni/_/dngos grub rgya chen gsol bar 'gyur/_/
[\[190b.5\]]sangs rgyas sku yi 'od 'dra ba/_/skad cig der 'grub rnal 'byor pa/_/ye shes lnga po bsten nas ni/_/rdo rje bskal pa gsum du gnas/_/ye shes 'das dang ma 'ongs dang /_/da ltar byung ba rdo rje gsum/_/de 'dir bskal par brtags gyur pa/_/grangs med ces bya de nyid do/_/sku yi 
[\[190b.6\]]gsang ba de nyid 'di/_/'jig rten 'das pa'i rim par gsungs/_/zhi ba'i bde las shes bya ba/_/rang myong sbyor ba gcig las de/_/sku yi gsang ba mchog 'di ni/_/de bzhin gshegs pa kun gyis gsungs/_/rdo rje 'od zer bkod pa yi/_/ting 'dzin yang dag bka' stsal to/_/a dang 
[\[190b.7\]]u ni lkog ma'i dbus/_/rkan gyi steng gi ming can no/_/i dang tsa ni lag g.yon nyid/_/u dang mu ni g.yas par brtag_/ri dzu 'di ni gsang bar dgod/_/li ti rkang pa cig shos la/_/dkyil 'khor gcig ni de nyid do/_/dkyil 'khor lnga las rgyal gyur pa/_/ha ni lus skyes 
[\[191a\]]
[\[191a.1\]]gtsug tor dang /_/gcod ni gsum po gcod pa can/_/yon tan bzhi yi bzhi po de/_/lnga po'i lnga par de 'gyur ro/_/nam mkha'i rdo rje gcig phyed sbyor/_/de ni 'od zer lngar 'gyur ro/_/rig pa chen po de nyid 'di/_/cha zhes bya bar de yongs bsgrags/_/dus can bdag 
[\[191a.2\]]nyid sbyor dbang po/_/de yi rang sbyor gzugs can gcig_/a ni thabs 'gyur sbyor ba ni/_/dbang po gnyis po gcig tu'o/_/nam mkha'i rdo rje dbus gnas par/_/chos kyi dkyil 'khor mchog bsam pa/_/rang sngags skyes bu bsams nas ni/_/AHni ngag gi lam du bzhag_/kha 
[\[191a.3\]]dog lnga yi kun nas ni/_/brgyan pa'i rdo rje chen po dag_/'jig rten dbang phyug mchog bsgoms pas/_/dam tshig ye shes bsgom par bya/_/gsung gi dam tshig spros par bshad/_/khyab bdag mi zad rtag pa ste/_/thog mtha' med pa'i mthar thug pa/_/zhi ba mya ngan 'das zhes bya/_/
[\[191a.4\]]chos kyi gsung las rnal 'byor dbang /_/rdo rje chos dang 'dra bar 'gyur/_/ye shes lnga ldan bsten na ni/_/rdo rje gsum gyi bskal par gnas/_/gsung gi gsang ba 'di nyid ni/_/de bzhin gshegs pa kun gyis gsungs/_/dam tshig 'byung ba zhes bya ba/_/ting nge 'dzin du yongs su 
[\[191a.5\]]bsgrags/_/nam mkha' rdo rje dbus gnas mchog_/rdo rje'i dkyil 'khor dam pa ni/_/de ni rang sngags skyes bu dag_/hU~M ni sems la gnas rdzogs bya/_/dam tshig chen po de nyid can/_/kha dog rnam lnga bsgom par bya/_/rdo rje kun dang rgyal ba'i gnas/_/ye shes rdo rje dag gis 
[\[191a.6\]]bya/_/ston pa rdo rje'i thugs 'dra ba/_/yang dag ye shes yon tan mtsho/_/ye shes lnga ldan bsten na ni/_/rdo rje bskal pa gsum du gnas/_/lkog ma rkan dang de nas mchu/_/spyi bo sa yi ming can te/_/rdo rje gsum thugs gsang ba gcig_/de ni ha~M la zhugs pa yin/_/de bzhin 
[\[191a.7\]]gshegs kun ye shes ni/_/dam tshig rdo rje zhes bya ba/_/rdo rje ye shes gcig las byung /_/ting 'dzin gsang bar bshad pa yin/_/ye shes dkyil 'khor dbus gnas par/_/rdo rje chen por bsams nas ni/_/lus kun la ni kha~M dmigs na/_/rdo rje ye shes skye bar 'gyur/_/dngos 
[\[191b\]]
[\[191b.1\]]po med don gsal byed pa/_/kha~M nyid kyis ni thams cad bshad/_/rlung gi rkyen dang kun sbyor las/_/kha~M du'ang 'gro bar gyur pa yin/_/sangs rgyas byang chub sems dpa' yis/_/yang dang yang du mchod pa dang /_/rdo rje gsum gyi dam tshig gnas/_/gnyis med lhun gyi ngo bo nyid/_/sangs rgyas de 
[\[191b.2\]]bzhin nyid sbyor ba/_/so so ru ni yang dag gnas/_/nam mkha'i rdo rje dam tshig che/_/chos rnams des ni mi gzigs so/_/sangs rgyas kun ni gnyis med dang /_/mi snang 'di yi dam tshig yin/_/dngos po med pa'i gnas thob na/_/sangs rgyas kyis kyang mi gzigs so/_/sku gsung thugs 
[\[191b.3\]]las yang dag byung /_/mi snang rdo rje gsum 'di yin/_/de yi bkod phreng zhes bya ba/_/ting nge 'dzin ni yang dag gsungs/_/ma 'dres pa yi chos bdag nyid/_/sku dang ldan pa'i 'od po che/_/rdo rje dkyil 'khor dbus gnas pa'i/_/rang sngags skyes bur bsam par bya/_/ha~M ni rdo rje bzhir 
[\[191b.4\]]bshad pa/_/snying ga ru ni yang mdzes pa/_/rtag tu sbyor bas gzhug pa ni/_/'od zer rnam par bsgom par bya/_/sku gsung thugs kyi longs spyod ni/_/'jam pa'i dam tshig rdo rje can/_/sa bcur rab tu gnas na ni/_/dgongs don de tshe kun du byung /_/ye shes nyid ni zla ba 'di/_/byang chub 
[\[191b.5\]]sems dpa' rdo rje can/_/snang ba can zhes bya ba yi/_/ting nge 'dzin ni yang dag bshad/_/nam mkha'i dbyings kyi dbus gnas par/_/th+l+h-IM ni 'bar ba'i 'od bzang ba/_/mtshon cha mchog ni rdo rje yis/_/rdo rje sku dang 'dra bar 'gyur/_/'di ni rdo rje mkha' 'dra sbyor/_/dam tshig bkod pa'i gnas 
[\[191b.6\]]gyur pa/_/ting 'dzin dam tshig mi snang ba'i/_/th+l+h-IM ni yang dag 'byung ba bshad/_/sangs rgyas mngon par shes gnas pa/_/dam tshig tu ni yang dag bshad/_/mngon shes lnga dang 'dra ba 'di/_/de ni skyes bu mchog tu 'gyur/_/sangs rgyas mngon shes mchog sgrub pa/_/'di ni dam pa 
[\[191b.7\]]yin par bshad/_/de yi dngos grub thams cad kyi/_/dngos grub chen po bsgrub pa'i mchog_/nam mkha'i dbyings kyi dbus gnas par/_/sangs rgyas dkyil 'khor dam pa bsam/_/sangs rgyas dgongs pa'i mchog bsgoms la/_/yi ge o~M ni bsgom par bya/_/rdo rje gsum gyi 
[\[192a\]]
[\[192a.1\]]gsang ba 'di/_/yi ge oM ni mi zad gtso/_/'di ni mi phyed sbyor ba yis/_/bsgoms pas mi bskyod 'dra bar 'gyur/_/mi bskyod pa yi dam tshig mchog_/de sku byang chub rdo rje can/_/ting nge 'dzin du yang dag bshad/_/de ni skyes bu dam pa yin/_/mi bskyod mtshungs pa'i sku dang 
[\[192a.2\]]ni/_/gsung thugs rtse gcig 'dzin pa las/_/'jig rten khams ni thams cad du/_/rdo rje can gyis mchod par 'gyur/_/nam mkha'i dbyings kyi dbus gnas par/_/sangs rgyas dkyil 'khor brgyan pa bsam/_/nam mkha'i rdo rje rab bsgoms te/_/de nas rdo rje rnam par bsgom/_/
[\[192a.3\]]rdo rje dam tshig gsum bsgoms pas/_/dkon mchog dpal dang 'od 'dra zhing /_/dkon mchog gsum dpal mtshungs pa yi/_/bcom ldan dkon mchog dpal 'dra zhing /_/sku gsung thugs sbyor rdo rje yis/_/ye shes gsang ba'i gnas su 'gyur/_/ting 'dzin dpag med las byung 
[\[192a.4\]]pa/_/rdo rje ye shes 'dzin de 'gyur/_/longs spyod dam tshig ces bya ba/_/rin chen rdo rje gcig tu 'byung /_/de nyid gsum gsang dgongs pa las/_/rin chen rdo rje de gnas 'gyur/_/nam mkha'i dbyings kyi dbus gnas par/_/sangs rgyas dkyil 'khor bsam par bya/_/'jig rten dbang 
[\[192a.5\]]phyug rab bsgoms la/_/der ni chos kyi o~M bsgom mo/_/chos kyi o~M ni de tshe yang /_/rdo rje gsum mnyam sbyor ba yis/_/rdo rje dpag med 'dra ba ni/_/bcom ldan dpag med rdo rje can/_/lus dang ngag sems rdo rje yis/_/dpag med tshe dang 'dra bar 'gyur/_/theg pa chen po lam gyi mchog_/
[\[192a.6\]]'gro ba'i don ni rab sgrub pa/_/ye shes rgya mtsho dpal dang ldan/_/'gro don gcig tu 'byung bar 'gyur/_/don yod pa yi dam tshig mchog_/sems can don ni sgrub gyur pa/_/'od zer ye shes mchog ces bya'i/_/ting nge 'dzin du yang dag bshad/_/sems can khams ni ma lus 
[\[192a.7\]]pa'i/_/longs spyod kun du 'gyur ba yi/_/nam mkha'i dbyings kyi dbus gnas par/_/sangs rgyas dkyil 'khor dam pa bsam/_/de ni rnam snang rdo rjer bshad/_/'od zer der ni rab tu bsgom/_/rnam par rgyal ba'i yi ge oM/_/'od chen der ni rab tu bsgom/_/de nas 'di ni rdo 
[\[192b\]]
[\[192b.1\]]rje gsum/_/rnam par snang mdzad 'dra bar 'gyur/_/de ni bcom ldan mgon pos bshad/_/rnam snang rdo rje can de yin/_/rdo rje gsum gnyis med sbyor las/_/rnam par snang mdzad 'dra ba'i 'od/_/de nyid ye shes rdzogs byang chub/_/rdo rje sku gsum sgrub pa po/_/sku dang gsung 
[\[192b.2\]]thugs rdzogs byang chub/_/de la dmigs pa'i rdo rje can/_/ting 'dzin zhi ba nyid sbyor ba/_/'gro ba'i don ni rab sgrub pa'o/_/tsheg gcig la ni sna tshogs don/_/sngags kyi de nyid gsal gyur pa'o/_/de nas de bzhin gshegs mchog la/_/de nas gsang ba'i bdag po ni/_/gsang 
[\[192b.3\]]dgongs rdo rje zhes bya ba/_/thub pa che la slar yang zhus/_/o~M AHhU~M ni gsum la sogs/_/b+h+rU~M sogs thog mar gnas pa yis/_/sku gsung thugs kyi rdo rje can/_/sngags kyi skyes bur de 'gyur ro/_/o~M ni rnam snang rdo rjer 'gyur/_/AHni 'jig rten dbang phyug gtso/_/hU~M ni rdo rje sems 
[\[192b.4\]]dpar bshad/_/skyes bu rdo rje can du 'gyur/_/b+h+rU~M ni gnas kyi mchog tu 'gyur/_/kha~M ni nges par mi snang ba/_/ha~M ni 'jam dpal yang dag bshad/_/k+Sha~M ni rdo rje bkod ces bya/_/rdo rje sems dpa' rin po che/_/'jig rten dbang phyug dngos grub stsol/_/de bzhin mgon po rnam snang 
[\[192b.5\]]mdzad/_/o~M la sogs pa A las skyes/_/o~M AHhU~M ni de nyid gsum/_/rnam snang rdo rje can gyur pa/_/sku gsung thugs kyi rdo rje grags/_/shin tu rnam par nges par bshad/_/gsang sngags dkyil 'khor rnal 'byor pa/_/lnga pa bco lngar yang dag bshad/_/khrag gi sbyor ba las byung 
[\[192b.6\]]ba/_/gsang sngags skyes bu zhes bya ba/_/gsang sngags chen po'i sbyor ba yang /_/ting 'dzin skyes bu dam pa yin/_/sna tshogs sngags don de nyid 'gyur/_/phyag rgya gcig par dkyil 'khor te/_/de dag gsang bar bshad pa ni/_/dgongs pa gcig las yang dag 'byung /_/dga' 
[\[192b.7\]]ba gcig cing dga' ba'i ming /_/de dag ji ltar rtogs par 'gyur/_/mgon po rkyen dang bral ba'i mi/_/pi wang sgra ni mchis ma lags/_/de bzhin phyag rgya med par ni/_/gsang sngags dngos grub mi 'byung ngo /_/brda gsum gyi ni de nyid 'di/_/gang gi don du rab gsungs pa/_/
[\[193a\]]
[\[193a.1\]]lag pa'i sbyor bas rab bsgrub pa'i/_/phyag rgya ji ltar gnas par mdzad/_/sngags dang phyag rgya sbyor ba ni/_/phyag rgya gcig pu'i sbyor ba dang /_/gsang sngags gcig pus mi 'grub ces/_/khyod ni chos rnams ston par mdzad/_/'di ni sngags sbyor gcig pu las/_/
[\[193a.2\]]phyag rgya bstan par ma mdzad na/_/gsang sngags gcig skyes dngos grub ni/_/'jig rten pa rnams ji ltar bsgrub/_/sngags la dmigs pa'i sbyor gyur dang /_/lha rnams kyi yang sbyor las byung /_/'gro ba'i don ni rab bsgrub pa/_/yid bzhin nor bu lta bur 'gyur/_/'jig rten 
[\[193a.3\]]'das pa zhes bya dang /_/yang na shin tu 'jig rten 'das/_/mgon po 'jig rten pa rnams kyi/_/ji ltar 'gro la de phan 'gyur/_/spyan drang ba dang gshegs su gsol/_/'dir ni ji ltar legs par brjod/_/gang gis 'dir ni dngos grub 'grub/_/lha rnams mngon phyogs 
[\[193a.4\]]ji lta bu/_/'di dag ma 'ongs skye bo yis/_/gang zhig shes na yang dag par/_/nges par rnam rtog med 'gyur ba/_/mi yi skyes bu 'di dag gsungs/_/de nas mgon po bcom ldan 'das/_/dgongs pa'i gsang ba dam pa ste/_/phyag rgya'i nges pa 'jig rten pa'i/_/phyag na rdo rje 
[\[193a.5\]]la gsungs so/_/rnam rtog sna tshogs lcags zhes bya/_/nyes pa gsum tshogs bdag nyid las/_/gsang sngags skyes bu'i sbyor ba yis/_/de ni mi mchog ngag tu 'gyur/_/gser 'gyur rtsi yi rnam pa yis/_/lcags ni gser du byed pa yin/_/de bzhin sngags kyi de nyid kyis/_/
[\[193a.6\]]mi ni bder gshegs byed pa yin/_/nges byas sbyor ba'i gsang sngags ni/_/zhi bde dngos grub ster bar 'gyur/_/phyag rgya med pa'i sngags gcig pus/_/sngags kyi skyes bur 'gyur ba yin/_/dngos med pa las yang dag skyes/_/sngags kyi skyes bu 'byung ba ste/_/'di ni phyag rgya chen po 
[\[193a.7\]]ste/_/'gro ba'i don ni rab sgrub pa'o/_/spyan drang bar ni bzhugs pa yis/_/myur ba yis ni gshegs su gsol/_/gnas pa yis ni de bsgrub pa'o/_/yid rton dngos grub dam pa yin/_/de ni skyes bu'i sbyor ba yis/_/phyag rgya che dang gcig bsgrub las/_/myur ba la sogs 
[\[193b\]]
[\[193b.1\]]gsum ldan pa/_/de ni phyag rgya yin par bshad/_/'bad de bla mas slob ma yi/_/rna ba'i drung du bshad par bya/_/myur ba dang ni 'jug pa dang /_/gnas pa'i rjes su sbyor ba rnams/_/spyan drang ba dang gshegs su gsol/_/'di dag phyag rgyar yang dag gyur/_/sgrub pa la ni myur la 
[\[193b.2\]]sogs/_/ci rigs pa ni nges par sbyar/_/phung po la sogs chos rnams kun/_/stong zhing rten 'brel las byung ba/_/mthong zhing de bzhin sbyor ba las/_/chos kyi skur ni de gnas 'gyur/_/'dir ni gsang sngags sbyor 'gyur med/_/phyag rgya'ang chos sku 'di nyid yin/_/de lta 
[\[193b.3\]]na yang 'gro ba'i don/_/yid bzhin nor bu lta bur byed/_/'on te rdo rje 'dzin gang zhig_/sbyor ba gsum dang ldan pa'i mi/_/spyan drang ba dang gshegs su gsol/_/de bzhin du ni gnas gyur pa'o/_/nye ba'i tshig ni spyan drang ba/_/ring nas lag par rab tu sbyor/_/de bzhin gsang 
[\[193b.4\]]sngags de nyid kyang /_/gnyi ga la ni yang dag sbyor/_/rigs kyi dbye ba sbyor ba yis/_/phyag rgya bud med yin par bshad/_/sems kyi rkyen sbyor bdag nyid ni/_/'jig rten par ni rab tu brtag_/rang gi mtshan mar yang dag sbyor/_/rigs kyi dbye ba'i sbyor ba yis/_/phyag rgyas sa 
[\[193b.5\]]gsum la gnas pa/_/sa 'og klu yi bu mo yang /_/brtul zhugs can gyi sems kyis dgug_/gzhug pa'i rim pa nyid dang ni/_/de rnams gnas pa'i sbyor ba nyid/_/dngos med de nyid gcig pu yis/_/'gro ba thams cad dgug par bya/_/gzhan yang gsang ba po yi mchog_/
[\[193b.6\]]sems kyi rgyan ni nyid ltos dang /_/dngos med byang chub 'thob pa la/_/gsang sngags med cing phyag rgya med/_/'jig rten na ni rtog ci snyed/_/dus gsum du ni kun 'byung ba/_/de ni dngos med sems gcig las/_/rnal 'byor pas ni skad cig rtogs/_/byang chub kun rdzob ma yin 
[\[193b.7\]]la/_/de las gzhan du'ang rnyed mi 'gyur/_/gnyi ga las min gzhan las min/_/mun pa'i sgron ma mtshungs par 'gyur/_/sems can bsam pa'i dbang gis sngags/_/gsang ba 'di ni rab ston te/_/de ni sgrub dang bsgrub bya dang /_/rnam par mi rtog brtags pa'o/_/
[\[194a\]]
[\[194a.1\]]sems can kun gyi longs spyod du/_/sngags kyi skyes bu rab tu gnas/_/nam mkha' mnyam pa'i sbyor ba ni/_/rnam par dben par rab tu brtag_/gsal dang mi gsal yang dag ldan/_/klung dang 'bab chu la sogs yin/_/mya ngan 'das pa gnas sbyor ba/_/dur khrod 
[\[194a.2\]]la sogs pa yi ming /_/'di ni sngags rig mchog rnams kyi/_/bsam gtan bsdus las spyod pa'o/_/'jig rten 'das pa de nyid 'dir/_/'jig rten pa ni bzlog pa'o/_/mi bskyod ye shes la sogs pa/_/rdo rje nam mkha'i dkyil du bsam/_/mngon shes lnga yi sbyor ba yis/_/
[\[194a.3\]]sangs rgyas mchog gi gnas su bsgom/_/rdo rje mngon shes rdo rje che/_/dam tshig mchog tu bka' stsal to/_/rdo rje chen po rab mdzes pa/_/rtse lnga pa la de bzhin 'khor/_/rang bzhin lnga ru sbyor ba yis/_/mngon shes lnga por 'gyur ba yin/_/mngon shes lnga yi ting 'dzin la/_/gnas 
[\[194a.4\]]nas bla na med pa brtag_/gtso bo me stag mang po 'khrug_/rang sngags 'khor lo bsgom par bya/_/rdo rje la ni rab dgod pas/_/rdo rje mngon shes skye bar 'gyur/_/nam mkha'i rdo rje dbus gnas par/_/'khor lo rdo rje 'bar 'od 'dra/_/sangs rgyas 'jug par rab bsgoms na/_/
[\[194a.5\]]sangs rgyas mchog dang 'dra bar 'gyur/_/sangs rgyas dkyil 'khor dbus gnas par/_/lus la rnam par snang mdzad gzhag_/snying gar yi ge o~M bsams na/_/sngags la mngon shes bsgom par 'gyur/_/'gog pa rdo rje gyur pa'i sems/_/nam zhig bdag nyid bdag 
[\[194a.6\]]las skyes/_/sangs rgyas kun mchog 'byung ba yi/_/dpal ldan yid bzhin nor bur 'gyur/_/sangs rgyas dkyil 'khor dbus gnas par/_/der ni mi bskyod rab tu bsgom/_/hU~M ni snying ga'i zla gnas par/_/bsams la sems ni de ru bzhag_/sangs rgyas dkyil 'khor 
[\[194a.7\]]dbus gnas par/_/tshe dpag med pa rab tu sbyor/_/AHni snying ga'i thig ler gnas/_/bsams la rdo rje'i yang dag bzhag_/'di ni dgongs pa'i mchog gi mchog_/rdo rje mi phyed gsum sbyor skyes/_/'gog pa'i dam tshig ye shes te/_/sangs rgyas dngos grub cher 'byung 
[\[194b\]]
[\[194b.1\]]ba'o/_/nam mkha'i rdo rje dbus gnas par/_/sangs rgyas dkyil 'khor bsgom par bya/_/sku gsung thugs kyi yi ge o~M/_/bsams na bskal pa gcig tu gnas/_/nam mkha'i rdo rje dbus gnas par/_/sangs rgyas dkyil 'khor bsgom par bya/_/lus dang ngag sems yi ge 
[\[194b.2\]]AH/_/bsams na bskal pa dag tu gnas/_/mkha' dbyings rdo rje dbus gnas par/_/rdo rje'i dkyil 'khor bsgom par bya/_/lus dang ngag sems yi ge hU~M/_/bsams na de ni bskal par gnas/_/bcom ldan bdag po rdo rje gsum/_/dam tshig rtogs pas de skad gsungs/_/
[\[194b.3\]]dgu mtha' can gyi yi ge 'di/_/sngags kyi skyes bu mchog tu 'gyur/_/brjod du med cing ming med la/_/shes dang shes bya rnam spangs pa'ang /_/kun rdzob la ni legs gnas nas/_/tshig gi sngags su 'di brjod do/_/rdo rje gsum gyi rdo rje can/_/rnal 'byor 'dir 'gyur phyin 
[\[194b.4\]]cad ni/_/gang zhig klog gam sems kyang rung /_/rdo rje ye shes lta bur 'gyur/_/ji ltar gsang ba'i rgyal dbang po/_/dgongs pa lung ston 'di gyur pa/_/sangs rgyas kun gyis de lung bstan/_/khyad par du yang byin gyis rlob/_/klog cing sgom dang ldan par ni/_/bris nas gang du 
[\[194b.5\]]'jog gyur pa/_/de ni sangs rgyas thams cad kyi/_/rigs skyes rgyal ba'i sras su 'gyur/_/khams gsum thams cad bcom nas ni/_/myur bar de bzhin gshegs 'gyur zhing /_/'khor los sgyur ba'i bu bzhin du/_/byang chub myur du des 'thob bo/_/khams gsum sku dang gsung 
[\[194b.6\]]thugs kyi/_/sngags pa'i yan lag gyur pa ni/_/sangs rgyas 'dus la brten pa yis/_/de ni dngos po med par 'joms/_/dngos med gcig tu rdzogs longs spyod/_/phung sogs yan lag don las byung /_/bde gshegs sems can spangs pa ni/_/sngags pa sngags las 
[\[194b.7\]]gyur pa yin/_/ji ltar nam mkha' rang mtshan nyid/_/skad cig kyang ni 'dor mi bya/_/de bzhin sangs rgyas thams cad kyang /_/rigs las skyes pa byin gyis rlob/_/dgongs la lung ston la gnas nas/_/gsang ba'i rin chen yang dag bsrung /_/mig gzugs rang gi ngo bo nyid/_/
[\[195a\]]
[\[195a.1\]]spyod pa ci dga' byed par 'gyur/_/de bzhin gshegs kun ye shes ni/_/gsang ba'i dgongs pa'i ming can te/_/sku dang gsung thugs gsang ba dang /_/gsang sngags dam tshig de nyid byung /_/de ni rig pa skyes bu mchog_/bcu gcig par ni yang dag bshad/_/ras ni 
[\[195a.2\]]bris dang mtshungs par 'byung /_/'thob pa'i phyir ni le'ur gyur/_/de nas dpal ldan rnam snang mdzad/_/bskyed pa ye shes bla ma gtso/_/de nyid dam tshig mchog gyur pa/_/rdo rje gsung gis bka' stsal to/_/mkha' dang mtshungs shing mi rtog la/_/rang bzhin gyis ni dam chos can/_/
[\[195a.3\]]dngos med shin tu dri med la/_/dam tshig gcig tu gyur kyang ni/_/gar dang glu dang rol mo dang /_/dgod dang sgeg pas rab mdzes pas/_/'jig rten sangs rgyas gar mkhan gyis/_/rol mo 'di dag rab tu bsgom/_/gzhon nus bsgrubs pa'i sems can ni/_/ji lta ji ltar ston pa 
[\[195a.4\]]bzhin/_/gar sogs rtsed mos byang chub ni/_/myur du de nyid las 'thob 'gyur/_/'dod pa'i yon tan lngar ldan pa/_/de yi ming ni yid ldan pa/_/dkon mchog gsum la skyabs su gnas/_/lhun gyis grub pa'i sangs rgyas 'gyur/_/sems can gang 'di mthong ba dang /_/
[\[195a.5\]]thos shing rig par gyur pa ni/_/de ni u dum wA ra yi/_/me tog 'dra bar gyur pa yin/_/sems can kun gyi gtso bo 'di/_/gsung gi rdo rje chos nyid skyes/_/gcig dang du ma las grol ba/_/rten 'byung gsal bar byed pa yin/_/de nas gsang ba'i bdag mchog de/_/chos kyi 
[\[195a.6\]]de nyid rab ston pa/_/thub chen rnam par snang mdzad la/_/thal mo sbyar ba byas nas zhus/_/mgon po de nyid bsdus pa las/_/rol mo 'dir ni gyur pa dang /_/'jig rten pa de gar byed pa/_/gsungs te ma 'ongs skye bo ni/_/chos dbyings de ni gar min na/_/gtso bo ji ltar gar bgyid 
[\[195a.7\]]lags/_/rmongs pa'i 'jig rten rgyang pan gar/_/gsang mthon myos pas bskul ba yin/_/chos dbyings de ni glu min na/_/gtso bo ji ltar glu len 'gyur/_/rmongs pa'i 'jig rten rgyang pan glu/_/gsang mthon myos pas bskul ba lags/_/chos dbyings de ni rol mo min/_/
[\[195b\]]
[\[195b.1\]]gtso bo ji ltar rol mor 'gyur/_/'jig rten rgyang phan rmongs rol mo/_/gsang mthon myos pas bskul ba lags/_/chos dbyings de rgod ma lags na/_/gtso bo ji ltar rgod par 'gyur/_/rmongs pa'i 'jig rten rgyang pan rgod/_/gsang mthon myos pas bskul ba lags/_/
[\[195b.2\]]chos dbyings de sgeg ma lags na/_/gtso bo ji ltar sgeg par 'gyur/_/rmongs pa'i 'jig rten rgyang pan sgeg_/gsang mthon myos pas bskul ba lags/_/de ltar rnam pa mang po la/_/gzhan rnams kyang ni sbyor byed cing /_/bza' dang min las sbyor ba yis/_/
[\[195b.3\]]rnal 'byor pa ni bdag yin snyam/_/rdo rje yi ni tshig mchog 'di/_/yod med rab tu zhi ba nyid/_/de yi rang bzhin gcig sbyor bdag_/yang dag mchog bsdus de nyid mchog_/de nas de nyid yang dag gzung /_/rnal 'byor rigs mchog rnal 'byor pa/_/de nyid gsum 
[\[195b.4\]]mnyam nyid sbyor ba/_/sangs rgyas kyi ni rol mo ston/_/sna tshogs tshul gyis rnam dgod pas/_/nor can ming ni nyams la sogs/_/gcig pu'ang dpag med dngos bshad pa'i/_/gar gyis skye dgu dga' bar byed/_/rdzogs pa'i byang chub sogs dngos grub/_/sna tshogs khyed kyis 
[\[195b.5\]]gsungs pa rnams/_/sems zhi ba yi rnal 'byor pa/_/de rnams lhun gyis grub par 'gyur/_/mgon po shes rab 'di srid du/_/thabs kyis mchil par nye bar sbyor/_/sngags kyi gzan gyi sbyor ba yis/_/khyed ni 'jig rten pa rnams 'dzin/_/bshad du zin kyang mi 
[\[195b.6\]]rig pa/_/dgongs pa'i gsang ba dam pa ni/_/gzhan rnams la ni ston mdzad pa/_/ngo bo nyid ni gzhan min pa'o/_/phyi rol sngags don dngos grub ni/_/de nyid du ni tshol mod kyi/_/'gal ba'i rjes 'jug chos nyid can/_/der yang 'grub par 'gyur ma yin/_/de 
[\[195b.7\]]rnams gsang ba mi srung zhing /_/sred pa yis ni sten par byed/_/bcom ldan 'das gsung gsang ba ni/_/gsang mchog tshig gis sgrogs par byed/_/khyod bka' las 'das dman pa rnams/_/sngags kyi nus pa rnam spangs pa/_/'jig rten pa rnams sdang 'gyur 
[\[196a\]]
[\[196a.1\]]zhing /_/de rnams 'grub par 'gyur ma yin/_/sred pa'am dad pa dag gis kyang /_/rkyen dang de bzhin nyan thos rnams/_/gsang ba la ni smig rgyu bzhin/_/rigs skyes gzhan yang ltung bar 'gyur/_/mgon po de ni der gnas shing /_/nyams shing blo gros dman par 
[\[196a.2\]]gnas/_/de nas tshig min gyur par 'byung /_/tshig gi bdud rtsi sbyor ba las/_/chos kyi tshul 'di thos pa dang /_/phyi nas 'jigs shing skrag par 'gyur/_/byang chub sems dpa' lhung 'gyur par/_/bdag nyid che de byed par 'gyur/_/de bzhin byang chub 'gyur ba dang /_/sngags 
[\[196a.3\]]pa rnams kyang gsang ba lags/_/shes rab pha rol phyin sbyor ba/_/gsang ba mdo sde rnam smra ba/_/gdong g.yogs pa yi sbyor ba yis/_/de tshe tshig gis rig skyes pa/_/gsang sngags la sogs chos rnams la/_/dad pa rnams ni skyed mi byed/_/log pas mkhas pa'i nga 
[\[196a.4\]]rgyal ni/_/byis pa phyi nas byed par 'gyur/_/a yi dog pa'i ras 'di ni/_/sbyor bshes rnams kyi 'di ma yin/_/de rnams dad pas rjes 'jug pa/_/gtam dag kyang ni byed par 'gyur/_/sgyu ni g.yo yi tshul gyis na/_/rgyal po rnams ni slu bar byed/_/steng du g.yogs 
[\[196a.5\]]pa dag gis ni/_/brgyad gnyis pa yi tshul du byed/_/de ni ma skyes pa yi bdag_/ras kyi rgyu med pa nyid ni/_/AHyi dog ras nyid rgyal po'i/_/yang dag dngos grub byed pa'i mchog_/dam pa'i skye ba nyid mthong na/_/de ni longs spyod lam skyed min/_/de bas skye bo med 
[\[196a.6\]]gcig pu/_/bya ba'i sems ni rab tu 'jug_/der ni mche ba can ming 'gro/_/de la btsal ba 'ba' zhig yin/_/rgyal po dngos grub chen po'i ras/_/bar chad shin tu mang po pa/_/bya ba de ni rnam par 'joms/_/sgrib pa med pa'i rnal 'byor can/_/des ni tshig de 
[\[196a.7\]]thos pa dang /_/rgyal po'i bar du yid dga' zhing /_/dngos grub chen po'i rigs mchog las/_/su zhig bdag ni zlog par byed/_/ras kyi bar chad byed pa dag_/de la chad pas gcad par bya/_/'di la 'jigs pa'i sems 'or la/_/skye bo med par khyed kyis ni/_/
[\[196b\]]
[\[196b.1\]]rgyal rigs dag gam rigs [{]bzangs sam[,]bzang ngam[}]/_/gang zhig mi srun rigs can rnams/_/dog pa med pa ras 'jig pa/_/de dag thams cad brlag par bya/_/de nas rgyal po sbyin pa ni/_/rgyud kyi slob dpon bdag nyid che/_/rin chen rin thang med lnga sogs/_/bde ba kun gyi 'bras bu'o/_/
[\[196b.2\]]'di yis gdong ni g.yogs nas su/_/rgyal po 'bras bu longs spyod cig_/AHyi dog pa ras de byin/_/ji ltar skye bzhin rgyal po byas/_/rin chen rin thang med blangs rnams/_/'di ni ji ltar bzhag nas su/_/de nas de ni mi snang ba/_/rgyun can gyis ni de tshe byas/_/de la 
[\[196b.3\]]sogs pa'i sna tshogs tshig_/rigs skyes pa la de rnams smra/_/rang nyid 'jigs shing gzhan rnams kyang /_/skrag par byed cing the tshom med/_/de nas de bzhin gshegs bdag po/_/'byin pa ston pa mnga' bdag gtso/_/phyag na rdo rje go byed pa/_/snyan pa'i gsung gis bka' 
[\[196b.4\]]stsal pa/_/rdo rje rdo rje chen po legs/_/rdo rje thal mos ston par byed/_/rdo rje 'di ni zhus gyur pa/_/de nyid bsdus pa dam pa'o/_/rdo rje thal mo de nyid 'di/_/lung bstan bya yis de nyon cig_/de nyid gsum du gyur pa de/_/rdo rje thal mor yongs su brtag_/de nyid gsum ni lha 
[\[196b.5\]]gsum ste/_/tshangs dang khyab 'jug dbang phyug che/_/de ru nga ni lha gsum 'gyur/_/oM AHhU~M dang grangs mnyam pa'i/_/gsang sngags 'jug pa thams cad ni/_/sna tshogs lus can gcig ming can/_/zhi ba nyid ni gang du ston/_/der ni nga yang gnas pa yin/_/
[\[196b.6\]]dpral yon de la bzhin mi sdug_/de yi skyes bu ming ldan ming /_/de rnams lag pa'i dbus nas ni/_/thim sogs ji bzhin grangs su bshad/_/lag pa g.yon ni drag por gyur/_/g.yas pa de bzhin khyab 'jug ste/_/gnyis pa sbyor bar tshangs pa yin/_/de bas 
[\[196b.7\]]yon tan gsum bdag dang /_/rig dang mchod sbyin snyan tshig ste/_/rig byed der gyur gsum du bshad/_/srid srung zhi ba nga yin te/_/mthar ni 'gro ba gnas pa yin/_/lag pa gnyis pa 'di dag ni/_/bzhi po'i phyed phyed rnam brgyad pa/_/phyed po'i tsham gyi hU~M mchog ni/_/
[\[197a\]]
[\[197a.1\]]rab tu zhi bar rab tu bsgrags/_/nyi ma zla ba mi rnams der/_/so sor yongs su bsgrags pa yin/_/yi ge phyed tsam mchog gyur pa/_/shis pa zhi ba skyon med pa/_/yon tan o~M dang yi ge phyed/_/o~M zhes gsal bar brjod pa yin/_/sna yi rtse mor yang dag 
[\[197a.2\]]ldan/_/gtsug mtha' dang ni lag pa gnas/_/nyi ma zla ba'i sbyor ba las/_/ye shes me ni nges par skye/_/lce dang rkan gyi mtshan ma ni/_/sbyor las thar bar de bshad de/_/AH/_'og tu AHdang yang dag ldan/_/de steng yi ge AHnyid de/_/thad ka ru ni ma bshad de/_/khyod 
[\[197a.3\]]ni yig phyed zhi ba nyid/_/yi ge o~M ni tshangs pa ste/_/AHni khyab 'jug yin par bshad/_/hU~M ni rlung du gyur pa yin/_/de nyid drag po zhes bya'o/_/zhi ba'i phyed phyed zhes bya ba/_/der ni bdag yongs bsgrags pa yin/_/gnas dang 'pho dang skye ba dang /_/gzhan gyi lus las 
[\[197a.4\]]yang dag 'pho/_/ye shes rang nyid med yin te/_/khyab par 'dzin pa de bzhin no/_/ral gri la sogs dngos grub der/_/byang chub phyi rol nyid 'grub 'gyur/_/gnyis po 'di dag gnas pa yi/_/rnam dag 'di dag rab tu brtag_/tshangs pa la sogs pa rnams der/_/
[\[197a.5\]]ma 'ongs pa rnams sgom par 'gyur/_/de ni mtho ris sogs 'gags pas/_/de bzhin 'gyur ba sel ba yin/_/rnal 'byor pa rnams srog spangs nas/_/gnyis spyad par ni rnam par gnas/_/shin tu sbyor gcig gyur song bas/_/'jug 'gyur ba ni drag po yin/_/nam 
[\[197a.6\]]mkha' dgag pa'i sbyor ba yang /_/tshangs par gzhol ba'i bdag nyid can/_/mngal gyi gzugs gyur khyab 'jug ste/_/de yi dbus na dbus bzung ba/_/spu yi cha ni stong las gcig_/zhi de rnam par mi rtog nyid/_/thar pa gcig pur de ston bya/_/thar pa'i ngo bo nyid 
[\[197a.7\]]ma yin/_/de lta bas na 'di log bya/_/zhi ba nyid ni sgrogs pa'o/_/ston pa de rnams phye nas ni/_/zhi ba'i chos rnams smra bar 'gyur/_/thabs chen de bzhin shes rab dag_/'di 'dra mthong bar mi 'gyur ro/_/tshangs la sogs pa'i lha rnams kun/_/khyod kyi thal 
[\[197b\]]
[\[197b.1\]]mo dag la gnas/_/de rnams phyag rgya ston byed cing /_/sngags ni bye ba mtha' yas pa/_/'di nyid du ni nyi zla dang /_/sbyin sreg las can me dang ni/_/lo dang zla ba'i sbyor ba dang /_/rtag tu 'char dang 'phel 'grib dang /_/de nyid gsum gyi sbyor skyes 'di/_/de nyid gcig pu rnam 
[\[197b.2\]]par gnas/_/zhi ba nyid kyi sbyor chos la/_/de yang gcig dang du ma spangs/_/khyed kyi thal mo las byung ba/_/de bas de ni 'da' mi bya/_/de bzhin gshegs kun spangs 'gyur bas/_/de ni spang bar mi bya zhing /_/'di dag dngos med la ltos pas/_/rnal 'byor pa ni 
[\[197b.3\]]mchog tu 'dod/_/gzhan du rnam rtog nyid las ni/_/dngos grub 'bras bu'i snod mi 'gyur/_/de bas thal mo sbyar ba 'di/_/sems can rjes bzung dam pa yin/_/ma bsdus pa yi sems can rnams/_/bsdu ba'i don du khyod kyis bya/_/smad bya 'on pa lkugs pa dang /_/
[\[197b.4\]]de bzhin long bar gyur pa dang /_/gang zhig 'phye bo la sogs gyur/_/de rnams la ni phan phyir bya/_/de la sogs pa mdor bsdus pa/_/de ni khyed kyi thal mor gnas/_/de ni 'jig rten 'das gtsor gyur/_/de nyid bsdus pa'i rgyu can no/_/de ni nang min phyi ma yin/_/gnyis 
[\[197b.5\]]min gzhan gyi rgyu las min/_/phyag rgya tshogs pa las skyes min/_/'jig rten rkyen las byung ba min/_/rdo rje thal mo bsdams pas na/_/ming ni rdo rje thal mor gyur/_/sems can rnams kyis rtogs dka' ba'i/_/snying po rtogs par bya ba'i mchog_/phyag rgya 'di lta bu 
[\[197b.6\]]'di yin/_/phyi nang gnyis kyi ming can no/_/mi bskyod rin chen dpag med de/_/dngos grub rnam snang de bzhin gshegs/_/'di dag lag pa g.yas pa yi/_/mthe'u chung la sogs rnams la gnas/_/gnyis por gcig 'gyur dge 'dun te/_/de 'di skyabs ni 
[\[197b.7\]]gsum yin te/_/sangs rgyas chos dang dge 'dun rnams/_/gcig dang gsum du brtags pa yin/_/phan tshun bcings pa'i rdo rje nyid/_/shes rab thabs kyi gnas mthong yin/_/thal mo bcings pa tsam gyis kyang /_/sangs rgyas thams cad nyid thob 'gyur/_/
[\[198a\]]
[\[198a.1\]]skyabs gsum dang ni de nyid gsum/_/rdo rje gsum dang rnam thar gsum/_/zhal gsum mdog gsum spyan gsum dang /_/lha gsum dang ni khams gsum dang /_/dus gsum dam tshig mchog gsum dang /_/tshul gsum dkyil 'khor gsum du 'gyur/_/sbyor ba 
[\[198a.2\]]gsum dang lam gsum ste/_/ji srid rtogs pa'i 'dod pa rnams/_/de ni thal mor sbyor 'di yin/_/'dod nor yon tan gsum gyi mchog_/rim dang bslab pa ster ba dag_/ma 'ongs skye bos 'thob par 'gyur/_/de nyid du ni der 'gyur na/_/gcig dang du ma rnam par spangs/_/
[\[198a.3\]]chos bshad bshad pa dngos med pa/_/'gro ba rkyen gyis yang dag sdud/_/'di ni mkhar ltar rang bzhin gcig_/gnas med gnas pa zhes bya ba/_/bsdu bar byas par gyur pas kyang /_/sku gsum don gyi chos nyid do/_/'di ni thog mtha' med pa ste/_/dngos po med cing 
[\[198a.4\]]gnas med pa/_/mtha' med zad pa med par 'gyur/_/sku gsum dag ni rkyen las ni/_/rnam pa'i 'jug pa'i ye shes te/_/de las sangs rgyas snying por gyur/_/hU~M gis sems can yang dag 'byin/_/sangs rgyas skur ni rab tu brtag_/oM ni thams cad sdud pa ste/_/
[\[198a.5\]]AHni gnas pa por 'gyur ro/_/gcig pu rnam gsum de bzhin lnga/_/gsal dang mi gsal sbyor ba ni/_/rten 'brel chos nyid 'di yin te/_/de nyid kyi ni sngags bshad pa'o/_/zlos dang bsam gtan rnam bral bar/_/de yi lhun grub 'bras bu ster/_/rang bzhin 
[\[198a.6\]]grub pa 'di yin te/_/'dod pa'i bzlas par de bshad do/_/rnal 'byor pa la de gsal te/_/byis rnams de la phyin ci log_/rkyen las byung ba de nyid gsum/_/dngos po med par de bshad do/_/de nyid bsdus pa bshad pa ni/_/yid min pa yi bzlas par gyur/_/yid rton 
[\[198a.7\]]gcig ni mdor bsdus las/_/[{]rings [,]ring [}]dang ngal dang gnas pa rnams/_/zhi ba'i chos nyid la skye ste/_/nam mkha'i dbyings dang mnyam par thim/_/dngos po med pa'i de nyid 'di/_/rten 'byung chos zhes bya ba yin/_/longs spyod rdzogs pa'i bsdus de gyur/_/sprul pa bsam 
[\[198b\]]
[\[198b.1\]]mi khyab ces dben/_/sdud pa por ni gang gyur pa/_/de yang phul du gyur pa'i ming /_/rdo rje la sogs yang dag sbyar/_/sems can rnams ni de sbyor byed/_/dam tshig la sogs sngon de ni/_/de nyid kyis ni rdo rjer sbyar/_/sems can dgongs pa'i sbyor ba yis/_/de yi chos rnams 
[\[198b.2\]]ston par byed/_/rnam pa dgu po thog mtha' can/_/sdud pa po rnams byas pa yin/_/gsang sngags de nyid gnas dgod pas/_/sems can rnams ni der 'jog ste/_/gsol ba 'debs dang phyag 'tshal dang /_/'jig rten rnams la gsol ba deng /_/rdzogs sangs 
[\[198b.3\]]rgyas rnams mnyes byed de/_/khyod kyi thal mor gnas pa yin/_/gang zhig sems can sangs rgyas gyur/_/de bzhin gnyis med chos nyid can/_/gnas med gnas pa'i sbyor ba yis/_/thams cad sangs rgyas rnams gnas so/_/sna tshogs mtshon pa de nyid do/_/
[\[198b.4\]]mthong ba gsal byed thal mo yin/_/de bas de rnams mgu gyur pa/_/chos kyi de nyid rkyen las so/_/rgyu med rang gi de nyid 'di/_/khyed kyi phyag rgya'i sbyor las byung /_/gang zhig shes pas 'dod 'grub pa'i/_/dngos grub des ni thob par gyur/_/AHnyid der ni mi gsal 
[\[198b.5\]]ba'i/_/rgyu las sbyor bar gyur pa yin/_/dog par de ni yongs bshad de/_/dngos po med par ras kyi ming /_/'phags pa gshin rje gshed bsgoms la/_/gzhon nu'i gzugs su'ang bsgom par bya/_/dog pa de yi ras don las/_/mi snang ba la sogs 
[\[198b.6\]]grub cing /_/yid bzhin nor bu 'dra ba'i mchog_/'gro ba'i don gcig yang dag byung /_/AHyi dog ras mtshon pas ni/_/'jig rten pa la dgongs pas bshad/_/'di ni chos dang rdzogs longs spyod/_/sprul pas de ni gsum du 'gyur/_/byis pa rtog par bya ba'i 
[\[198b.7\]]phyir/_/de ni rnam pa lngar yang 'gyur/_/tha mal byis pa'i chos rnams gang /_/rnam lnga gcig pa'i rnal 'byor pa/_/de yang shin tu ldan sems can/_/sems can sogs la rnam par gnas/_/rtag pa ltar ni so sor snang /_/'gro ba dus gsum mtshan nyid gcig_/
[\[199a\]]
[\[199a.1\]]skye ba med las skyes pas na/_/gcig dang du ma rnam spangs pa'o/_/shes 'dod de tshe sngags pa ni/_/'gro ba byis pa de tshe spyod/_/de nas gsang sngags grub 'gyur ba/_/rnam par mi rtog cig shos nyid/_/ya yi sde sogs gnas byas te/_/sngags ni na 
[\[199a.2\]]ri bri bar bya/_/rang gi sde bcas gnas dag ni/_/yi ge a bzhin sngon 'gro ba/_/so so gzhan pa'i bzhi pa ni/_/i u dang ni ring por bcas/_/a ai au u ya ste mtha'/_/bzhi po dang bcas zlum por bri/_/bsam gyis mi khyab sbyor ldan pa'i/_/'gro ba mnyam 
[\[199a.3\]]bzhag bskyed pa yin/_/'di dag rang skyes gnas gzugs kyi/_/chu yi yi ger zhugs par 'gyur/_/de nas gzhon nu'i gzugs nyid kyang /_/rnam par bsgoms pas skye bar 'gyur/_/cha bcas dbang gnas sngags pa ni/_/bla med dngos grub thob par 'gyur/_/
[\[199a.4\]]nA ga yi ni grangs bzhin du/_/skud sogs sbyor la gang gnas pa/_/nyi shu yi ni sngon ma yang /_/de ni ras te bzhi pa'ang yin/_/sngon med cha lugs gzugs kyis ni/_/khams gsum dag ni lta bar 'dod/_/'gro ba'i don ni byed gyur pa'am/_/mnyam nyid ye shes 
[\[199a.5\]]de nyid las/_/yon tan gsum ni brda byas pa/_/yon tan med pa'i yon tan ming /_/gzhon nu'i spyod pa'i lus kyi ming /_/lta ba 'di ni bar skyes/_/de ni sgo glegs mtha' yin te/_/i u dang ni ring por bcas/_/yi ge gsum bcas thig ler ldan/_/tsheg 
[\[199a.6\]]drag mtha' yi ring sde can/_/yi ge a ni yig sbyor ba'ang /_/bcu gcig par yang gyur pa yin/_/de nyid ring po ring ba'i mthas/_/bcu gnyis pa yi grangs su 'gyur/_/de nyid yi ge ur sbyor las/_/yi ge o~M zhes brjod pa yin/_/snga ma'i ri mo'i sbyor ba yin/_/
[\[199a.7\]]ming ni bcu bzhi par 'gyur ro/_/ci ste a las sngags pas ni/_/AHnyid du ni blta bar bya/_/de bzhin a yi sbyor ba las/_/yi ge a ni ci 'dod par/_/ji bzhin grangs kyis yang dag blta/_/re re'ang a yi sbyor bas bsgo/_/i r-i l-i u'i tshogs las kyang /_/
[\[199b\]]
[\[199b.1\]]sngags pa ya ra la wa'i gzugs/_/lkog ma mkha' dang bar dang ni/_/rkan dang spyi bor gang gnas pa/_/gang tshe A ka'i sde grangs las/_/a yi kha yi rgyab na gnas/_/i tshan phrag pa lag pa dang /_/tshigs rnams la ni de bzhin no/_/dpung pa dang ni lag pa 
[\[199b.2\]]dang /_/lag pa g.yon par rab tu brtag_/dpyi dang brla dang byin pa dang /_/rkang pa g.yas g.yon de bzhin no/_/gzugs de yi ni grangs mnyam pas/_/ta tshan shin tu dngos grub ster/_/u tshan de bzhin dbus dang ni/_/lag pa ru ni yongs su bshad/_/
[\[199b.3\]]rkang pa yang ni ri ti'i tshan/_/'das pa'i tshul du bzhugs pa yin/_/de bzhin nyid kyi sbyor ldan pa'i/_/sngags pa rnams kyis shin tu mthong /_/lhun gyis grub pa'i dngos grub pa/_/me tog gis mdzes phreng ba bzhin/_/rang rgyud kyis ni nang nyid du/_/lha mchog 
[\[199b.4\]]dag ni bya ba yin/_/dgongs pa la sogs rnam pa kun/_/de nyid las ni bdag 'grub 'gyur/_/tsha ba'i gzhi bzhi sde sbyor bas/_/mkhas pa yis ni sgo rnams bya/_/ka tsa Ta ta pa tshan yang /_/dbus dang shar la sogs sngon 'gro/_/'gro la phan pa'i 'dod 
[\[199b.5\]]pa yang /_/ma spel bar ni mthong ba yin/_/thams cad kyang ni rdzogs yi ge/_/yi ge hA yis mchod par bya/_/sna tshogs pa ni 'byin byed cing /_/'gro ba dus gsum gcig pa'i dngos/_/yi ge a ni lus su bya/_/lhag ma rnam pa dang bcas pa/_/mtshams med lnga 
[\[199b.6\]]yi sbyor ba las/_/sngags pa 'gro ba phan par ston/_/sha thog mthar gnas sngags las skye/_/dbang bskur gsum po spyi las skye/_/gzugs med rtogs pa'i chos rnams ni/_/skad cig gcig gis nges sbyor gyur/_/de tshe dkyil 'khor med byas pa/_/'jig rten 
[\[199b.7\]]pa yi chos dgar 'gyur/_/a ku ha gnas byang phyogs gnas/_/yod pa nyid kyang dus gsum 'das/_/gang dang gang nas byung ba yi/_/gsang sngags bsam gyis mi khyab gsungs/_/de dang de ni bzhugs gyur pa/_/rang gi mtshan ma cig shos nyid/_/gzugs 
[\[200a\]]
[\[200a.1\]]med 'di la gnas yod pa/_/cha ni gsum zhes bya bar 'gyur/_/steng 'og phyogs kyi cha rnams su/_/dngos med pa ni rnam par gnas/_/dngos po gcig gyur mthong ba dang /_/'gro bcas tshangs pa 'gro bdag nyid/_/tshangs pa'i gnas pa bzhi po las/_/
[\[200a.2\]]smon lam la sogs bsgom bya ba'o/_/'gro don gtogs 'dod pa yi yon tan gyur bdag la/_/dgyes pa'i bde mchog dga' ba'i 'dod pa mdzod/_/sngon chad mdzad pa'i smon lam rab mchog dgongs nas ni/_/thub pa rdo rje'i tshig mchog rnam par dbye bar gsol/_/nor 
[\[200a.3\]]bu rin chen dag gis rnam brgyan sku yi mchog_/'gro ba'i don byed sring mo bdag la brten par mdzad/_/lhag pa'i snying rje las byung rab mchog ldan pa'i sku/_/bdag ni yongs su bzung la chos rnams don yod mdzod/_/sring mos kyang ni khyad par du/_/de ltar bskul ba 
[\[200a.4\]]tsam gyis ni/_/de nas yongs su 'dzin mdzad de/_/rig pa'i pad+ma dpal du mdzad/_/shin tu snyan cing yid 'ong dbyangs kyis ni/_/phan bas myur du 'gro ba gnyis med 'dir snod gyur/_/bla ma bdag ni gal te gson par mchis bzhed na/_/dga' ba las byung chos dga' 
[\[200a.5\]]bdag la dgyes par mdzod/_/'gro ba dang ni 'ong dang gnas pa tsam 'di ni/_/nam yang ltos par gyur pa dag gi mnga' ba lags/_/kun du song ba'i bdag nyid can gyi dam tshig ston/_/'dod pa'i yon tan rnams dang khyed bdag 'dod pa mdzod/_/dgongs pa'i ye shes 
[\[200a.6\]]rdo rje yis/_/sangs rgyas yon tan gcig la bzhugs/_/bzlas brjod sbyin sreg de bzhin khrus/_/dkyil 'khor yongs su brtags pa mdzad/_/'dod pa med cing chags la zhi/_/de yang don dam dag gyur yin/_/spyod dus de bzhin sngags pa ni/_/bzlas brjod 
[\[200a.7\]]dngos po med pa yin/_/bsnyengs pa yang ni yid bzang ldan/_/mda' dang rig byed yon tan dang /_/zung dang zla dkyil rnal 'byor pa/_/dbyangs kyi yi ge gzhag par bya/_/ha yi sde tshan ka sde dang /_/bcu gnyis phyed phyed dag tu sbyar/_/gshin rje'i gshed kyi gzugs 
[\[200b\]]
[\[200b.1\]]'di ni/_/nyi ma'i dkyil 'khor dag la dgod/_/de nas sngags pa mdun 'dug ste/_/dgongs pa'i don gyis brtag par bya/_/phung po khams la sogs blta ba/_/brda las ji ltar lus yin bzhin/_/ma byin len pa byang chub sems/_/kun rdzob bstan pa rdzun smra 
[\[200b.2\]]ba/_/phung po srog chags gyur pa ste/_/tshangs pa'i gnas bzhi bud med yin/_/mi sbyin tshig dang rkang pa ste/_/de bzhin rten pa nyid kyang ni/_/dus gsum sbyor ba gcig pu ru/_/sngags pa yis ni de bya'o/_/bshang ba zhes ni yul la bshad/_/gci ba zhes ni 
[\[200b.3\]]dbang po yin/_/de dag za bar bshad pa ni/_/ma skyes gcig pur mthong ba'o/_/khrag gi pags par yang dag bshad/_/sa bon lus zhes bya ba yin/_/rkang ni sems kyi kun rtog pa/_/za ba dngos med gyur pa'o/_/smon lam dbang gis 'di rnams ni/_/
[\[200b.4\]]bi mu ra shu pa sa 'di/_/lha rnams sbyor ba'i chos nyid du/_/bdud rtsi zhes ni brjod pa yin/_/dgongs pa yis ni bshad pa la/_/byis pa rnams ni yi ger rtog_/rdo rje theg la gnas khyod kyang /_/chos nyid de yang mi shes so/_/rtog pa kun las rnam 'das pas/_/
[\[200b.5\]]chos kyi dbyings te mkha' dang mtshungs/_/de 'dra 'jig rten rgyang pan pa/_/mthon po'i gsang gis rtog par byed/_/yi ge gang gis mi gang zhig_/'gro la gsal bar rtog byed pa/_/'gro don gcig pa'i sbyor ba las/_/de nyid kyi ni de nyid mthong /_/gang 
[\[200b.6\]]zhig rnam smin smin pa yi/_/sems ni dngos grub la gzhol ba/_/rdzogs longs spyod pa'i skur sbyor las/_/dngos po med pa nyid du byung /_/bdag nyid bsam gyis mi khyab gzugs/_/kun rdzob don gyi gnyen por 'byung /_/sprul pa'i lus las sngags pas ni/_/sgyu ma 
[\[200b.7\]]bzhin du ston par byed/_/gsang ba'i dngos po de nyid 'di/_/'jam dpal ye shes dam pa'o/_/rdo rje gsum gnas sbyor ba yis/_/bsgom pa'i bdag nyid can gyis bsgom/_/nam mkhar rtogs pa'i rnal 'byor la/_/phung po dgon pa chen por 'dod/_/gnas 
[\[201a\]]
[\[201a.1\]]med gnas pa'i sbyor ba yis/_/de bzhin nyid gnas sa phyogs yin/_/longs spyod rdzogs pa'i dpag bsam shing /_/dngos grub sna tshogs me tog ldan/_/sprul pa'i 'bras bu shin tu mdzes/_/yang dag rdzogs pa'i byang chub ri/_/dngos med 
[\[201a.2\]]dben pa nyams dga' ba/_/rdo rje zhes bya des bsgrub bya/_/phung sogs yan lag thams cad de/_/sangs rgyas 'byung ba dngos grub gyur/_/sngags 'don par ni gang gyur pa/_/bsdus pa sngags ni gcig pu pa/_/lus sogs rdo rje gsum la ni/_/rdo rje 
[\[201a.3\]]'jam pa bsgom par bya/_/lus la sogs pa rdo rje gsum/_/de nyid gsum nas spro bar bya/_/rdo rje gsum dang lus sbyor las/_/'jam pa'i rdo rje 'dra bar 'gyur/_/nam mkha' mtha' yas yang dag rtog_/sems sbyor ba ni dpag tshad yin/_/lnga bcu 
[\[201a.4\]]gnyis gyur gang yin pa/_/brgya brgya pa nas mngon phyogs la/_/ci rigs gcig pa'i yang dag rtogs/_/sna tshogs rdo rje 'bar gcig stsol/_/dpag tshad brgya yi khyon tsam du/_/'bar ba'i rdo rje snang ba yis/_/sa la sogs pa brgyan pa ni/_/
[\[201a.5\]]de ni snang ba zhes bshad do/_/tshangs pa dbang po la sogs lha/_/dad pas de la phyag kyang byed/_/'di ni mi snang byed pa ste/_/ting 'dzin 'jam pa'i rdo rje nyid/_/rnam par smin pa ldog gyur cing /_/ji skad gsungs pa 'grub par 'gyur/_/phung po la 
[\[201a.6\]]sogs grangs mnyam par/_/mi bskyod la sogs rab tu brtag_/bshang gci sbyangs las de gyur pa/_/gang zhig dam tshig ces bya'o/_/dam tshig ces bya de dag mchog_/mi phyed rdo rje gsum 'byung bas/_/dkon mchog gsum ni mnyam byas te/_/
[\[201a.7\]]bdag med pa yang bsgom par bya/_/dkon mchog gsum ni lcags gsum yin/_/bdag med ces bya kha yin te/_/gang 'di rnam rtog gcig nyid du/_/bcug pa ril bu yin par 'dod/_/sangs rgyas rnams kyis mi byed pa'i/_/sgom pa sems kyi 
[\[201b\]]
[\[201b.1\]]dam pa'o/_/de ltar de nyid shes bsgoms na/_/skad cig gis rnam rdo rjer 'gyur/_/'khor lo 'od 'phro mtshungs par gyur/_/rang gi sngags kyis rnam bsgoms nas/_/sangs rgyas kun gyi gnas bsgoms na/_/sangs rgyas 'dra bar 'gyur bar bshad/_/
[\[201b.2\]]sum cu rtsa drug gnas sbyor ba'i/_/ri rab kyi ni rdul phran rnams/_/de snyed de yi rjes 'brang rnams/_/dam tshig rdo rje zhes bya ba'o/_/gnas ni lha yi sbyor ba ste/_/sna ni ri rab ces bya'o/_/bdag nyid chen po sum cu bdun/_/nam mkhar spro ba bsam mi 
[\[201b.3\]]khyab/_/'jam pa'i rdo rje bdag po ste/_/'di dag 'khor du gyur pa yin/_/'jig rten pa yi rang ngo bo/_/phyi yi ri rab brtag pa yin/_/dam tshig rdo rje zhes bya ba'i/_/'khor lo'i ting nge 'dzin ces bya/_/'khor lo dngos grub rnyed sla ba/_/skad cig 
[\[201b.4\]]sbyor bas bsgrub pa'o/_/rdo rje chen po rang sngags kyis/_/dkyil 'khor dbus su rab bsgoms na/_/rdo rje kun gyi gnas mchog ste/_/thugs kyi rdo rje 'dra bar 'gyur/_/ri rab sum cu rtsa drug gi/_/rdul phran ji snyed yod pa yi/_/de snyed bud med de yi 
[\[201b.5\]]ni/_/gsum 'gyur gnas su 'gyur ba yin/_/khams gsum gyi ni rdo rje che/_/drug po yis ni phyag byas 'gyur/_/rdo rje dam tshig ces bya ba'i/_/ting 'dzin 'di ni yang dag bshad/_/pad+ma chen po 'dab brgyad pa/_/rang sngags rdo rje las byung ba/_/
[\[201b.6\]]chos rnams kun gyi gnas bsgoms na/_/rdo rje chos dang 'dra bar 'gyur/_/sum cu rtsa drug gnas sbyor ba'i/_/ri rab rdul phran grangs snyed kyi/_/sangs rgyas rdo rje mchog gi ni/_/dkyil 'khor la bdag bdag nyid 'jog_/gos med mnyam nyid ye shes 
[\[201b.7\]]kyi/_/rdo rje pad+mo grub bcas sbyin/_/so sor rtog pa zhes bya ba'i/_/ting nge 'dzin ni yang dag bshad/_/shin tu grangs med bskal par ni/_/grangs kyi ming gis gnas par ni/_/gnas shing sgom par byed pa yin/_/de yi ye shes lngar ldan pa/_/sangs 
[\[202a\]]
[\[202a.1\]]rgyas kun gyi dgongs pa ni/_/'jig rten phan phyir gsungs pa rnams/_/phyogs bcu'i sangs rgyas mtha' yas pa'i/_/yon tan gsum ni yongs su bsten/_/'od zer lnga yi mdog 'dra ba'i/_/rang sngags las byung ral gri ni/_/blo can 
[\[202a.2\]]lag pa de bzhag na/_/rdo rje rig pa 'dzin par 'gyur/_/rang gi sngags kyi khong chud 'di/_/ho ho hU~M de khams gsum pa/_/pad+ma spangs pa'i tshangs pa cher/_/rnal 'byor pa de 'gyur ba yin/_/khams gsum kun gyis cher mchod cing /_/tshangs pa lha 
[\[202a.3\]]min phyag byas pa/_/stong gsum mi yi mchog gcig pu/_/dpag chen po yi tshangs par 'gyur/_/thugs kyi rdo rje mchog bsgoms pas/_/dngos grub ji ltar 'dod pa dag_/sku gsung thugs kyi rdo rje las/_/de ni de ma thag tu 'thob/_/rang gi rdo rje ting 
[\[202a.4\]]'dzin 'di/_/dngos med gcig pu yang dag byung /_/byang grol la yang de mi gnas/_/ral gri kha dang 'dra bar 'gyur/_/o~M ni ri la bu tsa na ka'i/_/'bru tshad tsam du bsams nas ni/_/dbus su rang gi lha yi gzugs/_/bsams te khar bcug rnam bsgoms 
[\[202a.5\]]na/_/byang chub ye shes 'od po cher/_/blo ldan de ma thag de 'gyur/_/'dzam bu'i chu bo'i gser mdog gam/_/nyi ma 'char ba'i mdog 'dra ba'i/_/tsa na ka yi 'bru tshod tsam/_/yi ge'i dam pa AHbsam mo/_/de yi dbus su lha yi gzugs/_/khar 
[\[202a.6\]]bcug nas ni rnam bsgoms na/_/byang chub ye shes 'od po che/_/de ni de ma thag tu 'gyur/_/'dzam bu'i chu bo'i gser mdog dang /_/nyi ma 'char ka'i mdog 'dra ba'i/_/nam mkha'i dbus na gnas pa yi/_/tsa na ka yi 'bru tshod tsam/_/yi ge hU~M ni 
[\[202a.7\]]rnam bsams te/_/dbus su rang gi lha bsams na/_/khar bcug nas ni rnam bsams na/_/rdo rje sems dpa' 'od po che/_/dpal ldan de ma thag tu 'gyur/_/'dzam bu'i chu bo'i gser mdog dang /_/nyi ma 'char ka'i mdog 'dra ba'i/_/rnam par snang 
[\[202b\]]
[\[202b.1\]]mdzad mkha' dbyings kyi/_/dkyil 'khor dbus su rab bsgoms la/_/lag tu 'khor lo rnam bsgoms na/_/'khor lo'i rig pa 'dzin par 'gyur/_/rdo rje'i sku mdog sbyor ba yang /_/'di ni ye shes mchog sgrub pa'o/_/'khor lo chen po'i rigs 
[\[202b.2\]]bsgoms te/_/ye shes rdo rje dag gis bya/_/'dzam bu'i chu bo'i gser mdog gam/_/nyi ma 'char ka'i 'od 'dra ba'i/_/nam mkha'i dbyings kyi dbus gnas par/_/rdo rje mi phyed rab bsgoms te/_/lag tu rdo rje bsgoms na ni/_/rdo rje'i rig pa 'dzin 
[\[202b.3\]]par 'gyur/_/rdo rje mchog gi bsgrub pa 'di/_/rdo rje sku yi sbyor ba las/_/rdo rje rigs kyi mchog bsgom pa/_/ye shes rdo rje dag gis bya/_/nam mkha'i khams kyi dbus gnas par/_/rin chen la ni rin chen bsgom/_/de nyid lag tu legs bzhag na/_/
[\[202b.4\]]rin chen rig pa 'dzin par 'gyur/_/rin chen mchog gi bsgrub pa 'di/_/rin chen sku yi sbyor ba las/_/rin chen rigs kyi mchog bsgom pa/_/ye shes rdo rje dag gis bya/_/nam mkha'i dbyings kyi dbus gnas par/_/tshe dpag med pa rab bsgoms 
[\[202b.5\]]la/_/lag tu pad+ma bsgoms na ni/_/pad+ma'i rig pa 'dzin par 'gyur/_/pad+ma mchog gi bsgrub pa 'di/_/pad+ma'i skur ni sbyor ba las/_/pad+ma'i rigs chen bsgoms pa ni/_/ye shes rdo rje dag gis bya/_/nam mkha'i dbyings kyi dbus gnas par/_/don 
[\[202b.6\]]yod mchog ni rab bsgoms la/_/lag tu ral gri rab bsgoms na/_/ral gri'i rig pa 'dzin par 'gyur/_/dam tshig mchog ni 'di bsgrub pa/_/sku yi dam tshig sbyor ba las/_/dam tshig rdo rje rigs bsgoms pa/_/ye shes rdo rje dag gis byas/_/
[\[202b.7\]]bsgrub bya rdo rje'i dbye ba yis/_/mdung thung rdo rje lcags kyu sogs/_/sku gsung thugs kyi bsgrub pa yis/_/bsam gtan nyid kyis bsgrub par 'gyur/_/dam tshig chen po 'byung ba yi/_/dam tshig dngos grub ces bya ba'i/_/mi phyed rdo rje gsum dbang phyug_/
[\[203a\]]
[\[203a.1\]]sna tshogs bcom ldan 'das kyis gsungs/_/sdug bsngal dang ni kun 'byung nyid/_/'gog dang lam ni bzhi po ni/_/lam gyi bzhi mdor yang dag bshad/_/sgrub pa po ni gnas ming can/_/shing gcig drung du yang dag rtog_/chos 
[\[203a.2\]]dang rdzogs longs spyod ming can/_/sna tshogs mtshan gcig yang dag dgod/_/mtshan ma rkyen gyi gzugs can no/_/'byin dang rngub pa nyid dang ni/_/gnas pa yis ni nyer mdzes pa/_/yid rton pa yi mnyam sbyor la/_/rab tu zhi ba'i zhi gnas su/_/
[\[203a.3\]]dus gsum rtog pa gcig las 'das/_/rdo rje lcags kyu khyad par du/_/sgrub pa po ni rtag tu bsgrub/_/sbyor gsum sngags kyi skyes bu ni/_/sbyor gsum rdo rje can bsam pa/_/sku gsung thugs kyi lcags kyu'o/_/sangs rgyas ye shes blo can gyi/_/mi gsal 
[\[203a.4\]]gsal bar yang dag ldan/_/de bzhin nyid kyi ngo bo las/_/'gro ba thams cad dgug par bya/_/rlung gi dkyil 'khor mchog gnas pa/_/sangs rgyas dgug pa dam pa yin/_/gnas med gnas pa'i sbyor ba yis/_/de nyid sngags don rnal 'byor pas/_/
[\[203a.5\]]'gro ba 'dod pa'i longs spyod kyang /_/mi gsal sbyor bas sbyor bar byed/_/gang yang dam tshig phyogs rnams ni/_/mkha' dbyings dbye bas gnas pa rnams/_/de nyid rdo rje bkug nas ni/_/sngags rig pas ni spyad par bya/_/nam mkha'i khams ni dgug pa 
[\[203a.6\]]'di/_/dam tshig chen po rdo rje can/_/sngags kyi de nyid gcig sbyor las/_/lcags kyu de rnams 'grub par 'gyur/_/dam tshig rnams ni dgug pa'i mchog_/rgyal gnas lcags kyu bsams nas ni/_/rnam par snang mdzad 'khor lo che/_/
[\[203a.7\]]rdo rje pad+ma la sogs bya/_/me long lta bu'i sngags pas ni/_/sangs rgyas sku ni rnam par bsgom/_/lag tu sku dang gsung thugs kyi/_/lcags kyu la sogs rab tu bsgom/_/de ni sbyor ba 'di nyid kyis/_/de nyid las ni lha rnams dgod/_/de ni 
[\[203b\]]
[\[203b.1\]]de ma thag tu yang /_/dngos grub kun ster las byed 'gyur/_/sku dang gsung thugs thams cad ni/_/mtshan nyid gcig par bsgom par bya/_/lce yi rdo rje sbyor ba yis/_/gsung gi rdo rje de mnyam bsgom/_/brtul zhugs can gyis phyi nang gnyis/_
[\[203b.2\]]gsang ba'i rdo rje mchog mchod do/_/dngos med dam tshig sbyor ba yis/_/ji lta ji ltar rab bsgrub pa/_/dam tshig gsum gyi rnal 'byor pa'i/_/de ni yang dag yin par bshad/_/gsang ba'i snying po bsdus pa yi/_/dngos grub kun gyi mchog tu 'dod/_/
[\[203b.3\]]bcom ldan dam tshig chen po yi/_/rnal 'byor pas ni de skad gsungs/_/de nas phyag na rdo rje ni/_/go byed gsang ba yang dag gsungs/_/gang zhig shes na rnal 'byor pa'i/_/mnyam gzhag mchog ni thob 'gyur ba'i/_/gsang dbang de nyid 
[\[203b.4\]]dam pa yi/_/de ni de yis yang dag bshad/_/rnal 'byor chen po gcig bdag nyid/_/nam mkha' dang ni mnyam pa'i gnas/_/byas na dam tshig yang dag pa/_/sha chen la ni yang dag sbyar/_/dngos med pa yi sha chen gyi/_/dam tshig 
[\[203b.5\]]mchog la gnas nas ni/_/blo ldan bdag nyid sgom pa ni/_/rdo rje dngos grub longs spyod ster/_/rdzogs longs spyod yul bshang ba yin/_/de nyid ye shes dbang po gci/_/dam tshig 'di dag nyid kyis ni/_/rig pa 'dzin pa'i gtso 
[\[203b.6\]]bor 'gyur/_/longs spyod rdzogs phung las byung ba/_/glang po'i shar ni de rab brtag_/dam tshig gcig tu legs sbyor las/_/mngon shes lnga dag thob par 'gyur/_/dbang po gnyis ni rta sha ste/_/dngos med de nyid las sbyor las/_/
[\[203b.7\]]dam tshig gcig tu legs sbyor na/_/mi snang gnas kyi mchog tu 'gyur/_/phung sogs yan lag gang gyur pa/_/dngos med de ni khyi sha yin/_/dam tshig gcig tu yang dag sbyor/_/dngos grub thams cad rab bsgrub pa'o/_/rdzogs 
[\[204a\]]
[\[204a.1\]]sangs rgyas spyan ba lang sha/_/khro bo'i rgyal po 'grub par 'gyur/_/dam tshig gcig tu yang dag sbyor/_/rdo rje dgug pa'i dam pa'o/_/'di ni 'jig rten par gyur las/_/dgongs pas cig shos bzlog pa yin/_/sha 
[\[204a.2\]]chen dang ni bshang gci dang /_/glang po rta khyi ba lang dag_/mi rtog gcig pa'i sgrub pa yis/_/dam tshig gcig tu de 'grub 'gyur/_/bstan pas 'di ni sgrub pa ni/_/sngags kyi longs spyod rnal 'byor pa/_/rdo rje sbyor ba'i gsang ba yis/_/sgrub pa 
[\[204a.3\]]'di dang ldan par 'gyur/_/de ni sangs rgyas byin rlob cing /_/rnam kun rdo rje can gsum dang /_/snying gar ye shes dam tshig dang /_/dbu rgyan la ni rdo rje 'dzin/_/sangs rgyas thams cad tshim 'gyur ba'i/_/'di ni dam tshig sdom pa'o/_/dngos 
[\[204a.4\]]grub thams cad ster ba'i mchog_/dam tshig mchog 'dis rab tu bya/_/dam tshig kun gyi dam pa ste/_/rdo rje zas kyi ting 'dzin to/_/de nas 'gro la phan pa'i mgon/_/gtso bo rnam snang chen po la/_/gsang ba'i dgongs pa dam pa ni/_/rdo rje 
[\[204a.5\]]'dzin pas slar yang zhus/_/gang zhig spyi bor brtags pa ni/_/gcig pu nyid du gyur pa des/_/ri rab sum cu rtsa drug tu/_/mu stegs rnams kyis 'tshal mi 'gyur/_/rang gi bstan bcos brda yis ni/_/phyi rol pa de rnam rtog la/_/ting 'dzin brtags 
[\[204a.6\]]pa 'di dag kyang /_/'di la rang gi ngo bo med/_/tshangs sgo mdzod kyi rgyud las ni/_/ri rab gcig dang bcas par bshad/_/byis pa mchog ni rmongs byed pa/_/gsung 'di skye bo ltung bar 'gyur/_/de nas bcom ldan bdag po 'dis/_/rdo 
[\[204a.7\]]rje can la slar gsungs pa/_/legs so rdo rje legs pa che/_/skyes bu dam pa khyod legs pa/_/rkyen dang nyan thos theg pa dang /_/'dir ni nga yis gsal bshad pa/_/sangs rgyas kyis bshad ye shes dag_/theg pa chen po mi mthong ngo /_/tshad 
[\[204b\]]
[\[204b.1\]]yod pa dang yongs chad pa'i/_/rang gi lus la gang bshad de/_/ye shes de rnams dri med 'dod/_/khron pa'i rus sbal zhes bya'o/_/nam mkha' dang ni mnyam ye shes/_/rdo rje theg pa bla med pa/_/mchog sbyin nga ni khyed bzhin du/_/rgya chen de yis mi 
[\[204b.2\]]mthong ngo /_/rdo rje theg pa rgya mtsho ste/_/de yis yang dag ma mthong bas/_/rang gi lung ni tshad ma yis/_/gzhan yod pa ni min zhes smra/_/theg pa chen la gsang ba rnams/_/srang la bcal te de smra ba/_/de rnams sngon bzhin gsal min zhes/_/
[\[204b.3\]]nga yi tshig las bltas te smra/_/de nyid rjes su bzung ba'i phyir/_/rdzogs sangs rgyas pa bsgom pa rnams/_/gang gis shes na rtog med 'gyur/_/gsang ba dgongs pas gsungs pa yin/_/sngags kyi de nyid don byang chub/_/sna tshogs dngos grub 
[\[204b.4\]]'bras bu ste/_/dgongs na ji lta ji lta bar/_/de ni nga yis yang dag bshad/_/dam tshig rdo rje lce la ni/_/rdo rje can gyis hU~M bsams te/_/rnal 'byor pas ni bdud rtsi lnga/_/zos na rdo rje gsum thob 'gyur/_/AHdang o~M gyi gsang ba dag_/'di 
[\[204b.5\]]ni rdo rje gsum mchog ste/_/'di lta bu yi sbyor ba yis/_/rdo rje sems dpa'i 'od chen 'gyur/_/'di ni rdo rje'i bdud rtsi yi/_/phreng 'gyur dam tshig rdo rjer bshad/_/rdo rje sems dpa' yang dag 'byung /_/ting nge 'dzin ni bshad pa yin/_/rdo rje gsum 
[\[204b.6\]]gyi dam tshig mchog_/sku gsung rdo rje can du 'gyur/_/de nyid sems can thams cad kyi/_/yid bzhin nor bu'i rgya mtsho che/_/'jig rten khams ni thams cad du/_/sangs rgyas sku dang 'dra bar 'gyur/_/rdo rje dam tshig dngos grub mchog_/
[\[204b.7\]]rdo rje bdag nyid de snang byed/_/gang+gA'i klung gi bye ma snyed/_/sangs rgyas zhing ni thams cad du/_/grub nas 'di ni der sbyor ba'i/_/rig pa 'dzin par de 'gyur ro/_/sku yi rdo rje bsgom bdag nyid/_/grub mchog dam tshig la gnas pa/_/mi snang gyur 
[\[205a\]]
[\[205a.1\]]pa kun gyi mchog_/stong khams dag ni snang bar byed/_/lha yi bu mo mchog phrogs nas/_/sangs rgyas rnal 'byor ma legs sbyor/_/gang+gA'i bye snyed ces bya ba'i/_/rdzogs pa'i sangs rgyas ma lus kun/_/dpe de dang ni 
[\[205a.2\]]grangs gcig pa/_/sangs rgyas dus gsum rnam spangs pa/_/lag tu skyu ru ra bzhag bzhin/_/rdo rje mig gis de mthong 'gyur/_/sangs rgyas zhing ni gang dag tu/_/sgra grag pa ni ji snyed pa/_/rna ba la gnas ma nor bar/_/skad cig gis ni 
[\[205a.3\]]de kun thos/_/gang+gA'i bye snyed zhing dag na/_/sku la sogs pa gsum gyis mtshan/_/sems zhes bshad pa'i sgom pa mchog_/sems can rnams kyi de nyid rig_/bskal pa gang+gA'i bye snyed du/_/sangs rgyas rdo rje'i mchog gis 'gengs/_/
[\[205a.4\]]rdo rje bsam mi khyab sngon 'gro/_/rang gi rna ba sems bcas pas/_/gang+gA'i bye ma'i ming can gyi/_/gnas kyi dngos grub bshad pa yin/_/sangs rgyas rnams kyi mngon shes nas/_/'di ni yang dag bka' stsal to/_/mngon shes drug ni don 
[\[205a.5\]]grub pa'i/_/de ni sangs rgyas 'dra bar 'gyur/_/gang+gA'i klung gi bye snyed kyi/_/'khor rnams kyis ni rab mdzes pas/_/sku sogs rdo rje gsum 'di ni/_/'jig rten khams rnams kun tu spyod/_/yid rton bde gcig bsten pa ste/_/de 
[\[205a.6\]]nyid gsum mnyam gnyis med pa/_/bsten te dam tshig gcig gyur pa/_/ye shes nye bar sgrub pa'o/_/yid rton mnyam pa'i sbyor ba las/_/sgrub pa yi ni dam tshig 'gyur/_/'bras bu mngon sum byas sbyor ba/_/sgrub pa chen po bzhi pa'o/_/
[\[205a.7\]]rkyen dang nyan thos mdo sde pa/_/'di dang ldan pa rab tu bsngags/_/sems la dmigs dang 'dir sbyor ba/_/skad cig gis kyang de 'grub 'gyur/_/bsnyen pa'i dam tshig sbyor gcig dang /_/nye bar bsgrub par gang gyur dang /_/sgrub pa'i dam tshig 
[\[205b\]]
[\[205b.1\]]nyid dang ni/_/sgrub pa chen po bzhi pa yin/_/'di la yang dag 'jug 'gyur pa/_/ji lta ji ltar 'jig rten sogs/_/sa dang shing gi rin chen sogs/_/lha nyid du ni rab tu brtag_/chos kyi dbye bas shes par bya/_/rdo rje ye shes sgrub pa po/_/bsten 
[\[205b.2\]]pa'i dam tshig yang dag sbyor/_/byang chub mchog ni rnam par bsgom/_/gzugs dang sgra dang de bzhin dri/_/ro dang reg bya chos rnams la/_/dngos grub mchog ni rnam dpyad pa/_/de ni nye bar sgrub par 'gyur/_/sngags pa gang yin bsgoms nas ni/_/
[\[205b.3\]]bskul bar sgrub par byed pa yin/_/rang sngags rdo rje can gyi gzugs/_/de ni sgrub pa chen por 'dod/_/bsnyen pa rdo rje bdud rtsi gang /_/sngags pas kun du brtag par bya/_/dngos grub 'dod pas gnas pa ni/_/dbu rgyan la ni mchog gang bsam/_/
[\[205b.4\]]'di ni sngags rnams thams cad kyi/_/de nyid gsum gsang yang dag 'byung /_/sngags kyi de nyid don gnyer ba'i/_/sgrub pa pos ni dben pa bsten/_/sna tshogs lung gi yang dag rtog_/sngags ni dgon pa chen por 'dod/_/de yi dpag bsam 
[\[205b.5\]]shing longs spyod/_/sa phyogs zhes ni yongs su bsgrags/_/mkha' dang mnyam pa'i sbyor ba ni/_/rnam par dben pa chen por bshad/_/ri 'or rdzogs pa'i sangs rgyas dang /_/de rigs dngos med las byung ba'o/_/de 'dra'i dben pa'i mtshon pa ru/_/
[\[205b.6\]]der ni 'od chen rnams gnas te/_/gnas med pa yi sbyor ba yis/_/rtag tu dngos grub 'thob par 'gyur/_/bcom ldan rdo rje sgrub pa ni/_/chen pos de skad bka' stsal to/_/dgon pa chen po'i sa phyogs sogs/_/'jig rten pa rnams smra ba gsal/_/bsnyen 
[\[205b.7\]]pa sku yi brtul zhugs mchog_/blo dang ldan pas rdo rje bzhis/_/rdo rje gsum gnyis med sbyor bas/_/bsgoms na dngos grub thob par 'gyur/_/me long zhes bya dgon pa che/_/rin chen zhes bya dben pa'o/_/chen po zhes bya 'od dpag med/_/don yod par ni 
[\[206a\]]
[\[206a.1\]]ri 'or yin/_/chu ngogs dag pa'i chos kyi cha/_/gnas lnga dag tu rab tu brtag_/ji srid don ni sbyor ba bzhis/_/yi ge oM ni sdom par 'gyur/_/ji ltar nam mkha'i mtshan nyid gcig_/rang gi mtshan nyid 'dor mi byed/_/de bzhin de nyid 
[\[206a.2\]]gsum bzhi'i phyed/_/yi ge oM gcig sdom pa'o/_/gnas med gnas pa zhes bya ba'i/_/oM gcig gis ni 'gro la khyab/_/de nyid mi gsal sbyor dbang po/_/gtso bo rang nyid bzlog pa yin/_/la la glang po spangs nas ni/_/rjes la dbyibs ni tshol 
[\[206a.3\]]bar byed/_/de bzhin ma 'ongs sngags pa ni/_/oM las sdom pa gzhan du 'dod/_/gcig gnyis gsum dang bzhi dang lnga/_/dus thub de bzhin nor can dang /_/phan tshun sbyor nas brjod pa las/_/bsam mi khyab pa'i grangs su 'gyur/_/bcom ldan gcig 
[\[206a.4\]]kyang du ma ste/_/tshig tu brjod pa rnam par spangs/_/brda tsam du ni oM zhes bya/_/dngos med sbyor ba'i chos nyid yin/_/chos dang longs spyod sprul pa ste/_/sku gsum du ma yang dag bshad/_/gsum po yang dag 'dzin pas ni/_/des na oM ni sdom pa yin/_
[\[206a.5\]]dang po gcig pu mi bskyod dgod/_/de nyid sdom par gyur pa yin/_/brda ru brjod pa sna tshogs pa/_/bsams nas sdom pa kun du bshad/_/mi phyed nam mkha'i sbyor ba yin/_/bsam dang gdon dang rnam par bral/_/rten 'brel rig las yang dag 'byung /_/rjes bcas zhes bya de 
[\[206a.6\]]bsgom bya/_/rtag tu 'byung ba'i ye shes zhig_/mig la sogs pa bdun brgya la/_/g.yas dang cig shos zla phyed de/_/shes rab thabs kyang sgrub pa'o/_/'di dag zung gyur zla ba ste/_/rdo rje ming can phyed dang gnyis/_/de ni sbyor ba 'di nyid kyis/_/dngos grub myur du 'thob par 
[\[206a.7\]]'gyur/_/zhag ni mi thub zla phyed dang /_/zla gcig zla ba phyed gnyis min/_/'jig rten pa yi zhag dbye bas/_/rgya cher ngas ni bshad pa yin/_/gsang ba mchog las byung ba ni/_/zla ba phyed kyis sgrub par gsungs/_/de nyid nye bar 'gyur bshad pa'i/_/sdom pa'i yul ni dam 
[\[206b\]]
[\[206b.1\]]pa yin/_/gang tshe shes rab thabs ye shes/_/de bzhin nyid shes las byung ba/_/sangs rgyas sku 'dzin dpal dang ldan/_/rdo rje mi phyed 'od po che/_/byang chub skad cig gis sbyor ba/_/rdo rje sku ni byed par 'gyur/_/srog la sogs dang grangs mnyam pa'i/_/bdag med phyogs 
[\[206b.2\]]bzhugs sangs rgyas rnams/_/rdo rje mi phyed gsum bsgoms pas/_/rdo rje byin rlabs mdzad par 'gyur/_/'das dang ma 'ongs sangs rgyas dang /_/gang zhig phyogs bcur bzhugs pa rnams/_/chos sku mchog gi rnal 'byor pa/_/sangs rgyas de rnams byin gyis rlob/_/
[\[206b.3\]]'das pa rnams ni chos sku yis/_/bsam mi khyab pa'i phyogs na bzhugs/_/sngags mchog bsam gyis mi khyab pas/_/ma 'ongs rnams kyis byin gyis rlob/_/sangs rgyas gsum la dbye ba ni/_/cung zad tsam yang yod ma yin/_/'on kyang dngos med las byung ba'i/_/
[\[206b.4\]]sngags pa rnams la byin gyis rlob/_/phyogs bcur bzhugs pa'i sangs rgyas rnams/_/mi phyed rdo rje gsum bsgoms la/_/sku ni ji lta bar 'tsham pa/_/de ltar byin gyis rlob par mdzad/_/rig dang ma rig yang dag ldan/_/srog la sogs te bcu gnyis bshad/_/dus kyi nyis 
[\[206b.5\]]'gyur lam la sogs/_/de nyid zla ba la sogs 'gyur/_/zla ba la sogs grangs mnyam pas/_/nyi ma bcu gnyis ming can yin/_/khyab 'jug de nyid dbye ba yis/_/lam rtsom pa ni brtags pa yis/_/de nyid du ni sgrub pa mchog_/sdom pa yul zhes bshad pa yin/_/sngags dang 
[\[206b.6\]]dngos med de byed pa/_/mgal me 'khor lo bskor dang mtshungs/_/rtog pa las byung de 'di ni/_/dngos med pa ni bsgom pas so/_/ma 'ongs pa yi skye bo ni/_/lha yi gzugs la 'dud par byed/_/mig dang de bzhin rna ba sna/_/lce dang de bzhin lus ngag dang /_/pags pa rkang par yang 
[\[206b.7\]]dag ldan/_/'dzin pa dag ni mi nus pa/_/lta dang nyan dang dri dang ro/_/reg bya rnams ni dngos med pa/_/rang bzhin sems med gyur pa yi/_/'jim gzugs sangs rgyas sku can te/_/'on kyang 'gro ba'i bla ma'i sku/_/sangs rgyas byin gyi byin rlabs kyis/_/de bzhin sngags sbyor bdag 
[\[207a\]]
[\[207a.1\]]nyid can/_/dngos med rdo rje'i sku nyid yin/_/shing dang sa dang rin chen sogs/_/rang gi lha yi gzugs byas la/_/rang gi chos ni spangs nas su/_/tshig gi lam de ston par byed/_/sku gsung thugs dang ldan pa mchog_/cho 'phrul de 'dra ga las byung /_/de 
[\[207a.2\]]nas dad sogs yang dag pas/_/slar yang de la gsol 'debs kyang /_/gsol ba 'debs pa tsam gyis ni/_/de dang 'dra bar ga la 'gyur/_/phyi rol chos la gang zhig dga'/_/lha rnams thams cad spong ba yin/_/de ltar sku las sku byung ba/_/dpal ldan chos 'di'ang 
[\[207a.3\]]gsum gyi lam/_/byin rlabs pa dag longs spyod na/_/gsung gi rdo rje can du byed/_/'das dang ma 'ongs sangs rgyas rnams/_/phyogs bcu na ni gang bzhugs pa/_/byung dang 'byung 'gyur de rnams ni/_/mi phyed gsum gyi lam du 'gyur/_/yid rton bde ba zhi bdag 
[\[207a.4\]]nyid/_/de bzhin nyid shes lam byung ba/_/yi ge gcig ni gsum drug 'di/_/rang nyid 'gro ba'i khar brjod do/_/de yi byin gyis brlab pa'i gnas/_/rdo rje mi phyed rdo rje can/_/gang gzhan sangs rgyas kyis gsungs dang /_/'gro ba'i sgrar ni 'di gyur te/_/dus gsum bzhugs 
[\[207a.5\]]pa'i sangs rgyas rnams/_/rdo rje mi phyed gsum rnal 'byor/_/gsung gi rdo rje mi phyed pa/_/rdo rje can mchog de byin rlob/_/'jug pa gnas pa'i sbyor ba dang /_/ldang ba dang ni yang dag ldan/_/gsung gi rdo rje dngos med pa/_/de ni sangs rgyas byin gyis rlob/_/ji ltar 'khor los sgyur 
[\[207a.6\]]rgyal ni/_/tshig gi lam gyis las byed 'jug_/gsung byin brlabs pas sngags pa ni/_/de bzhin don yod nyid du byed/_/der ni yang dag bshad pa 'di/_/sgrub pa chen po zhes bya'o/_/sangs rgyas de rnams byin rlob pa/_/sdom pa yul gyi dam pa'o/_/rdo rje thugs ni 
[\[207a.7\]]'dzin rgyal po/_/de ni bdag la byin rlob mdzad/_/mi phyed rdo rje gsum sbyor bas/_/nam mkha'i khams dang mnyam pa'i gnas/_/gang zhig byung dang 'byung 'gyur ba'i/_/phyogs bcur bzhugs pa'i sangs rgyas rnams/_/de yi byin gyis brlab pa'i gnas/_/lam 
[\[207b\]]
[\[207b.1\]]gsum las ni byung ba mdzad/_/sku yis ston par mdzad pa mchog_/rang sangs rgyas ni bsgom pa yin/_/mdo sde pa dang nyan thos kyi'ang /_/smra ba sgrub pa por gyur yin/_/sems ni rnal 'byor ldan mchog gi/_/'gro ba'i don ni rab sgrub pa'o/_/'gro 'ong gnas dang bral ba 
[\[207b.2\]]ni/_/rdo dang sa ni dbyig byed pa/_/lus la sogs pa mtshon pa yis/_/'on kyang de ni gsung du 'gyur/_/sems dang lus dang mi ldan pa'i/_/de bzhin nyid ni 'gro don can/_/sku gsung thugs kyi rdo rje gcig_/gyur kyang so sor bstan pa yin/_/sangs rgyas rdo rje chos 
[\[207b.3\]]dag gam/_/de bzhin rdo rje sems dpa'ang rung /_/sku gsung thugs kyi sangs rgyas sogs/_/rdo rje gsum po mi phyed brtag_/de 'das rmongs pa'i bdag nyid can/_/so sor rtog pa 'gag par 'gyur/_/sku la sogs pa'i grangs mnyam pa/_/sangs rgyas kyang ni gang rtog 
[\[207b.4\]]gyur/_/stong pa nyid du sbyor ba yang /_/de ni gsal bar the tshom med/_/sna tshogs sbyor gyur sngags rnams ni/_/gang zhig stong par mngon du byed/_/'das pa dag ni de thams cad/_/rmongs pa'i bdag nyid de 'gas 'gyur/_/nyan thos rang sangs rgyas rnams kyi/_/byang chub 
[\[207b.5\]]bsdus nas bshad pa yin/_/'jig rten pa yi gang bshad pa/_/mdor bsdus pa ni 'di yin no/_/sangs rgyas yang na rdo rje chos/_/yang na rdo rje sems dpa'ang rung /_/rmongs pas 'di las 'das na ni/_/de ni 'gas par the tshom med/_/dgongs pa lung bstan la gnas 
[\[207b.6\]]nas/_/gsang ba dam pa yang dag bsrungs/_/lhun gyis grub pa'i sbyor ba yis/_/dngos grub mchog ni bsgrub par bya/_/sku la sogs pa'i gsang ba mchog_/rdo rje sbyor ba zhes bya ba'i/_/dam tshig bsgrub pa'i mchog bstan pa'i/_/le'u bcu gnyis gsungs 
[\[207b.7\]]pa yin//_//dgongs pa lung bstan pa zhes bya ba'i rgyud rdzogs so//_//rgya gar gyi mkhan po d+harma shrI b+ha dra dang /_zhu chen gyi lo tsA pa dge slong rin chen bzang pos bsgyur cing zhus te gtan la phab pa//_//
[\[208a\]]
[\[208a.1\]{D445}]@##/_/rgya gar skad du/_shrI badzra mA la a b+hid+hA na ma hA yo ga tan+t+ra sarba tan+t+ra hr-i da ya ra ha s+ya bi b+ha da kaM i ti/_bod skad du/_rnal 'byor chen po'i rgyud dpal rdo rje phreng ba mngon par brjod pa rgyud thams cad kyi snying po gsang ba rnam par phye ba zhes bya ba/_'phags pa 'jam 
[\[208a.2\]]dpal gzhon nur gyur pa la phyag 'tshal lo/_/bcom ldan 'das rnam par snang mdzad chen po la phyag 'tshal lo/_/dpal rdo rje mkha' 'gro la phyag 'tshal lo/_/dkon mchog gsum la phyag 'tshal lo/_/'di skad bdag gis thos pa dus gcig na/_bcom ldan 'das de 
[\[208a.3\]]bzhin gshegs pa thams cad kyi sku dang gsung dang thugs kyi snying po rdo rje btsun mo'i b+ha ga rnams la tshad med pa'i phyag rgya chen pos mngon par rtogs pas bzhugs te/_dpag tu med pa'i rdo rje'i rigs dang 'brel ba'i byang chub sems dpa' bye ba khrag khrig brgya stong du ma dang thabs cig tu 
[\[208a.4\]]thams cad kyi phyag rgya chen po mngon pas rtogs pa mngon du bya ba la bzhugs pa/_gnyis su med pa'i bde ba chen po nyams su myong bas dgyes pas mchog tu pad+ma dgyes pa/_chos thams cad kyang ji lta ba bzhin nyams su myong ba mthong bas rnam par mi rtog pa'i ye shes kyi de kho na nyid la mngon 
[\[208a.5\]]du phyogs pa/_/rdo rje 'chang chen po'i dam tshig bla na med pa'i dbang du gyur pa la rab tu mkhas pa 'di lta ste/_/byang chub sems dpa' sems dpa' chen po dam tshig rdo rje dang /_/byang chub sems dpa' sems dpa' chen po zhe sdang rdo rje dang /_/byang chub sems dpa' sems dpa' chen po chags pa 
[\[208a.6\]]rdo rje dang /_/byang chub sems dpa' sems dpa' chen po rdo rje las dang /_/byang chub sems dpa' sems dpa' chen po rdo rje ye shes dang /_byang chub sems dpa' sems dpa' chen po sa rdo rje dang /_/byang chub sems dpa' sems dpa' chen po chu rdo rje dang /_/byang chub sems dpa' sems 
[\[208a.7\]]dpa' chen po me rdo rje dang /_/byang chub sems dpa' sems dpa' chen po rlung rdo rje dang /_de lta bu rnams gtso bor gyur pa dam tshig chen po'i rigs dang 'brel ba byang chub sems dpa' stong phrag bdun cu rtsa gnyis dang /_gzhan yang rigs chen po dang 'brel ba'i byang chub sems dpa' 
[\[208b\]]
[\[208b.1\]]bye ba khrag khrig brgya stong la ni 'di lta ste/_byang chub sems dpa' sems dpa' chen po nam mkha' la 'gro ba dang /_byang chub sems dpa' sems dpa' chen po nam mkha' rnam par rgyas pa dang /_byang chub sems dpa' sems dpa' chen po nam mkha'i zla ba dang /_byang 
[\[208b.2\]]chub sems dpa' sems dpa' chen po nam mkha'i gtsug tor dang /_byang chub sems dpa' sems dpa' chen po mtshams rnams kyis nges par grol ba dang /_byang chub sems dpa' sems dpa' chen po rdo rje sems dpa' dang /_byang chub sems dpa' sems dpa' chen 
[\[208b.3\]]po rdo rje snying po dang /_byang chub sems dpa' sems dpa' chen po rdo rje blo gros dang /_byang chub sems dpa' sems dpa' chen po lag na rdo rje dang /_byang chub sems dpa' sems dpa' chen po rdo rje rgyal po dang /_byang chub sems dpa' sems dpa' chen po rdo rje dam tshig 
[\[208b.4\]]dang /_byang chub sems dpa' sems dpa' chen po rdo rje chos dang /_byang chub sems dpa' sems dpa' chen po rdo rje longs spyod dang /_byang chub sems dpa' sems dpa' chen po rdo rje spyi bo dang /_byang chub sems dpa' sems dpa' chen po rab kyi rtsal gyis rnam par gnon pa dang /_
[\[208b.5\]]byang chub sems dpa' sems dpa' chen po rnam rtog med pa'i spyi gtsug dang /_byang chub sems dpa' sems dpa' chen po rnam rtog med pa'i sgra dang /_byang chub sems dpa' sems dpa' chen po rnam rtog med pa'i chos dang /_byang chub sems dpa' sems dpa' chen po rnam rtog med 
[\[208b.6\]]pa'i dam tshig dang /_byang chub sems dpa' sems dpa' chen po dga' ba'i rdo rje dang /_byang chub sems dpa' sems dpa' chen po rab tu dga' ba'i rdo rje dang /_byang chub sems dpa' sems dpa' chen po sna tshogs dga' ba'i rdo rje dang /_byang chub sems dpa' sems dpa' 
[\[208b.7\]]chen po lhan cig skyes pa'i rdo rje dang /_gzhan yang dpag tu med pa'i rdo rje'i theg pas lhag par grol ba'i byang chub sems dpa' sems dpa' chen po rnams dang thabs cig tu bzhugs so/_/bcom ldan 'das de yang chos kyi 'khor lo ni shin tu bskor/_sangs rgyas kyi mdzad pa shin tu 
[\[209a\]]
[\[209a.1\]]yongs su mthar byin/_bsod nams dang ye shes kyi tshogs ni shin tu yongs su rdzogs pa de 'khor la zhal rab tu 'dzum par bcas pas bzhugs so/_/de nas bcom ldan 'das kyis byang chub sems dpa' sems dpa' chen po'i 'khor rgya chen po rnams 
[\[209a.2\]]la gzigs nas/_de dag snod du rung bar bya ba'i phyir rdo rje phreng ba mngon par byang chub pa'i rdo rje theg pa zhes bya ba'i ting nge 'dzin la snyoms par zhugs nas/_ba spu'i bu ga thams cad las 'od zer gyi dra ba chen po bkye ste bzhugs so/_/'od zer gyi dra ba chen po des kyang byang 
[\[209a.3\]]chub sems dpa' sems dpa' chen po de rnams la reg pas mchog tu dga' ba thob pa ni gnyis su med pa'i sbyor ba dang ldan pa'i bcom ldan 'das rdo rje 'chang chen po ji lta ba bzhin no/_/de nas byang chub sems dpa' sems dpa' chen po de dag nyid dga' ba dang bde ba dang mchog tu 
[\[209a.4\]]mgu ba skyes nas brgyal bar gyur to/_/de nas yang de'i dus su bcom ldan 'das kyi mdzod spur 'od zer gyi dra ba chen po bsdus par gyur to/_/bsdus pa de yang rdo rje'i lam nas lcags kyu'i rnam pa can gyi 'od zer chen po nye bar phyung bar gyur pa des brgyal ba de dag la reg 
[\[209a.5\]]nas rdo rje phreng ba lta bu nyid rdo rje'i lam nas gtsug tor gyi 'khor lo la zhugs nas gnas so/_/slar yang byang chub sems dpa' sems dpa' chen po de dag bde ba chen po rjes su myong bar gyur te/_rdo rje'i yi ge hU~M brjod pa de nyid kyis bde ba chen po de nyid nyams su myong ba nyid kyi thugs 
[\[209a.6\]]ka'i lte ba'i rtsa sbubs nas 'od zer chen po phyung ste rang rang gi stan la 'khod par gyur to/_/de nas de rnams chu'i gting nas 'thon pa lta bur sems dga' ba skyes te/_bcom ldan 'das kyi ngo mtshar chen po'i cho 'phrul mthong nas shin tu mig gdangs te/_bcom ldan 'das la 
[\[209a.7\]]dbyangs gcig gis yang dag par bstod do/_/bcom ldan ro gcig gyur pa yi/_/lhan cig skyes pa'i dga' bas rgyas/_/bcom ldan mchog tu ngal bso kye/_/ngag gi lam gyi spyod yul 'das/_/bcom ldan nyid kyi dgyes nyams ltar/_/'gro ba gsum po yang dag 
[\[209b\]]
[\[209b.1\]]bde/_/e ma'o lhan cig skyes bdud rtsi/_/ro bsten thugs rje chen po skye/_/bcom ldan sems can thams cad kyi/_/sems can don kun gsal bar mdzad/_/de nyid gsum gyi ro gcig pa/_/phyag rgya chen po rab dbye ba/_/bcom ldan rnal 'byor che la dgyes/_/'ching ba 
[\[209b.2\]]thams cad gcod mdzad kyi/_/bcom ldan dgyes pa cher mdzad cing /_/'gro ba skal bzang nges par mdzad/_/e ma'o rdo rje theg pa bde/_/rab tu dga' zhing mgu ba stsol/_/e ma'o sngags ni rab rgyas pa/_/rang byung go 'phang sgrub pa po/_/e ma'o shin tu zab mo'i chos/_/
[\[209b.3\]]dmigs pa med par ston par mdzad/_/e ma'o rdo rje 'chang chen gtso/_/gsang ba'i bdag po shin tu gsang /_/e ma'o mchog tu byang chub pa/_/e ma'o spros pa rnam spangs shing /_/bden pa'i don ni gsal mdzad pa/_/theg pa'i sgron mas snang bar mdzad/_/mgon po 
[\[209b.4\]]bdag cag khyed drin gyis/_/rdo rje sems dpa'i go 'phang thob/_/mgon po bdag cag lam log zhugs/_/khyed kyis yang dag lam la bkod/_/mgon po bdag cag mun par 'thoms/_/ye shes snang ba thob par mdzad/_/dam tshig rdo rje nyi ma kye/_/phyag rgya chen po'i don 
[\[209b.5\]]ston mdzad/_/bcom ldan khyod la phyag 'tshal bstod/_/thugs rje'i phyag rgya che bdag nyid/_/phyag 'tshal gnyis med dga' ba'i mkha'/_/dga' ba'i zla ba khyed la 'dud/_/ces bya ba la sogs pa'i tshigs su bcad pas bcom ldan 'das la bstod pa mdzad nas slar yang 
[\[209b.6\]]'dus par gyur te/_rdo rje'i phreng ba mngon par brjod pa zhes bya ba shin tu phra ba'i sa ji lta ba'i ngo bo 'dri bar 'dod nas yid la byed pa gcig pa dang /_/sems rtse gcig gis dga' bar byed pa'i gsung nyan par 'dod nas ba spu ldang ba dang dbugs g.yo ba dang bcas pas yang dang yang du bcom 
[\[209b.7\]]ldan 'das la phyag byed cing rang gi stan la 'khod nas sems re dogs dang bcas pas gnas so/_/bcom ldan 'das kyis de rnams kyi de lta bu'i sems kyi rtog pa thugs kyis mkhyen nas slar yang rdo rje'i phreng ba mngon par byang chub pa zhes bya ba'i ting nge 'dzin la snyoms par zhugs 
[\[210a\]]
[\[210a.1\]]nas gsang ba'i rdo rje las rang gi rig ma phyung ste/_sgeg pa la sogs pa'i nyams dang ldan pa bdag nyid kyis 'dod chags dang bral ba'i gzugs spangs nas sgeg pa la sogs pa'i nyams dang ldan pa'i gzugs blangs nas rang rang gi rig ma la 'khyud de/_phyag rgya 
[\[210a.2\]]chen po'i rnal 'byor la rjes su zhugs nas/_slar yang de dag de lta bu'i gzugs nyid du mthong ste ngo mtshar skyes nas mig gdangs te ri mo'i bkod pa lta bur mthong ba nyid kyis ci yang mi smra bar gyur pas de la 'khor rnams yang dag par 'khod par gyur to/_/de nas bcom ldan 
[\[210a.3\]]'das rang gi rig ma yang dag par bskul te/_phyag rgya chen po'i rnal 'byor dor nas nyid kyi sku gsung thugs rdo rje las rdo rje btsun mo rdo rje rigs kyi snying po 'di gsungs so/_/o~M AHhU~M/_de nas de skad du gsungs ma thag tu bcom ldan 'das kyi ba spu'i bu ga las de bzhin gshegs 
[\[210a.4\]]pa thams cad dang /_rig ma dang byang chub sems dpa' dang /_khro bo'i rgyal po rnams phyung bar gyur to/_/phyung nas kyang bcom ldan 'das kyi shar la sogs pa'i phyogs su rang rang gi stan la gnas par gyur te/_kha cig ni rnam par snang mdzad kyi gzugs kyis so/_/kha cig ni 
[\[210a.5\]]rin chen 'byung ldan gyi gzugs kyis so/_/kha cig ni 'od dpag tu med pa'i gzugs kyis so/_/ji srid gnod mdzes rgyal po dang /_gtsug tor 'khor los sgyur ba'i rgyal po'i bar gyi gzugs kyis so/_/de nas bcom ldan 'das cung zad cig ci yang mi gsung bar bzhugs 
[\[210a.6\]]so/_/gang gi tshe byang chub sems dpa' de dag thams cad kyis dbyangs gcig gis ched du brjod nas smras pa ni/_e ma'o rdo rje rigs chen po/_/rdo rje phreng ba'i don ston mdzad/_/e ma'o rdo rje theg gsal ba/_/chos kyi dbyings kyi don ston mdzad/_/ces lan gsum brjod nas de 
[\[210a.7\]]dag gis rdo rje 'chang chen po la phyag 'tshal nas 'dug par gyur to/_/de nas de'i tshe skad cig thang cig yud tsam de la byang chub sems dpa' sems dpa' chen po'i 'khor rgya chen po 'dus pa de dag mthong nas phyag na rdo rjes bcom ldan 'das la phyag 'tshal nas 'di skad ces gsol to/_/
[\[210b\]]
[\[210b.1\]]bcom ldan ye shes rdor dbang phyug_/gsang ba'i pad+ma'i nang bzhugs pa/_/dam tshig chen po'i rnal 'byor dbang /_/thugs rjes bdag gi tshig gson cig_/bskal pa bzang po'i sangs rgyas rnams/_/rdo rje theg pa mngon 'dod pa/_/byang chub sems dpa' sems 
[\[210b.2\]]dpa' che/_/'di dag lus kyis phyag 'tshal 'khod/_/snyigs ma lnga yi dus na ni/_/ma 'ongs pa yi sems can rnams/_/brtson 'grus chung zhing bsod nams chung /_/lta ba ngan pa mang po dang /_/tshe thung ba yi sems can rnams/_/go 'phang mchog ni thob phyir zhu/_/rgyal ba'i 
[\[210b.3\]]sras ni de dag dang /_/ma 'ongs pa yi sems can rnams/_/'khor ba las ni pha rol du/_/gang gis myur du thar bar 'gyur/_/gtso bo rdo rje 'chang chen la/_/'di ltar bdag ni gsol ba 'debs/_/'gro ba'i gtso bo khyod drin gyis/_/de nyid mchog ni bdag gis 'tshal/_/
[\[210b.4\]]sangs rgyas kun gyi gsang ba yi/_/rgyud rnams kun gyi don bsdus pa/_/bla na med pa'i rim pa gnyis/_/rdo rje phreng ba mngon rtogs pa/_/cung zad 'dri bar 'tshal lags kyis/_/rdzogs pa'i rim pa'i rnal 'byor ni/_/khyod kyis bdag la bstan du gsol/_/dpal ldan 
[\[210b.5\]]'dus par brda tsam gang /_/rnal 'byor bla na med rgyud du/_/thub pa chen pos chos phung po/_/brgyad khri dang ni bzhi stong ngo /_/de skad smras nas mdun 'dug ste/_/lus kyis phyag ni byas nas kyang /_/ye shes chen po bcom ldan 'das/_/rdo rje sems dpa' 'gro ba'i bla/_/rdo rje 
[\[210b.6\]]gsum ni ro gcig don/_/de nyid gsum gyi go 'phang ston/_/rnal 'byor rgyud kyi sbas pa'i don/_/bdag la bstan par mdzad du gsol/_/rdo rje phreng ba'i ming ni ci/_/'dus pa ci zhig stong ba ci/_/thig le'i dbye ba dang ni sgra/_/gsang ba dang ni dam tshig dang /_/sdom pa dang ni 
[\[210b.7\]]sgra tsam dang /_/rlung gi de nyid bde chen ci/_/rdo rje pad+mo mnyam sbyor dang /_/sngags kyi de nyid rnal 'byor pa/_/rlung rnams dang ni 'khor lo dang /_/grangs ni ci tsam gang du gnas/_/rnal 'byor lus la rtsa gang lags/_/rnam pa sna tshogs sogs skad cig_/dga' ba bzhi dang 
[\[211a\]]
[\[211a.1\]]rdzas dang ni/_/sngags dang rlung dang thig le dang /_/yi ge gsum gang de nyid gsum/_/de bzhin sna yi rtse mo gsum/_/lus kyi stong nyid ye shes dang /_/lha rnams kyang ni ji ltar gnas/_/de rnams kyi ni ming ni ci/_/'char ba dang ni nub pa ci/_/mgon 
[\[211a.2\]]po dga' rnams ji ltar ni/_/yang dag skye ba gsal bar gsungs/_/sngar bshad rtsa rnams rtag tu ni/_/rdo rje'i lus la ji ltar rgyu/_/mtshams kyi rtsa gsum de dag ni/_/gtso bo ru ni ji ltar gsungs/_/rlung rnams ji ltar ldang ba dang /_/gtso bo de rnams ji ltar thim/_/
[\[211a.3\]]de ni mkha' 'gro mar sdud pa/_/gtso bo ji ltar yang dag 'thob/_/rnam rtog rlung ni rab bcad nas/_/rnam rtog med par ji ltar 'char/_/rtsa rnams ji ltar nub pa dang /_/sbyor ba drug gis ji ltar rtsom/_/dus kyi mtshan nyid ji lta bu/_/gsang ba'i yang ni 'bras bu ci/_/
[\[211a.4\]]chos kyi dbyings kyi rdo rje dang /_/rigs kyi dbye ba ji lta bu/_/phyag rgya'i dbye ba ji tsam zhig_/phung po la sogs skye mched dang /_/phyag rgya chen po'i ming ni ci/_/ro rnams kyi ni dbye ba dang /_/bdag gi sgra ni gang la gnas/_/stong nyid dbye ba bsdus pa dang /_/stong pa nyid ni gang 
[\[211a.5\]]du skye/_/nyin mo dang ni mtshan mo gang /_/A li kA li brda dang ni/_/mtshams kyi 'char ba ji lta bu/_/rgyud gsungs sngon ni bsnyen pa sogs/_/cho ga nyi shu'i las dang ni/_/rgyu mtshan ci zhig 'bras bu'ang ci/_/mchod pa'i cho ga ji ltar gsungs/_/de bzhin lha mo'i rang 
[\[211a.6\]]bzhin dang /_/lha mo'i ming ni ji ltar gsungs/_/rgyud du thog mar gsungs pa yi/_/'di skad bdag sogs ji lta bu/_/'di skad ces sogs dang po'i dag_/don rgyas par ni ji ltar 'gyur/_/nang gi bdag nyid sbyin sreg ci/_/bdud rtsi lnga ni bza' ba dang /_/rnal 'byor 
[\[211a.7\]]ma tshogs 'dus pa dang /_/de bzhin gsang ba'i brda dang ni/_/sku gsung thugs kyi rdo rje yi/_/dkyil 'khor rnams ni ji ltar gsungs/_/sangs rgyas dam chos dge 'dun gyi/_/ming rnams bshad pa ji lta bu/_/bla ma ston pa slob dpon dang /_/rdo rje 'chang ni bshad pa ci/_/
[\[211b\]]
[\[211b.1\]]slob ma'i yon tan gang ldan na/_/rnal 'byor rgyud kyi snod du 'gyur/_/de yi spyod pa'i dbye ba du/_/de yi 'bras bu ji lta bu/_/zhi ba rgyas pa dbang dang ni/_/de bzhin bsad dang bskrad pa dang /_/rengs par byed pa nyid dang ni/_/ji ltar bsgrub par sbyor ba dang /_/
[\[211b.2\]]bsgrub bya la ni mngon spyod dang /_/sngags kyi tshig ni ci zhig dang /_/mgon po khro bo'i bzlas pa ci/_/dngos grub brgyad ni thob pa dang /_/mngon shes lnga ni ji ltar thob/_/rnal 'byor rnams kyis de nyid mthong /_/skad cig gcig la mngon byang chub/_/lus brtan 
[\[211b.3\]]pa dang rgas pa med/_/bcud kyis len gyi sbyor ba dang /_/gser 'gyur sogs kyi sbyor ba dang /_/rdo rje'i phyag rgya dngos grub che/_/'gro ba'i bla ma ji ltar 'thob/_/lus kyi rang bzhin gzhal yas khang /_/de ni rang bzhin ji lta bu/_/'dis ni gnas sogs ji ltar 
[\[211b.4\]]gnas/_/thim dang longs spyod bdag po dang /_/rlung ni gang gi mtshan nyid ci/_/de dag 'jig par ji ltar 'gyur/_/de ltar dri tshig rdzogs pa dang /_/lag na rdo rje thal sbyar te/_/'gro ba'i bla ma'i mdun 'dug nas/_/lus kyis phyag byas de nas ni/_/gtso bos rdo 
[\[211b.5\]]rje sems dpa' la/_/legs so bya ba byin nas ni/_/tshangs dbyangs zab mo snyan pa yis/_/'gro ba'i mgon pos gsungs pa yin/_/rnal 'byor chen po'i rgyud dpal rdo rje phreng ba mngon par rtogs pa las gsol ba gdab pa dang dri ba dang /_slob ma'i las nyid la sogs 
[\[211b.6\]]pa rgyud kyi gleng gzhi'i le'u zhes bya ba ste dang po'o//_//de nas bcom ldan rdo rjes gsungs/_/de nyid gsung gis 'gro mgon gyis/_/lag na rdo rje la bos te/_/yang dag dris pa nges bshad pa/_/snying po'i don ni don bsdus pa/_/dbye bar dka' ba'i dngos po 
[\[211b.7\]]kun/_/khyod kyis dri bar byas pa rnams/_/rdo rje dbang phyug gsang chen bdag_/bya ba spyod pa'i rgyud rnams dang /_/rnal 'byor rgyud ni gang du yang /_/mchog tu gsang ba ma gsungs pa/_/rdo rje'i dbang phyug de nyid mchog_/dris pa'i lan rnams gsal bor ni/_/nges 
[\[212a\]]
[\[212a.1\]]par nga yis rab bshad bya/_/skad cig gis ni spyan phye la/_/mchog tu rmad byung ston mdzad la/_/thugs rjes khyab pas de skad gsungs/_/de phyir khyod ni legs par nyon/_/de nas bcom ldan 'das thugs rjes thugs brlan cing the tshom thams cad gcod pa 
[\[212a.2\]]la phyag na rdo rjes gsol ba btab ste mchog tu gsang ba'i tshig gis bshad pa gsungs pa ni/_dbang bskur ba ni gtso bo ste/_/dngos grub thams cad rtag tu gnas/_/nga yis ji bzhin don bshad kyis/_/de phyir thog mar yang dag nyon/_/thog mar slob ma gang gi tshe/_/blo ldan 
[\[212a.3\]]yang dag dbang bskur na/_/rdzogs pa'i rim pa'i rnal 'byor la/_/de yi tshe na snod du 'gyur/_/yang dag dbang bskur gyis dben na/_/sgrub pos rgyud kyi don shes kyang /_/slob dpon slob mar mtshungs par ni/_/mi bzad dmyal ba chen por 'gro/_/de phyir yang dag bla ma 
[\[212a.4\]]ni/_/rab tu gus pas bsnyen bkur bya/_/dbang bskur thob cing de nyid shes/_/blo ldan snying rje'i bdag nyid can/_/zab cing rgya che dri ma med/_/gnod dang 'tshe ba rnam par spangs/_/skal bzang lus ni rdzogs pa dang /_/mtshan dang dpe byad rnam par brgyan/_/chags pa che 
[\[212a.5\]]la gcig tu dga'/_/yul la phrag dog rnam par spangs/_/bag yod rtag tu dga' ba dang /_/rnal 'byor ma yi mngal nas skyes/_/rdo rje theg pa gcig tu mos/_/theg pa dman la rgyab kyis phyogs/_/de la sogs pa'i yon tan ldan/_/bla ma slob mas bsnyen 
[\[212a.6\]]bkur bya/_/yang dag bla ma rnyed nas ni/_/slob ma'i rang bzhin dri ma rnams/_/dag dang rtogs dang smin byas nas/_/ji bzhin ye shes bzang dang ldan/_/ji ltar rin chen bdar ba dang /_/gser ni bsregs dang bcad pas brtag_/de bzhin du ni slob ma yang /_/lo ni bcu 
[\[212a.7\]]gnyis bar du brtag_/de phyir phan tshun de lta bus/_/dus kun du ni de ltar brtag_/gzhan du bgegs ni 'byung 'gyur te/_/dngos grub 'joms shing sdug bsngal ster/_/dug ni sngags kyis 'joms pa bzhin/_/sngags kyi dag byas bcud len byed/_/de phyir 'bad pa thams 
[\[212b\]]
[\[212b.1\]]cad kyis/_/sngags kyi slob ma rtogs byas nas/_/bla ma dbang bskur la sogs kyis/_/dngos grub phyir ni ji lta'i don/_/de phyir dbang bskur slob ma ni/_/ma dag pa yang dag par 'gyur/_/rdo rje sems dpa' bde chen la/_/de la lag na rdo rjes zhus/_/dbang bskur ji ltar rgyud 
[\[212b.2\]]du ni/_/gtso bo ru ni gsungs pa lags/_/rdo rje sems dpa' thams cad mkhyen/_/the tshom thams cad gcod mdzad pa/_/de kho na nyid mkhyen pas ni/_/lag na rdo rje la gsungs pa/_/don de ji lta ba bzhin du/_/nga yis yang dag bshad kyis nyon/_/dbang bskur ba yi dbye ba 
[\[212b.3\]]ni/_/dang po'i dbang ni gtso bo ste/_/gnyis pa gsang ba'i ming can no/_/gsum pa kun nas sbyor ba ste/_/bzhi pa'i don ni dam pa'o/_/gtso bo dbye ba bcu gcig ste/_/bcu gnyis pa ni gsang ba'o/_/bcu gsum pa ni yang dag sbyor/_/bcu bzhi pa ni don dam ste/_/dbang 
[\[212b.4\]]bskur re res re'o/_/rnam pa gsum ni rgyu yi dbang /_/bzhi pa 'bras bur shes par bya/_/dga' ba la sogs rim pa yis/_/thams cad la ni nga yis khyab/_/mar ngo yi ni tshes gsum dang /_/de bzhin tshes bcu tshes bcu bzhi/_/yon tan bzang ldan slob ma la/_/bla mas 
[\[212b.5\]]cho ga bzhin dbang bskur/_/lus phra lo ni bcu drug lon/_/gzugs dang skal ba dag gis brgyan/_/sngo bsangs mig ni yangs pa dang /_/snying rje'i bsam ldan yang dag mos/_/ngag snyan dbang bskur thob pa dang /_/rnal 'byor rgyud la lhag par mos/_/yang na lo ni nyi shu 
[\[212b.6\]]lon/_/nyams dga' bde bar byed pa ste/_/de las lhag par skal med 'gyur/_/de ni dngos grub ring du byed/_/lhag par 'jam pa'i bu mo la/_/chung ma'am yang na sring mo'am/_/yang na bu mo'am dad pa yis/_/bla ma la ni dbul bar bya/_/gser dang rin chen gos 
[\[212b.7\]]dang ni/_/mu tig phreng ba sna tshogs pas/_/mchod nas bla ma'i mdun 'dug nas/_/slob ma yis ni 'di skad brjod/_/deng nas brtsams te bdag bran du/_/gtso bos bdag ni mchod pa bzhes/_/de lta'i rnam pas mnyes nas ni/_/bdag nyid kun gyis bla ma mchod/_/
[\[213a\]]
[\[213a.1\]]bla ma'i ngo bo rdo rje 'chang /_/de phyir yang dag bla ma mchod/_/de nas bcom ldan yum phyag rgya/_/yang dag mchod nas bsten par bya/_/bsten pa las ni gang byung ba/_/ltung ba skal bzang kha la ni/_/sbom po tha ltag sbyor ba yis/_/yang dag par ni longs 
[\[213a.2\]]spyad bya/_/de las skyes pa'i ye shes ni/_/bde ba chen po rang rig pa/_/dbyung rngub pa ni ro gcig cing /_/rab tu dga' bas mchod par bya/_/hU~M phaT sngags kyi nor bu'i sgor/_/bkod de rdo rje rab bskyod bya/_/dga' rnams ji lta ba bzhin du/_/skad cig de la skyes gyur pa/_/
[\[213a.3\]]dga' ba'i sems kyis bde ba la/_/rdo rje btsun mo'i kha nas brjod/_/de yang slob ma'i lag tu ni/_/gtad nas gsal bar 'di skad brjod/_/ji ltar pad mchod bya ba ni/_/byos la e ba~M mchog gi gdong /_/gang phyir rdo rje dbyings dbang phyug_/rang nyid 'di yi snying la zhugs/_/
[\[213a.4\]]thabs gzhan gyis ni sangs rgyas nyid/_/rnal 'byor pa yis thob mi 'gyur/_/shin tu phra ba'i dngos de yang /_/bde chen rnal 'byor pa yis rtogs/_/rab tu 'bad pas bsten par bgyis/_/lhan cig skyes dga'i mtshan nyid ni/_/dbang bskur gtso bor gyur pas na/_/thams 
[\[213a.5\]]cad ji lta ba bzhin thob/_/rnal 'byor chen po'i rgyud dpal rdo rje phreng ba mngon par rtogs pa las slob dpon dang slob ma brtag pa dang dbang bskur ba'i le'u ste gnyis pa'o//_//de nas de nyid gzhan yang nyon/_/rdo rje phreng ba'i don gsal ba/_/rgyud rnams kun du sbas pa ni/_/
[\[213a.6\]]dri ba gzhan la brjod mi bya/_/rdo rje phreng ba zhes bya'i ming /_/de yang sa ni bcu gsum pa/_/dga' ba bzhi yi don gyi gnas/_/thams cad stong pa dga' ba ste/_/ngag gi spyod yul rnams las 'das/_/gnyis pa thams cad rnam par spangs/_/skal bzang rnal 'byor kun gyi 
[\[213a.7\]]mtha'/_/rnal 'byor ma yi ngag gi yul/_/stong nyid ye shes rdo rje dang /_/rdo rje phreng ba zhes bshad do/_/stong nyid rdo rje gsang pad+ma/_/rtsa ni rdo rje dbyings dbang phyug_/ye shes mchog tu bde ba che/_/lhan cig skyes dga' rmad byung ba/_/rdo rje de yang rnam rtog rnams/_/
[\[213b\]]
[\[213b.1\]]'bigs par byed par yongs su grags/_/phreng ba de rnams kyi yang rgyun/_/byang chub sems kyi rdo rje rnams/_/mi phyed pas ni rdo rjer gsungs/_/rgyud rnams kun du sbas pa ni/_/gang yang rung bas brjod mi bya/_/de ni dbugs su yongs su grags/_/phreng ba rgyun ni mi 'chad par/_/
[\[213b.2\]]dga' ba rab 'bab bdag nyid kyis/_/rnam rtog rlung kun 'bigs par byed/_/rlung la 'bigs par mi nus so/_/nyin dang mtshan mo rtag tu ni/_/brgya dang brgyad lhag gsal bar yang /_/rnam rtog rang bzhin rlung rnams ni/_/'char ba dang ni 'joms pa dag_/ji lta 
[\[213b.3\]]ba bzhin rab dbye yis/_/rlung rnams kyi ni ming nyon cig_/btang bzung dang ni dung phyur dang /_/myos pa dang ni blo ngan dang /_/bsil byed dang ni g.ya' ba dang /_/ngar snabs dang ni sta re dang /_/gzegs pa chu srin dza sha dang /_/rnam par gtsigs dang myos pa'i dus/_/
[\[213b.4\]]'dod myos chu ba chu srin dang /_/sna tshogs skyed dang 'dud pa dang /_/snyems dang rnga dang sgra sgrogs dang /_/rlung lha dang ni gnad 'bigs dang /_/me dang dus dang ci bgyi dang /_/rdo rje mchog sbyin tsu ta dang /_/sbra ma dang ni zla ba'i 'od/_/kam po dza dang ral pa can/_/yungs 
[\[213b.5\]]nag rab bkram dus 'gugs dang /_/sdig pa dang ni g.yon can sten/_/grims mo dang ni mgrin pa dang /_/gun sel mchog ster smyo byed dang /_/nga rgyal mtsho dang tshogs bdag dang /_/rtsangs pa dang ni sa yi blo/_/theg pa bzang dang mchog tu skyes/_/dri med phru gu nyi ma 
[\[213b.6\]]dang /_/gsal byed dang ni nyi ma gnon/_/stobs bzhin nga ro dang ni dus/_/sdom pa dang ni mchongs nas 'gro/_/sbrang ma khyi dang mtshan ma dang /_/thod dang sgur po drang po dang /_/sa dang sa la 'gro ma dang /_/bram ze dang ni sna 'gyur gnas/_/ma mo'i rigs dang lce bskyod 
[\[213b.7\]]pa/_/mi smra dang ni rnga sgra'i sprin/_/dga' bar byed dang mig yangs dang /_/dri med 'od srung ne tso dang /_/sna tshogs mchu dang mig mnyam dang /_/mdzes dang chos kyi dbyig pa dang /_/'gro kun snying stobs brtan pa dang /_/za phod bong bu snyom las dang /_/kha gdangs 
[\[214a\]]
[\[214a.1\]]sgra chen stobs kyis rtse/_/rtsa bran dbang byed g.yo sgyu can/_/gtso bo che dang rtag tu dga'/_/glog phreng dang ni dga' byed dang /_/dbugs dbyung ra ga lce dang ni/_/bde mchog u dum bA ra rmongs/_/pad+ma'i dra ba pad+ma bskor/_/dgra sta rma bya rlung dang ni/_/rdo rje 
[\[214a.2\]]dbang phyug rlung gi ming /_/de ltar nga yis bstan pa yin/_/bcom ldan dris pa'i rlung rnams kyi/_/gnas rnams kyi ni dbye ba yis/_/de dag gang las ldang ba dang /_/mched pa rnams su bgyid pa lags/_/bcom ldan rdo rje can gyis gsungs/_/rlung gi khams kyi 
[\[214a.3\]]mtshan nyid ni/_/'khor lo drug la khyab pa'i rlung /_/chos kyi 'khor lo rtag tu gnas/_/srog ces bya bas 'gro la khyab/_/rnam rtog med pa mtshan phyed na/_/nam mkha' mchog las shar nas ni/_/rlung gi rang bzhin 'joms par byed/_/rlung de dgu yi rnam par 
[\[214a.4\]]rgyu/_/chos kyi 'khor lo'i cha na gnas/_/mtshan phyed dus nas brtsams nas ni/_/'khor lo drug la dgu bdag nyid/_/nyi ma phyed kyi mtha' ru ni/_/rlung rnams kyang ni ldang bar byed/_/nyi ma phyed nas brtsams nas ni/_/'khor lo drug las dgu bdag nyid/_/
[\[214a.5\]]mtshan phyed kyi ni dus kyi mthar/_/rlung rnams gsal bar rgyu ba na/_/de nyid gnas kyi dbye ba yis/_/sna tshogs pa yi rtog par 'gro/_/rnam par rtog pa rnams phye nas/_/de dag ming rnams bshad par bya/_/'dod chags zhe sdang gti mug dang /_/rgyags dang nga 
[\[214a.6\]]rgyal mngon par zhen/_/phrag dog khro dang ser sna dang /_/g.yo dang sgyu la cha lugs ngan/_/blo rgod brkam chags gnyid dang ni/_/the tshom dang ni ngar 'dzin dang /_/dga' dang chags bral dregs pa dang /_/'chab dang sred dang bag chags dang /_/sgyu dang rmongs dang 'dod chen 
[\[214a.7\]]dang /_/rtsod dang rtse 'jo spyi brtol dang /_/tshul 'chos dregs dang kun nas gdungs/_/rnam 'gyur ma zhi shes bzhin med/_/bems po log pa'i nga rgyal dang /_/'gyod dang khrel ni med pa dang /_/gus pa med dang ches pa med/_/blo dman ngo tsha med dang 'ching /_/
[\[214b\]]
[\[214b.1\]]ngo tsha shes dang ngo tsha dang /_/mi ster ba dang mya ngan dang /_/yid gnyis dang ni rlom sems med/_/bsgrims dang the tshom ngal ba dang /_/dbang dang 'khrul pa'i snying stobs dang /_/snyam sems pa dang brgyal ba dang /_/thim pa dang ni mi srun dang /_/gya gyu snyoms dang myos 
[\[214b.2\]]pa dang /_/rig byed min dang bag yod dang /_/gnas ngan len dang nyam chung nyid/_/yid mi bde dang lhag par rtog_/skrag dang rmugs dang gnyid dang ni/_/brkam chags rol pa khrung khrung dang /_/'tshe ba le lo yon po nyid/_/bsam dang spyod dang zhum pa dang /_/
[\[214b.3\]]kun rdzob de nyid don yod dang /_/ster dang dga' ba'i 'dod pa dang /_/'jigs dang 'dar dang phra bdag nyid/_/gsal dang rnam gsal lhad 'jug dang /_/'brel dang rtag pa'i de nyid dang /_/rus sbal ngoms med gnod pa dang /_/mi gsal ba dang yid du 'ong /_/gnas 
[\[214b.4\]]med mang du smra ba dang /_/bdag nyid skyes bu nyid dang ni/_/ya mtshan dga' dang skye bo ngan/_/dman pa'i de nyid sdug bsngal gsum/_/'khor ba la ni chags pa dang /_/rtag tu brgya dang brgyad lhag pa/_/nyin dang mtshan mor rtag tu ni/_/rlung gi rang bzhin rgyu ba yin/_/
[\[214b.5\]]rnal 'byor chen po'i rgyud dpal rdo rje phreng ba mngon par rtogs pa las rdo rje phreng ba'i tshig dbye ba'i le'u ste gsum pa'o//_//de nas rdo rje gsum nyi ma/_/gsang ba'i pad+ma kha 'byed pa/_/bde ba chen po'i go 'phang bzhugs/_/'dus pa'i mchog don rab gsungs pa/_/
[\[214b.6\]]'dus pa 'dres pa zhes ni bshad/_/'dres pa nga yis khyod la bshad/_/'khor lo bzhi dang tha mi dad/_/sngags ni lhan cig cho ga bzhin/_/dpa' bo rnal 'byor ma sbyor ba/_/gang tshe gsang ba'i rtsa gnyis ni/_/yang dag sbyor ba reg gyur pa/_/de tshe nam mkha' rnam 
[\[214b.7\]]rgyas nyid/_/nam mkha' las ni skyes pa'i rlung /_/de yis me ni rab tu 'bar/_/rtsa ni stong phrag bdun cu gnyis/_/rtsa rnams rab sad gzi brjid kyis/_/bde ba kun gyi go 'phang mchog_/bde ba chen po'i 'khor lor khyab/_/bde ba chen po'i byang chub 
[\[215a\]]
[\[215a.1\]]sems/_/rnam par zhu nas rtsar gnas par/_/rdor gsum rang bzhin gcig 'gyur phyir/_/khams rnams ro gcig gyur pa dang /_/phung po rnams ni yongs zad dang /_/ngal bso ba la rlung rnams ni/_/dga' ba rnams ni yang dag skye/_/
[\[215a.2\]]de nas byang chub sems kyang ni/_/gnas kun nas ni zhu gyur nas/_/ngo bo gcig tu gyur pa dang /_/rtsa ni gcig gi 'bras bu ni/_/ro gcig tu ni gyur pa la/_/'dres pa zhes ni de la gsungs/_/phung po khams dang dbang po dang /_/yul rnams su ni sbas pa rnams/_/
[\[215a.3\]]rnam rtog kun nas zad pa las/_/bde ba chen po yang dag skye/_/ro gcig pa ni ngal bso ba/_/de ni 'dus pa 'dres pa ste/_/de kho na nyid mchog gsang ba/_/rdo rje sems dpa'i go 'phang gsungs/_/rnal 'byor chen po'i rgyud dpal rdo rje phreng ba mngon par rtogs pa las 
[\[215a.4\]]'dus pa'i tshig lhag par bshad pa'i le'u ste bzhi pa'o//_//de nas gzhan yang de nyid nyon/_/stong nyid don ni rab rgyas pa/_/stong pa nyid ni chos rnams kun/_/nang du khyab pa'ang chos nyid de/_/de nyid yang dag shes pa ni/_/de bzhin nyid dang rnam mi rtog_/
[\[215a.5\]]bdag dang gang zag chos rnams ni/_/bdag med rang bzhin gcig pa nyid/_/stong pa nyid dang rang rig dang /_/thams cad bdag nyid rtag bzhugs pa/_/rnal 'byor gcig pus rtogs pa ste/_/rtog ge pa yi spyod yul min/_/chos rnams thams cad mdor bsdus 
[\[215a.6\]]pa/_/'khor lo drug tu rnam par brjod/_/de nas nang du'ang khyab pa ni/_/rtsa yi 'khor lo legs rgyas pa/_/de ni nam mkha' khyab cing phra/_/khyab byed zhi ba'i mtshan nyid can/_/dmigs pa med cing rten pa med/_/gzugs med nyon mongs med pa dang /_/rnam par 
[\[215a.7\]]mi rtog mchog tu zhi/_/rang bzhin med cing dri ma med/_/gnyis su med cing bya ba med/_/gzung dang 'dzin pa rnam par spangs/_/dus dang dpe las 'das pa ste/_/ngag gi lam gyi spyod yul bral/_/chos nyid chos ni thams cad kyis/_/ji lta ba bzhin mngon par 
[\[215b\]]
[\[215b.1\]]brjod/_/dngos dang dngos med rnam par bral/_/dge dang mi dge'i srid las grol/_/de ni kun nas bsgribs pa med/_/nam mkha' lta bur mchog tu khyab/_/chos rnams ji lta ba bzhin skye/_/de ni de bzhin nyid ces brjod/_/gang nas kyang ni ma 'ongs shing /_/gang du yang 
[\[215b.2\]]ni 'gro ba med/_/rmongs dang 'khrul pa gcig pu las/_/de ni rab tu spro bar snang /_/bde ba dang ni sdug bsngal spangs/_/'dod chags zhe sdang sogs mi gos/_/'khrul dang rnam par 'khrul par 'brel/_/rtog pa dang bral dri ma med/_/bdag dang srog dang skye ba 
[\[215b.3\]]po/_/skyes bu de bzhin gang zag dang /_/shed las skyes dang shed bu dang /_/byed pa po dang tshor ba po/_/shes pa po dang mthong ba po/_/sgro 'dogs pa yi rnam par spangs/_/phung po skye mched khams la sogs/_/rnam shes dang ni gzung ba yis/_/sgrib pa med 
[\[215b.4\]]cing mchog tu phra/_/nam mkha' mchog la yang dag gnas/_/de ltar ma lus stong nyid don/_/brjod dang brjod bya'i don dang bral/_/ming tsam gcig pu kho na yang /_/rang byung mchog tu rmad byung ba'o/_/brjod pa yi ni kun rdzob tu/_/de ni nga yis yang dag bshad/_/
[\[215b.5\]]rang rig shin tu phra ba'i phyir/_/de kho na nyid mthong ba med/_/bdag nyid rang gi ngo bor rig_/pha rol gzhan gyi spyod yul min/_/de ni rang rig par bshad do/_/chos kun gnas ni zhi ba'o/_/rnam rtog gis 'khrul rtog ge gang /_/mi shes pa yi rmongs pa rnams/_/
[\[215b.6\]]don dam par ni mi shes shing /_/kun rdzob dgra yi mdzod 'dzin pa/_/ye shes mchog ni mi shes shing /_/rtog ge stong nyid smra bar byed/_/rnal 'byor bsam gtan rnal 'byor pas/_/de ni mchog tu phra bar spyod/_/stong nyid yang dag nam mkha' che/_/shes dang 
[\[215b.7\]]shes bya rnam par spangs/_/rtog pa'i rnam pa rnams dang bral/_/stong pa nyid kyi 'khor lor brjod/_/phung po lnga yi bdag nyid lus/_/'khor lo drug gi phug nang na/_/zla ba phyed pa'i cha lta bu/_/stong nyid rlung gi 'khor lor gnas/_/phyed min gang ba med pa 
[\[216a\]]
[\[216a.1\]]dang /_/ji ltar bag chags chu zla bzhin/_/rlung gi 'khor lo srog tu bshad/_/mtshan phyed skad cig ma la 'char/_/de ltar yang dag bsgom pa ni/_/'di ni stong nyid sgom byed pa'o/_/don dam gnyis med rnal 'byor gyis/_/yang na rgyu 'bras sbyor 
[\[216a.2\]]ba'i phyir/_/de ni rang bzhin 'grub par bsgom/_/don dam rang gi ngo bor ni/_/kun rdzob kyang ni de bzhin du/_/bsgoms pas 'khor ba 'joms par 'gyur/_/ji ltar til la til mar ni/_/gnas pa nyid la mthong mi 'gyur/_/de bzhin lus la stong pa nyid/_/
[\[216a.3\]]gnas kyang bsgribs pas mthong ba med/_/bla ma'i zhal las 'di shes par/_/yang dag rig pas kun rdzob spangs/_/rnal 'byor chen po'i rgyud dpal rdo rje phreng ba mngon par rtogs pa las stong pa nyid kyi don bstan pa'i le'u ste lnga pa'o//_//de nas gzhan yang bshad 
[\[216a.4\]]kyis nyon/_/thig le'i dbye ba bla na med/_/'jig rten thig le dbye bas dben/_/'khor bar yang dang yang du 'khor/_/mdzod spu'i dbus na gnas pa ni/_/thig le rlung du yang dag bshad/_/sngags kyi de nyid kyis ni 'byed/_/rnal 'byor mdud pa bkrol nas ni/_/rlung 
[\[216a.5\]]gi de nyid rig pa de/_/mchog tu 'byed pa'i sbyor ba yis/_/sbyor ba de yang mi shes par/_/rlung dang sngags kyi rnal 'byor gyis/_/brjod dang brjod bya'i dpe las 'das/_/mig gsal log par mthong rnams kyis/_/bsam gtan bsgom bya dang bral ba'i/_/
[\[216a.6\]]sangs rgyas rnams ni thob pa dka'/_/rnal 'byor ma yi drin gyis ni/_/zhal nas zhal du brgyud nas gnas/_/bcom ldan bde ba chen po la/_/rdo rje sems dpas slar zhus pa/_/'gro ba'i mgon gyis bstan du gsol/_/thig le'i dbye ba rig bcas pa/_/rnal 'byor 
[\[216a.7\]]mchog ni gang gis shes/_/sbyor bas mdud pa 'byed par byed/_/khams gsum pa yi 'gro ba 'di/_/myur du dngos grub mchog tu 'gro/_/de skad zhus nas rdo rje can/_/rdo rje dbang phyug la gsungs pa/_/mchog tu gsang ba 'di nyid ni/_/gang du'ang gsal 
[\[216b\]]
[\[216b.1\]]bar ma gsungs pa/_/thig le'i dbye ba de yang ni/_/nga yis bshad kyis de nyid nyon/_/snying gi pad sbubs nam mkha' la/_/ye shes rdo rje rtag tu bzhugs/_/steng dang 'og la brten nas ni/_/srog dang thur sel rlung chen gnas/_/de yang dbye bar dka' ba yi/_/
[\[216b.2\]]dbus su mdud pa gsum gyis dkris/_/de yis mchog dang bcom byas pas/_/steng du 'gro ba thob mi byed/_/des bcom slar yang rnam lnga rgyu/_/srog dang thur sel gyen rgyu dang /_/khyab byed dang ni mnyam gnas nyid/_/rtse mo lnga las rgyun du ni/_/rtsa lnga la ni yang dag 
[\[216b.3\]]brten/_/rgyags dang rnam par rgyas pa dang /_/myos dang btung dang mdza' bo ste/_/de dag rtsa ni lngar shes bya/_/rdo rje'i 'og tu gsal bar khyab/_/steng gi srog gi dbus na yang /_/rdo rje'i lte ba'i mkha' dbyings 'gro/_/srog ces bya ba'i rlung chen po/_/lte ba 
[\[216b.4\]]mdud pa dang phrad pas/_/bcom nas kyang ni rnam lngar rgyu/_/rtse mo rnams la rtsa lngar ni/_/zla ba'i cha dang sna dang ni/_/bsnyen bkur lkog shal mchin pa ste/_/rtsa ni lnga yi ming yin no/_/rtsa ni lnga las rgyu ba'i rlung /_/klu dang rus sbal rtsangs pa dang /_/lha sbyin dang ni gzhu 
[\[216b.5\]]las rgyal/_/de ltar rtsa de dang bcas pa/_/lus kyi thur du 'gro bas na/_/sprul pa'i 'khor lo'i rtsa rnams ni/_/yang dang yang du bskul byas nas/_/bskul bas kyang ni rgyas pa na/_/gti mug chen pos dbang du byed/_/de steng chos kyi 'khor lo na/_/gnas 
[\[216b.6\]]pa'i rtsa ni bskul byas nas/_/de rnams lhan cig rtsa de dag_/zhe sdang gis ni dbang du byed/_/yang dag bskul nas de steng gi/_/longs spyod mchog tu ngo mtshar skye/_/rtsa de rnams dang lhan cig tu/_/chags pa chen pos dbang byas nas/_/bskul ba dang ni de steng gi/_/spyi bo'i 
[\[216b.7\]]'khor lo'i bde chen du/_/rtsa de rnams dang lhan cig tu/_/byang chub sems kyis gang bar byed/_/rnam rtog rnam par rgyu byed cing /_/sna tshogs dbye ba thams cad las/_/steng ma rnams kyang thur du 'gro/_/srog gis rab tu bcom nas ni/_/de dag thams cad rdo rje'i rtser/_/zhugs 
[\[217a\]]
[\[217a.1\]]nas thur du kha bltas pa'o/_/de yang thur du mi 'gro ste/_/ma rig mdud pa'i 'khor lo ni/_/rnam par shes pa'i shing rta'i rlung /_/de ni bag chags dang 'dres pas/_/mig dang rna ba de bzhin sna/_/lce ste rnam par shes pa bzhi/_/rtse mo bzhi nas phyung 
[\[217a.2\]]nas ni/_/bag chags rnam shes dang 'dres nas/_/rnam shes dbang po lhan cig tu/_/don ni rab tu rgyas par byed/_/slar yang lam de nyid nas ni/_/ji lta ba yi rim pas 'jug_/de yi dngos nyid de sbyor bas/_/rnam shes bsten pa'i skad cig la/_/de yi bag 
[\[217a.3\]]chags bcas kyis 'phel/_/'khrul bcas 'khor ba'i 'khor lo las/_/de ltar bag chags kyis bslad pa'i/_/rnam shes las kyi ngo bor 'gro/_/de nyid kyang ni srog sbyor bas/_/khams gsum par ni 'khrul pa'o/_/byed po las kyi 'bras bur myong /_/gzhan nyid 
[\[217a.4\]]du ni 'khor ba med/_/de phyir 'khor ba gzhom don du/_/thig le go 'phang gsal bar dbye/_/bsgom pa la ni 'bad par bya/_/ma rig gzhan ni mi shes pa/_/dbus kyi mdud pa de yang ni/_/de phyed na ni dngos grub 'gyur/_/rnal 'byor rnal 'byor grub pa ste/_/
[\[217a.5\]]ye shes lnga ni thob nas ni/_/mngon shes lnga ni thob pa dang /_/mchog tu gsang ba thob nas ni/_/blo bzang ji lta ba bzhin gnas/_/phreng ba mi dgos bsgom mi dgos/_/bya ba mi dgos dgag mi dgos/_/sngags kyi de nyid gcig pu yis/_/yang dag rdzogs pa'i sangs 
[\[217a.6\]]rgyas 'thob/_/las chos dam tshig phyag rgya yi/_/dbye ba 'di ni ma gsungs so/_/'khor lo'i dbye bas ma yin zhing /_/de bzhin dga' ba sogs kyis min/_/phyag rgya chen po'i go 'phang gsal/_/sngags kyi de nyid kyis ni 'thob/_/stong nyid ye shes rdo rje dang /_/gnyis 
[\[217a.7\]]med bde ba de nyid dang /_/gsang ba'i thig le'i dbye ba dang /_/rnal 'byor grub pa'i bde chen po/_/ma rig sgo nga'i sbubs 'byed cing /_/'jig tshogs lta ba'i ri bo 'joms/_/phyag rgya chen po'i dngos grub dang /_/rab tu byed pa mchog tu bshad/_/sngags kyi de nyid nges 
[\[217b\]]
[\[217b.1\]]sbyor bas/_/rigs shing yan lag gsal ba gang /_/rnal 'byor ma yi bka' drin dang /_/bla ma'i zhal las nges rtogs 'gyur/_/man ngag med pa'i bzlas pa ni/_/sngags kyi rgyal po blo rmongs byed/_/de yis dka' ba gcig pu dang /_/chu bsrubs mar ni mi 'gyur ltar/_/
[\[217b.2\]]de bzhin man ngag dang bral sngags/_/skyes bus ji srid 'tsho yi bar/_/bzlas kyang de yi 'bras bu yi/_/cha tsam thob par mi 'gyur ro/_/mi shes pa yi mi 'ga' zhig_/rgya mtsho bzhi yi pha mtha' yi/_/sa la shin tu 'gro 'dod pa/_/lam ni gang yin mi 'dri gang /_/de ltar 
[\[217b.3\]]bdag nyid 'gro bar byed/_/de bzhin dka' ba cher byed pa'i/_/man ngag dang bral sgrub pa po/_/'bras bu med cing mkhas pa yang /_/sgrub pa po ni khong khro skye/_/khong khro skyes pa'i skad cig la/_/'bras bu med cing ngu 'bod 'gro/_/de phyir 'bad pa thams cad kyis/_/dad pas 
[\[217b.4\]]bla ma brgyud pa las/_/man ngag dag ni bslab par bya/_/gang phyir brgyud pa'i lung gis khyab/_/brgyud pa'i rim pas gnas par byed/_/de ni rnal 'byor ma zhal dang /_/bla ma'i zhal las 'bad pa yis/_/de nyid mchog ni bslab par bya/_/sngags kyi man ngag brgyud 
[\[217b.5\]]pa'i lung /_/de thos lag na rdo rjes kyang /_/rdo rje sems dpa' bde ba che/_/the tshom thams cad gcod pa la/_/phyag byas nas ni zhus pa ni/_/khyed kyis bstan pa 'di nyid mchog_/bcom ldan 'das kyis rgyal po ni/_/sngags kyi dngos grub bla na med/_/gang bslabs 
[\[217b.6\]]skad cig dngos grub 'gyur/_/de nas bcom ldan rdo rjes gsungs/_/sngags kyi de nyid rab gsal ba/_/de nyid mchog tu gsang ba ni/_/gang du'ang nga yis ma bshad pa/_/skal pa med pa bsam pa'i rgyus/_/rgyud rnams kun du sbas byas la/_/de ni nga yis bshad kyis 
[\[217b.7\]]nyon/_/sngags kyi rgyal po bla na med/_/sngags kyi spyad pa spyod pa yis/_/gang gi myur du dngos grub 'gyur/_/thog mar uSh+ma'i tha ma bri/_/dbyangs yig drug pas rnam par brgyan/_/sde tshan tha ma'i mtha' dang ldan/_/dbyangs med pa yi cha dang bcas/_/uSh+ma'i mtha' 
[\[218a\]]
[\[218a.1\]]la dbyangs yig 'di/_/dgu pa dang ni yang dag ldan/_/mthar ni tsheg drag mchog gi sgra/_/sngags kyi gtso bo btu bar bya/_/de ltar yi ge gnyis kyi ming /_/sngags kyi brda ni rmad byung ba/_/'dzin pa thams cad spangs pa'i phyir/_/sgra dang thig le'i 
[\[218a.2\]]ming du byas/_/rlung gnyis kyis ni phye nas ni/_/ma rig mdud pa 'byed par byed/_/phyag rgya chen po mchog gi rgyu/_/mchog tu zhi ba'i yi ge gnyis/_/man ngag thob pa'i 'dod pa'i don/_/gang gis zla ba drug bzlas na/_/thig le'i sgra yi go 'phang gsal/_/'dod pa'i 
[\[218a.3\]]don kun sgrub par byed/_/skye bos dben pa lha yi gnas/_/sgra yi tsher ma rnams dang bral/_/bgegs med skal bzang nyams dga' ba/_/skyed mos tshal gzhi bde ba che/_/'dod pa lnga la longs spyod pas/_/sngags kyi gtso bo 'grub par 'gyur/_/'di ni gzhan 
[\[218a.4\]]yang bshad kyis nyon/_/khyim du bde ba'i phyag rgyas gnas/_/gang gis dngos grub mchog tu 'gyur/_/sgrub po bde ba'i stan 'dug nas/_/mig gnyis sna rtser gtad byas nas/_/sna ni lce yi tshad du bzhag_/phrag gong bsnyams la lce rkan sbyar/_/so dang mchu ni bde bar 
[\[218a.5\]]bzhag_/dbugs kyi 'byung rngub klod nas ni/_/cung zad cung zad rtsol bral nas/_/ji lta ba bzhin 'byung rngub ni/_/rdo rje skyil krung legs gnas pas/_/de ltar phyag rgya dang ldan pas/_/yi ge gnyis ni rtag tu bzlas/_/thig le'i dbye bas bde ba che/_/zla ba 
[\[218a.6\]]drug gis rnal 'byor mchog_/thob 'gyur 'di la the tshom med/_/rtsa ba'i rgyud ni dang po 'di/_/a ba d+hU tI dri med gnas/_/rlung gi de nyid ye shes che/_/rdo rje sems dpa' yi ni rgyu/_/ril bu ral gri ro langs dang /_/rgyal po mig sman bcud kyis len/_/dmag 
[\[218a.7\]]dpung rengs dang rtsig pa 'bigs/_/rig 'dzin gyi ni go 'phang mchog_/mi snang ba dang gter mthong ba/_/'dod dgur bsgyur dang gzugs mthong dang /_/gser 'gyur dang ni dug las rgyal/_/me yi nang du 'jug pa dang /_/mngon shes lnga yi go 'phang dang /_/ye shes 
[\[218b\]]
[\[218b.1\]]lnga ni thob par 'gyur/_/de ltar skad cig gcig la ni/_/byang chub mtshan nyid go 'phang ngo /_/dka' ba spyod pa spangs nas ni/_/shes rab snying rje yang dag ldan/_/bshad pa'i bde ba chen po ster/_/sdom pa mi dgos sbyin sreg min/_/phreng ba mi dgos bgrang mi dgos/_/'di 
[\[218b.2\]]ni bskyed rim dbye mi dgos/_/gsungs pa'i dka' thub sogs mi dgos/_/sngags kyi rnal 'byor gcig pu yis/_/bla ma'i zhal las brgyud pa dang /_/zla ba drug tu mngon sbyor bas/_/go 'phang mchog ni thob par 'gyur/_/rnal 'byor chen po'i rgyud dpal rdo rje phreng 
[\[218b.3\]]ba mngon par rtogs pa las thig le'i dbye ba dang rnal 'byor mchog thob par byed pa'i le'u ste drug pa'o//_//de nas gzhan yang de nyid nyon/_/bla na med pa nA da'i don/_/gang gis shes pa tsam gyis ni/_/tshe 'di nyid la dngos grub 'gyur/_/sgra yang mi shigs 
[\[218b.4\]]par ni bshad/_/rang bzhin 'od gsal dri ma med/_/rnam pa kun las rnam par grol/_/lte ba sprul pa yang dag gnas/_/sbrul gyi lce ltar phra ba ni/_/gnyis med ye shes rmad byung ba/_/tshangs pa khyab 'jug drag po dang /_/dbang phyug dang ni rtag zhi ba/_/de 
[\[218b.5\]]dag de ltar rin po che/_/skyed pa po yi pha dang mas/_/yi ge med cing gong du med/_/'byung ba chen po rnam par spangs/_/dus dang rtog pa rnams las grol/_/skye med zad med rmad du byung /_/'dzin pa kun la zhen la sogs/_/spangs shing lhag ma med pa dang /_/mchog gi 
[\[218b.6\]]mchog ste zhi ba med/_/dngos po kun gyi dbus na gnas/_/rnam rtog med cing brten pa med/_/kun gzhi rnam shes zhes gsungs pa/_/nyon mongs can gyi yid kyis ni/_/bems po rnams kyis sad par byed/_/mchog tu gnyis med rnal 'byor gyis/_/thob pa'i 
[\[218b.7\]]go 'phang bla na med/_/gnyis med mchog tu gsal ba dang /_/rlung gi de nyid yang dag rten/_/yi ge hoHyis bskul nas ni/_/me yi 'khor lo sad par byed/_/de lta'i nA da'i go 'phang don/_/bla ma'i zhal las yang dag gnas/_/rnal 'byor chen po'i rgyud dpal 
[\[219a\]]
[\[219a.1\]]rdo rje phreng ba mngon par rtogs pa las nA da'i tshig rnam par bshad pa'i le'u ste bdun pa'o//_//de nas gzhan yang gsang ba'i don/_/bla na med pa bshad kyis nyon/_/gsang ba b+ha ga zhes su gsungs/_/b+ha ga de bzhin chos 'byung ba/_/bde ba chen 
[\[219a.2\]]po'i go 'phang rten/_/dga' ba skyed par byed pa'i rgyu/_/rdo rje sems dpa' yi ni gnas/_/ye shes lnga yi bdag nyid gsal/_/ye shes chen po spros pa med/_/rnam par rtog pa thams cad spangs/_/bral dga'i mtha' ste mchog tu phra/_/lhan cig skyes dga' 
[\[219a.3\]]kun bdag gnas/_/dga' bral la sogs skad cig gnas/_/phra ba yang dag byang chub sems/_/srog la phan par 'tsho ba ste/_/srang mda'i 'khrul 'khor lta bur gnas/_/dus bral rnam rtog med pa ste/_/stong nyid skye med 'chi ba med/_/sprul pa'i 'khor 
[\[219a.4\]]lor thim pa dang /_/bde ba chen po'i 'khor lo skye/_/bsam gyis mi khyab zhi ba ste/_/chags bral 'gro kun skye ba med/_/rdo rje pad+ma mnyam sbyor bas/_/bde ba thams cad ster bar byed/_/rlung gi de nyid rig pa yis/_/rtsa yi dbus su 'dzin par byed/_/gang de skye ba nyams 
[\[219a.5\]]myong bar/_/gsang ba zhes ni bya bar grags/_/de nyid gsang ba yi ni mchog_/bla ma'i zhal la lhag par gnas/_/phan tshun brgyud pa'i rim pa yis/_/bla ma bzang po'i zhal las shes/_/rnal 'byor chen po'i rgyud dpal rdo rje phreng ba mngon par rtogs pa las gsang ba chen 
[\[219a.6\]]po'i tshogs ma lus par bstan pa zhes bya ba'i le'u ste brgyad pa'o//_//de nas gzhan gang sdom pa'i don/_/de kho na nyid bshad kyis nyon/_/sdom pa srung bar byed pa gang /_/de ni byang chub sems zhes brjod/_/rdo rje'i rtse mor sems 'dzin pa/_/de ni bsrung ba zhes ni 
[\[219a.7\]]grags/_/dbang po rnams ni yul rnams la/_/'jug cing rtag tu gang gnas pa/_/de ni sdom pa bsrung ba dang /_/dam tshig bsrung bar bshad pa yin/_/gdul dka' tshul 'chos g.yo sgyu can/_/rmongs dang sems khros g.yo can dang /_/dad med rtog ge ba lhan cig_/
[\[219b\]]
[\[219b.1\]]rtags kyis nye bar 'tsho ba dang /_/nyan thos nor la brkam chags can/_/de kho na nyid sun 'byin cing /_/don dam pa ni mi shes pa/_/med par lta dang tshul khrims 'chal/_/gtam dang tshig ni kyal pa dang /_/'dri ba la sogs mi bya zhing /_/se gol gtogs pa 
[\[219b.2\]]tsam du yang /_/de dang lhan cig gnas mi bya/_/las kyi phyag rgya nyams dga' ba/_/gal te byis pa'i skye bo dang /_/de dang lhan cig dam tshig ni/_/mi bya rnal 'byor nyams par 'gyur/_/skyed na dam tshig dbus zhugs dang /_/pad snod phyag rgya sogs brten dang /_/
[\[219b.3\]]brkam dang 'brel pas 'jug pa dang /_/dam tshig la ni 'jug mi bya/_/snod dang cang te'u gri gug dang /_/glegs bam dang ni bgrang phreng dang /_/dam tshig med pa gzhan dag la/_/gang du'ang bstan par mi bya'o/_/dge slong sdom la gnas pa la/_/rnal 'byor spyod 
[\[219b.4\]]sogs bya ba dang /_/man ngag rnams ni bstan mi bya/_/ras ris la sogs mi bstan cing /_/gang gis dam tshig lhan cig tu/_/ji ltar spyod pa yang dag spyod/_/bla ma la yang smra min na/_/gzhan rnams la ni smos ci dgos/_/dbang po yul la spyod pa ni/_/gang nas 
[\[219b.5\]]de ni bsdams nas ni/_/stong nyid gnyis med sgyu ma la/_/sogs pas kun rdzob lhag spyad na/_/shes rab ye shes dbang bskur sogs/_/nyams su myong ba'i bde ba yis/_/bde ba chen po'i dran pa yis/_/dbang po rnams ni yul las ldog_/bdag bstod gzhan 
[\[219b.6\]]la smod pa dang /_/ye shes snyems sogs nges spangs pa/_/blo ldan rdo rje dbang phyug gi/_/yang dag sdom pa bshad pa yin/_/de lta bu sogs dam tshig ni/_/rnal 'byor pa yis rtag bsrung bya/_/gzhan du rnal 'byor nyams par 'gyur/_/rnal 'byor ldan pa rdo rje can/_/
[\[219b.7\]]bgrang phreng dang ni dbu rgyan dang /_/rus pa'i rang bzhin phyag rgya dang /_/glegs bam bsam gtan ras ris dang /_/thod pa la sogs rnal 'byor ma/_/thams cad du ni dngos grub phyir/_/bla ma la yang sba bar bya/_/sngags ni tshig tu brjod mi bya/_/mchu 'gul bar yang 
[\[220a\]]
[\[220a.1\]]mi mngon zhing /_/cung zad mgrin par brjod bya yis/_/sngags kyi rgyal po de ltar bzlas/_/gsang las dngos grub mtshungs pa med/_/gang phyir de ni sdom par bshad/_/snod min nor ni chen po dang /_/ldan yang rgyud las skyon du gsungs/_/bla mas bla med 
[\[220a.2\]]dngos grub phyir/_/'bad pa yis ni spang bar bya/_/bza' btung gos la sogs pa dang /_/nor ni chen po la chags shing /_/snod min slob ma man ngag mchog_/rmad du byung ba smra ba gang /_/rnal 'byor shes pa tshe 'di la/_/de ni dmyal ba ngu 'bod 'gro/_/rnal 'byor 
[\[220a.3\]]chen po'i rgyud dpal rdo rje phreng ba mngon par rtogs pa las sdom pa'i tshig gtan la dbab pa'i le'u ste dgu pa'o//_//de nas gzhan yang de nyid nyon/_/dam tshig don ni bla na med/_/bza' ba yi ni dam tshig gang /_/de ni de yi don bshad bya/_/bza' ba ru ni bshad pa gang /_/
[\[220a.4\]]de ni bdud rtsi lnga ru brjod/_/rlung gi de nyid sbyor ba yis/_/zhu nas ro gcig slar yang ni/_/rdo rje lam nas steng song ste/_/gcig tu gyur pa bza' ba'o/_/dam tshig lus dang ngag yid kyis/_/de nyid gsum dang gang shar dang /_/'khor lo bzhi po rnams la yang /_/
[\[220a.5\]]bde ba nyams su myang ba gang /_/de dang ro gcig rnal 'byor pa/_/rtag tu spyod pa bza' ba'o/_/byang chub sems kyi de nyid mchog_/bde ba chen po'i go 'phang thim/_/zhu ba rlung gi de nyid kyis/_/bza' ba bsam gtan bzang po'o/_/spyi bo thod pa'i slad 
[\[220a.6\]]nas ni/_/de tsam rnal 'byor pas rtag tu/_/de la snying rje btung ba ni/_/byang chub sems dpa' bde ba che/_/snod mchog gsang ba'i pad+mar blugs/_/rten ni bza' ba rab rtogs byed/_/sems kyis bdud rtsi 'thung byed na/_/bdud rtsi lnga yi ro rdzas 'thung /_/de za ba ni 
[\[220a.7\]]rdo rje 'chang /_/glang mo rta khyi ba lang mi/_/byang chub sems dang bcas pa'i khrag_/bsres nas skad cig de la bza'/_/de ni bdud rtsi lnga zhes brjod/_/rnam rtog dang ni kun rtog gi/_/stong pa nyid du gsal ba'i snod/_/rdo rje can gyis rtag tu bza'/_/stong nyid ye 
[\[220b\]]
[\[220b.1\]]shes pha rol 'gro/_/dga' ba gsum pa'i bde ba ni/_/lhan skyes lhan cig snod du ni/_/rdo rje can gyis rtag tu bza'/_/bde ba chen po'i go 'phang gnas/_/rnam rtog rlung rnams thams cad ni/_/zhi ba'i de nyid snod bzang por/_/rlung gi de nyid shes pas bza'/_/
[\[220b.2\]]rnam rtog med pa'i go 'phang gnas/_/phyag rgya gsum dang yang dag sbyor/_/phyag rgya chen por bshad snod du/_/rnal 'byor de nyid shes pas bza'/_/srog dang rtsol ba'i go 'phang gnas/_/rnam rtog dang ni kun rtog gis/_/sgom dang sgom min sogs 'khrul pa/_/srog 
[\[220b.3\]]chen po yi snod du ni/_/rnam rtog dra ba'i sa bon sogs/_/phung po'i bud shing snod bzang por/_/ye shes chen po'i me yis min/_/sngags kyi de nyid rtogs pas bza'/_/bdud bzhi'i khro bo chen po yi/_/stobs kyi rig pas sgrub pa po/_/sgrub pos legs par 
[\[220b.4\]]mnyam gzhag nas/_/rtag tu rnal 'byor snod du bza'/_/rlung dang sngags dang rdzas rnams kyi/_/thig le gsum ste bla na med/_/mi shigs go 'phang snod du ni/_/zos na rnal 'byor pha rol 'gro/_/stong nyid ye shes mtshungs med pa/_/snying rje'i snod kyis mchog tu ni/_/
[\[220b.5\]]ye shes chen po mnyam gzhag nas/_/btung zhing rtag tu btung ba'o/_/phyag rgya'i dam tshig ces su bshad/_/rdo rje pad+ma yang dag sbyor/_/de kho na nyid mchog skyes gang /_/de ni skal ldan snod la ni/_/rnal 'byor pas 'thungs nyams dga' ba/_/bsgrub par bya ba'i de nyid 
[\[220b.6\]]mchog_/nyon mongs dang bral lhan cig skyes/_/phyag rgya chen po'i don bsgrub bya/_/de lta bu sogs dam tshig sogs/_/gzhan ni gang du'ang ngas ma bshad/_/rdo rje sems dpa'i go 'phang mchog_/bla ma'i zhal las gsal bar rtogs/_/rnal 'byor chen po'i rgyud dpal 
[\[220b.7\]]rdo rje phreng ba mngon par rtogs pa las dam tshig gi don gtan la dbab pa'i le'u ste bcu pa'o//_//de nas gzhan yang bshad kyis nyon/_/sgra tsam don ni bshad par bya/_/gang gis shes pa tsam gyis ni/_/'pho ba med pa'i go 'phang 'thob/_/chos kyi 'khor lo'i pad 
[\[221a\]]
[\[221a.1\]]sbubs su/_/sgra tsam yang dag gnas pa ni/_/chags med snang ba med pa dang /_/gnyis su med cing dri ma med/_/dpe bral g.yo ba med pa dang /_/gzhi med bla gab med pa dang /_/lha yi dbang phyug ye shes mchog_/'byung dang rngub pa rnam par 
[\[221a.2\]]spangs/_/rnal 'byor rnams kyi lha dbang phyug_/de lta bu ni rnyed par dka'/_/mchog tu zhi ba bde ba che/_/gzugs mchog 'chi ba med pa'i mchog_/rten cing 'brel 'byung rang bzhin gyis/_/rgun chang ro yis myos pa ltar/_/mchog tu nang du song gyur nas/_/de bzhin rnam 
[\[221a.3\]]pa kun gyi gnas/_/sngags kyi de nyid rig pa'i rten/_/rang gi nyams myong rtog pa'i gnas/_/de nas ston pa bla med pa/_/rdo rje sems dpas zhus pa ni/_/bcom ldan de nyid zhi ba mkhyen/_/sngags kyi de nyid rab dbye ba/_/gang gis rnam par shes tsam gyis/_/de kho na nyid 
[\[221a.4\]]'grub par 'gyur/_/de nas rdo rje can gyis gsungs/_/sngags kyi de nyid bla na med/_/mchog dang rab mchog phra ba dang /_/ye shes chen po mchog chen po/_/snying po yi yang snying po mchog_/yang dag bshad kyis mnyan par gyis/_/rgyud rnams kun du sbas pa rnams/_/
[\[221a.5\]]gsang ba'i go 'phang 'pho ba med/_/lte ba'i 'khor lo de nyid mchog_/sgra tsam du ni yang dag gnas/_/stong nyid chen po'i dbus su thim/_/bde ba chen po'i go 'phang gsal/_/gnyis med 'jigs bral zhi ba dang /_/snang ba med cing kun rdzob med/_/gnyis med ting 
[\[221a.6\]]'dzin sbyor ba yis/_/sngags kyi de nyid rab gsal ba/_/thog ma med cing zhi ba dang /_/dngos dang dngos med bdag nyid gtso/_/stong nyid snying rje dbyer med pa/_/byang chub sems kyi rang bzhin ni/_/de tshe thog mar stong nyid sgom/_/snang ba med pa'i go 'phang zhi/_/rang 
[\[221a.7\]]bzhin med gnas nyams dga' ba/_/rnam rtog med la mchog tu brten/_/stong nyid ye shes mtshungs pa med/_/byang chub sems kyi rgyud dang ni/_/yi ge hU~M las yang dag byung /_/rnal 'byor shes pa rmad byung che/_/de nyid gsum ni ro gcig don/_/a bad+hU tI'i 
[\[221b\]]
[\[221b.1\]]go 'phang gnas/_/slar yang dga' ba'i sbyor ba yis/_/'jug pa la sogs rnam par spangs/_/bde ba chen po'i go 'phang ni/_/byang chub sems ni dri ma med/_/sna tshogs skad cig dbyer med pa/_/brjod pa'i bdag nyid dbyangs bral ba/_/rtag tu gnas pa'i 
[\[221b.2\]]rgyun gyis kyang /_/byang chub sems ni 'bab pa ni/_/sngags kyi rnal 'byor gyis ni thob/_/skye med zhi ba'i thig le tsam/_/sngags kyi spyod pas spyad pas na/_/ye shes mchog ni rang rig pa'o/_/rnal 'byor chen po'i rgyud dpal rdo rje phreng ba mngon par rtogs pa las sgra tsam 
[\[221b.3\]]gyi don gtan la dbab pa'i le'u ste bcu gcig pa'o//_//de nas rlung gi de nyid mchog_/don dam pa ni bshad kyis nyon/_/rnal 'byor pa yis rlung bsgoms na/_/myur du dngos grub thob par 'gyur/_/rlung gi thig le ye shes che/_/phra zhing de nyid go 'phang gsal/_/
[\[221b.4\]]dngos grub kun byed nyams dga' ba/_/gnyis med rnal 'byor mi zad pa/_/skye med kun 'gro zhi ba dang /_/lus rnams kun la khyab pa dang /_/ma pham stong pa bsam mi khyab/_/thams cad bdag nyid rtag tu bzhugs/_/sgom dang bsam gtan rnal 'byor gyis/_/thig 
[\[221b.5\]]le rang gi ngo bo shes/_/chos rnams gcig tu gyur pa'i gnas/_/sngags kyi de nyid kyi ni rgyu/_/bag chags kun las rnam par grol/_/kun mkhyen bde ba kun gsal ba/_/sna yi rtse mor de nyid mchog_/'od zer thig le bsam par bya/_/srog dang rtsol ba yang dag sbyor/_/
[\[221b.6\]]rtog pa rnams kyi grangs ster ba/_/skal bzang ye shes lnga yi bdag_/sangs rgyas lnga yi cho ga ni/_/rin chen lnga yi sbyor ba'i gzugs/_/'byung ba lnga yi bdag nyid tsam/_/thog ma lus kyi phyag rgya'i dngos/_/ngag gi grangs kyi zlos mtshan nyid/_/yid kyi rnal 'byor che la 
[\[221b.7\]]zhen/_/sgom pa'i go 'phang mi zad pa/_/dbugs kyi tshegs ni bgrang ba dang /_/rlung gi rnam par dpyad pa dang /_/gnas kyi dbye ba rtsa rnams kyi/_/dus kyi dbye ba rtogs pa dang /_/rlung rnams kyi ni zlog pa dang /_/rtog pa dang bcas spangs pa ste/_/de ltar mdor bsdus rnam 
[\[222a\]]
[\[222a.1\]]drug gis/_/'byung dang rngub pa zhes su brjod/_/thog mar 'byung dang rngub pa rnams/_/nyi khri dang ni chig stong dang /_/de bzhin grangs ni brgya phrag drug_/nyin dang mtshan mo nges pa ni/_/ji srid grangs ni thob pa'i gnas/_/nyin zhag nyi shu rtsa bdun du/_/grangs 
[\[222a.2\]]kyi rjes su sbyor ba yis/_/grangs ni yang dang yang du brtag_/dus mtshams kyi ni rab dbye bas/_/de nas rjes su zlos par 'gyur/_/thun tshod so sor srog rnams dang /_/rtsol ba ru ni brtag pa ste/_/nyis stong bdun brgya'i grangs kyis ni/_/yang dag par ni nges bzung 
[\[222a.3\]]med/_/yongs su gsal bar bcad nas ni/_/nyin zhag nyi shu rtsa bdun la/_/'khor lo bzhi yi dbye ba yis/_/nyin dang mtshan du nges par ni/_/de rjes gnas kyi rtsol ba yis/_/tha dad du ni rab tu brtag_/rtsa yi 'khor lo rgyu ba yis/_/'byung dang rngub pa nges 
[\[222a.4\]]par ni/_/nges par gzung ba'i sbyor ba las/_/rtsa yi 'khor lo spyad par bya/_/de yi 'khor lo'i rtsa dbye bas/_/nyin zhag nyi shu rtsa bdun las/_/de rjes gnas kyi sbol pa'i sa/_/gnas kyi dbye bas brtag par bya/_/gnas ni so sor brtags pa yis/_/brgya dang brgyad ni 
[\[222a.5\]]lhag par rgyu/_/rnam rtog med pa'i sbyor ba mchog_/rtog pa spangs pa'i mtshan nyid can/_/dngos po kun gyi rang bzhin bdag_/brgya dang brgyad ni lhag par rgyu/_/'di ni yang dag rnal 'byor mchog_/nyin zhag nyi shu rtsa bdun gyis/_/mtshan nyid sgom pa'i rnal 'byor pa/_/
[\[222a.6\]]ji ltar gnas par rang ngo bo/_/rtog dang bcas pa'i rnal 'byor pa/_/de nas rnal 'byor log nas ni/_/rtog pa dang bral rlung chen po/_/rtsa yi 'khor lo rnam par rgyu/_/de thob nas ni log pa dang /_/kun nas nyon mongs rnal 'byor pas/_/nges pa la ni don dam pa/_/
[\[222a.7\]]nyin zhag nyi shu rtsa bdun las/_/las dang po pa'i sbyor ba yis/_/blo dang ldan pa log pa las/_/de nas dgag pa de dag kyang /_/yang dag rnal 'byor stobs kyis ni/_/srog dang rtsol ba'i rnam rtog rnams/_/kun nas rab tu spangs nas ni/_/rlung gi de kho na nyid 
[\[222b\]]
[\[222b.1\]]rgyu/_/rnal 'byor mchog ni bsgom par bya/_/gnyis med mchog gi rnal 'byor gyis/_/nyin zhag nyi shu rtsa bdun la/_/rlung gi de kho na nyid rten/_/'khrul pa'i rnal 'byor dag pa ni/_/de la rtse gcig sems kyis ni/_/rtog med de kho na nyid kyis/_/rlung gi de nyid rnal 'byor mchog_/yang 
[\[222b.2\]]dag rtsol la byas pa gsal/_/khang [{]bzangs [,]bzang [}]byed pa bzhin du ni/_/thog mar sa ni yongs su sbyang /_/de steng bgegs dang bral byas la/_/gnas ni legs par dag par bya/_/khang [{]bzangs [,]bzang [}]skal ba nyams dga' ba/_/blo ldan ji ltar 'dod par bya/_/de bzhin rnal 'byor spyod pas 
[\[222b.3\]]mchog_/rlung gi de nyid rnam par bsgom/_/snga ma bzhin du mnyam gzhag nas/_/srog dang rtsol ba'i sbyor ba dang /_/rnal 'byor mchog gi ye shes che/_/rnal 'byor rig pa bsgom par bya/_/thog mar rlung gi de nyid dang /_/de nas sngags kyi de nyid gsal/_/de la rlung gi 'od zer 
[\[222b.4\]]mchog_/gsal ba chen po'i kha dog lnga/_/de bzhin gshegs pa lnga rang bzhin/_/phung po lnga yi rang ngo bo/_/de ni ye shes lnga dag pa/_/rlung lnga ru ni rgyu bar byed/_/mngon par byang chub rnam pa lnga'i/_/de nyid mtshan nyid go 'phang mchog_/sna yi rtse mo de nyid mchog_/rlung lnga 
[\[222b.5\]]dang ni rang ngo bo/_/rlung gi thig le zhes ni bshad/_/yang dag de nyid gsal ba yang /_/sna rtser yungs kar de yang ni/_/rgyud gzhan rnams su gsungs pa ni/_/sna rtser yungs kar de yang ni/_/srog dang rtsol ba'i brtag pa ste/_/srog dang rtsol ba la gnas pa/_/'od lnga sangs 
[\[222b.6\]]rgyas rnams su bsgom/_/steng gi sna las nges 'byung ba/_/g.yas dang g.yon dang gnyis ka yang /_/dal bar rgyu dang rnam bzhir 'gyur/_/nang gi dus ni yin par bshad/_/lkog ma snying ga lte ba dang /_/gsang ba'i pad+mar 'gro 'ong ston/_/thun phyed kyi ni dus dag tu/_/[{]go rims [,]go rim [}]
[\[222b.7\]]ji bzhin gnas pas bstan/_/g.yas pa nas ni 'byung ba'i khams/_/me yi dkyil 'khor nyid yin te/_/kha dog dmar zhing gsal ba nyid/_/pad+ma'i mgon po rgyu ba'o/_/g.yon pa nas ni 'byung ba'i khams/_/rlung gi dkyil 'khor zhes bya ba/_/ljang ser dag tu snang 
[\[223a\]]
[\[223a.1\]]ba ste/_/las kyi mgon po rgyu ba'o/_/gnyis ka las ni 'byung ba'i khams/_/gser gyi mdog tu snang ba ste/_/dbang chen gyi ni dkyil 'khor nyid/_/rin chen mgon po rgyu ba'o/_/dal zhing rgyu ba med pa'i khams/_/dag pa'i shel ltar snang ba ni/_/chu 
[\[223a.2\]]yi dkyil 'khor nyid yin te/_/rdo rje mgon po rgyu ba'o/_/lus kun la ni gnas pa'i rlung /_/bya ba kun la 'jug pa'o/_/'di ni rnam snang ngo bo ste/_/'chi ba'i lus la 'byung bar 'gyur/_/rlung gi de nyid gsal ba 'di/_/ye shes lnga yi rang bzhin can/_/rnal 'byor 
[\[223a.3\]]byis pa'i yul min zhing /_/rtog ge pa yis mi shes so/_/dngos grub thams cad gsal byed pa/_/rnal 'byor kun gyi dngos grub pa/_/de nyid kun gyi go 'phang gsal/_/rnal 'byor kun gyi don bsdus pa/_/rdo rje sems dpa'i go 'phang gsal/_/thams cad bdag 
[\[223a.4\]]nyid rtag tu bzhugs/_/de nyid mchog ni shin tu phra/_/bla ma'i zhal las rtogs par 'gyur/_/rnal 'byor chen po'i rgyud dpal rdo rje phreng ba mngon par rtogs pa las rlung gi de kho na nyid bshad pa'i le'u ste bcu gnyis pa'o//_//de nas gzhan yang bshad kyis nyon/_/
[\[223a.5\]]bde ba chen po gsal ba'i tshig_/rdor sems go 'phang mi phyed pa/_/rang rig pas ni mchog gi mchog_/kun rtog gis brtags kyis stong pa/_/bde ba chen po zhes 'di brjod/_/lhan cig skyes pa'i dus su ni/_/gzung dang 'dzin pa rnam par spangs/_/bde dang 
[\[223a.6\]]sdug bsngal rnam par spangs/_/zhi ba gnyis med rnam par bral/_/dngos po kun gyi rang bzhin bdag_/bde chen zhes ni 'di la brjod/_/rdo rje ye shes lnga yi dngos/_/sangs rgyas lnga yi rang bzhin can/_/lnga ni rtsa nas 'bab pa'i rgyun/_/stong nyid rdo rje'i go 'phang gsal/_/
[\[223a.7\]]rang bzhin med cing rten med pa/_/gnyis med dngos po rnam bral zhing /_/cha med cha ni rnam par spangs/_/rtag tu rtog pa kun las grol/_/'pho ba med cing zhi ba dang /_/zad med bde ba thams cad gsal/_/nyon mongs kun las rnam grol ba/_/bde ba thams 
[\[223b\]]
[\[223b.1\]]cad la 'jug pa/_/stong pa stong pa chen po dang /_/shin tu stong pa mchog gi mchog_/stong pa dang gzhan stong pa'i gnas/_/nam mkha' lnga yi ngo bo nyid/_/mi chod mi 'gyur ngo bo nyid/_/mi tshig pa dang mchog tu 'bigs/_/sangs rgyas lnga yi ye shes mchog_/rang bzhin rdo rje 
[\[223b.2\]]zhes ni brjod/_/snying rje rnal 'byor yang dag 'dres/_/mchog tu skye ba'i bde ba 'di/_/de nyid gsum po ro gcig pa/_/rjod dang brjod bya rnam par spangs/_/bde chen zhes bya'i 'khor lor gnas/_/dbang po rnams kyi spyod yul min/_/mchog tu gnyis med rnal 'byor 
[\[223b.3\]]gyis/_/zhi ba dga' ba'i mtshan nyid gcig_/'khor lo bzhi yi rim gyis thob/_/rnal 'byor bzhi yi go 'phang gsal/_/stong nyid lnga yis kun nas gang /_/cha bzhi yis ni rnam bkag pa/_/rdo rje mor ni 'dzin pa ni/_/sems dpa' zhes byar gtan la dbab/_/nam mkha' 
[\[223b.4\]]lnga yi cha yis gang /_/'di ni rdo rje sems dpar brjod/_/de nyid bde chen go 'phang ste/_/bzhi ba dga' ba kun la khyab/_/dpa' bo rnal 'byor ma sbyor skyes/_/mi phyed dbye ba rnam par spangs/_/de yi ngo bo de nyid de/_/rang nyid tshor ba rig pa'o/_/pha rol gzhan gyi spyod 
[\[223b.5\]]yul min/_/dpe bral mtshon par dka' ba dang /_/rang gi blo la yang dag gnas/_/rang rig pa zhes bshad pa'o/_/gzhon nu ma yi rab dga' bzhin/_/mchog tu gsal bar nyams su myong /_/de nyid mchog dang pha rol 'gro/_/mchog ni thub pa kun la sogs/_/
[\[223b.6\]]rtog pa gsal ba'i go 'phang ni/_/de ni mchog dang bde ba che/_/de nyid gsum du mtshan nyid gcig_/dngos dang dngos med las grol bde ba'i bdag nyid 'khor ba'i sdug bsngal las ni grol bar rtogs/_/gnyis dang gnyis med rnam dpyod rang bzhin dang bral blo ni zhi ba'i bdag 
[\[223b.7\]]nyid can/_/gsungs pa'i nyon mongs gcod cing 'jig rten kun rtog dang ni bral ba zhes/_/shes dang shes bya'i rnam rtog dben pa spangs shing bden pa'i rang bzhin dang /_/mthar gyur kun khyab zhi ba mchog dang mchog rab de nyid 'gro ba bde la stsol/_/dus ni dus kyi mtha' zhes brjod/_/
[\[224a\]]
[\[224a.1\]]bzhi pa'i dus sbyor zhes bya ba/_/'khor ba 'khrul ba'i rtog spangs shing /_/mya ngan 'das ba thob pa spangs/_/mnyam pa'i nyams ni chen por myos/_/mnyam nyid ye shes mtshan nyid can/_/gzung ba rnams kyi yul rnams zhes/_/kun nas gzugs la sogs pa 
[\[224a.2\]]las/_/'dzin pa dbang po rnam shes rnams/_/mig la sogs pa'i rang bzhin gyis/_/de dang bral zhing mchog tu phra/_/ye shes bde ba kun gyi bdag_/sdug bsngal kun las rnam par grol/_/gzung dang 'dzin pa rnam par spangs/_/bde ba sems ni zhi ba nyid/_/sdug bsngal 
[\[224a.3\]]'khor ba'i mtshan nyid des/_/de las rnam grol 'jigs pa med/_/mi gnas mya ngan 'das pa po/_/stong nyid ye shes chen po'i bdag_/'khor ba'i sdug bsngal mi 'byung zhing /_/thugs rje zhi bar mdzad pa'i phyir/_/mya ngan 'das pa'i bde mi gnas/_/nyan thos 
[\[224a.4\]]ye shes zhi ba nyid/_/gnyis med mchog dang bse ru'o/_/de dag bde ba rtogs pa yi/_/de dang bral ba'i bde chen po/_/dgang phyir mchog tu dka' ba'i dus/_/nyan thos ye shes zhes brjod do/_/de mtha' bral ba'i dga' ba ni/_/rang rgyal mya ngan 'das pa dang /_/de ni gnyis 
[\[224a.5\]]med ye shes zhi/_/bde ba yis ni bye brag byas/_/dngos po mkhyen pa'i ye shes che/_/byang chub sems kyang 'dzin par byed/_/rtsa rnams kun la bde ba ni/_/bde ba chen po'i go 'phang gnas/_/de yi bdag nyid de nyid ni/_/bde ba chen po zhes ni brjod/_/rnal 'byor 
[\[224a.6\]]gcig pus de nyid ni/_/rtog pa rnam rtog bdag nyid min/_/bsnyen nas bzlas pa sbyin sreg min/_/bsam gtan rlung ni bgegs pas min/_/bya ba ma yin phreng bas min/_/bskyed pa'i rim pa bsgoms pas min/_/cung zad bzhi pa'i dbang bskur gyis/_/bla ma dam pa'i zhal 
[\[224a.7\]]nas 'thob/_/rnal 'byor ma kun kun spyod ni/_/mchog gi ye shes bde ba che/_/rnal 'byor chen po'i rgyud dpal rdo rje phreng ba mngon par rtogs pa las bde ba chen po'i tshig rnam par bshad pa'i le'u ste bcu gsum pa'o//_//de nas gzhan yang bshad kyis nyon/_/rdo rje 
[\[224b\]]
[\[224b.1\]]pad+ma mnyam par sbyor/_/gang gis yang dag dngos grub 'gyur/_/tshe 'di nyid la rnal 'byor pa/_/mi phyed rdo rje zhes ni brjod/_/de ni rlung du yang dag grags/_/yi ge a ni phye ba yis/_/rnal 'byor shes pas rtag mchog stsol/_/de rten snying ga'i pad+ma yis/_/'dab 
[\[224b.2\]]ma brgyad kyis rnam par brgyan/_/chos kyi 'khor lo skal ba bzang /_/thams cad bdag nyid rtag tu bzhugs/_/de yi 'dab ma la skyes pa/_/rnam shes brgyad ni kun rdzob bo/_/mig la sogs pa yang dag rten/_/'gro ba gsum du rnam par spyod/_/de dag 'joms pa 
[\[224b.3\]]rlung rdo rje/_/bgegs mthar byed pa zhes ni brjod/_/rnam shes rnams dang gang de la/_/'jig rten skyong ba rnams su brjod/_/'jig rten gsum du kun nas khyab/_/'jig rten pa yi lha rnams gnas/_/skyong ba yang ni thams cad kyis/_/yul la sogs pa'i 'bras bu 
[\[224b.4\]]gnas/_/de la rlung gis yang dag sbyor/_/rdo rje pad+mo zhes ni brjod/_/rdo rje snying rjer shes par bya/_/pad+ma yang ni stong pa nyid/_/de dag sbyor ba'i mchog tu shes/_/rdo rje pad+ma mnyam sbyor ba/_/rdo rje nyi ma zhes ni gsungs/_/'od zer tshogs kyi bdag nyid can/_/de rnams 
[\[224b.5\]]kyis ni 'byed pa gang /_/de ni pad+ma zhes su brjod/_/de yi rnal 'byor mchog tu shes/_/rdo rje pad+ma mnyam sbyor ba/_/byang chub sems kyang rdo rjer 'gyur/_/bde chen 'khor lo pad+ma'o/_/de la'ang de yi sbyor ba gang /_/sbyor ba mchog tu rmad du byung /_/bla ma'i gsung ni rdo rje ste/_/slob 
[\[224b.6\]]ma bzang gis thos pa'i snod/_/pad+ma de yi gnas de la/_/de yi sbyor ba'ang mchog tu gsal/_/zhi gnas pad+ma zhes gsungs la/_/de la lhag mthong rdo rje'o/_/de gnyis gcig gyur rnal 'byor ni/_/sgom pa yis ni de nyid mthong /_/rnal 'byor ma zhal pad+mar gnas/_/rdo rje bde 
[\[224b.7\]]chen bla na med/_/pad+ma slob ma bzang gi kha/_/man ngag gi ni don gyi snod/_/de gnyis rnal 'byor kun bdag nyid/_/yang dag de nyid don mthong byed/_/blo ldan rnam rtog bral ba yi/_/rdo rje ling+ga zhes ni bshad/_/rnam rtog bral ba'i blo ldan gyis/_/b+ha ga pad+ma zhes ni brjod/_/
[\[225a\]]
[\[225a.1\]]dam tshig gis brlan rnal 'byor ma/_/de gnyis dngos gcig yang dag sbyor/_/gnyis med ye shes mthong bar byed/_/stong phrag gnyis dang bdun khri yi/_/rtsa rnams rdo rje zhes ni brjod/_/byang chub sems ni 'bab pa'i rtsa/_/pad+ma zhes ni yongs su grags/_/de 
[\[225a.2\]]ni kun du sbyor ba des/_/dga' ba skyed par byed pa yis/_/rdo rje yi yang nyams dga'i stan/_/rang rig rdo rje 'chang pad+ma/_/de la de gnyis mnyam sbyor ba/_/sangs rgyas ye shes go 'phang gsal/_/dbang bskur mchog ni rdo rje ste/_/bla ma slob ma snod bzang po/_/de gnyis 
[\[225a.3\]]mchog tu yang dag sbyor/_/yang dag de gnyis kyi ni rgyu/_/e ni pad+ma zhes su brjod/_/yi ge ba~M ni rdo rje nyid/_/thig le de nyid mi shigs pa/_/de gnyis sbyor ba'i ngo mtshar ni/_/de ltar sbyor ba mchog tu shes/_/rdo rje pad snod sdom pa ni/_/rnal 'byor ma yi man ngag dang /_/bla ma'i 
[\[225a.4\]]drin gyis yongs su shes/_/rnal 'byor chen po'i rgyud dpal rdo rje phreng ba mngon par rtogs pa las rdo rje pad+ma yang dag par sbyor ba bshad pa'i le'u ste bcu bzhi pa'o//_//sngags kyi de nyid ye shes mchog_/bshad kyis rdo rje can ni nyon/_/sngags kyi spyod pa spyad pa yis/_/
[\[225a.5\]]gang gis dngos grub myur 'grub 'gyur/_/sku gsung thugs kyi rdo rje rnams/_/sngags ni gzungs bzhin bzlas brjod bya/_/de yis myur du dngos grub 'gyur/_/rlung gi de nyid pha mthar phyin/_/rdo rje'i phyag rgya go 'phang zhi/_/phyag rgya chen po'i sdom pa'i don/_/mchog gi de nyid ye 
[\[225a.6\]]shes che/_/sngags kyi de nyid bstan pa yin/_/dmigs pa med pa'i go 'phang gsal/_/rdo rje sems dpa' nges pa'i rgyu/_/sngags ni yon tan kun gyis gsal/_/lus ngag yid kyi sdom pa'o/_/de nyid de skyes ye shes mchog_/de nyid kun gyi don bsdus pa/_/snying ga'i pad+mar mchog tu 
[\[225a.7\]]gsal/_/de nyid ye shes bla na med/_/zla drug bzlas pas 'grub par ni/_/'gyur te gzhan du ma yin no/_/rnal 'byor mchog gi thabs dang ni/_/rnal 'byor pas ni yongs su grags/_/dmigs med zhes ni gang gsungs pa/_/de ni don dam par ni brjod/_/sbrul sogs pa yi dbye 
[\[225b\]]
[\[225b.1\]]ba yis/_/sngags mi zlos pa gnyis su med/_/'on kyang mi phyed de nyid gsum/_/sngags kyi don dam bsdus pa'o/_/bzlas pa'i dngos grub mtshungs pa med/_/yang dag mnyam par gzhag bzlas na/_/dngos grub mtshungs pa med par 'gro/_/rnam dag go 'phang bzang po gsal/_/
[\[225b.2\]]gang shes de ni 'gro ba'i bla/_/sngags don sngags de nyid dang ni/_/sngags kyi man ngag kha brgyud pa/_/sngags kyi man ngag mi gsal ba/_/gang shes de ni 'gro ba'i bla/_/de nas rdo rje sems dpa' ni/_/kun mkhyen 'gro ba'i bla ma la/_/rdo rje sems dpas yang nas yang /_/phyag byas 
[\[225b.3\]]nas ni yongs su zhus/_/sngags kyi mtshan nyid ji lta bu/_/bcom ldan 'das kyis ming dang don/_/rang bzhin ci zhig rab gsal ba/_/sngags kyi de nyid man ngag ni/_/sngags kyi sdom don ji lta bu/_/de nas bcom ldan rdo rjes gsungs/_/rnal 'byor gsum gyi 'bras bdag nyid/_/
[\[225b.4\]]sngags kyi don dang ming mchog dang /_/gnyis med ye shes mtshan nyid can/_/de kho na nyid bshad kyis nyon/_/snying po'i snying po'i don bsdus pa/_/thog ma med cing zhi ba dang /_/dngos dang dngos med bdag nyid gtso/_/stong nyid snying rje dbyer med pa/_/sngags don rig pa'i mtshan 
[\[225b.5\]]nyid ni/_/nyon mongs med cing mi gsal ba/_/rang bzhin med pa'i mchog gi mchog_/ming med rang bzhin med pa dang /_/rnam pa med pa'i chen po'i mchog_/gnyis pa thams cad rnam par spangs/_/bde ba yang dag 'phel bar byed/_/skal bzang bde ba 'phel bar byed/_/thams 
[\[225b.6\]]cad shes shing cha dang bral/_/gnyis med ye shes rnal 'byor skyes/_/de nyid de ni don dam yang /_/de nyid de bzhin nyid gzhan min/_/de nyid rdo rje 'chang ba'i dngos/_/ye shes lnga yi rang bzhin nyid/_/khyab pa kun 'gro stong pa nyid/_/nyon mongs thams cad rab tu 'joms/_/
[\[225b.7\]]dri med dri bral dga' ba dang /_/rang rig pa yi go 'phang mchog_/dang po'i lha ste nyams dga' bzang /_/cha yi tshogs rnams rgyas par byed/_/man ngag gnas kyi bye brag gis/_/'khor lo'i dbye bas btu bar bya/_/rtsa dang mgrin pa snying ga rkan/_/rtsol ba ji bzhin brjod pa yi/_/de 
[\[226a\]]
[\[226a.1\]]bzhin du ni las bya ba/_/zhi ba la sogs [{]go rims [,]go rim [}]bzhin/_/ji bzhin dngos grub ye shes dang /_/ji bzhin nyams su myong mtshan nyid/_/rang bzhin rdzogs pa ji lta bu/_/rgyun gyi dbye ba ji lta bu/_/rig pa ji bzhin sbyor ji bzhin/_/'bras bu ji lta ba bzhin 
[\[226a.2\]]gnas/_/yang dag bsam gtan phyag rgya'i rim/_/gzugs rdzogs pa la sogs pa yi/_/bla ma brgyud pas yang dag gnas/_/rab tu 'bad pas bslab par bya/_/gser dang do shal gos dang ni/_/rin chen sna tshogs yon tan mchog_/bran dang las byed grangs med dang /_/
[\[226a.3\]]dad cing gus pa la sogs kyis/_/ji ltar bzhed pa ston pa la/_/rnyed par dka' ba'i dngos rnams kyis/_/sngags kyi don ston bla ma ni/_/dgongs pa yongs su rdzogs par bya/_/phyag byas de rjes sngags pa yis/_/yang dag bzung nas 'bras bu'i don/_/mi yi rus pa'i smyu 
[\[226a.4\]]gu dang /_/sa gzhi rin chen rab 'bar ba/_/yang na dur khrod thal ba ni/_/rab brdal dngos grub ster bar byed/_/thog mar dbang bskur blang byas nas/_/mdun du dkyil 'khor la sogs bya/_/bgegs mthar byed la gtor ma ni/_/chen po gtsug lag khang du sbyin/_/sku gsung 
[\[226a.5\]]thugs ni sgrub byed pa'i/_/mtshungs pa med pa'i sngags btu bya/_/dang po'i yi ge thog mar bri/_/dbyangs yig lnga pa yang dag ldan/_/sde tshan tha ma'i mtha' cha ldan/_/sku yi sa bon du ni brjod/_/thog ma'i yi ge nyis 'gyur la/_/uSh+ma Sha yi cha dang ldan/_/mtshungs pa med 
[\[226a.6\]]pa'i sngags btu bya/_/gsung gi rdo rje snying po mchog_/uSh+ma Sha yi cha dang bcas/_/dbyangs yig drug par yang dag ldan/_/sde tshan mtha' yi mtha' char bcas/_/thugs kyi rdo rje go 'phang gsal/_/sku gsung thugs kyi dam tshig gsum/_/'jig rten gsum yang 'grub par 
[\[226a.7\]]bya/_/rnal 'byor pa yi de nyid mchog_/sngags btu ba ni bla na med/_/de nyid dngos grub thams cad byed/_/sngags rnams kun gyi don bsdus pa/_/sngags kyi theg pa kun yin no/_/rgyu dang mi rgyu sa nyid la/_/dngos grub rnams kyi rnal 'byor mchog_/rnal 'byor ye 
[\[226b\]]
[\[226b.1\]]shes bla na med/_/rdo rje sems dpa'i snying po ni/_/ye shes bla na med pa'i mchog_/man ngag ji bzhin sngags zlos pa/_/dngos grub phyir ni lung bzhin gyis/_/de yi dngos grub rgya chen 'gro/_/tshe 'di nyid la sngags shes pas/_/ye shes chen po zhes bshad pa'i/_/sku gsung 
[\[226b.2\]]thugs kyi rnal 'byor che/_/rab gsal sngags ni mtshungs pa med/_/'dod pa kun la longs spyod byed/_/gang zhig sngags ni mgul pa ru/_/rtag 'chang de kho na nyid shes/_/rtog pa kun yang 'grub par byed/_/dkyil 'khor kun du zhugs pa dang /_/dam tshig thams cad 
[\[226b.3\]]shes pa dang /_/blo bzang 'jig rten gsum yang 'grub/_/rnal 'byor chen po'i rgyud dpal rdo rje phreng ba mngon par rtogs pa las sngags kyi de kho na nyid gsungs pa'i le'u ste bco lnga pa'o//_//de nas gzhan yang bshad kyis nyon/_/grangs kyi rim pa bla na med/_/ji 
[\[226b.4\]]ltar gnas pa'i rlung rnams kyi/_/rim pa ji lta ba bzhin du/_/gang gis thob pa skal pa bzang /_/srog ni thams cad bdag nyid gnas/_/gang gis yang dag yongs su shes/_/rnal 'byor mchog ni thob par byed/_/rlung gi mtshan nyid mi shes pa/_/'jig rten gsum 
[\[226b.5\]]du rnam par 'khor/_/goms pa thob pa de yang ni/_/bla ma rnal 'byor de shes brgyud/_/rlung gi mtshan nyid ji lta bu/_/lo tshigs kyi ni mtshan nyid ni/_/mdor bsdus nas ni bshad par bya/_/sprin gyi dpal las gsal ba gang /_/mdor bsdus nas ni dus ni drug_/lo tshigs su ni 
[\[226b.6\]]yongs su grags/_/sbyor ba gnyis ni dus yin te/_/dus de nyin zhag drug cu'o/_/nyin dang mtshan du nges pa la/_/nyin zhag gcig ces yongs su grags/_/nyin mtshan chu tshod drug cu ste/_/de bzhin dbyug gu tsa sha'o/_/'byung dang rngub pa'i dus drug la/_/tsa sha zhes ni 
[\[226b.7\]]yongs su grags/_/skad cig ma drug la ni dbugs/_/de nyid se gol gtogs pa'i tshad/_/thang cig gsum la skad cig go/_/de la yungs kar bskor ba tsam/_/dbugs gsum la ni thang cig go/_/thang cig de ni yud tsam mo/_/thang cig gsum la mig btsums 
[\[227a\]]
[\[227a.1\]]te/_/de yang mig ni 'dzums pa yi/_/tsam gsum la ni mig btsums te/_/tsam ni thal mo brdabs pa'o/_/bde ba 'char ba de gsum tsam/_/de ni thig le 'pho ba'o/_/sngags pa gsum la bde bar gnas/_/de ni rab 'gyel 'jigs par brjod/_/dus gsum 
[\[227a.2\]]la ni 'jigs par bshad/_/dus ni phra ba skad cig bdag_/'das pa dang ni da ltar dang /_/ma 'ongs pa yi mtshan nyid do/_/'das pa'i skad cig gsum du gsungs/_/da ltar yang ni skad cig gsum/_/ma 'ongs skad cig gsum du bshad/_/de las slar yang skad cig 
[\[227a.3\]]gsum/_/de ltar skad cig gsum gyi cha/_/de las cha gsum de las cha/_/de srid grangs ni ji srid du/_/rtog pa stong pa gnyis su med/_/rnal 'byor mchog ni thob par 'gyur/_/srog gi gnas ni bla na med/_/phyogs dang dus kyi rtog pa bral/_/rigs pa'i mtshan nyid 
[\[227a.4\]]spangs pa dang /_/de yi srog ni shar nas thim/_/gnyis med de ni bsdus pa'o/_/gzhan yang bshad par bya yis nyon/_/srog ni thim dang 'char ba yi/_/gang tshe skad cig la sogs rtogs/_/kun nas rab tu ma zhi ba/_/de srid srog ni rlung gi gnas/_/grol ba'i gnas 
[\[227a.5\]]ni mi shes so/_/bshang sgo gsang ba'i dbus na gnas/_/ming ni ma skyes cha chen po/_/de yang rnam shes dang bral ba/_/ye shes lus ni bdag med pa/_/der ni skye ba mchog gi mchog_/srog chags rnams kyi mchog tu brjod/_/rnam par shes pa'i ngo bo ston/_/thog mar 'byung 
[\[227a.6\]]ba bzhi po la/_/sgro 'dogs bskyed pa'i ngo bor byed/_/de tshe rang gi gnas su thim/_/rnam shes las ni skye ba rlung /_/de las me ni skye bar 'gyur/_/me las chu ni 'byung bar byed/_/de las sa ni yang dag skye/_/de dag rnams las phung por byung /_/de phyir skye mched rnams dang ni/_/
[\[227a.7\]]de las rnam shes rang bzhin med/_/brgya dang brgyad kyis lhag pa'i rim/_/ji ltar skye bo de yi gnas/_/thim nas 'gro ba'i rang bzhin du/_/rgyags pa bskyed pa'i rlung chen po/_/nyon mongs yid ni 'das nas ni/_/sngags thob nas ni rnam rgyas te/_/skye mched rnams ni sdud 
[\[227b\]]
[\[227b.1\]]par byed/_/de las rgyags pa sa chu yi rlung /_/rgyags pa bskyed pa za ba'i phyir/_/phung po rnams kyang sdud byed nyid/_/rim gyis lus chen sgra sgrogs byed/_/de las rgyags pa'i cha ni 'byung /_/rgyags pa'i chu ni sdud bar byed/_/'byung ba rnams kyis bsdus nas kyang /_/[{]go rims [,]go rim [}]
[\[227b.2\]]ji lta ba bzhin du/_/de la rlung ni btang bzung 'byung /_/rgyags pa'i cha ni za bar byed/_/de nas kyang ni rlung ni sdud/_/khyab cing phra la sgrib par byed/_/de las mi zad btang bzung dang /_/rnam shes skad cig sgrib par byed/_/bsgribs nas de las rnam shes kyang /_/bems por 
[\[227b.3\]]song nas brgyal bar 'gyur/_/skye mched cha ni sgrib par byed/_/dag pa'i ye shes mchog gi mchog_/de las thim par gyur pa'i srog_/rnam shes dang ni mtshungs par ldan/_/de nyid mchog ni de ltar bshad/_/srog ni thim zhing 'char ba dang /_/ji lta ba bzhin yongs su 
[\[227b.4\]]shes/_/bla ma brgyud pa'i rim pa 'byung /_/rigs pa gzhan yang bshad par bya/_/rdo rje'i sku ni bsgrub pa'i phyir/_/'chi ba med pa'i bsgrub pa ni/_/gang gis 'chi med lus mchog ni/_/thob pa yon tan rnams kyi rten/_/gang phyir sems can tshe thung bas/_/'chi med 
[\[227b.5\]]go 'phang bsgrub mi nus/_/de phyir 'bad pa thams cad kyis/_/'chi ba med par rab bsgrub bya/_/bcom ldan mgon po ye shes mchog_/rnal 'byor de nyid pha rol byon/_/rdo rje sems dpas phyag byas zhus/_/'chi ba med nyid rigs par ni/_/ji ltar yang dag thim pa 
[\[227b.6\]]lags/_/de nas bcom ldan rdo rjes gsungs/_/bya ba kun bsgrub go 'phang ni/_/'chi ba med pa'i rnal 'byor che/_/yang dag de nyid rnam nges pa/_/sems can tshe ni thung ba yis/_/dngos grub 'grub pa gang yang med/_/de bas rnal 'byor bzang po rnams/_/tshe ring 
[\[227b.7\]]ba ni dge ba'o/_/de la thog mar rnal 'byor mchog_/blo bzang nang gi bdag nyid bsgrub/_/lce ni rkan gyi dbus sbyar ba/_/byas nas de kho nyid tshig bzla/_/sems dpa'i skyil krung bcas nas ni/_/yang dag rnal 'byor rjes dran bya/_/sna rtser dbugs ni rgyu bya zhing /_/
[\[228a\]]
[\[228a.1\]]kha ni gsal bar dgag par bya/_/rkan gyi gnas son zla ba ni/_/sngags kyi rnal 'byor gyis ni zhu/_/zhu ba rlung gi rnal 'byor gyis/_/rtag tu rnal 'byor gtso bos btung /_/mtshan phyed kyi ni dus tshod mthar/_/ji srid thun gcig ma chad par/_/de srid rnal 
[\[228a.2\]]'byor pas sngags bzla/_/rdo rje'i lus ni byed par 'gyur/_/sde tshan gnyis pa'i gsum pa la/_/dbyangs bcas pa dang yang dag ldan/_/yan lag ma nyams rtag tu bzla/_/sgrub pa po yi srog ni 'gugs/_/rdzas kyang rtag tu bsten par bya/_/de nyid lnga yi rim pas skye/_/
[\[228a.3\]]bzlas pa rdzogs nas rtag tu ni/_/lus la 'byung ba'i dri ma med/_/lcags lnga'i rang bzhin snod du ni/_/bzhag nas ji srid nyi ma ni/_/'char kar de nas de la yang /_/yo Shi rag gtam bde ba ni/_/blugs nas rtag tu rdzas kyi mchog_/bdud rtsi bdun pa'i ming can no/_/nyal 
[\[228a.4\]]kar yang ni de 'thungs na/_/rdzas kyis tshe ni 'phel bar byed/_/sngags kyi rgyal po o~M AHhU~M/_/de nas lan bdun bzla bar bya/_/lag g.yas ba dan gyis mtshan la/_/snod [{]bzangs [,]bzang [}]de la bkab nas su/_/yi ge brgya pa'i sngags kyis ni/_/lan gsum du ni dag par bya/_/de phyir 
[\[228a.5\]]bud med gzhon nu ni/_/rtag tu 'khur ba bkang zhing btud/_/de ni bza' ba sbyin pa yang /_/mar la btags pa'i 'bras dang ni/_/ma sha dang ni nyi dga' dang /_/ra yi 'o ma kha ra kar/_/til rnams cha mnyam byas nas ni/_/mos pa yis ni sbyin sreg bya/_/nyal kar de 
[\[228a.6\]]la bza' ba sbyin/_/bla na med pa'i bza' ba po/_/de ltar rig pas chog shes nas/_/su la'ang smra bar mi bya'o/_/thams cad sngon bzhin zhi ba ni/_/myur du dngos grub ster bar byed/_/zla ba drug tu'ang gang bsten pa/_/de ni rdo rje'i lus su 'gyur/_/bcud kyis len dang 
[\[228a.7\]]gser 'gyur sogs/_/tshe dgug pa ni bla na med/_/rab tu 'bad pas bsten par bya/_/phyag rgya che don sgrub pa pos/_/rgas pa med cing srin nad med/_/snyom las med cing lkugs pa med/_/glo skam rlung mkhris nad sogs med/_/nad dang 'bras dang 'brum bu dang /_/
[\[228b\]]
[\[228b.1\]]shu ba g.yan pa 'brum phran med/_/mdze nad mtshan mar rdol ba med/_/dung dang pad dkar dpal lus ldan/_/'dzam bu chu bo'i gser ltar 'bar/_/rig pa 'dzin pa'i bu mo mchog_/de ni rtag tu 'gugs par byed/_/de yi mdza' chen lha rnams te/_/rnal 'byor ma 
[\[228b.2\]]rnams sems par byed/_/lus kyi rang bzhin rtag tu ni/_/phyag bya ba dang mchod par 'gyur/_/rnal 'byor chen po'i rgyud dpal rdo rje phreng ba mngon par rtogs pa las rlung gi grangs kyi rim pa'i gnas bstan pa'i le'u ste bcu drug pa'o//_//de nas gzhan yang rtsa rnams 
[\[228b.3\]]ni/_/grangs dang gnas ni bsdus pa nyon/_/'khor lo'i grangs kyi dbye ba yis/_/ji bzhin rmad du byung ba'i mchog_/'khor lo drug la rten bcu drug_/lus la lha yi gzhal yas khang /_/rnal 'byor ji bzhin gnas ji bzhin/_/mdor bsdus nas ni bshad par bya/_/
[\[228b.4\]]rlung gi 'khor lor gnas pa'i rtsa/_/'dab drug rlung ni mkha' la spyod/_/'dab gsum me yi 'khor lor bshad/_/rtsa gsum gnas ni rim gyis 'char/_/de bzhin longs spyod 'khor lo yang /_/rtsa ni bcu drug yang dag brjod/_/chos kyi 'khor lor gnas pa'i rtsa/_/
[\[228b.5\]]brgyad ni kun la khyab pa'o/_/de bzhin sprul pa'i 'khor lo yang /_/drug cu rtsa bzhir 'char bar bshad/_/bde ba chen po'i 'khor lo cher/_/rtsa ni sum cu gnyis su bshad/_/de ltar mdor bsdus rim pa yang /_/brgya dang sum cu gcig lhag par/_/rtsa rnams su 
[\[228b.6\]]ni yang dag bshad/_/gzhan dag tu ni rgyas par yang /_/rtsa ni bdun khri nyis stong du/_/gnas kyi dbye bas phye ba ni/_/nges par brjod pa 'bum sder gsungs/_/rgyud ni chung ngu'ang 'di nyid du/_/snying po las ni snying por gsungs/_/smin ma'i dbus gnas rlung 'khor lo/_/
[\[228b.7\]]bye ba 'khyil pa mi bzad pa/_/mi bzang brtan dang mtshan nyid can/_/rtsa thung drug gi mtshan nyid do/_/'dzin pa rtog med gang ba ni/_/rtsa gsum gru gsum me dkyil 'khor/_/mgrin pa'i 'og tu bshad pa yin/_/dri ma dang bral gsal ba dang /_/drag po 
[\[229a\]]
[\[229a.1\]]dang ni gsum yin no/_/yang dag zhugs dang shin tu zhugs/_/shin tu bzang dang bzang por 'gro/_/stobs chen dang ni mi bzad che/_/mdzes chen mdun du skyes pa che/_/rgyags pa'i rtag dang rgyags pa'i cha/_/rgyags pa'i chu dang rgyags smyo byed/_/
[\[229a.2\]]rgyags dang rgyags pa'i rgyu mthun dang /_/rgyags pa'i rlan dang rgyags pa 'chang /_/rtsub dang mkha' dang 'byung brlang dang /_/dbugs mi bde dang g.ya' mkha' 'gro/_/'dab chags yan lag khwa yi gdong /_/za phod mi bzad sgra sgrogs dang /_/dri ldan rdeg dang rngul ba 
[\[229a.3\]]dang /_/dbyangs dang dbyangs skyes dang ni sprin/_/chu ba mthong dang rgyun ltar sngo/_/yud tsam gtso bo yud ma skyes/_/rgyab tu kha bltas dbyug pa dang /_/dbyug snyems dang ni rnying pa dang /_/tshigs kyi lto dang tshigs kyi tshig_/tshigs kyi tshad dang brtul ba dang /_/tshigs 
[\[229a.4\]]kyi gnas dang tshigs kyi gdong /_/tshigs 'od tshigs kyi lu gu rgyud/_/dul byed dud 'gro gzi brjid dang /_/dri med dul ba'i snyems pa dang /_/chu 'phyang lto dang chu 'phyang chags/_/chun 'phyang chun 'phyang phyed sbrang bu/_/phru gu phru gu ster dri ba/_/lo ma lo ma'i mgrin 
[\[229a.5\]]pa dang /_/rab mchog ma dang rab gsal te/_/de ltar drug cu rtsa bzhir bshad/_/lte ba sprul pa'i 'khor lo gnas/_/bdud rtsi mchog gis yongs su gang /_/rin chen chen po pad+ma dang /_/rdo rje chen po stobs po che/_/mgo bo che dang sgra che dang /_/nyes dga' 
[\[229a.6\]]chen po myos ba che/_/'di brgyad chos kyi 'khor lo'i dbus/_/snying ga'i pad+mar yang dag gnas/_/longs spyod longs spyod ster ldan dang /_/nyi 'gro gsal dang skal ba dang /_/sgom pa dang ni thal ba'i gdong /_/bza' ster bza' dang bkres pa dang /_/bcud len 
[\[229a.7\]]ros ni skyur ba dang /_/ro 'jigs pa dang ro dang ni/_/khrung khrung longs spyod 'khor lor gnas/_/grangs ni bcu drug tu ni brjod/_/de steng rim rigs 'dod pa can/_/'dod can ma dang srog gi lus/_/zla thung zla ster mdzes pa ni/_/'dod chags min smra ku sha dang /_/
[\[229b\]]
[\[229b.1\]]sha bi spo dang dag pa dang /_/mi dang mi ro ne tso dang /_/gang la gnyis ro ldan pa dang /_/kis ring chang ster bdud rtsi dang /_/dung can dang ni dung rna dang /_/dug gi mig dang dug gi sna/_/rgyags dbang rgyags pa brkam pa dang /_/rgyags pas brgyal dang ngo mtshar rgyags/_/
[\[229b.2\]]snyems pa dang ni tshogs kyi sten/_/sum cu rtsa gnyis zhes ni brjod/_/bde ba chen po'i 'khor lo che/_/mchog tu dga' ba ster bar byed/_/phra dang reg bya mchog tu phra/_/gzung dang 'dzin pa rnam par spangs/_/rang nyid bde chen rang bzhin dang /_/gzhan dag la 
[\[229b.3\]]yang ster bar byed/_/de ltar yang dag rtsa yi rim/_/bla ma'i zhal las shes par bya/_/rtsa yi rim med nges par ni/_/phung po la sogs mi 'byung ngo /_/phung po med na ye shes che/_/rnal 'byor pa yis thob mi 'gyur/_/phung po lnga yi bdag nyid lus/_/mkha' 
[\[229b.4\]]'gro lngar ni rab tu grags/_/de nyid 'byung ba lnga yis ni/_/ye shes lngar ni rnam par gnas/_/de phyir 'bad pa thams cad kyis/_/rtsa yi 'khor lo shes par bya/_/ji ltar chu yi dbus kyi shing /_/myur du yang ni 'phel nas 'gro/_/de las 'bras bu sogs ldan 
[\[229b.5\]]pa/_/ster bar 'di la the tshom med/_/de bzhin phung po shing zhes bya/_/rtsa yi chu yis 'phel nas ni/_/'phel bas yang dag 'bras bu ni/_/thams cad mkhyen pa nyid ster byed/_/lha yi rnam pa'i ngo bo yis/_/rtsa rnams rang bzhin bsgom par bya/_/gnyis 
[\[229b.6\]]phrad pa las reg bya gnyis/_/gal te rdo rje lhag gyur na/_/de tshe me ni yang dag 'bar/_/de rjes me yi 'khor lo'i dbus/_/'khor lo'i ming can pad+ma rnams/_/rim gyis rim gyis bye bar 'gyur/_/'di ni rtsa las 'bab de las/_/byang chub sems ni bde 
[\[229b.7\]]ba che/_/sprul pa'i snying po yang dag thob/_/ngo bo gcig gyur bsdus nas ni/_/'bab pa'i nyi ma zla ba'o/_/mi dbang dkyil 'khor dbus su yang /_/gang phyir srad bu'i rnam par gnas/_/rgyu gcig tu yang shes nas ni/_/de nyid 'bras bu rnam pa gnyis/_/
[\[230a\]]
[\[230a.1\]]g.yas pa nyi ma'i rnam pa dang /_/g.yon pa zla ba'i rnam par 'byung /_/gang tshe g.yas pa'i nyi ma ni/_/de tshe khrag 'gyur bde ba'o/_/gang tshe g.yon pa'i zla ba gsal/_/bde ba kun kyang de lta bu'o/_/de gnyis khongs su chud pa'i me/_/yan lag bdun 
[\[230a.2\]]nyid yang dag gnas/_/sngon la rlung gi rnam shes ni/_/brgya lam gang tshe 'khrul gyur na/_/pha yi mkha' la mtshungs par gnas/_/de tshe chags pa'i dbang du 'gyur/_/gsang gnas zla mtshan ldan pa'i rtsa/_/me dang nyi ma 'char ba na/_/de tshe lhag par chags 
[\[230a.3\]]pas non/_/chags pa mchog tu 'dod par 'gyur/_/rdo rje pad+ma 'dres pa'i gdong /_/'jug pa pha yi kha yi rlung /_/de tshe sa bon du ni 'gyur/_/sa bon las ni sems can 'byung /_/de phyir rtsa las yang dag 'char/_/'bras bu ngo mtshar can ni skye/_/de nyid byang 
[\[230a.4\]]chub sems kyang ni/_/'dzin pa srog ni bsdus pa'o/_/ye shes mchog dang de nyid mchog_/mchog tu bde ba rmad byung che/_/ye shes rnal 'byor thob pa yis/_/mchog tu bde ba bla na med/_/rnal 'byor chen po'i rgyud dpal rdo rje phreng ba mngon par rtogs pa las rtsa'i 'khor lo'i 
[\[230a.5\]]gnas kyi rim par bstan pa'i le'u ste bcu bdun pa'o//_//de nas gzhan yang bshad bya ba/_/rnal 'byor lus la rim ji bzhin/_/rtsa rnams rtag tu yang dag ni/_/rgyud pa yi ni rigs kyis skye/_/gsal ba ru ni ma gsungs pa/_/dad pa'i bsam pa rnam spangs 
[\[230a.6\]]pa/_/skye bo skal ba med don du/_/gang du'ang gsal bar ma gsungs pa/_/snyigs ma lnga zhes bya ba'i dus/_/sems can myur du dngos grub don/_/snod du bya bar 'dod pa yis/_/rang byung ye shes rmad byung ba/_/rnal 'byor lus kyi bde chen po'i/_/'khor lo'i 
[\[230a.7\]]rtsa ni sum cu gnyis/_/byang chub sems ni gsal 'bab pa'i/_/rtsa rnams yang dag rnam bshad bya/_/de ni bde ba chen po'i gnas/_/de ni mtshan nyid bshad par bya/_/ka tsa Ta ta pa'i sde tshan/_/ya ral wa Sha sha sa/_/de dag rim par shes par bya/_/slar yang de 
[\[230b\]]
[\[230b.1\]]dag bsdus nas ni/_/sde tshan tsam ni gcig tu 'gro/_/de yang zhi ba'i ye shes mchog_/byang chub sems la thim nas 'gro/_/kun rtog thams cad spangs nas ni/_/bde ba kun gyi gzhi yi mchog_/shes dang shes bya rnam par spangs/_/thams cad bdag nyid rtag 
[\[230b.2\]]tu bzhugs/_/de las 'khor lo gsum dbye bas/_/rtsa ni brgyad kyi dbye ba las/_/sku gsung thugs kyi sngags kyis ni/_/gsum phye bdun cu rtsa gnyis gsal/_/de ni stong du rab phye ba/_/so sor 'phros pa'i bdag nyid can/_/stong phrag bdun cu rtsa gnyis kyis/_/rtsa 
[\[230b.3\]]rnams kyi ni grangs zhes bya/_/rlung dang mkhris pa bad kan ni/_/khams gsum gyi ni dbye ba yis/_/stong phrag nyi shu rtsa bzhir ni/_/'khor lo 'khor lo'i dbye ba yis/_/rnal 'byor chen po'i rgyud kyi ni/_/nges pa'i man ngag rjes 'brangs nas/_/phyag rgya'i rnal 'byor de nyid 
[\[230b.4\]]mchog_/lha yi rim pa'i mtshan nyid ni/_/rtsa ni so sor dbye ba yis/_/bla ma'i zhal las shes par bya'o/_/de las yang ni sdom sbyor bar/_/song nas phan tshun kun nas brten/_/slar yang bdun cu rtsa gnyis 'gro/_/bde chen 'khor lo rtsa yi gnas/_/rtsa ni sum cu rtsa gnyis 
[\[230b.5\]]las/_/de yang 'khor lo sdom par 'gyur/_/'khor lo re re'i gtso bo'i rtsa/_/brgyad brgyad du ni 'gyur bar gsal/_/rnal 'byor lus kyi rtsa mchog ces/_/rmad byung sum cu rtsa gnyis ni/_/yi ge sum cu gnyis dbye bas/_/rtag tu rnal 'byor gtso bos thob/_/
[\[230b.6\]]phung po khams dang don yul nyid/_/dbang po'i sgo ni srung ba'o/_/sum cu rtsa gnyis dbye bdag nyid/_/gsal ba yi ni dkyil 'khor mchog_/lus kyi gzhal yas khang du yang /_/de nyid kyi ni nang bzhugs pa/_/de bzhin gshegs dang lha mo dang /_/gzugs 
[\[230b.7\]]la sogs dang rgyal sras rnams/_/khro bo bcu zhes bya ba yi/_/de nyid mchog ni yang dag bzhugs/_/slar yang khro bo rgyal sras la/_/nang du mi snang bar ni 'gro/_/rgyal sras rnams ni gzugs la sogs/_/lha mo rnams la bsdus nas ni/_/de rnams kyang ni 
[\[231a\]]
[\[231a.1\]]sa sogs 'gro/_/de dag de bzhin gshegs lnga la/_/sku gsung thugs kyi rdo rje la/_/de dag la yang bsdus nas 'gro/_/de kho na nyid bde gcig pu/_/de la yang ni thim nas 'gro/_/gzung dang 'dzin pa rnams las grol/_/bde ba kun rten pa yi 
[\[231a.2\]]mchog_/de yang nyams myong tsam las slar/_/de ni yi ge tsam la thim/_/yi ge tsam ni thig ler thim/_/thig le yang ni sgra la thim/_/sgra yang sgra tsam la ni thim/_/sgra tsam 'od gsal ba la'o/_/'od gsal go 'phang yang dag par/_/spro dang bsdu ba'i mtshan 
[\[231a.3\]]nyid do/_/rnam par shes dang chos dbyings dang /_/don dam pa dang bde ba che/_/gzung dang 'dzin pa las grol ba/_/byang chub sems ni dri ma med/_/rdo rje sems dpa'i zhi ba che/_/gnyis med ye shes rmad du byung /_/dbang bskur bzhi pa bde ba dang /_/bzhi ba'i 
[\[231a.4\]]dga' ba go 'phang mchog_/de la sogs ming bye brag gis/_/go 'phang mchog ni gsungs pa yin/_/spro dang bsdu ba'i dbye ba yis/_/rim pa ji lta ba bzhin du/_/de ltar bskyed dang rdzogs pa yi/_/rim don bla ma brgyud las shes/_/zhi ba gnyis med 
[\[231a.5\]]mtshan nyid can/_/rnal 'byor chen po'i rgyud dpal rdo rje phreng ba mngon par rtogs pa las rnal 'byor pa'i lus kyi rtsa bsdus pa'i le'u ste [{]bcwa [,]bco [}]brgyad pa'o//_//de nas gzhan yang bshad bya ba/_/sna tshogs la sogs skad cig bdag_/yang dag gzhung lugs mtshan 
[\[231a.6\]]nyid ni/_/de nyid ji lta ba bzhin nyon/_/rnam pa sna tshogs rnam par smin/_/rnam par 'joms dang mtshan nyid bral/_/skad cig ma ni bzhi zhes gsungs/_/rnam par phye nas slar bshad bya/_/rnam pa sna tshogs mngon par 'dod/_/de yi skad cig dbye bar bya/_/a lid 
[\[231a.7\]]ga na dang /_tsum+ba na dang /_tsu ma sha na dang /_ku tsa gra ha dang /_bu la tra tra ha na dang /_da sha na dang /_kha da na dang /_do la dang /_pu tsi tsi dang /_kur pa la sogs pa'i ka ra na dang /_/rnam pa sna tshogs skad cig go/_/na li stong phrag bdun cu gnyis/_/lus ni bde ba rgyas 
[\[231b\]]
[\[231b.1\]]pa na/_mgrin pa dag tu gang phyin pa/_/rnam smin zhes bya skad cig go/_/lhan cig skyes ba'i ye shes ni/_/rdo rje phreng ba'i mtshan nyid can/_/thams cad mngon par byang chub pa'i/_/rnam pa med pa'i skad cig go/_/na li las byung shu kra 'das/_/rnam pa dang bral skad cig go/_/ye shes 
[\[231b.2\]]bzhi dang stong ba bzhi/_/skad cig ma ni bzhi las rtogs/_/rnal 'byor chen po'i rgyud dpal rdo rje phreng ba mngon par rtogs pa las skad cig ma'i mtshan nyid rgyas par bshad pa'i le'u ste bcu dgu pa'o//_//de nas gzhan yang bshad bya ba/_/dga' ba bzhi yi mtshan nyid ni/_lugs 
[\[231b.3\]]'byung lugs las bzlog pa yi/_/ji lta ba yi rim pa yi/_/dga' ba'i bde ba dang po ste/_/mchog tu dga' ba gnyis pa dang /_/dga' bral zhes pa gsum pa dang /_/bzhi pa lhan cig skyes par bshad/_/sprul pa'i 'khor lor dga' ba dang /_/mchog dga' chos kyi 'khor 
[\[231b.4\]]lor gnas/_/longs spyod bral ba'i dga' ba dang /_/lhan cig skyes dang bde ba che/_/lugs bzlog rim pa zhes ni gsungs/_/de rjes lugs 'byung bshad bya ste/_/bde chen 'khor lo spyi bo la/_/de ni dga' bar bshad pa yin/_/longs spyod 'khor lor mchog dga' 
[\[231b.5\]]dang /_/dga' bral chos kyi 'khor lor gnas/_/sprul pa'i 'khor lor lhan cig skyes/_/dga' ba nyams su myong bar byed/_/blta dang dgug dang de bzhin brda/_/kha la tsum+ba byed pa yi/_/dga' ba nyams su myong bar shes/_/rnam pa sna tshogs mtshan nyid do/_/rnal 
[\[231b.6\]]'byor rnal 'byor ma mchog tu/_/de bzhin skra la 'dzin pa dang /_/rdo rje pad+mar bzhag nas ni/_/nyams myong sa ni skad cig mchog_/rnam smin zhes bya skad cig nyid/_/de nyid rgyur ni rnam par shes/_/rtsa yi dbus na rab gsal gnas/_/gtum mo yang ni rnam rtog 
[\[231b.7\]]'joms/_/bde ba chen po'i 'khor lo che/_/mchog gi cha ni zhu bar byed/_/bral dga'i gnas su myong ba ni/_/rnam rtog skad cig mtshan nyid do/_/de la ro gcig rang bzhin ni/_/rtsa ni gcig gi rgyun la rten/_/bde ba chen po'i go 'phang zhi/_/lhan cig 
[\[232a\]]
[\[232a.1\]]skyes pa'i mtshan nyid ni/_/rnam pa sna tshogs skad cig gsungs/_/stong nyid kun gyi gzhi yi mchog_/chos kyi 'khor lo de las steng /_/rnal 'byor pa yis bsgrub bya ba/_/nyams su myong ba mchog dga' ste/_/rnam smin skad cig mtshan nyid do/_/
[\[232a.2\]]longs spyod 'khor lo de las ni/_/steng du byed pa'i skad cig la/_/nyams myong bral ba'i dga' ba ni/_/rnam 'joms mtshan nyid skad cig go/_/bde ba chen po'i 'khor lo che/_/de thob mtshan nyid skad cig ma/_/lhan cig skyes dga'i nyams myong ba/_/mtshan nyid dang 
[\[232a.3\]]bral skad cig go/_/rtsa gsum kun gyi nam mkha' che/_/rnal 'byor ma tshogs yang dag gzugs/_/de las rab sad nyams myong ba/_/mtshan nyid gcig par ro mtshungs pa/_/rnal 'byor chen pos nyams su myong /_/slar yang mtshan nyid med par 'gro/_/rab tu 
[\[232a.4\]]sad pa nyams su myong /_/stong phrag bcu drug bdag nyid do/_/bde chen go 'phang mi phyed pa/_/gnyis med rdo rje sems dpa'i gnas/_/de ltar 'di ni dga' dbye ba/_/gzhan du gsal bar ma gsungs so/_/rnal 'byor ma yi bka' drin gyis/_/bla ma brgyud 
[\[232a.5\]]pa las shes bya/_/rnal 'byor chen po'i rgyud dpal rdo rje phreng ba mngon par rtogs pa las dga' ba'i mtshan nyid rnam par dbye ba'i le'u ste nyi shu pa'o//_//de nas gzhan yang bshad kyis nyon/_/thig le gsum ni bla na med/_/gang gis shes pa tsam gyis ni/_/
[\[232a.6\]]rnal 'byor pa yi dngos grub 'gyur/_/rtsa rnams kun du 'bab pa dang /_/byang chub sems ni zhu byas pa/_/rdo rje 'am ni pad+ma'i rtse/_/rlung ni bzung ba'i skad cig la/_/rkan dgug pa yi sbyor ba dang /_/k+Sh+mi gyi sngags kyi sbyor ba yis/_/rnal 'byor mchog ni thob par 
[\[232a.7\]]byed/_/bde ba kun gyi gzhi yi mchog_/chos kyi 'khor lo de nyid mchog_/snying ga'i pad+ma'i lte ba la/_/dbus su hU~M ni bkod nas ni/_/thams cad stong pa'i mtshan nyid ni/_/dngos dang dngos med rnam par grol/_/de kho na nyid lus skyob pa/_/phyogs yul 
[\[232b\]]
[\[232b.1\]]dus dang rnam par grol/_/steng dang 'og ni rnam par spangs/_/sems bral rang gi ngo bor gnas/_/ngag gi dra ba yongs su spangs/_/rgyud dang mtshan ma dang bral zhing /_/rtog pa'i spyod yul rnams dang bral/_/gnyis pa kun las rnam par grol/_/mchog tu rtag cing zhi 
[\[232b.2\]]ba'o/_/rlung gi thig le rnal 'byor mchog_/kha dog lnga pa gsal ba che/_/sna rtser sbyor ba'i rnal 'byor gyis/_/kun nas kyang ni bsgom par bya/_/yi ge o~M ni sngags kyi mchog_/rnal 'byor ba yis bzla bar bya/_/snga ma bzhin du ye shes lnga/_/zhi ba la sogs 
[\[232b.3\]]de bzhin bsgrub/_/bag chags rim pa'i mtshan nyid ni/_/sku gsung thugs kyi dbye ba yis/_/rtsa ni gsum po 'di ni mchog_/bsdus nas slar yang dbye ba ni/_/phan tshun du ni so sor 'gro/_/rdzas kyi thig le khong chud pa/_/thig le gnyis te sngags dang rlung /_/sngags kyi 
[\[232b.4\]]thig le de nyid mchog_/thig le gnyis ni 'od dang rdzas/_/slar yang rlung gi thig le yang /_/thig le gnyis kyi nang du 'gro/_/sngags dang rdzas kyi bdag nyid can/_/rnal 'byor pa yis yang dag shes/_/zla ba nyi ma me yi rtsa/_/gsum zhes bya ba'i mtshan nyid do/_/
[\[232b.5\]]la la nA dang ra sa nA/_/a ba d+hU tI zhes bya'i ming /_/sku gsung thugs kyi rang bzhin dang /_/de nyid du ni yongs su grags/_/steng dang 'og tu khyab pa nyid/_/so sor lu gu rgyud tshul du/_/rtsa rnams kun la khyab nas ni/_/yang dag man ngag rim pas gnas/_/de ltar 
[\[232b.6\]]rnal 'byor mchog tu phra/_/shes dang shes bya rnam par spangs/_/dngos grub thams cad kyi ni gzhi/_/rnal 'byor chen po'i rmad byung che/_/gso sbyong gis min bzlas pas min/_/phreng bas ma yin 'gog pas min/_/grangs min dus min sbyin sreg min/_/'byin byed 
[\[232b.7\]]'gogs byed kyis ni min/_/ye shes chen po'i go 'phang zhi/_/rnal 'byor gcig bus rtogs par byed/_/mngon par shes pa lnga dang ni/_/de bzhin ye shes lnga yi mchog_/thig le gsum ni rnam sgom pa/_/zhi sogs bya ba yang dag ni/_/rnal 'byor 
[\[233a\]]
[\[233a.1\]]mchog gis 'grub par 'gyur/_/stong nyid ye shes mtshan nyid ni/_/ye shes sems dpa' rdo rje sems/_/dam tshig sems dpa' zhes bya gsungs/_/gnas dang grangs kyi dbye ba yis/_/bla ma brgyud pa las shes bya/_/rnal 'byor chen po'i 
[\[233a.2\]]rgyud dpal rdo rje phreng ba mngon par rtogs pa las thig le gsum rnam par dbye ba'i le'u ste nyi shu gcig pa'o//_//de nas gzhan yang de nyid nyon/_/de nyid gsum gyi go 'phang mchog_/sku gsung thugs kyi rdo rje yi/_/snying po bdag nyid dam tshig ni/_/yi ge gsum 
[\[233a.3\]]ni sku gsung thugs/_/snying po yang ni bshad par bya/_/de ni rnam phye khyod nyon cig_/de ni ji lta ba bzhin bshad/_/o~M ni sku yi rdo rje yi/_/snying po ru ni yang dag bshad/_/yi ge a dang yi ge u/_/yi ge ma zhes bya ba gsum/_/AHni chos 'khor pad+ma la/_/rlung gi 
[\[233a.4\]]'khor lo la ni khyab/_/sgrib med pa yi rlung chen po/_/srog tu gsungs pa thams cad bsdus/_/cha med cha dang bral ba dang /_/dngos po dngos med dbus na gnas/_/thig le 'khor lo'i cha la khyab/_/nam mkha'i khams kyi yi ge mchog_/sngags rnams 
[\[233a.5\]]kun gyi don gyi gnas/_/sngags rnams thams cad rab sad byed/_/sngags rnams kun gyi phan byed cing /_/ngag gi 'khor lo rab sad byed/_/dngos su lan gsum gyi ni gzhi/_/'byung ba thams cad dbang du byed/_/zad med 'phel ba med pa'i gnas/_/byang chub 
[\[233a.6\]]sa bon bde ba che/_/gzugs med khams su yang dag bshad/_/'khor lo bzhi yi don bsdus pa'o/_/u ni longs spyod 'khor lor gnas/_/me dang nyi ma 'dra ba yi/_/mgrin pa'i mtha' nas spyi gtsug mtha'/_/khyab pa gzi brjid kyi ni lus/_/gzugs kyi khams 
[\[233a.7\]]zhes bya bar shes/_/gnas ris bcu bdun bdag nyid can/_/bde chen 'khor lo zhes byar bshad/_/yi ge ma ni thig le tsam/_/gdong tshad mtha' yi sor bzhi tsam/_/dga' ba'i gtsug tor gnas na gnas/_/zla ba'i gzugs dang 'dra ba yi/_/bde ba chen 
[\[233b\]]
[\[233b.1\]]bo'i go 'phang zhi/_/rtsa ni kun la khyab pa po/_/mi phyed lus kyi go 'phang ni/_/'dod pa'i khams zhes bshad pa yin/_/bsdus na gnas ris nyi shu'o/_/de ltar rlung ni gnas gsum gyi/_/rtsa gsum gyi ni gnas su 'dus/_/yi ge o~M gyi brda shes na/_/khams gsum 
[\[233b.2\]]rnam par sad par byed/_/rnam par snang mdzad 'gro ba'i gzugs/_/spro ba'i bdag nyid can gyi rgyu/_/rnam par rtog pa'i rlung gnyis ni/_/sna yi bu ga nas ni byung /_/yang dag nyi ma zla ba gnyis/_/sbas pa nang nas rgyu bar byed/_/me ni 'bar ba rtse mo la/_/smin ma'i 
[\[233b.3\]]dbus su srog gi rlung /_/de ltar gcig pu'ang gsum du bshad/_/gtan la phab ste de nyid gsum/_/zhi ba khams gsum la khyab pa/_/skye ba'i sa bon rgyas pa'o/_/yi ge a ni ye shes mchog_/gsung gi rdo rje snying po mchog_/a ni gnyis dang yi ge ha~M/_/
[\[233b.4\]]ring por byas te dbye ba gsum/_/chos kyi dbyings kyi don bsdus pa/_/yi ge AHni sngar bshad zin/_/gnyis pa yang ni srog gi rlung /_/stong nyid ye shes ming can te/_/srog dang rtsol ba gnyis su rigs/_/yul dang dbang po bsdus pa'o/_/kun gzhi dang ni nyon 
[\[233b.5\]]mongs yid/_/gzung dang 'dzin pa'i ngo bo nyid/_/ngo bo gcig tu gyur nas ni/_/gsung gi rdo rje brjod pa'i mchog_/AHni chos 'khor pad+ma las/_/mgrin par yi ge AHnyid 'gyur/_/srog nyid dang ni thur sel dang /_/yi ge ha yis kun nas ni/_/mgrin pa'i 
[\[233b.6\]]dbus na gnas pa bcings/_/a ha~M kha nas gsal bar brjod/_/ro 'bab pa yi khrung khrung ni/_/ro skyur pa zhes bya bar gsungs/_/bkug nas rtag tu khyab par byed/_/gzugs kyi khams ni 'bar ba'o/_/ha dang de bzhin yi ge U/_/de ni yi ge ma dang gsum/_/rkang 
[\[233b.7\]]pa nas ni mgo mtha'i bar/_/'khor lo bzhi yi don bsdus pa/_/ha ni thur sel ming can rlung /_/bshang sgo gsang ba'i dbus na gnas/_/yi ge u ni khyab byed rlung /_/mgrin pa pad+ma'i dbus na gnas/_/yi ge ma ni srog rlung yin/_/dpral ba rlung gi 'khor lo 
[\[234a\]]
[\[234a.1\]]la/_/de dag gcig gyur snying ga nas/_/thugs kyi sa bon du ni brjod/_/mi bskyod snying po kha dog gnag_/gzugs med khams kyi ming can no/_/sku gsung thugs kyi rdo rje yi/_/snying po gsum du rab tu bshad/_/lag na rdo rjes thal sbyar nas/_/
[\[234a.2\]]slar yang thams cad mkhyen la zhus/_/rdo rje gsum gyi sngags don dang /_/gnas kyi dbye ba 'tshal lags na/_/'di rnams dbus na bdag po gang /_/ji lta bu zhig gtso bos gsungs/_/gtso bo rdo rje 'chang ba che/_/bcom ldan 'das kyis slar gsungs pa/_/gsang 
[\[234a.3\]]ba'i mchog tu gsungs pa yi/_/sbas pa'i don ni khyod 'dri ba/_/rgyud rnams kun du ma gsungs pa/_/rab tu bshad kyis mnyan par gyis/_/thugs kyi sa bon bdag po ste/_/kun gyi nang na rnam rtog med/_/gang phyir gtso bos gzhan rnams ni/_/sgrib dang de bzhin 'phrog 
[\[234a.4\]]pa dang /_/rnam par rtog pa'i rlung gnyis ni/_/lus kun la ni khyab par byed/_/sna yi bu ga las ni rgyu/_/lus la rtag tu 'byung bar byed/_/'gro ba drug gi 'khor lo'i lam/_/gang gi stobs kyis khyab par byed/_/gsum pa rnal 'byor pa yis rtogs/_/rnam 
[\[234a.5\]]rtog med par rmad byung che/_/rlung rnams thams cad 'gags pas na/_/skyes pa de nyid rtogs pa'o/_/rlung ni thams cad 'gog pa yang /_/yang dag rigs par nga yis bshad/_/sprul pa'i chos kyi 'khor lo'i dbus/_/rgyud 'di pad+ma gnyis su gsungs/_/drug cu rtsa 
[\[234a.6\]]bzhi brgyad 'dab gnyis/_/steng dang 'og tu kha bltas nas/_/slar yang kha sbyor tshul du gnas/_/srog dang thur sel rgyu bar byed/_/de nyid rtog pa dang bcas pa/_/rlung gnyis su ni gsal bar gsungs/_/sku dang gsung gi snying po gnyis/_/la la nA dang ra sa nA/_/a ba d+hU 
[\[234a.7\]]tI mchog gi gnas/_/de gnyis dbus na mchog gi mchog_/rnam rtog med ba rlung gi rlung /_/rtag tu rgyu zhing kun la khyab/_/rnam rtog gang thob rtag tu ni/_/las kun byed cing mkhas par 'gyur/_/rlung gi rang bzhin bye brag ni/_/brgya dang brgyad las gang rgyal ba/_/
[\[234b\]]
[\[234b.1\]]dus kun du ni 'phel bar rigs/_/rnal 'byor byis pas mi shes pa/_/skad cig gcig mngon rdzogs byang chub/_/de yis thob par rgyud 'dir gsungs/_/de ni gang tshe skad cig thob/_/de ni skad cig mchog tu gsungs/_/de yang ji ltar thob par byed/_/de la 
[\[234b.2\]]rigs pa ru ni brjod/_/thog mar rnal 'byor pa chen po/_/blo bzang gis ni zhi gnas bsgom/_/bskyed pa'i rim pa'i sbyor ba yis/_/khro bo'i phyag rgya byas nas kyang /_/dbang po yi ni sgo dgu la/_/thams cad du ni kun rdzob pa/_/hU~M bzlas pa ni mtshungs pa med/_/mchog tu rgyun mi 'chad 
[\[234b.3\]]par ni/_/zla ba gcig tu bzlas byas na/_/de rjes skad cig de la thob/_/gang phyir de ni bzlas byas na/_/snying ga'i pad+ma'ang steng bltas 'gro/_/de nas gsang ba'i pad+ma las/_/kha sbyor ba ni de bas kyang /_/rnam par rtog pa'i rlung gnyis ni/_/de las rnam par bcas nas 'gro/_/rnam rtog med pa'i rlung chen po/_/
[\[234b.4\]]sku gsung rdo rje bcad nas ni/_/rnam rtog med pa'i bde ba ster/_/sngags kyi de nyid kyis ni 'thob/_/a ba d+hU tI'i rgyun la gnas/_/smin dbus rlung ni bcad byas pa/_/de thob thob byas dga' ba ni/_/rgyun du 'chang zhing mi bzad pa/_/chags sogs bral zhing zhi ba dang /_/rang 
[\[234b.5\]]rig bde ba chen po'o/_/'dir ni rgyu mtshan bshad par bya/_/sngags grub pa yi rnal 'byor pas/_/'dar dang rdul dang ba spu langs/_/rtag tu dga' ba'i bsam pa dang /_/gdong ni zangs mdog yid du 'ong /_/kun gyis mthong dang dga' ba dang /_/grangs lhag chad pa la 
[\[234b.6\]]sogs dang /_/'jig rten chos dang de bzhin gnas/_/rnal 'byor sngags kyi de nyid ni/_/gnod pa nyid du mi 'gyur ro/_/rnal 'byor chen po'i rgyud dpal rdo rje phreng ba mngon par rtogs pa las sku gsum gyi snying po bshad pa'i le'u ste nyi shu gnyis pa'o//_//de nas gzhan yang 
[\[234b.7\]]bshad kyis nyon/_/de nyid gsum gyi tshig bstan bya/_/bdag nyid sngags sogs byed pa yis/_/ji lta ba bzhin rim pa rnams/_/bdag gi de nyid rnal 'byor mchog_/rdo rje sems dpa' nyid kyi rgyu/_/sangs rgyas kun gyi rang bzhin bdag_/sangs rgyas kun gyi sku gcig bu/_/
[\[235a\]]
[\[235a.1\]]kun mkhyen go 'phang mi gsal byed/_/rigs kyi dbye bas rab gsal byed/_/rigs ni lnga yi rnam pa gang /_/de ni phung po'i mtshan nyid do/_/phra rags la sogs dbye ba yis/_/thogs bcas thogs med mtshan nyid dang /_/'byung ba chen po bzhi yi dngos/_/
[\[235a.2\]]'di ni gzugs kyi phung bor gsungs/_/der ni rnam snang ngo bo dang /_/thams cad spro bar byed pa'i rgyu/_/bde dang sdug bsngal mchog tu zhi/_/grang dang dro ba mchog gi mchog_/gang gis shin tu rig pa ni/_/de ni tshor ba'i phung por bshad/_/rin chen 'byung ldan nyid kyi 
[\[235a.3\]]mtshan/_/de bzhin gshegs pa'i spros bdag nyid/_/glang po bong bu ce spyang dang /_/rta dang [{]ri dgas [,]ri dwags [}]dang ni phag_/pha dang ma dang pha yi spun/_/mdza' po snag gi gnyen tshan sogs/_/gang gis yang dag shes pa ni/_/'du shes phung po'i mtshan nyid ni/_/de bzhin 
[\[235a.4\]]gshegs pa 'od dpag med/_/de ni spros pa kun nas gsal/_/'gro ba khyab par yongs su shes/_/dge dang mi dge'i las 'bras bu/_/gzhan yang lung du ma bstan min/_/de yi 'du byed du ni bshad/_/don yod spro ba'i rang bzhin can/_/'khor ba dngos dang 
[\[235a.5\]]dngos med sogs/_/kun rtog 'byung ba'i bdag nyid can/_/rnam shes zhes ni rnam par shes/_/mi bskyod spro ba'i bdag nyid can/_/de ltar phung po yongs shes na/_/lung dang rigs pa'i shes pa skye/_/dzi na dzika dang rat+na d+h+r-ika_/A ro lika dang pradz+nyA d+h+r-ika_/badzra 
[\[235a.6\]]d+h+r-ika ces bya ba'i sngags/_/ci rigs par ni rim bzhin shes/_/spyan la sogs pa bzhi po gang /_/de ni khams gsum yongs su brtag_/sra ba la sogs bzhir phye bas/_/sa yi khams su yongs su brtag_/gti mug dga' bar mngon par brjod/_/de yi 
[\[235a.7\]]spyan du yongs su grags/_/zhu ba ci mchi khu ba sogs/_/rdzas kyi bye brag yang dag bsten/_/chu yi khams su rnam par shes/_/mA ma kI yi bdag nyid can/_/dro ba bza' btung smin pa dang /_/gzi brjid 'phro ba nyid thams cad/_/me yi khams su shes par bya/_/
[\[235b\]]
[\[235b.1\]]gos dkar spro ba'i bdag nyid can/_/'byung ba rngub pa rab tu 'phel/_/rlung rnams kyi ni tshogs kyi mchog_/brkyang ba dang ni bskum pa dang /_/steng dang 'og tu byed pa dag_/de ni rlung gi khams su shes/_/sgrol ma spro ba'i bdag nyid can/_/de ltar 'byung ba bzhi po yang /_/rnal 
[\[235b.2\]]'byor mchog nyid rnam par shes/_/mo har ti dwe Sha ra ti/_/rA ga ra ti badzra ra ti/_/de ltar rim pas sngags rnams ni/_/de dag mngon sum cho ga yis/_/gzugs la sogs pa yul gyi tshogs/_/lha mo'i gzugs kyi mtshan nyid du/_/rnal 'byor mchog gis rnam 
[\[235b.3\]]par shes/_/stong nyid gcig pu rgyu gcig pu/_/sngo ser sogs kyi dbye ba dang /_/ring dang thung ba'i rnam pa yis/_/lha mo de gzugs rdo rje ma/_/phyi rol gzung ba'i rang bzhin can/_/'khar rnga sil snyan sbubs rol mo/_/de bzhin rnga snyan pi bang dang /_/bstod dang 
[\[235b.4\]]smad sogs sgra dag ni/_/sgra yi rdo rje ma zhes bya/_/gzung ba dang ni rang bzhin mchog_/rnam par shes pa sad par byed/_/dri nga ba dang dri bzang dang /_/sbyar ba'i dri yi mchog rnams ni/_/dri rdo rje mar de shes bya/_/gzung ba'i rnam par cher dmar ba/_/ro drug mchog tu ldan 
[\[235b.5\]]pa ni/_/lan tshwa skyur la sogs dbye yis/_/rdo rje ro mar de shes bya/_/kun kyang gzung ba'i rnam pa'o/_/mig sogs dbang po la brten pa/_/rnam par shes pa'i tshogs brgyad ni/_/rim pa ji lta ba bzhin du/_/byang chub sems dpa' brgyad du shes/_/byang chub 
[\[235b.6\]]sems dpa'i bdag nyid che/_/mig gnyis sa yi snying por gsungs/_/gzugs la sogs pa ci rigs par/_/rang gi ngo bo spro bar byed/_/sgra yi rnam pa thams cad nas/_/bye brag so so ci rigs par/_/sgra yi rnam par shes pa ni/_/phyag na rdo rjer yang dag bshad/_/dri 
[\[235b.7\]]yi bye brag la spyod pa/_/so sor ji ltar rigs par ni/_/sna yi rnam shes mtshan nyid ni/_/nam mkha'i snying po rnam par shes/_/ro yi bye brag la spyod pa/_/dbye ba so so'i [{]go rims [,]go rim [}]bzhin/_/lce yi rnam shes mtshan nyid ni/_/'jig rten dbang phyug tu ni shes/_/reg bya'i 
[\[236a\]]
[\[236a.1\]]bye brag la spyod pa/_/bye brag so so'i [{]go rims [,]go rim [}]bzhin/_/reg bya'i rnam shes mtshan nyid ni/_/sgrib pa rnam par sel bar shes/_/yid kyi bye brag la spyod pa/_/dbye ba so so'i [{]go rims [,]go rim [}]bzhin/_/yid kyi rnam shes zhes gsungs pa/_/'jam dpal zhes 
[\[236a.2\]]bya'i ming can no/_/rgyus pa kun la yang dag sbyor/_/dbye ba so so'i [{]go rims [,]go rim [}]bzhin/_/bag chags yul gyi bdag nyid can/_/byams pa ru ni rnam par shes/_/rtsa rnams so so'i mtshan nyid can/_/bde ba kun gyi gzhi yi mchog_/dngos po kun gyi rang bzhin 
[\[236a.3\]]can/_/'di ni kun du bzang por bshad/_/de ltar rnam shes tshogs brgyad mchog_/yang dag de nyid bla na med/_/mig sogs dbang po'i rnam shes ni/_/gzugs sogs mthong ba'i rang bzhin no/_/rje ngar dpung pa brla thal gong /_/sgo gnyis dang ni thams cad kyi/_/
[\[236a.4\]]shes pa bcu yi mtshan nyid ni/_/khyab pa rnams su yongs su shes/_/gshin rje mthar byed shes mthar byed/_/pad+ma mthar byed bgegs mthar byed/_/'dod pa'i rgyal po mi g.yo ba/_/dbyig sngon dang ni stobs po che/_/gnod mdzes gtsug tor 'khor lo sgyur/_/de ltar 
[\[236a.5\]]de rnams gnas dbye bas/_/ye shes gsum gyis yongs su gsal/_/ngo bo gcig tu gyur nas ni/_/yang dag de kho na nyid rten/_/gang gis de nyid cho ga bzhin/_/bla ma brgyud pa las shes bya/_/sngags kyi de nyid rnal 'byor mchog_/ye shes chen po legs rgyas 
[\[236a.6\]]pa/_/skye med zad med mi gsal dang /_/'gyur ba med cing sgrib pa med/_/gnyis med 'jigs bral zhi ba dang /_/bde ba chen po'i go 'phang mchog_/sbrul dang btus dang mtha' med dang /_/mgo med yongs su dbye ba yis/_/oM dang hU~M phaT swA hA'i mtha'/_/
[\[236a.7\]]sbrul zhes bya ba mngon par brjod/_/rang ming yon tan dang ni gzugs/_/btus pa'i mtshan nyid ming can no/_/o~M la sogs pa zhabs med pa/_/mtha' med ces bya'i ming can no/_/swA yi mtha' can o~M med pa/_/mgo med ces ni bshad pa yin/_/
[\[236b\]]
[\[236b.1\]]thams cad yod la o~M med pa/_/mgo med ces ni bshad pa yin/_/de ltar mtshan nyid shes nas ni/_/sngags kyi de nyid bla na med/_/rtsa ba'i rgyud kyi rjes 'brangs nas/_/'di yi rgya chen don shes bya/_/ye shes de nyid rnal 'byor mchog_/gnyis pa thams cad rnam par 
[\[236b.2\]]spangs/_/dbang po thams cad mnyam par sbyor/_/dngos po thams cad gcig pu'i lus/_/ngag gi rnam rtog kun spangs pa/_/snang ba thams cad rnam spangs pa/_/bdag byin brlab pa'i rang bzhin can/_/kun la khyab pa rmad du byung /_/rang rig pa yi rnal 
[\[236b.3\]]'byor mchog_/skad cig bzhi yi mtshan nyid ni/_/cha bral kun 'gro khyab pa dang /_/rnal 'byor byis pas mi shes shing /_/kun rdzob yongs su mi shes pa/_/don dam rang gi ngo bo ni/_/rdzogs pa'i rim pas dbye ba dang /_/sngags kyi de nyid rab tu gsal/_/
[\[236b.4\]]a ni de nyid mtha' thig ler/_/yang dag thim pa rnam par bsgom/_/thig le yi ge a la thim/_/a ni mtha' yi ha tsam la'o/_/ha yang yi ge hU~M la'o/_/yi ge U ni ha~M la'o/_/yi ge ha~M yang o~M la thim/_/yi ge a ni thig le tsam/_/thig le yang ni sgra la 
[\[236b.5\]]thim/_/sgra yang sgra tsam la ni'o/_/sgra tsam mchog ni nam mkha' la'o/_/de yang 'od gsal ba la thim/_/'od gsal go 'phang gsal ba ni/_/shin tu rnam dag chos dbyings te/_/gnyis su med pa'i ye shes mchog_/rab tu sad cing rab tu 'char/_/ngag gi spyod 
[\[236b.6\]]pa rnams dang bral/_/gnyis pa thams cad rnam par spangs/_/phung po lnga ni gcig pu'i gzhi/_/'byung ba lnga ni yang dag bsten/_/rnam shes brgyad kyi tshogs dben pa/_/phyi yi yul drug bsdus pa ni/_/rlung bcus shes pa bcu bsdus pa/_/de ltar mtshan nyid kun bsdus 
[\[236b.7\]]pa'o/_/kun nas spro ba'i rnal 'byor gyis/_/gang gis bzhugs gnas srid pa gsum/_/dngos grub kun byed dpal dang ldan/_/skal ba bzang po kun 'phel ba/_/rdo rje de ni rdo rje sems/_/rdo rje 'jigs byed dbang phyug dang /_/he ru ka dang dus 'khor lo/_/dang 
[\[237a\]]
[\[237a.1\]]po'i sangs rgyas thub pa che/_/kun du bzang po 'jam dpal dang /_/sna tshogs spro ba'i bdag nyid can/_/sna tshogs yon tan tshogs kyi gzhi/_/kun nas spro ba'i rnal 'byor ni/_/rnal 'byor chen po dri ma med/_/ye shes de nyid gsal ba ni/_/rtog 
[\[237a.2\]]pa med cing gnas pa med/_/chos dbyings 'pho ba zhes bshad do/_/bskyed dang rdzogs pa'i mtshan nyid dag_/skra yi rtse mo brgyad stong 'dra/_/shin tu gsal zhing 'od gsal ba/_/lung dang rigs pa'i dbye ba yis/_/bla ma brgyud pa las ni shes/_/de ltar de nyid gsum 
[\[237a.3\]]de mchog_/zhal nas brgyud pa'i rim pa skye/_/gsang ba yi ni ye shes mchog_/bzhi pa'i mtshan nyid skad cig mchog_/rnal 'byor chen po'i rgyud dpal rdo rje phreng ba mngon par rtogs pa las de kho na nyid gsum gyi dam tshig gtan la dbab pa'i le'u ste/_nyi shu gsum 
[\[237a.4\]]pa'o//_//de nas yang dag bshad kyis nyon/_/sna rtse gsum gyi mtshan nyid ni/_/gsang ba snying ga gdong sna'i ming /_/gsum po rgyud las gsal ba ni/_/'khor lo gsum gyi dbye ba yis/_/rnal 'byor pa yis bsgom pa'i rim/_/shin tu chags 
[\[237a.5\]]pa'i dbang song ba'i/_/sems kyi bde ba ster bar byed/_/rlung gi de nyid sbyor ba yis/_/rtsa yi 'khor lo sad par byed/_/bde ba chen po kun nas skye/_/khams gsum ro gcig gyur nas ni/_/dgug dbang cho ga bzhin du bya/_/byang chub sems ni bde ba che/_/lhan 
[\[237a.6\]]skyes skad cig mtshan nyid ni/_/rdo rje rtse mor gzung bar bya/_/de nyid bde ba chen po ste/_/ye shes lnga yi rang bzhin can/_/kun rtog thams cad rnam par spangs/_/gsang ba'i sna rtser rdzas thig le/_/yang dag gzung ba'i bdag nyid can/_/chags chen 
[\[237a.7\]]sems ni gcig pu yis/_/rnal 'byor mchog tu shes par bya/_/pad 'dab drug cu rtsa bzhi la/_/rtsa yi 'khor lo rim bzhin 'char/_/de yi lte ba snar ni bshad/_/gsang ba bde ba thams cad ster/_/snying ga'i pad+ma 'dab ma brgyad/_/de yang lte ba snar ni brjod/_/
[\[237b\]]
[\[237b.1\]]zhe sdang nyid kyi sems ni bsgom/_/gsang sngags 'bar ba'i ye shes sems/_/yang dag spro bar byed pa'i rgyu/_/ngag gi rtog pa kun spangs pa/_/rmad byung chen po ye shes mchog_/rtag tu sngags ni nA da 'byung /_/rnam rtog med pa'i bde ba che/_/bsam gtan la 
[\[237b.2\]]sbyor bde ba'i mchog_/man ngag thob pas bde ba rgyal/_/zhe sdang myur du dbang byas nas/_/zhi ba'i de nyid rgyu gcig ni/_/zla ba nyi ma me dang gsum/_/lam gsum gyi ni dbus nas khyab/_/gdong gi sna ni zhes byar bshad/_/rlung rnams gnas kyi mtshan nyid 
[\[237b.3\]]dang /_/de la gnas pa'i ye shes che/_/thig le gti mug gis gnon yis/_/bsam gtan gti mug mchog las rgyal/_/dngos po thams cad rnam par spangs/_/ye shes lnga yi bdag nyid gsal/_/de kho na nyid lnga brten mchog_/de yi 'od zer thig le tsam/_/
[\[237b.4\]]gdong gi sna rtser yang dag brten/_/rnal 'byor mchog ni bsgom par bya/_/gti mug rgya mtsho las ni rgyal/_/de nyid dam tshig sems dpa' yi/_/ming can du ni yang dag bshad/_/sangs rgyas kun gyi dam tshig ni/_/ye shes lnga yi mtshan nyid can/_/rnal 'byor 
[\[237b.5\]]mkhas pa rnams kyis ni/_/gti mug mun pa rnam 'joms pa/_/kun mkhyen rtogs pa'i mtshan nyid ni/_/sangs rgyas lnga yi rigs gnas na/_/sna rtse bu ga las byung zhing /_/rlung lnga steng du yang dag rgyu/_/lus la rtag tu spyod par 'gyur/_/kun rdzob snar ni rgyu ba 
[\[237b.6\]]yi/_/sgo de las ni rnam par byung /_/g.yon dang g.yas dang gnyis ka dang /_/dal bar rgyu dang rnam pa bzhi/_/g.yas pa las ni 'byung ba'i khams/_/me yi dkyil 'khor nyid yin te/_/kha dog dmar po bzang po 'di/_/pad+ma mgon po rgyu ba'o/_/g.yon 
[\[237b.7\]]pa nas ni 'byung ba'i khams/_/rlung gi dkyil 'khor dang 'dres pa/_/ljang ser dag tu snang ba ste/_/las kyi mgon po rgyu ba'o/_/gnyis ka las ni 'byung ba'i khams/_/gser gyi mdog tu snang ba ste/_/dbang chen gyi ni dkyil 'khor nyid/_/rin chen mgon po rgyu 
[\[238a\]]
[\[238a.1\]]ba'o/_/dal zhing rgyu ba med pa'i khams/_/dag pa'i shel ltar snang ba ni/_/'di ni chu yi dkyil 'khor te/_/rdo rje mgon po rgyu ba'o/_/khams gsum las ni yang dag byung /_/rten dang brten par bzung ba ni/_/rnam par snang mdzad rang bzhin te/_/'chi 
[\[238a.2\]]ba'i mthar ni 'byung bar 'gyur/_/dkyil 'khor bzhi po de dag ni/_/rnam par bzhag pas rtag tu zlos/_/sngags bzlas pa yi grangs kyis ni/_/nyin mtshan rtag tu zlos pa yin/_/de ltar rlung ni sna rtser ni/_/kha dog lnga par rnam par bsgom/_/gnyis med 
[\[238a.3\]]mchog gi rnal 'byor gyis/_/'od zer tshogs ni dri ma med/_/de yis zhi sogs bya ba ni/_/rim gyis sbyor bas 'grub par 'gyur/_/rdo rje sems dpar 'gro bar 'gyur/_/rdo rje sems dpa' 'gro mgon la/_/de nas lag na rdo rjes zhus/_/thig le gsum gyi 
[\[238a.4\]]gzhung lugs ni/_/khyod zhabs bsnyen bkur gyis 'tshal na/_/'di la cung zad the tshom mchis/_/srid pa mthar mdzad gsal bar mdzad/_/rdzas dang sngags dang de bzhin rlung /_/thig le gsum ni bsgoms pa na/_/rnal 'byor pa gcig nyid dam ni/_/yang 
[\[238a.5\]]na rnal 'byor so sor bsgom/_/de la the tshom kun gcod gtso/_/bcom ldan rdo rje sems dpas gsungs/_/yun [{]rings [,]ring [}]chags chen dbang song bas/_/srid pa gsum du skyob pa rnams/_/de dag dgrol ba'i don du ni/_/rdzas kyi thig le gsungs pa yin/_/
[\[238a.6\]]zhe sdang chen po dbang song ba/_/mi gang mi srun pa yi lus/_/de rnams myur du grol don du/_/sngags kyi thig ler gsungs pa yin/_/gti mug chen pos kun nas 'khrul/_/srid pa'i rgya mtsho las skyob gang /_/de dag dngos grub brgyad 'bras bu/_/thob phyir 
[\[238a.7\]]ye shes rgya mtsho ni/_/rlung gi thig ler gsungs pa yin/_/yang dag de nyid spros pa ni/_/de ltar yang dag thig le gsum/_/bsam pa ji bzhin sbyor ji bzhin/_/tshe 'di nyid la grub don du/_/sgrib pa thams cad dag pa'i phyir/_/rtse gcig pa yi 
[\[238b\]]
[\[238b.1\]]sems kyis ni/_/ye shes gsum gnas nyams dga' ba/_/me tog 'bras bu chu yis brgyan/_/skye bos dben pa'i ri yi rtser/_/dngos grub thams cad bsdus pa ni/_/'bad pa yis ni bsgrub par bya/_/rnal 'byor chen po'i rgyud dpal rdo rje phreng ba mngon par rtogs 
[\[238b.2\]]pa las sna'i rtse mo gsum gtan la phab pa'i le'u ste nyi shu bzhi pa'o//_//de nas yang dag bshad kyis nyon/_/stong nyid ye shes mtshan nyid ni/_/lus la gnas pa de nyid mchog_/thams cad bdag nyid rtag tu bzhugs/_/chos rnams thams cad snang 
[\[238b.3\]]bar byed/_/mtshan nyid stong pa nyid du 'dod/_/de las ye shes bde ba che/_/'od gsal ba ni rnam dag pa/_/gang phyir a ba d+hU tIr zhugs/_/yang dag stong pa nyid du 'dod/_/chos rnams rnam rtog snang ba mched/_/kun rtog thams cad gcod par byed/_/rnam 
[\[238b.4\]]rtog rlung gi ngal bso ba/_/de ni stong pa nyid du bshad/_/gtso bo chen po mi bskyod pa'i/_/'jig rten khams ni de nyid do/_/der ni rtag tu bzhugs pa'i sa/_/srog gi ye shes ming can te/_/gzugs med drag po chen po yi/_/zhi ba'i rang bzhin mtshan 
[\[238b.5\]]nyid can/_/de la ye shes bde ba che/_/byang chub sems kyis gang ba nyid/_/de nyid bde chen go 'phang gnas/_/ye shes yang dag byang chub sems/_/de la sogs pa ming gi sgras/_/brjod bya gcig pu bde ba che/_/dngos po gcig dang ldan pa nyid/_/stong 
[\[238b.6\]]nyid ye shes zhes ni brjod/_/bde ba can zhes de la bshad/_/bde ba dge ba'i thob mtshan nyid/_/gang de bde bar gnas pa ni/_/de ni bde ba can zhes brjod/_/tshe dpag med pa'i zhing khams na/_/bde ba kun gyi gzhi yi mchog_/byang chub sems ni tshe 
[\[238b.7\]]dpag med/_/de las byung zhing skye ba'i 'od/_/de phyir 'od dpag med du shes/_/bde ba kun gyi gzhi yi mchog_/stong nyid rdo rje dbyings dbang phyug_/ye shes rdo rje'i dbang phyug dang /_/de nyid mnyam par sbyor ba ni/_/stong nyid ye shes zhes ni brjod/_/shes 
[\[239a\]]
[\[239a.1\]]rab pad+ma la la nA/_/zla mtshan nyi ma 'bab pa na/_/de yang stong par rnam par shes/_/gnyis pa thams cad rnam par spangs/_/thabs kyi rdo rje ra sa nA/_/zla ba shu kra rab tu 'bab/_/de ni ye shes mchog tu gsungs/_/bde ba chen po'i go 
[\[239a.2\]]'phang mchog_/de gnyis sbyor ba mchog tu shes/_/stong nyid ye shes mi zad pa/_/zla ba nya dang de nyid yin/_/rnal 'byor ma yi zhal las shes/_/rnal 'byor chen po'i rgyud dpal rdo rje phreng ba mngon par rtogs pa las stong pa nyid kyi tshig bshad pa'i le'u ste/_nyi shu lnga 
[\[239a.3\]]pa'o//_//de nas gzhan yang bshad kyis nyon/_/lus ni stong pa nyid kyi gnas/_/lus ni gang gis shes pa ni/_/lha rnams kun gyi pho brang mchog_/longs spyod chos dang sprul pa dang /_/bde ba chen po yi ni rten/_/'khor lo yang ni gang bshad pa/_/rim 
[\[239a.4\]]pa ji bzhin ma lus pa/_/de ltar rtag tu yang dag bzhugs/_/thim dang longs spyod bdag po ni/_/lha nyid mchog tu gnyis su med/_/yang dag ngo bo'i go 'phang rten/_/ye shes chen po'i go 'phang phyir/_/bde ba chen po'i yang dag rten/_/zhe sdang che dang gti mug che/_/phrag 
[\[239a.5\]]dog che dang chags dngos kyis/_/khro bo che dang rnam pa'i mchog_/'khor ba'i mdud pa nges gcod pa/_/sa dang chu dang de bzhin me/_/rlung dang nam mkha'i dbye ba yis/_/gzugs dang sgra dang de bzhin dri/_/ro dang reg bya nyid dang ni/_/chos kyi dbyings dang mig [{]bzangs [,]bzang [}]dang /_/
[\[239a.6\]]rna ba sna dang lce dang ni/_/lus kyi rnam shes chos dang ni/_/kun gzhi nyon mongs can gyi yid/_/dad dang brtson 'grus dran ting 'dzin/_/shes rab dbang po'i dbye ba yis/_/dad stobs brtson 'grus stobs dang ni/_/dran pa'i stobs dang ting 'dzin stobs/_/shes rab 
[\[239a.7\]]stobs ni bla na med/_/ji bzhin gnas su yang dag shes/_/lus kyi lha ru gsal ba yin/_/sngon bzhin ming gi dbye ba yis/_/sngags kyi dbye bas rim pa dang /_/sngags dgod pa yi rnal 'byor gyis/_/rim bzhin gnas kyi dbye ba yis/_/lung gis rnam par nges 
[\[239b\]]
[\[239b.1\]]byas pa'i/_/yang dag gnas kyi dbye ba dang /_/lha mo rtag tu rnal 'byor pas/_/bdag la byin rlabs go 'phang gnas/_/'dod pa lnga la longs spyod cing /_/rab tu 'bad de mchod pa bya/_//rdo shing sa yi rang bzhin gyi/_/phyi rol lha la phyag mi bya/_/bdag la byin rlabs rim de 
[\[239b.2\]]nyid/_/gzhan du srid pa gsum na med/_/de kho na nyid rnal 'byor mchog_/bdag la byin rlabs sgrib med pa/_/sngags dang phyag rgya'i rim pa sogs/_/phyi yi dngos po mi bgrang ste/_/de nyid thob pa'i rnal 'byor pa/_/rnal 'byor ma la mchog tu ni/_/'bad pas byin gyis 
[\[239b.3\]]brlab par 'dod/_/bdag byin rlob thabs mtshan nyid do/_/rnal 'byor chen po'i rgyud dpal rdo rje phreng ba mngon par rtogs pa las lus kyi lha ye shes kyi mtshan nyid kyi le'u ste nyi shu drug pa'o//_//de nas gzhan yang lha mo yi/_/de rnams kyi ni ming bshad bya/_/'khor 
[\[239b.4\]]lo bzhi yi dbye ba yis/_/rtsa yi rim pa'i grangs kyis ni/_/las dang rdo rje pad+ma dang /_/'khor lo la sogs rigs dbye bas/_/rim pa bzhi yi dbye ba yis/_/rtsa yi rim pas yang dag bzhugs/_/'dir ni rigs ni lnga par yang /_/de kho na nyid nyams myong mchog_/
[\[239b.5\]]tshor ba nyams su myong ba yi/_/thams cad la ni khyab par gnas/_/sprul pa rang gi rigs las skyes/_/lha mo 'di dag yang dag zhugs/_/mkhyen ma gtum mo dpa' mo ma/_/las sgrol ma dang yid gcugs ma/_/'khrul 'khor ma dang 'bud ma dang /_/de bzhin 
[\[239b.6\]]rlung rgyu ma dang ni/_/snying stobs yang dag sangs rgyas ma/_/rab dang ma dang yid 'ong ma/_/grub ma sprul 'tsho sgra ma dang /_/gter 'dzin lha yi dbang phyug ma/_/ge sar pad+ma dri med ma/_/rlung gi lu gu rgyud byed ma/_/bzang mo dang ni khwa yi gdong /_/gnyid log ma dang 
[\[239b.7\]]mi 'phel ma/_/'phar ma sngo bsangs dus mtshan ma/_/rtse 'jo ma dang skal bzang 'phel/_/na ra dza na khyi gdong ma/_/chags ma dga' ma rnam sgeg ma/_/brtson 'grus 'phel dang dkar mo dang /_/bdud rtsi lnga ni 'phel ba ma/_/dngos 'bebs shin tu dpa' mo dang /_/
[\[240a\]]
[\[240a.1\]]pad+ma rnga dang 'dod ma dang /_/sgyu ma yid 'ong mdza' mo dang /_/skyur dang chang gi dbang phyug ma/_/mi bzad che dang las skal bzang /_/me tog bzang mo gdug rmongs ma/_/steng gzigs zhal dang rtse gsum mtshan/_/mdzes ma dang ni ljags bskyod 
[\[240a.2\]]ma/_/rtag bam ma dang gar ma dang /_/[{]ri dgas [,]ri dwags [}]mig dang chags dga' ma/_/sna tshogs rmongs par rol pa mo/_/dkar mo 'jig rten gsum pa mo/_/ro blan dri med 'gro bstun ma/_/ral ga rnams ni yang dag bzhugs/_/rtag tu brgyad dang brgyad spel grangs/_/zhal 
[\[240a.3\]]gsum phyag drug dri ma med/_/rigs kyi phyag rgya dbye ba yis/_/mtshon cha rnams kyis yang dag brgyan/_/de dag sna tshogs rdo rje g.yas/_/g.yon pa 'gying bas ut+pal/_/g.yas na 'khor lo rin chen dang /_/de bzhin ral gri chos 'byung ni/_/g.yon gyi 
[\[240a.4\]]phyag gnyis la ni 'gyur/_/sems dpa'i skyil krung gis legs bzhugs/_/zhal ni ljang khu spyan gsum pa/_/don yod grub pa'i cod pan can/_/zhal rnams bzhad par bsgom pa dang /_/bde ba thams cad 'phel bar byed/_/rang gi ming gi dbye ba yis/_/yi 
[\[240a.5\]]ge gsum dang rnam par spel/_/sngags kyis kyang ni yang dag mchod/_/'dod pa'i de nyid rab stsol mdzad/_/chos kyi 'khor lo rtsibs brgyad dbus/_/lha 'di dag ni yang dag bzhugs/_/rdor dbyings dbang phyug lA ma dang /_/rdo rje phyag rgya stobs chen mo/_/rdo rje sgeg 
[\[240a.6\]]mo rdo rje gdong /_/rdo rje chos ma rdo rje bzang /_/rdo rje rol mor shes par bya/_/chos kyi 'khor lor dgu bdag nyid/_/zhal gsum phyag drug rnam pa dang /_/sems dpa'i skyil krung gis legs bzhugs/_/rdo rje 'khor lo rin chen dang /_/g.yas pa yi ni phyag 
[\[240a.7\]]na 'dzin/_/g.yon na ral gri pad+ma dang /_/dril bu 'dzin pa bla na med/_/sku mdog sngon po spyan gsum pa/_/zhal gyi mche ba cung zad gtsigs/_/rang ming yi ge gsum dang spel/_/sngags kyis de dag rab tu mchod/_/longs spyod 'dab ma bcu drug la/_/pad+ma'i 
[\[240b\]]
[\[240b.1\]]dbus na lha rnams bzhugs/_/pad+ma'i sgrol ma pad dkar mo/_/pad+ma ku mu da 'phel ma/_/pad+ma'i spyan dang pad gtsug phud/_/pad+ma'i phreng ba pad skyes ma/_/pad gdan pad+ma'i dra ba ma/_/de bzhin pad+ma'i 'od dang ni/_/pad+ma'i spyan dang pad [{]bzangs sam[,]bzang ngam[}]/_/pad+ma'i nang bzhugs pad skyes ma/_/
[\[240b.2\]]pad+ma'i ge sar pad+ma ma/_/de ltar 'di ni yang dag bshad/_/zhal gsum phyag drug rnam pa can/_/sems dpa'i skyil krung gis legs bzhugs/_/g.yas na pad+ma 'khor lo dang /_/rdo rje yang ni 'debs par mdzad/_/g.yon na ral gri dril bu dang /_/rin po che yis rnam par sgeg_/
[\[240b.3\]]spyan gsum rnam par 'char ba dang /_/pad+ma dmar po'i mdog ltar dmar/_/nyi ma'i dkyil 'khor nyer bzhugs shing /_/sems dpa'i skyil mo krung gis bzhugs/_/rang ming yi ge gsum dang bcas/_/'di rnams sngags ni bla na med/_/bde ba chen po'i 'khor lo che/_/
[\[240b.4\]]pad 'dab sum cu rtsa gnyis la/_/rtag tu lha mo rnams ni bzhugs/_/rab tu sad pa 'bad pa can/_/'khor lo'i shugs ma rdo rje ldan/_/rin chen sgrol ma pad zhugs ma/_/sna tshogs las ma gti mug dga'/_/zhe sdang rdo rje dga' chags ma/_/rdo rje las chags gzugs 
[\[240b.5\]]rdo rje/_/sgra yi rdo rje ro rdo rje/_/reg bya rdo rje chos dbyings ma/_/spyan 'od ma dang thod dbyangs ma/_/sna yi snang ba ro dga' ma/_/sku yi rgyal mtshan yid dga' ma/_/khams bcas ma dang rgyu 'bab ma/_/gshin rje 'joms pa'i blo yi ni/_/bye brag rnam par rgyas ma dang /_/
[\[240b.6\]]pad+ma'i ral pa gyen du brdzes/_/bgegs rnams thams cad 'joms pa mo/_/sbas pa'i mthil dang dbyug sngon ma/_/shin tu brtan ma stobs chen ma/_/rang byung ma dang 'khor lo'i gtsug_/de ltar rtsa yi dbus nas shar/_/slar yang lha mo zhal gsum dang /_/phyag 
[\[240b.7\]]drug bde ba 'phel ba can/_/zla ba'i dkyil 'khor la yang bzhugs/_/dri med pad+ma dkar mo'i mdog_/zhi ba zhal gsum spyan gsum pa/_/g.yas pa'i phyag na bsnams pa ni/_/'khor lo lcags kyu rdo rje rim/_/de bzhin g.yon pa'i phyag gsum la/_/pad+ma 
[\[241a\]]
[\[241a.1\]]zhags pa rin po che/_/'char dang 'debs dang sgeg par mdzad/_/pad+ma dkar po 'dra ba'i 'od/_/spyi bor rnam par snang mdzad 'chang /_/rang gi ming dang yig gsum ming /_/'di dag sngags ni [{]go rims [,]go rim [}]bzhin/_/de nyid mchog ni rab tu gsal/_/
[\[241a.2\]]sku gsung thugs kyi sdom pa ni/_/de lta bu yi sdom pa mchog_/lha mo rnams kyi de nyid mchog_/rtag tu gnyid log lus la gnas/_/'dod pa lnga yi longs spyod bsten/_/mchod pa nyid kyis yang dag mnyes/_/rdo rje pad+ma'i bde bas myos/_/rdo rje sems dpa'i 
[\[241a.3\]]go 'phang mchog_/mnyes nas slar yang gso bar byed/_/de yi zhi sogs bya ba rnams/_/'grub 'gyur 'di la the tshom med/_/bsam gtan rnal 'byor sogs spyod dang /_/sngags dbyibs la sogs bya ba ni/_/dgos med mchog tu cung zad ni/_/bla ma'i lung las 
[\[241a.4\]]yang dag skyes/_/de phyir rdo rje slob dpon ni/_/'bad pas dngos grub kyis mnyes bya/_/rnal 'byor chen po'i rgyud dpal rdo rje phreng ba mngon par rtogs pa las 'khor lo bzhi'i lha mo bzhi rim pa rnam par phye ba'i le'u ste nyi shu bdun pa'o//_//de nas gzhan yang bshad bya 
[\[241a.5\]]ba/_/'char dang nub pa'i mtshan nyid ni/_/rtsa rnams kyis ni rnal 'byor mchog_/dngos grub thams cad kyi ni gnas/_/mdun gnas pa yi yul rnams las/_/yid la byed pas der mi 'gro/_/sngon gyi bag chags nang gnas pa/_/de tshe dbang po rab tu gsal/_/
[\[241a.6\]]de yis de ni rab tu sad/_/de rnams rtsa la rim bzhin gnas/_/rab sad de yis sad byas nas/_/lha mo rang yang 'khor lo las/_/de yis 'char ba'i rim par gsungs/_/nub pa yang ni bshad par bya/_/yul rnams kyang ni dngos bral med/_/yid la 
[\[241a.7\]]byed nas gzhan du gnas/_/bag chags kyang ni sad mi sad/_/rtsa rnams 'char bar mi 'gyur zhing /_/lha rnams yang dag sad par ni/_/de yi phyir ni mi 'gyur te/_/snying gi dbus nas bde ba'i dngos/_/sangs rgyas nyi ma gsal ba'i 'od/_/gzung dang 'dzin 
[\[241b\]]
[\[241b.1\]]pa'i gzugs kyis kyang /_/de ni 'od zer bcu gnyis te/_/'od 'phel 'od zer gzi brjid ma/_/gsal ba 'bar ma 'od 'bar ma/_/mig la sogs pa la brten nas/_/phyi rol gzugs sogs 'dzin pa'o/_/mun sel 'od ma snang ba mo/_/gsal mdzes gsal 'od nyi ma 
[\[241b.2\]]gsal/_/phyi rol gzugs sogs rnam pa'o/_/drug po 'di dag 'og tu 'dod/_/lha mo rnams ni gang 'char ba'ang /_/ye shes nyi ma 'char ba yin/_/de yang yang dag nub pa ni/_/de yang mchog tu nub pa'o/_/'char ba nub pa rnams chad pa/_/go 'phang mchog 
[\[241b.3\]]tu shes par bya/_/rnal 'byor chen po legs par sad/_/sangs rgyas nyi ma sdom pa'o/_/'di ni rnal 'byor de nyid mchog_/'char dang nub pa'i mtshan nyid do/_/rdo rje gsang ba'i rjes 'brangs nas/_/bla ma brgyud pa las shes bya/_/rnal 'byor chen po'i rgyud dpal 
[\[241b.4\]]rdo rje phreng ba mngon par rtogs pa las 'char ba dang nub pa'i le'u ste nyi shu brgyad pa'o//_//de nas gzhan yang bshad kyis nyon/_/dga' ba skyes pa'i mtshan nyid ni/_/gang gis yang dag shes pa yis/_/rdo rje sems dpa'i go 'phang mchog_/de ni rtsa yi 'khor 
[\[241b.5\]]lo la/_/slar yang rgyas dang bsdus pa yis/_/'khor lo bzhi yi yang dag sbyor/_/rtsa rnams brgyad dang gnyis lhag pa/_/mtshams kyi rtsa yi rim pa yang /_/rtsa ni bcu drug la yang brten/_/bzhi dang bzhi yis rtag tu khyab/_/de rnams dga' ba'i rim pa'o/_/chu khams 
[\[241b.6\]]khong du chud pa can/_/pad+ma'i snal ma lta bu yi/_/de nas de yis khyab byas shing /_/bde ba chen po phan par byed/_/'khor lo so so'i dbye ba yis/_/cha bzhi pa yi yi ge ha/_/shin tu phra ba'i cha dag tu/_/khyab pa brten gyi tshul du gnas/_/rim pa bzhi yi dbye ba las/_/
[\[241b.7\]]rim pa bcu drug dbye bas 'thob/_/phreng ba'i bdag nyid rmad byung ba'o/_/ro gcig pa yi go 'phang 'thob/_/rim gyis so sor nyams myong las/_/sna tshogs chu yi sbyor ba las/_/rim gyis rgya mtsho chu bzhin du/_/sbyor ba bzhi yi 'khor lo'i dus/_/dga' ba 
[\[242a\]]
[\[242a.1\]]bzhi ni de la brjod/_/rnal 'byor ma rgyud spyod pa las/_/go 'phang mchog ni thob par 'gyur/_/rnal 'byor chen po'i rgyud dpal rdo rje phreng ba mngon par rtogs pa las dga' ba bskyed pa'i mtshan nyid kyi le'u ste nyi shu dgu pa'o//_//de nas gzhan yang yang dag 
[\[242a.2\]]nyon/_/rdo rje brtan pa'i lus kyis ni/_/rtag tu rtsa rnams kyi ni rgyun/_/de kho na nyid ngas bshad bya/_/stong phrag nyi shu rtsa bzhi ni/_/rtsa ni rtag tu rmad byung ba/_/byang chub sems ni 'bab par shes/_/bde ba thams cad rab tu 'phel/_/rtag tu rmad du byung ba'i rtsa/_/stong 
[\[242a.3\]]phrag nyi shu rtsa bzhi ni/_/khrag 'bab par ni shes par bya/_/nyi ma 'pho ba'i bdag nyid can/_/rtag tu rmad du byung ba'i rtsa/_/stong phrag nyi shu rtsa bzhi ni/_/rlung rgyu bar ni shes par bya/_/rgya mtsho chen po'i rgyud las ni/_/lus kyi gnas ni dbye ba yis/_/de nyid nyi shu rtsa 
[\[242a.4\]]bzhir brjod/_/thim dang longs spyod bdag po nyid/_/grangs ni bdun cu rtsa gnyis brjod/_/re re'ang 'khor lo stong stong ngo /_/thim pa longs spyod bdag 'dod pa/_/gtso bo yang ni bsdus pa las/_/gnas rnams kyi ni grangs su 'gyur/_/slar yang bsdus nas 'gro ba 
[\[242a.5\]]na/_/gsum po brgyad brgyad dbye ba'ang ni/_/nyin dang mtshan mo'i dbye ba dang /_/thun tshod skad cig sbyor ba yis/_/rtsa rnams gong nas gong du ni/_/nang du 'gro bar shes par bya/_/g.yon pa byang chub zla ba 'bab/_/g.yas pa khrag dang nyi ma 'bab/_/dbus ni rlung rgyu 
[\[242a.6\]]ba yis ni/_/mi sad byed par shes par bya/_/la la nA dang ra sa nA/_/a ba d+hU tI zhes bya'i ming /_/de rnams spro ba'i sbyor ba yis/_/re re'i rim gyis thun brgyad brgyad/_/gsum po nyi shu rtsa bzhi 'gro/_/thim dang longs spyod bdag po'i phyir/_/rim gyis grangs ni 
[\[242a.7\]]bdun cu gnyis/_/slar yang de spro sbyor ba yis/_/re re 'ang stong stong dbye ba yis/_/rtag tu grangs nyid 'gyur ba ni/_/stong phrag bdun cu rtsa gnyis so/_/gtso bo gsum po slar yang ni/_/sbyor bas gcig pa nyid du 'gro/_/dang po las ni rnal 'byor phas/_/phra ba 
[\[242b\]]
[\[242b.1\]]de ni shes par dka'/_/bsam gyis mi khyab mchog tu ni/_/thig le nA da rnam par spangs/_/bde ba kun gyi gzhi gsang ba/_/srog gi rten gyi mtshan nyid dang /_/rdo rje dbyings kyi dbang phyug dang /_/dus kyi rtsa ni rnam par bshad/_/ro gcig go 'phang bdag nyid can/_/rnal 
[\[242b.2\]]'byor ma yi rgyud las shes/_/rnal 'byor chen po'i rgyud dpal rdo rje phreng ba mngon par rtogs pa las rtsa 'bab pa'i mtshan nyid kyi go cha zhes bya ba'i le'u ste sum cu pa'o//_//de nas gzhan yang bshad kyis nyon/_/mtshams kyi rtsa yi ngo bo nyid/_/rtsa rnams sdom pa 
[\[242b.3\]]'char ba ni/_/gang gis shes na rtag tu ni/_/mchog tu dga' ba nyams myong ba/_/lha yi ye shes gsal bar byed/_/lha yi sngags su yang dag sbyor/_/lha yi rnal 'byor don nges pa/_/de nyid gsum sbyor dri ma med/_/de gsum cig char bdag nyid sdom/_/
[\[242b.4\]]'jig rten gsum du khyab cing phra/_/lus kun la ni yang dag brten/_/ye shes sems dpa' rdo rje sems/_/gang phyir dam tshig sems dpa' bde/_/rnal 'byor mchog tu shes par bya/_/khyab pa'i de nyid rmad byung ba/_/mchog rab mchog dang phra ba 
[\[242b.5\]]dang /_/rang byung ye shes mi zad pa/_/byang sems sum cu rtsa gnyis 'bab/_/rtsa ni thams cad mchog tu rgyas/_/bde ba chen po'i 'khor lor gnas/_/cha kun bdag nyid rtsa ba ni/_/de yi dbus su rtsa gsum ste/_/gtso bo yang ni yang dag bshad/_/zla ba 
[\[242b.6\]]nyi ma me rgyu ba/_/'byung ba thams cad la ni khyab/_/ji ltar shing rtsa cung zad cig_/sa la brtan par gnas pa na/_/sdong bu yal ga 'dab phre'u/_/sogs pa yis ni kun nas khyab/_/de bzhin skyes bu mgor ldan pas/_/phung po khams la sogs tshogs 
[\[242b.7\]]la/_/mchog tu kun nas khyab pa'o/_/rnam par thar pa'i sgo gsum dngos/_/de kho na nyid gsum sdom pa/_/'dod chags zhe sdang gti mug dang /_/rang bzhin mtshan nyid dbye ba gsum/_/mtshan mo nyin mo mtshams kyis kyang /_/dam tshig mtshan nyid rnam pa 
[\[243a\]]
[\[243a.1\]]gsum/_/sangs rgyas dam chos dge 'dun ni/_/gsum phye dam tshig mtshan nyid dang /_/stong nyid ye shes rdo rje ni/_/rnam gsum de nyid mtshan nyid do/_/rgyu dang 'bras bu nye 'khor ni/_/rnal 'byor gsum gyi mtshan nyid do/_/rlung dang bad kan mkhris 
[\[243a.2\]]pa ni/_/gsum phye khams ni bsdus pa'o/_/'dod khams gzugs khams gzugs med khams/_/'jig rten gsum po'i mtshan nyid do/_/rtsa ba gsum dang 'bras bu gcig_/rim bzhin gyur nas chos 'khor 'gro/_/de ni sprul pa gsum du gsal/_/sku gsung 
[\[243a.3\]]thugs kyi rang bzhin gyis/_/gang tshe de la de sbyor ba/_/de ni gzas zin mtshan nyid do/_/gang tshe cung zad sbyor ba na/_/de tshe phyed 'dzin mtshan nyid do/_/gang phyir srog gi rlung bcom na/_/de tshe 'chi ba'i mtshan nyid yin/_/rtsa yi gtso bo'ang nyid rnams ni/_/gsum po nges pa 
[\[243a.4\]]zhes ni bya/_/rgyas par rnal 'byor ma rgyud las/_/rnal 'byor pa yis gsal por shes/_/rnal 'byor chen po'i rgyud dpal rdo rje phreng ba mngon par rtogs pa las mtshams kyi rtsa gsum gyi nges pa'i le'u ste sum cu gcig pa'o//_//de nas gzhan yang bshad kyis 
[\[243a.5\]]nyon/_/rlung skye ba yi mtshan nyid ni/_/dus kyi glags ni btsal ba na/_/ji ltar dngos su yang dag shes/_/bag chags nyon mongs can gyi yid/_/rang gi ngo bo gzugs gzhan mthong /_/don ni shes par mi shes shing /_/rlung tsam gcig pus rmongs pa'o/_/kun 
[\[243a.6\]]gzhi rnam shes bkug nas ni/_/bag chags nang du rnam par spyod/_/bag chags kyis ni rnam shes bzung /_/bag chags dang 'dres rim pa las/_/nang gi bag chags bsgos pa yis/_/de rnams zla mtshan dus su ni/_/mngal gyi rtsal 'jug pa na/_/rdo rje khu 
[\[243a.7\]]khrag zhu thig le/_/'dres pa ru ni gyur pa dang /_/kun gzhi las ni rnam shes skye/_/ji ltar chang ros myos pa bzhin/_/kun gzhi rnam shes bag chags las/_/rnam par shes pa'i rgyun ni skye/_/nyon mongs can nyid srog rlung nyid/_/skad cig gcig la yang dag 'gro/_/
[\[243b\]]
[\[243b.1\]]thog mar 'pho ba'i dus su ni/_/nya yi rnam pa lta bur 'gyur/_/'pho ba gnyis pa'i dus su ni/_/slar yang khrag dang 'dres pa ni/_/steng dang 'og gi dbye ba yis/_/srog gi rlung ni gnyis su 'gro/_/thur sel rlung gi 'gro 'ong la/_/rus sbal rnam par 'dzin par 'gyur/_/
[\[243b.2\]]de nas 'pho ba gsum pa la/_/khrag dang khu ba zos pa na/_/thur du sel ba'i rlung gi tshogs/_/bskams nas kun du rlung ni 'byung /_/steng du kha bltas nas ni gnas/_/phag rgod 'dra ba'i lus 'chang 'gyur/_/slar yang 'pho ba bzhi pa la/_/khrag dang khu ba 
[\[243b.3\]]bsgos pa ni/_/gyen du rgyu ba'i rlung bkug nas/_/'og tu kha bltas nas ni 'gro/_/seng ge'i rnam pa yis kyang ni/_/khyab byed rlung ni spro bar byed/_/de nas 'pho ba lnga pa la/_/khrag dang khu ba 'phel nas ni/_/mnyam gnas rlung ni 'dar nas ni/_/me yi gzugs 
[\[243b.4\]]red rim bzhin 'gro/_/mnyam gnas rlung gis khyab byed spro/_/gang gis 'gul dang 'dar bar 'gyur/_/phung po lnga ni rdzogs pa na/_/de ltar gsungs pa de las slar/_/'pho ba drug pa'i dus tshod la/_/sa yi khams dang mig gnyis dang /_/khyab byed rlung gis 
[\[243b.5\]]klu rlung spro/_/rlung gi dngos po 'phel bar byed/_/de nas 'pho ba bdun pa la/_/chu yi khams dang sna bug dod/_/klu yi rlung gis rus sbal rlung /_/spros nas gnyis su med par sprod/_/de nas 'pho ba brgyad pa la/_/me dang sna yi bu ga 'byung /_/rus sbal rlung 
[\[243b.6\]]gis rtsangs rlung spro/_/rang gi rang bzhin shes par byed/_/de nas 'pho ba dgu pa la/_/rlung gi khams dang ro ni tshor/_/rtsangs pa zhes bya'i rlung chen pos/_/lha sbyin rlung ni spro bar byed/_/de rjes 'pho ba bcu pa la/_/lha sbyin rlung gis gzhu rgyal spro/_/rlung kun bsdus 
[\[243b.7\]]pa'i mtshan nyid can/_/dgu pa'i dbus na khyab pa'i khams/_/phra zhing thogs med mtshan nyid can/_/rtsa dang rgyu ma rgyus pa'i sbubs/_/sgo ni dgu po rgyas par byed/_/lus kyi mchog tu tshor ba dang /_/gcig tu reg pa'i mtshan nyid 'dzin/_/rab sad mchog ni 
[\[244a\]]
[\[244a.1\]]nam mkha' la/_/'od gsal bzang po yang dag gnas/_/sangs rgyas rnams kyi shes pa bcu/_/de lta bu nyid bshad par bya/_/'pho ba bcu ni sa bcu ste/_/rim pa yi ni rnam par shes/_/ma ni shes rab pha rol phyin/_/b+ha ga phyag rgya chen por 
[\[244a.2\]]brjod/_/byis pa yang dag rdzogs sangs rgyas/_/thams cad mkhyen cing thams cad gzigs/_/mgo bo'i skra ni bregs pa dang /_/phru ma'i chos gos dmar po bgos/_/dpal dang ldan pa thal mo sbyar/_/spyi bo sa la gtugs pa phyag_/mtshan ni sum cu rtsa gnyis 
[\[244a.3\]]'chang /_/dpe byad bzang po brgyad cus brgyan/_/ye shes chen po legs par sad/_/'du byed thob pa grol dang bcas/_/dpa' bo chen po rnam rtog med/_/skyed byed sha ni 'jig par byed/_/bdud rtsi lnga ni ye shes che/_/rtag tu bdud rtsi lnga myong byed/_/dngos po 
[\[244a.4\]]thams cad rnam spangs pa/_/rnal 'byor seng ge bzhin du spyod/_/'di gnyis mchog ni gsang ba ste/_/gang du yang ni ma gsungs so/_/rlung skyes pa yi nges pa ni/_/bla ma brgyud pa las shes bya/_/rnal 'byor chen po'i rgyud dpal rdo rje phreng ba mngon par rtogs pa las rlung 
[\[244a.5\]]gis bskyed pa skyes bu skye ba 'jug pa'i le'u ste sum cu gnyis pa'o//_//de nas gzhan yang bshad bya ba/_/rlung rnams mchog tu nub pa ni/_/gang gis yang dag shes pa yis/_/'chi ba'i skad cig mtshan nyid ni/_/phan tshun du ni yang dag sad/_/skye ba'i rim ltar 
[\[244a.6\]]thim par 'gyur/_/rlung rnams yang dag skye ba ni/_/phan tshun nub pa'i nyi ma bzhin/_/thog mar lo bcu lon nas ni/_/rgyags pas myos pa'i rlung skyes na/_/gzhu las rgyal ba'i rlung zos te/_/rim gyis sgra gcan zla ba bzhin/_/de rjes lo bcu phyin pa ni/_/rgyags chu 
[\[244a.7\]]rlung gis yang dag skye/_/lha sbyin zhes bya'i rlung ni za/_/rlung gi rim pa snga ma bzhin/_/gzhan yang lo bcu phyin pa na/_rgyags pa'i chu rlung skye bar 'gyur/_/rtsangs pa zhes bya'i rlung ni za/_/de nas gzhan yang lo bcu phyin/_/lo las skyes pa'i rim pa yis/_/btang 
[\[244b\]]
[\[244b.1\]]bzung rlung ni chen po yis/_/rus sbal rlung ni za bar byed/_/klu yi rlung dang btang bzung rlung /_/stobs dang gzi brjid mtshungs pa'i phyir/_/dus gzhan lo bcur phyin pa na/_/gnod par byed par mi nus te/_/stobs dang nus pa mtshungs pa'i phyir/_/gang gis gang la 
[\[244b.2\]]gnod pa ni/_/byed pa nyid du mi nus so/_/bcu de gzhan du phyin pa'o/_/long ba btang bzung stobs chen thob/_/klu yi rlung ni rim gyis za/_/de nas bcu pa gzhan phyin na/_/khrag dang sha ni rnam par 'phel/_/rgyags shing myos pa'i rim pa yis/_/btang bzung 
[\[244b.3\]]rlung ni za bar byed/_/de rjes lo bcu lon pa na/_/myos chu rlung ni bkug nas ni/_/tshil dang kha chu rnam par 'phel/_/de yi btang bzung klu za byed/_/de nas bcu pa gzhan phyin pa'i/_/lo la btang bzung rlung stobs skyes/_/myos pa'i dus rlung za bar byed/_/
[\[244b.4\]]me dang rlung ni 'phel bar byed/_/btang bzung rlung nyid rnam gyur nas/_/longs spyod chen po 'phel gyur nas/_/de nas lo bcu gzhan lon nas/_/rlung gis lus rgyas lci bar 'gyur/_/chu dang rlung ni 'dres pa na/_/khyab cing sgrib byas rim pa las/_/de las lo bcu gzhan 
[\[244b.5\]]du phyin/_/chu shing 'bras bu bzhin du med/_/rtsa ba dang bcas med par 'gyur/_/las kyi rnam smin mtha' yis ni/_/de ltar rim pa bcu pa yis/_/zla ba'am ni nyin zhag gzhan/_/tshe ni nyung ngur byas nas ni/_/srog zad par ni shes par bya/_/mkha' 'gro sdud pa'i 
[\[244b.6\]]rgyud las ni/_/shin tu rgyas par shes par bya/_/rnal 'byor chen po'i rgyud dpal rdo rje phreng ba mngon par rtogs pa las rlung gi rim pas srog zad pa rgyas par bshad pa'i le'u ste sum cu gsum pa'o//_//de nas gzhan yang bshad kyis nyon/_/mtshan nyid chen po ye 
[\[244b.7\]]shes mchog_/bsdu ba'i mkha' 'gro rnal 'byor mchog_/snying pos snying po'i don bsdus pa/_/gang phyir mkha' 'gro mas bsdus pa/_/de phyir bsdus pa'i mkha' 'gro brjod/_/lte ba'i dbus na rtag bzhugs pa/_/nyi ma stong dang mtshungs pa'i 'od/_/ye shes chen 
[\[245a\]]
[\[245a.1\]]po'i me 'byung ba/_/kun rtog thams cad 'joms par byed/_/'char bas phung po rnam rtog ni/_/bsregs byas bar chad med pa'i lus/_/rdo rje khams kyi rnam rtog ni/_/bsdus nas slar yang rang bzhin gyis/_/gzung dang 'dzin pa'i rnam rtog ni/_/snying 
[\[245a.2\]]rjes der ni slar yang sdud/_/de ltar gang la phye leb bzhin/_/'ching ba thams cad sreg par byed/_/rlung gi de nyid mngon sbyor bas/_/sngags kyi lus kyi sbyor ba yis/_/rnam par rtog pa tsam yang ni/_/sreg pa nyid du the tshom med/_/mkha' 'gro sdud pa'i rgyud 
[\[245a.3\]]las ni/_/rnal 'byor mchog gi rim shes na/_/mkha' 'gro ye shes rgyas par ni/_/rnal 'byor bsten pas rig par bya/_/rnal 'byor chen po'i rgyud dpal rdo rje phreng ba mngon par rtogs pa las mkha' 'gro ma sdud pa'i le'u ste sum cu bzhi pa'o//_//de nas gzhan yang 
[\[245a.4\]]bshad kyis nyon/_/rnam rtog rlung ni rnam par gcod/_/nyin dang mtshan du shes par ni/_/brgya dang brgyad ni lhag par rgyu/_/rlung rnams de ni rnam rtog ni/_/gang phyir rnam par gcod par byed/_/rnal 'byor de ni mchog tu zhi/_/thams cad stong pa'i ngo bor byed/_/the 
[\[245a.5\]]tshom thog mar sbyor ba drug_/rnal 'byor rig pas mchog tu bsgrub/_/de nas dbyangs med yi ge ha/_/shin tu rgya che bzlas par bya/_/gang phyir mdud pa 'joms byed cing /_/bde ba skye ba ster bar byed/_/de yis rnam rtog thams cad ni/_/skad cig gis ni gcod par 
[\[245a.6\]]byed/_/rnal 'byor rjes su rnal 'byor dang /_/shin tu rnal 'byor rnal 'byor che/_/de yi dbye ba [{]bcwa [,]bco [}]brgyad kyis/_/dang po sbyor ba bsgom par bya/_/bcu bdun rjes su rnal 'byor sogs/_/de las dkyil 'khor rgyal mchog ni/_/rnal 'byor mchog la dbye ba lnga/_/
[\[245a.7\]]de las kyang ni las rgyal mchog_/rnal 'byor dbye ba bcu gnyis so/_/de nyid dbye ba bzhi bcu dgu/_/bskyed pa'i rim pa bsdus pa yis/_/mngon sum byed pa'i rnal 'byor ro/_/de la rdo rje bzlas rim mchog_/rdzogs rim rnal 'byor yan lag ni/_/rnam par rtog 
[\[245b\]]
[\[245b.1\]]pa 'joms byed pa/_/phra ba'i de nyid bla na med/_/cho ga ji bzhin rnal 'byor pa/_/blo dang ldan pas sngon bzhin bsgom/_/srid pa'i 'ching ba gcod par byed/_/rnal 'byor chen po ye shes che/_/de nyid chen po rmad 'byung che/_/nges par bsgoms pas yang dag ni/_/rnam 
[\[245b.2\]]rtog rlung ni 'joms par byed/_/don gyi rjes 'gro bzlas pa yis/_/dngos med ngo bo gcig pa dang /_/stong nyid bsten pa mngon par zhen/_/sgom pa nges par brtan par byed/_/sgrub pos yang dag bsgoms byas na/_/rdo rje bzlas rim bla na med/_/de yi rim bzhin 
[\[245b.3\]]ye shes mchog_/thob 'gyur 'di la the tshom med/_/rnal 'byor chen po'i rgyud dpal rdo rje phreng ba mngon par rtogs pa las rnam par rtog pa'i rlung gcod pa'i mtshan nyid kyi le'u ste sum cu lnga pa'o//_//de nas gzhan yang bshad kyis nyon/_/rnam rtog med pa'i 
[\[245b.4\]]rlung shar na/_/gang shes rdo rje sems dpa' yi/_/rang dngos go 'phang bzang po 'thob/_/rnam rtog med pa'i rlung chen po/_/gnyis pa thams cad rnam par spangs/_/dngos po kun gyi rang bzhin bdag_/sgom dang sgom min go 'phang bral/_/rnal 'byor chen po'i 
[\[245b.5\]]ye shes che/_/gnas pa med cing dri ma med/_/phra ba'i cha kun dbus na gnas/_/thig le nA da rnam par spangs/_/kun la khyab cing zhi ba dang /_/bdag byin brlab pa'i mtshan nyid gcig_/mtshan gzhi mtshan nyid rnams las grol/_/bag chags rnam rtog 
[\[245b.6\]]rnam par spangs/_/tshigs dang mdud pa'i lam dang ni/_/sgom dang bsgom bya rnam par spangs/_/stong nyid ye shes mtshan nyid do/_/sngags dang phyag rgya'i rnam pa'i cha/_/rnam pa'i spyod pa rnam par spangs/_/bya ba spyod pa rnal 'byor gyi/_/rgyud rnams la 
[\[245b.7\]]yang bklag mi bya/_/rnal 'byor chen po'i rgyud chen po/_/bshad par bya ba dam tshig mchog_/man ngag ji bzhin cho ga bzhin/_/thog ma nyid du bshad par rigs/_/de yi rim pa'i rjes 'gro shes/_/bla ma brgyud pa'i go 'phang mchog_/rnal 'byor chen 
[\[246a\]]
[\[246a.1\]]po'i rgyud dpal rdo rje phreng ba mngon par rtogs pa las rnam rtog med pa'i mtshan nyid kyi le'u ste sum cu drug pa'o//_//de nas rdo rje can gyis gsungs/_/rtsa rnams nub pa'i rnal 'byor ni/_/de kho na nyid bshad kyis nyon/_/yul dang dbang po yang dag sbyor/_/
[\[246a.2\]]rtsa rnams kyang ni 'char bar 'gyur/_/shar nas sngon bzhin song nas ni/_/bskyed pa'i rim pa bla na med/_/rnam rtog skye ba de yi phyir/_/brgya dang brgyad kyis lhag pa'i rim/_/de las skye dang rga dang na/_/'chi zhing slar yang ldog par 'gyur/_/yul rnams dngos po 
[\[246a.3\]]med pa yis/_/sbyangs pa'i ye shes de nyid phyir/_/de nyid 'di la spyod pa'i phyir/_/dngos su yul rnams dngos med phyir/_/dbang po rnams ni skye ba min/_/de las gnyis gnyis yang dag sbyor/_/dngos dang dngos med stong pa nyid/_/de nas rtsa rnams nub 'gyur 
[\[246a.4\]]te/_/'khor lo'i rim pa la yang rton/_/de rnams nub pa las ni zhi/_/stong phrag bdun cu rtsa gnyis ni/_/kun kyang rtsa yi 'khor lor 'gyur/_/de nyid kun chos nang du khyab/_/stong nyid bsgom pa rnal 'byor las/_/yul rnams kyi ni ngo bo nyid/_/nges pa ru ni 
[\[246a.5\]]shes pa zhes/_/rig pa'i rdo rje rnam par 'joms/_/rnal 'byor chen po'i rgyud dpal rdo rje phreng ba mngon par rtogs pa las rtsa rnams nub pa'i sbyong ba'i le'u ste sum cu bdun pa'o//_//de nas gzhan yang bshad kyis nyon/_/spyod drug go 'phang mtshan nyid ni/_/
[\[246a.6\]]ji lta ji lta ba bzhin sbyor/_/ji ltar 'dod pa'i yan lag brten/_/rnam pa drug po de las phyed/_/de bzhin brgyad brgyad de las lhag_/brgyad gnyis brgyad phrag bzhi dang ni/_/de ltar grangs kyis sbyor ba gsal/_/zla ba phyed pa'i cha lta bu/_/stong nyid rlung gi 
[\[246a.7\]]'khor lor gnas/_/phyed pa ma yin rdzogs pa min/_/chu yi zla ba lta bur snang /_/sgyu ma chen po 'gro ba'i ma/_/thams cad rten pa'i mtshan nyid ni/_/rlung gi 'khor lo srog ces bshad/_/mkhas pa rnams kyi spyod yul min/_/me yi 'khor lo 
[\[246b\]]
[\[246b.1\]]stong nyid khyab/_/dbus na thig le lta bu ni/_/mi 'gyur kun du 'gro ba dang /_/rang byung kun la khyab pa dang /_/bde ba yang dag 'phel bar byed/_/dbyangs dang gsal byed rnam par spangs/_/'jig rten gsum ni ma lus pa/_/gcig tu byas na skyed par 
[\[246b.2\]]byed/_/mi shigs nA da'i go 'phang can/_/rnam pa thams cad rnam par spangs/_/sbrul gyi lce ltar g.yo ba dang /_/tshangs pa la sogs pha mes dang /_/'jigs pa ma yin g.yo ba min/_/yi ge dang ni tshig ma yin/_/'byung ba'i tshogs ni rnam par spangs/_/
[\[246b.3\]]grangs bral zad med skye ba med/_/lte ba sprul pa'i 'khor lor gnas/_/chos kyi 'khor lo'i dbus gnas pa/_/sgra tsam dri ma dang bral ba/_/chags bral chags pa med pa dang /_/bya ba byed dang gnas med pa/_/dpe med gnas pa med pa dang /_/srog dang 
[\[246b.4\]]rtsol ba rnam par spangs/_/lha yi dbang phyug ye shes mchog_/de lta bu yang rnyed par dka'/_/longs spyod 'khor lo mchog tu gnas/_/'ching ba med pa'i rnam pa mchog_/mchog tu khong du chud gyur pa/_/rnam pa kun gyis yang dag bzhugs/_/rten cing 
[\[246b.5\]]'brel 'byung rang bzhin gyi/_/chang gi ro yis myos pa bzhin/_/mchog ni dang po ma lus pa/_/dngos po kun gyi nang na gnas/_/thog ma tha ma lhag par gnas/_/mtshan nyid med cing snang ba med/_/mtshan nyid thams cad rnam par spangs/_/zhi ba mi 'jigs 
[\[246b.6\]]brjod du med/_/rang bzhin nyams myong rang ngo bo/_/bde ba chen po'i 'khor lor gnas/_/bla ma brgyud pa las ni thob/_/de ltar ye shes bye brag che/_/rang gi ngo bo rnam shes drug_/steng dang 'og tu yang dag sbyor/_/rnal 'byor zhes ni rab tu grags/_/rnal 
[\[246b.7\]]'byor chen po'i rgyud dpal rdo rje phreng ba mngon par rtogs pa las 'khor lo drug sgom pa'i le'u ste sum cu brgyad pa'o//_//de nas bcom ldan rdo rjes gsungs/_/dus kyi mtshan nyid sdom pa ni/_/rnal 'byor gang gis rnam par shes/_/grangs kyi rnal 'byor bla 
[\[247a\]]
[\[247a.1\]]na med/_/dus ni dus tshod zhes ni bshad/_/bsam dang bsam bral rang dngos ni/_/dus bzang dang ni dus ngan dang /_/rnam pa gnyis la yang dag gnas/_/sna yi bu ga las byung nas/_/phyi yi sgo las rtag tu 'char/_/nang du sdud par dus bzang 
[\[247a.2\]]gsungs/_/'byung ba yang ni dus ngan 'dod/_/dus ngan las ni gzhan pa mchog_/dus bzang mchog ste rang nyid ni/_/rdzogs ldan dang ni gsum ldan dang /_/gnyis ldan dang ni dus bzang po/_/rtsod pa'i dus ni ngan pa ste/_/de ltar gsungs pa'i dus mtshan nyid/_/
[\[247a.3\]]dga' dang mchog tu dga' ba dang /_/lhan cig skyes pa dus bzang ste/_/dga' dang bral ba ngan dus so/_/dus kyi mtshan nyid de ltar bshad/_/'jug pa dang ni gnas pa'i dus/_/dus bzang por ni yongs su grags/_/ldang ba yang ni dus ngan te/_/de ltar 
[\[247a.4\]]dus kyi mtshan nyid do/_/dus ni khams rnams thams cad de/_/mnyam pa ro gcig go 'phang mchog_/ye shes rnam shes rnam spangs te/_/dus ni gcig ni brjod pa yin/_/dngos dang dngos med spros bral ba/_/bzhi pa'i skad cig mtshan nyid ni/_/brjod bya 
[\[247a.5\]]rjod byed las grol ba/_/dus gcig zhes ni brjod pa yin/_/chags dang chags bral nges grol ba/_/bde ba chen po go 'phang spangs/_/phyag rgya chen po'i don gyi gzhi/_/dus gcig zhes ni brjod pa yin/_/mtshan nyid med cing snang ba med/_/grangs ni rnal 
[\[247a.6\]]'byor rnam par spangs/_/de nyid dus su nges bshad de/_/bla ma brgyud pa las shes bya/_/rnal 'byor chen po'i rgyud dpal rdo rje phreng ba mngon par rtogs pa las dus dang dus tshad rnam par bshad pa'i le'u ste sum cu dgu pa'o//_//de nas gzhan yang bshad bya 
[\[247a.7\]]ba/_/gsang ba'i 'bras bu mchog nyon cig_/gang gis dngos grub mchog tu 'gro/_/phyag rgya chen po yang dag bsten/_/gsang ba sbas pa zhes ni bshad/_/rnal 'byor byis pas mi shes shing /_/bzhi pa'i dbang zhes bya ba'i ming /_/zhal nas brgyud 
[\[247b\]]
[\[247b.1\]]pa'i rim pa rnams/_/mchog tu zhi ba'i ye shes che/_/rnam rtog thams cad rnam par spangs/_/phyag rgya chen po'i dngos grub che/_/rnal 'byor chen po'i don bsdus pa/_/rnal 'byor ma rgyud las bslabs pa/_/mchog tu rmad byung ngo bo nyid/_/ye shes 
[\[247b.2\]]chen po'i ro 'bebs pa/_/de nyid chen po'i yon tan ldan/_/nam mkha' mchog la gnas pa'i sa/_/rdo rje sems dpa' rang ngo bo/_/bde ba rnams ni 'phel bar byed/_/bde ba chen po'i go 'phang 'das/_/shes dang shes bya rnam par bral/_/sgom dang 
[\[247b.3\]]bsgom bya rnam par spangs/_/sngags dang rgyud kyi bya bas stong /_/kun du rtog pa thams cad spangs/_/dngos po kun gyi go 'phang gsal/_/'jig rten gsum gyi rnam pa'i mi/_/chags dang chags bral rnam par spangs/_/dam tshig chen po la gnas pa/_/grangs 
[\[247b.4\]]med 'jig rten gsum gcig dngos/_/dngos grub de kho na yi rgyud/_/de ltar gsang ba'i 'bras bu gsal/_/gzhan ni gang du'ang ma gsungs pa/_/rnal 'byor mchog gi ye shes mchog_/rnal 'byor ma rgyud las shes bya/_/rnal 'byor chen po'i rgyud dpal 
[\[247b.5\]]rdo rje phreng ba mngon par rtogs pa las gsang ba'i 'bras bu zhes bya ba'i le'u ste bzhi bcu pa'o//_//de nas bcom ldan rdo rjes gsungs/_/chos kyi dbyings kyi go 'phang mchog_/chos kyi dbyings nas khyab pa'i khams/_/chos kyi dbyings kyis de la brjod/_/
[\[247b.6\]]kun khyab mchog tu phra ba dang /_/kun 'gro rtag tu 'char ba dang /_/phung po lnga nyid 'byung ba lnga/_/yul dang skye mched rnam shes dang /_/de dag yang dag ldan chos kun/_/bshad de gsang ba'i dbang phyug ste/_/de dag dbus na gnas pa'i khams/_/khyab cing 
[\[247b.7\]]spyod yul ma yin pa/_/ji ltar til gyi til mar dang /_/ji ltar shing la me bzhin du/_/de bzhin chos rnams thams cad la/_/khyab kyang mthong ba ma yin no/_/nam mkha' bzhin du dri ma med/_/chos kun gyi ni gzhi yi mchog_/gzung dang 'dzin 
[\[248a\]]
[\[248a.1\]]pa'i kun rtog gis/_/khyab kyang mthong ba ma yin no/_/stong nyid ye shes rnal 'byor gyis/_/rnal 'byor pa yis gsal bar mthong /_/chos dbyings b+ha ga zhes ni brjod/_/b+ha ga rin chen za ma tog_/gang phyir dbang phyug sogs yon tan/_/
[\[248a.2\]]ldan pa de phyir b+ha ga brjod/_/b+ha ga chos rnams su yang bshad/_/dbyings ni byang chub sems su gsungs/_/khams gsum pa yi 'gro ba yi/_/rgyu ni b+ha ga zhes byar bshad/_/dbyings ni yang dag sbyor dngos kyis/_/chu zla bzhin du yang dag gnas/_/don dam 
[\[248a.3\]]gcig pu'i de nyid shes/_/lag mthil skyu ru bzhag pa bzhin/_/mchog gi de nyid ltar ni snang /_/rang rig shin tu dri ma med/_/dngos dang dngos med zad nas ni/_/rtag tu de nyid mthong zhing snang /_/chos kyi dbyings kyi go 'phang gsal/_/de ltar shin tu 
[\[248a.4\]]rgyas par bshad/_/gzung dang 'dzin pa dang bral bas/_/sbyor bral shes pa rmad du byung /_/rnal 'byor chen po'i rgyud dpal rdo rje phreng ba mngon par rtogs pa las chos kyi dbyings kyi don bshad pa'i le'u ste bzhi bcu gcig pa'o//_//de nas bcom ldan rdo 
[\[248a.5\]]rjes gsungs/_/rdo rje yi ni mtshan nyid mchog_/de yi don du bshad kyis nyon/_/ji lta ba bzhin bshad par bya/_/rdo rje mi phyed zhes ni gsungs/_/ye shes lnga yi bdag nyid mchog_/rtsa lnga yi ni nam mkhar rten/_/rtse mo lnga yi rang ngo bo/_/sa dang chu 
[\[248a.6\]]dang de bzhin me/_/rlung dang nam mkha' nyid dang ni/_/rtsa yi nam mkha'i cha yi gzugs/_/bla ma brgyud las shes par bya/_/a~M ra~M la~M ba~M ya~M sa bon/_/brjod pa rtse ni lnga rnams te/_/'bad pa yis ni shes par bya/_/rdo rjes skye ba'i mtshan nyid ni/_/pad+ma 
[\[248a.7\]]lte ba'i dbus gnas pa/_/thig ler bshad pa 'gro ba med/_/dam tshig gnas ni shes pa dang /_/bdud rtsi mchog gis rab tu gang /_/rnam pa kun ldan rnam pa med/_/de ni rdo rjer yongs su grags/_/me long mnyam nyid ye shes dang /_/so sor rtog dad 
[\[248b\]]
[\[248b.1\]]bya nan tan/_/rnam par dag pa chos kyi dbyings/_/ye shes lnga yi rang bzhin no/_/de yi ngo bo yongs su shes/_/rdo rje rang nyid nyams myong mchog_/nam mkhar cher gnas zhi ba dang /_/rtog pa med cing nyon mongs med/_/rdo rje sems dpa' yang dag gzhi/_/
[\[248b.2\]]bla ma brgyud pa las shes bya/_/rnal 'byor chen po'i rgyud dpal rdo rje phreng ba mngon par rtogs pa las rdo rje bshad pa'i le'u ste bzhi bcu gnyis pa'o//_//de nas bcom ldan rdo rjes gsungs/_/rigs kyi dbye ba don bsdus pa/_/de tshe rigs ni rnam 
[\[248b.3\]]pa lnga/_/rtsa ba'i rgyud du gsal bar gsungs/_/rnal 'byor spros pa dbye ba yis/_/rnal 'byor chen po'i dam tshig go/_/rgyud du grags pa dbye ba yi/_/mthar thug de ni yang dag gsungs/_/de nyid las ni bsdus nas kyang /_/rigs kyi dbye ba 
[\[248b.4\]]brgya ru gsungs/_/sna tshogs spros pa'i rnal 'byor gyis/_/rdo rje sems dpa' zhes ni brjod/_/gang gis de yi rnam pa mthong /_/sna tshogs nor bu ji bzhin no/_/sems can mos pa sna tshogs dang /_/sna tshogs bsam pa'i bye brag gis/_/sna tshogs 
[\[248b.5\]]nyon mongs mnan nas ni/_/'gro ba'i bla mas grol ba'i phyir/_/gzhung nas gang gis de yis ni/_/sna tshogs spro ba'i ngo bo nyid/_/grangs med pa yi dbye ba yis/_/dbye ba grangs med sbyor ba yis/_/don dam rigs kyi dbye ba nyid/_/rgyud gzhan 
[\[248b.6\]]rnams su gsungs pa yi/_/sems can bsam pa'i bye brag gis/_/de ni bsdus na dbye bar 'gyur/_/rtsa yi 'khor lo'i rim pa yis/_/stong phrag bdun cu rtsa gnyis pa'o/_/de la stong phrag sum cu drug_/lus kyi rdzas dang gnas sogs kyis/_/rim 
[\[248b.7\]]pa'i dbye ba de las kyang /_/stong phrag nyi shu rtsa bzhi'o/_/de rjes brgya yis mchog tu gang /_/bdun cu rtsa gnyis drug cu bzhi/_/sum cu rtsa drug bsdus pa las/_/nyi shu rtsa bzhi de las kyang /_/sum cu dang ni dgu yang ngo /_/de las lnga dang de phyir gsum/_/
[\[249a\]]
[\[249a.1\]]gsum yang bsdus na gcig nyid de/_/rdzogs pa'i rim pa'i sbyor ba yis/_/gzhan nas gzhan du 'dres nas 'gro/_/de yang 'od gsal go 'phang la'o/_/rnam rtog med pa'i bde ba che/_/gnyis med ye shes dri ma med/_/chos kyi dbyings kyi 
[\[249a.2\]]bdag nyid mchog_/rnal 'byor chen po'i rgyud dpal rdo rje phreng ba mngon par rtogs pa las rigs kyi dbye ba'i don bsdus pa zhes bya ba'i le'u ste bzhi bcu gsum pa'o//_//de nas bcom ldan rdo rjes gsungs/_/phyag rgya'i dbye ba bla na med/_/chos dang las dang 
[\[249a.3\]]dam tshig dang /_/phyag rgya chen po mngon par brjod/_/las kyi rnam smin nges pa yis/_/kun nas rgyas btab lta bur gnas/_/gang yang 'di ni las gang gis/_/de 'bras ji lta ba bzhin 'gyur/_/chos rnams rang bzhin med pa nyid/_/rang bzhin gyis ni rgyas btab 
[\[249a.4\]]nas/_/dam tshig rang gi yon tan dngos/_/rgyal sras rnams kyi rgyas btab pa/_/stong dang snying rje mi phyed pa/_/sangs rgyas zhing ni rnam sbyong ba/_/de bzhin gshegs pa'i dam tshig ni/_/yongs su dag pa'i mdzad pa yis/_/de yi rang bzhin rang bzhin med/_/phyag 
[\[249a.5\]]rgya chen po zhes ni brjod/_/las kyi phyag rgya yongs shes na/_/sngags pa las ni thob par skye/_/bla mas shes rab dbang bskur na/_/ji ltar mthong ba'i mtshan nyid ni/_/rdo rje sems dpa' rang dngos don/_/snying rje'i bsam pas gsal ba ni/_/de las nges 
[\[249a.6\]]par thob nas ni/_/chos nyid sgo nas nges par byed/_/de ltar de nyid de ye shes/_/de ltar rnal 'byor ma mtshan nyid/_/dam tshig la zhen mkhas pa dang /_/rlung gis de nyid pha rol son/_/dpal ldan 'dus pa'i don bslab pa/_/ngag 'jam shes rab ldan ma dang /_/
[\[249a.7\]]mig yangs ma yi bu mo rnyed/_/gzugs dang lang tshos rnam par brgyan/_/ji bzhin rnal 'byor dam tshig la/_/phyag rgyas lhan cig sgrub par byed/_/de nas de nyid thob pa na/_/phyag rgya chen po'i mtshan nyid do/_/de nyid bde chen go 'phang ni/_/kun du rtog pa 
[\[249b\]]
[\[249b.1\]]thams cad spangs/_/stong nyid ye shes dri ma med/_/chos kyi dbyings kyi go 'phang gsal/_/de nas gzhan yang bshad bya ba/_/phyag rgya'i dbye ba bla na med/_/rigs dang pha rol phyin dbye bas/_/phyag rgya drug tu yang dag bshad/_/ya~M ra~M la~M ba~M a~M ha~M dang /_/lha mo rnams 
[\[249b.2\]]kyi rim pa las/_/mchod pa'i rim pa ro gcig pa/_/rtag tu yang ni mchod par bya/_/gdol pa mo dang khrus mkhan mo/_/sme sha can dang gar mkhan ma/_/ro bsregs mo dang bram ze mo/_/grub 'gyur don du rnal 'byor pas/_/bdag nyid rol cing gnas par bya/_/
[\[249b.3\]]khrus mkhan rin chen rigs las skyes/_/gdol pa pad+ma'i rigs las skyes/_/de bzhin gar mkhan las kyi rigs/_/ro bsregs ma ni 'khor lo'i rigs/_/sme sha can ni rdo rje'i rigs/_/ye shes phyag rgya bram ze mo/_/rdo rje sems dpa'i rigs su brjod/_/'di ni 
[\[249b.4\]]rigs ni drug tu 'gyur/_/bram ze mo ni ma yin te/_/khrus mkhan mo ni sring mor brjod/_/gar mkhan mo ni bu mor shes/_/sme sha can ni chung mar grags/_/ro bsregs mo ni mna' ma ste/_/sgyug mo gdol ba ma zhes bya/_/shes rab thabs kyi cho ga yis/_/rnam rtog 
[\[249b.5\]]med pas brjod par bya/_/gang phyir rnam rtog med gyur na/_/dngos grub kun la dus kun du/_/sems ni ma ru gyur nas ni/_/sring mo dag tu yang dag bshad/_/lus ni bu mor shes par bya/_/srog ni chung mar rab tu gsal/_/mna' ma thur du sel ba'i rlung /_/dbu ma'i rlung 
[\[249b.6\]]ni sgyug mor brjod/_/ma ni rgyags pa'i rtsa yi cha/_/sangs rgyas rin chen za ma tog_/sring mo khu ba 'bab pa'i rtsa/_/spyi bo'i gnas na yang dag gnas/_/bu mo khrag rgyu ba yi rtsa/_/de ni phyed phyed lhag par gnas/_/chung ma gcin ni 'bab pa'i rtsa/_/de nyid kyi ni dbus na 
[\[249b.7\]]gnas/_/mna' ma mchi ma 'dzag pa'i rtsa/_/mgrin pa'i gnas su lhag par gnas/_/ma ni sa ru yang dag bshad/_/chu yi khams ni sring mor brjod/_/me ni bu mor shes par bya/_/rlung ni chung mar rab tu grags/_/mna' ma nam mkha' ru ni bshad/_/
[\[250a\]]
[\[250a.1\]]sgyug mo nam mkha' chen po'o/_/mngar bar gyur pas ma dang ni/_/skyur ba sring mo ru ni brjod/_/kha ba rang gi bu mo dang /_/lan tshwa chung mar yongs su grags/_/bska ba sgyug mor shes par bya/_/tsha ba mna' mar yongs su grags/_/de dag 'bad pas 'dod 
[\[250a.2\]]bya zhing /_/dngos grub 'dod pas bsten par bya/_/las kyi phyag rgya dbye ba 'di/_/de yi yon tan bsten pa'i mchog_/dam tshig de dang rtog par 'jug_/phyag rgya chen po'i bde ba che/_/rdo rje sems dpa'i go 'phang zhi/_/ye shes mchog ni bla na med/_/de ltar phyag rgya'i go 
[\[250a.3\]]'phang gsal/_/rnal 'byor ma rgyud spyod yul lo/_/rnal 'byor chen po'i rgyud dpal rdo rje phreng ba mngon par rtogs pa las phyag rgya'i dbye ba rgyas par bshad pa'i le'u ste bzhi bcu bzhi pa'o//_//de nas gzhan yang yang dag bshad/_/phung sogs skye mched mtshan nyid 
[\[250a.4\]]ni/_/rgyal ba rgyal ni gzugs zhes bshad/_/rdo rje 'dzin ni rnam shes dang /_/rin chen 'dzin la tshor bar gsungs/_/'khor ba las brgal 'du shes gsungs/_/shes rab 'dzin ni 'du byed dang /_/de ltar phung por rab tu grags/_/sa ni gti mug dga' mar 
[\[250a.5\]]bshad/_/de bzhin chu ni zhe sdang dga'/_/me ni chags la dga' ba dang /_/de bzhin rlung ni rdo rje dga'/_/nam mkha' rdo rje dbyings dbang phyug_/gzugs ni gzugs kyi rdo rje dang /_/sgra ni sgra yi rdo rje ste/_/dri ni dri yi rdo rje dang /_/ro ni ro yi rdo rjer bshad/_/reg bya'i rdo rje 
[\[250a.6\]]reg byar 'gyur/_/chos kyi dbyings kyi dbang phyug ma/_/mig gnyis sa yi snying po dang /_/rna ba phyag na rdo rje dang /_/sna ni nam mkha'i snying po dang /_/lce ni 'jig rten mgon po dang /_/lus ni sgrib pa rnam sel brjod/_/yid ni kun du bzang po dang /_/rtsa ni byams pa 
[\[250a.7\]]ru ni brjod/_/ye shes mchog ni 'jam dpal nyid/_/khyab pa ru ni yang dag bshad/_/de bzhin lus kyi chos rnams ni/_/khro bo bcur ni yang dag bshad/_/de ltar lus kyi dkyil 'khor gsungs/_/phung po la sogs skye mched sogs/_/rnal 'byor gnyis med mchog 
[\[250b\]]
[\[250b.1\]]de ni/_/bla ma brgyud pa las shes bya/_/rnal 'byor chen po'i rgyud dpal rdo rje phreng ba mngon par rtogs pa las phung po la sogs pa dang skye mched kyi mtshan nyid kyi le'u ste bzhi bcu lnga pa'o//_//de nas gzhan yang bshad bya ba/_/phyag rgya chen po'i don mtshan nyid/_/
[\[250b.2\]]rnal 'byor chen po'i 'bras bu zhi/_/ye shes chen po'i don bsdus pa/_/bde ba chen po'i skal ba che/_/ro mchog chen po'i bdag nyid can/_/sgyu ma chen mo mchog tu phra/_/chen po'i chen po nam mkha' che/_/phyag rgya de bzhin gshegs ye shes/_/rnam rtog 
[\[250b.3\]]med pa'i go 'phang ste/_/mi phyed rdo rje sems dpa'i gnas/_/rnam rtog med pa'i bde ba che/_/nam mkha' bzhin du gos pa med/_/rang bzhin med cing gzhi dang bral/_/gnyis med bdag med brjod du med/_/rnal 'byor rnams ni rang rig pa/_/phung po khams dang 
[\[250b.4\]]skye mched cha'i/_/kun rtog chos ni yongs su spangs/_/sgom dang bsgom bya snyoms 'jug dang /_/rim pa gnyis ni rnam par spangs/_/rnam shes ye shes dang bral ba/_/sngags dang bzlas brjod bsnyen pa spangs/_/dngos po kun gyi gnas las brgal/_/ye shes chen po 
[\[250b.5\]]rab gsol ba/_/dngos grub chen po 'dir shes bya/_/phyag rgya chen po bla na med/_/rnal 'byor chen po'i rgyud dpal rdo rje phreng ba mngon par rtogs pa las phyag rgya chen po'i don rnam par nges pa'i le'u ste bzhi bcu drug pa'o//_//de nas bcom ldan rdo rjes gsungs/_/
[\[250b.6\]]nyams kyi mtshan nyid dbye ba ni/_/gang gis yongs shes rnal 'byor pa/_/rnal 'byor chen po dag shes par/_/gyur nas kyang ni ye shes che/_/de nyid rnal 'byor kun las bsgyings/_/'dar dang rdul dang ba spu langs/_/dbyangs 'gyur ba dang ldibs pa dang /_/mdog 
[\[250b.7\]]'gyur mchi 'dzag thim pa dang /_/snying stobs can gyis 'di brgyad nyams/_/dga' ba rgyas pa'i rtsa yi chu/_/rgyags pa'i cha yi rtsa dga' ni/_/khong stong 'dar bar skyed par byed/_/rgyags pa'i chu yi rtsa sad na/_/rab tu rngul byed skyed par byed/_/de bzhin rgyags pas g.yengs 
[\[251a\]]
[\[251a.1\]]pa'i rtsa/_/khong stong ba spu ldang bar byed/_/de bzhin na sa ra yi rtsa/_/khong stong tsheg ni ldib par byed/_/rus sbal chen po'i rtsa rgyas na/_/kha dog 'gyur ba skye bar byed/_/mgo bo chen po'i rtsa rgyas na/_/brgyal zhing sdug bsngal bcas par 
[\[251a.2\]]byed/_/'ur 'ur chen po'i rtsa bye na/_/ba spu langs pa skyed par byed/_/dga' ba chen po'i rtsa rgyas na/_/khong stong mchi ma 'dzag par byed/_/myos pa chen po'i rtsa bye na/_/srog gi rlung ni thim par byed/_/brgyal dang sems med bde ba che/_/de nas dran pa nyams 
[\[251a.3\]]par 'gyur/_/sgeg pa la sogs nyams su shes/_/sngar bshad rim pas sad par byed/_/dzaHhU~M ba~M hoHde bzhin du/_/a la la la la ho sngags/_/rab tu bskul bas rgyas nas su/_/nyams ni so so'i dbye bas shes/_/de ltar de ni dbye brgyud pa'o/_/rnal 
[\[251a.4\]]'byor chen po'i rgyud dpal rdo rje phreng ba mngon par rtogs pa las nyams kyi dbye ba bshad pa'i le'u ste bzhi bcu bdun pa'o//_//de nas bcom ldan rdo rjes gsungs/_/bdag ces bya ba sgra yi rten/_/gang gis yang dag shes pa yis/_/srid pa'i 'ching ba'i 
[\[251a.5\]]mtshan nyid ni/_/a ha~M 'khor lo'i 'ching ba dag_/de ni yongs zad grol ba'o/_/a ni dngos po kun gyi mchog_/lus rnams kun la lhag par gnas/_/rnam pa kun gyi mchog dang ldan/_/kun khyab kun mkhyen zad pa med/_/thogs med snying stobs zhes bya ba/_/
[\[251a.6\]]thabs cig tu ni skye bar byed/_/srid dang srid rtse brtse ba med/_/sprul pa'i sku yi mchog dang ni/_/don kun byed pa la mkhas pa/_/de bzhin gshegs pa'i dbugs 'byung ba'o/_/ha~M ni dngos po dang bral ba/_/lus la gnas kyang lus bskyed min/_/dbang po 
[\[251a.7\]]las 'das mi gsal ba/_/rnam pa thams cad rnam par spangs/_/dngos dang dngos med las grol zhing /_/gang la'ang lhag par gang gnas pa/_/dngos po thams cad nub pa dang /_/chos kyi sku yi ngo bo nyid/_/sems ni rdo rje 'chang dbugs phyung /_/don kun 
[\[251b\]]
[\[251b.1\]]byed pa dang bral ba/_/stong pa'i rang bzhin mya ngan 'das/_/ye shes sku yi rang bzhin nyid/_/rjod dang brjod bya rnam par grol/_/de yang yi ge ha~M du grags/_/thams cad a ha~M kun la khyab/_/thams cad bdag nyid rtag tu bzhugs/_/a ha~M dngos po thams cad la/_/
[\[251b.2\]]khyab pa'i sa ni lhag par gnas/_/a ha~M dang bral skyes bu ni/_/rtsa ba bcad pa'i shing bzhin no/_/ha~M ni dpral ba'i skra mtshams na/_/a ni lte bar yang dag gnas/_/'dir ni a las zla bar bshad/_/'od zer stong 'gyed pa yi ha~M/_/'dir yang a yi ming la brten/_/rten 
[\[251b.3\]]pa'i ha~M du rab tu grags/_/a ni srog gi rlung du bshad/_/de bzhin thur sel ha~M du brjod/_/de gnyis gcig gyur 'khor ba ste/_/des na a ha~M zhes par grags/_/rnam rtog bral ba'i gnas pa ni/_/a ha~M gang du gnas pa med/_/gzhan ni 'ga' zhig 'di la 
[\[251b.4\]]yang /_/don dam par ni dmigs su med/_/de ltar a ha~M nga yis bshad/_/rgyud rnams kun du rnyed par dka'/_/rnal 'byor chen po'i rgyud dpal rdo rje phreng ba mngon par rtogs pa las a ha~M gi sgra'i don bshad pa'i le'u ste bzhi bcu brgyad pa'o//_//de nas 
[\[251b.5\]]bcom ldan rdo rjes gsungs/_/stong nyid dbye ba bsdus pa ni/_/rnal 'byor pa ni gang gis shes/_/stong nyid de ni shes par 'gyur/_/mi mthun pa dang gnyen po'i phyir/_/stong nyid bsgom par yongs su gsungs/_/nang gi bdag nyid chos rnams ni/_/kun du rtog 
[\[251b.6\]]pa'i gnyen po dang /_/phyin ci log ni rnam dag pa/_/phyi nas stong pa nyid du 'dod/_/phyi rol dmigs pa dang bral ba/_/nang gi bdag nyid chos rnams dang /_/phyi rol du yang mi rtog pa/_/'dir ni phyi dang nang gi ni/_/stong pa nyid du yang dag bshad/_/snod kyi 'jig rten dang 
[\[251b.7\]]bral ba/_/chen po stong pa nyid du brjod/_/ye shes gang gis de stong par/_/mthong ba de yang stong par brjod/_/me long ye shes rdzogs pa la/_/rjes su dmigs par byed phyir ro/_/de yi mi mthun phyogs stong pa/_/dngos med stong pa nyid stong nyid/_/don dam par 
[\[252a\]]
[\[252a.1\]]ni [{]brdzun [,]rdzun [}]pa'i dngos/_/shes pa don dam stong pa nyid/_/'dus byas sbyin pa la sogs kyi/_/dge ba dmigs su med pa'i phyir/_/rang gi rnam rtog mtshan nyid spyod/_/'dus byas stong pa nyid du bshad/_/yang dag byang chub 'dus ma byas/_/rgyu 
[\[252a.2\]]mtshan yang ni dmigs su med/_/dngos dang dngos med rnam par spangs/_/'dus ma byas pa'i stong nyid gsungs/_/sems can don du smon lam sogs/_/rang dga' sogs pa dmigs pa med/_/shin tu stong pa nyid du bshad/_/kun rtog thams cad rnam 
[\[252a.3\]]par spangs/_/mtha' las 'das pa'i stong nyid gsungs/_/thog mtha' med pa'i 'jig rten gyi/_/'gro ba'i phyir ni smon lam nyid/_/rlom sems med par de brjod do/_/thog mtha' med pa'i stong pa nyid/_/mya ngan 'das la dmigs pa med/_/dge ba'i 
[\[252a.4\]]bdag nyid mi stong ba/_/rlom sems med pa zhes bshad do/_/dor ba med pa stong pa nyid/_/'dod chags la sogs dri ma ni/_/bdag ni rang bzhin gyis dag pa'i/_/de ltar rlom sems med gsungs pa/_/rang bzhin stong pa nyid du gsal/_/mtshan dang dpe byad 
[\[252a.5\]]la sogs pa/_/skru gzugs de yi yon tan ni/_/gzhan rnams la yang mi dmigs pa/_/rang gi mtshan nyid stong pa nyid/_/byang chub phyogs kyi chos rnams nyid/_/spyod pa la yang rlom sems med/_/chos rnams thams cad stong par bshad/_/bdag dang skyes 
[\[252a.6\]]ba'i chos rnams ni/_/sgro btags dngos po med pa'i mchog_/'ching ba thams cad rnam par gcod/_/dngos med stong pa nyid du gsungs/_/ji ltar sngon gsungs stong pa nyid/_/de ltar dngos po med shes pa/_/slar yang mi dmigs pa nyid ni/_/dngos po med 
[\[252a.7\]]pa stong nyid 'dod/_/de ltar stong nyid dbye ba yang /_/bag chags rnams kyi gnyen po'i phyir/_/rgyu yi gnyen po mi mthun phyogs/_/bla ma brgyud pa las shes bya/_/rnal 'byor chen po'i rgyud dpal rdo rje phreng ba mngon par rtogs pa las stong pa nyid kyi mtshan nyid kyi le'u ste bzhi bcu 
[\[252b\]]
[\[252b.1\]]dgu ba'o//_//de nas bcom ldan rdo rjes gsungs/_/stong pa nyid ni skye ba'i rgyu/_/rnam pa med pa'i nyams myong dngos/_/lus rnams la ni khyab pa dang /_/phung po lnga ni rang bzhin lus/_/'khor lo drug la khyab pa dang /_/chos rnams kun gyi dbus gnas phyir/_/ring 
[\[252b.2\]]ba ma yin nye ba min/_/de ni kun rdzob dang dbyer med/_/stong pa nyid ni don dam mo/_/rdo rje phreng ba de ltar bshad/_/srog gi rten gyi mtshan nyid ni/_/sku mdog sngon po zhal gsum pa/_/spyan gsum po la phyag drug mchog_/rdo rje 'khor lo nor bu g.yas/_/g.yon pa 
[\[252b.3\]]dril bu pad+ma dang /_/ral gri shin tu rnon po dang /_/phyar ba [{]go rims [,]go rim [}]bzhin du bsnams/_/A li kA li las byung ba/_/zla ba nyi ma'i gdan la bzhugs/_/sna tshogs pad rgyas gdan la ni/_/sems dpa'i skyil mo krung gis bzhugs/_/hU~M gi sa bon rdzogs pa dang /_/rdo rje 
[\[252b.4\]]chen po'i rigs las byung /_/kun rtog rnams ni bskyed pa'i rlung /_/rnam par gcod cing thim par byed/_/gnod byed de dag sel bar byed/_/gnyis pa thams cad rnam par gcod/_/sgyu ma chen mo stong ba che/_/sangs rgyas sa ni rmad du byung /_/sangs rgyas 
[\[252b.5\]]nyid kyi 'bras ster ba'o/_/'di yi sngags ni brjod par bya/_/o~M dang badzra mA le dang /_/de bzhin AHdang hU~M dang gnyis/_/phaT dang swA hA yang dag ldan/_/sngags mchog btus pa bla na med/_/rlung 'phrog de kho na nyid kyis/_/yid kyi rnam rtog sel bar byed/_/
[\[252b.6\]]zhi ba'i gnas dang chu 'gram dang /_/shing gcig lam gyi bzhi mdo dang /_/yang na sum mdor 'bum phrag bcu/_/gsal bar yang ni bzlas par bya/_/de ni dngos grub mchog tu 'gro/_/rdzogs pa'i rim pa'i rnal 'byor gyis/_/de yi yon tan gsal bar 
[\[252b.7\]]'byung /_/zhi ba la sogs 'bad mi dgos/_/skad cig gcig la mngon par rtogs/_/de ni de nyid rigs mchog shes/_/dpa' bo gcig bu'i cho ga 'di/_/dpa' mo gcig pu nyid bsgrub pa/_/de yi mtshan nyid sgom pa gang /_/rnam rtog spangs pa'i rnal 'byor 
[\[253a\]]
[\[253a.1\]]pa/_/shin tu rnam dag mkha' yi dngos/_/rang gi dngos grub mchog tu 'gro/_/rnal 'byor chen po'i rgyud dpal rdo rje phreng ba mngon par rtogs pa las stong pa nyid kyi rdo rje'i phreng ba bskyed pa'i mtshan nyid kyi le'u ste lnga bcu pa'o//_//de nas bcom ldan rdo rjes 
[\[253a.2\]]gsungs/_/mtshan mo nyin mo'i mtshan nyid ni/_/mtshan mo shes rab shes par bya/_/'byung po thams cad thim nas 'gro/_/mtshan mo'i cha ni zla bar 'gyur/_/zla ba mya ngan 'das mtshan nyid/_/kun rdzob dang ni don dam gyi/_/shes rab rnam pa gnyis zhes bya/_/kun rdzob 
[\[253a.3\]]shes byar shes par bya/_/don dam reg bya rnam par spangs/_/reg bya dang bral bde ba gang /_/bde ba mchog de thob par dka'/_/nyin mo slar yang thabs su bshad/_/thabs ni nyin mor gyur pa dang /_/gang tshe dngos las skyes nyi ma/_/rtag tu b+ha ga'i bdag por 
[\[253a.4\]]'gyur/_/'khor ba'i rnam pa nyi mar 'gyur/_/nyi ma las ni zla ba skye/_/de las gnyis med ngo bor bshad/_/'bar ba'i phyir ni nyi mar 'gyur/_/rnam par dpyad pa'i don dam dang /_/chags bral mchog tu phra ba dang /_/mi snang ba dang stong pa'i lus/_/'od gsal ba 
[\[253a.5\]]yi go 'phang zhi/_/gang du yang dag mi gnas so/_/rnal 'byor chen po'i rgyud dpal rdo rje phreng ba mngon par rtogs pa las mtshan mo nyin mo rgyas par bshad pa'i le'u ste lnga bcu gcig pa'o//_//de nas bcom ldan rdo rjes gsungs/_/A li kA li'i dam tshig ni/_/rgyud 
[\[253a.6\]]rnams gzhan du ma gsungs pa'i/_/rgyal sras rnams la dgongs pa yi/_/'od gsal go 'phang las skyes pa'i/_/snang ba mched pa'i mtshan nyid ni/_/gsal byed sum cu rtsa gsum ldan/_/kA li'i dkyil 'khor rgyas pa'o/_/snang ba mched pa'i go 'phang ni/_/snang ba 
[\[253a.7\]]las byung zad pa med/_/dbyangs ni bcu drug dang ldan pa/_/A li'i dkyil 'khor rgyas pa'o/_/de gnyis gsang ba'i sbyor ba las/_/dbus su skyes pa'i bde ba che/_/A li kA li'i dam tshig ces/_/dgongs pa'i tshig gis bye brag byas/_/shin tu phra ba'i ye 
[\[253b\]]
[\[253b.1\]]shes mchog_/bla ma brgyud las shes par bya/_/rnal 'byor chen po'i rgyud dpal rdo rje phreng ba mngon par rtogs pa las A li kA li rgyas par bshad pa'i le'u ste lnga bcu gnyis pa'o//_//de nas gzhan yang bshad kyis nyon/_/mtshams kyi mtshan nyid bla na med/_/snang 
[\[253b.2\]]dang mi snang bral ba'i mtshams/_/shes rab rdo rje las byung ba/_/gnyis med 'dres pa'i dbus na gnas/_/'bags shing gos pa rnam par spangs/_/rdo rje pad+ma 'chi med skyes/_/zla ba nyi ma yang dag 'dres/_/mthar ni yang dag mi 'gro gang /_/mtshams med 
[\[253b.3\]]'khor ba dag par byed/_/rang gi ngo bo rnam pa mchog_/phra ba'i mtshan nyid bsam mi khyab/_/sems can kun gyi mtshams kyi ni/_/rdo rje 'chang gi btsun mo dang /_/'char ba mchog tu dag par bshad/_/dga' bral la sogs rnam par spangs/_/mdud 
[\[253b.4\]]pa'i rtser gnas mchog tu zhi/_/tsa na ka yi tshig gu tsam/_/mtshan mo bdag po de shar ba/_/gang phyir steng gi go 'phang gnas/_/la la thig le'i rang ngo bor/_/rnam pa bzhi yis yang dag gnas/_/la lar thog ma la sogs spangs/_/la lar de yang 
[\[253b.5\]]dmigs su med/_/gang phyir rang gi bdag nyid can/_/de phyir brjod du med pa'o/_/rnal 'byor chen po'i rgyud dpal rdo rje phreng ba mngon par rtogs pa las mtshams kyi 'char ba'i mtshan nyid kyi le'u ste lnga bcu gsum pa'o//_//de nas bcom ldan rdo rjes gsungs/_/
[\[253b.6\]]rnam pa nyi shu'i ming tsam ni/_/slob dpon las su yongs su bshad/_/sngags kyi rnal 'byor legs rgyas pa/_/sngon du bsnyen pa sa sbyang dang /_/'byung po bskrad pa nyid dang ni/_/sa gzung nyid dang thig skud ni/_/sbyang dang lhag par gnas pa dang /_/bgegs bskrad de bzhin dkyil 'khor 
[\[253b.7\]]gyi/_/thig ni rab tu gsal ba dang /_/phur bus yang dag gdab pa dang /_/bum pa byin gyis brlabs pa dang /_/bcom ldan 'das kyi lhag gnas dang /_/khrus dang rab tu sbyang ba dang /_/mchod pa rab gnas gtor ma dang /_/slob ma lhag par gnas pa dang /_/
[\[254a\]]
[\[254a.1\]]me la sbyin sreg cho ga bzhin/_/dbang bskur ba dang gshegs su gsol/_/de ltar cho ga nyi shu'i las/_/gang gis de shes 'gro ba'i bla/_/dge slong rdo rje 'dzin pas bya/_/bdud las sdigs mdzub de ni mchog_/yi ge gsum zlos pa la zhe na/_/rdo rje 
[\[254a.2\]]theg pa lhag par grol/_/zhi ba la sogs las gang gis/_/rtag tu lag pa'i mthil la gnas/_/de yi yang dag cho ga yis/_/cho ga mchog ni bya ba yin/_/rnal 'byor rjes su rnal 'byor sogs/_/cho ga la sogs brtsam par bya/_/bgegs mthar byed pa'i snying po'i 
[\[254a.3\]]sngags/_/yi ge nyi shu rtsa bzhi mchog_/stong phrag bcu ni yongs su bzla/_/thog mar mkhas pa ji bzhin du/_/bgegs rnams thams cad bsal ba'i phyir/_/sngon du bsnyen pa zhes ni bshad/_/de 'og yi ge gsum khrir ni/_/bsam pa kun gyis bzlas byas na/_/yid la 
[\[254a.4\]]'dod pa'i dngos grub ster/_/slob ma rnams kyi dngos grub rgyur/_/skye bos dben pa'i phyag dar byas/_/sa bzung chu ni nye bar bcas/_/grong dang ha cang mi nye zhing /_/ring por yang ni brtsam mi bya/_/shin tu 'jam zhing srog chags med/_/rgyal po'i pho brang shin tu ring /_/
[\[254a.5\]]khang khyim tshong dus las rgyang ring /_/yang na bde gshegs rten la ni/_/thog mar sor mo rnams la ni/_/bde bar gshegs pa'i sngags dgod bya/_/khru gang sor ni bzhi pa yis/_/seng ldeng phur pa byas nas ni/_/yi ge gsum sngags chu yis bkru/_/yi ge brgya 
[\[254a.6\]]pa lan bdun dang /_/yi ge gsum gyi sngags kyis brko/_/sa ni chu yi mthar thug pa/_/yang na khru ni phyed dang gsum/_/yang na sems kyis sbyang bar bya/_/de la gnas pa'i 'byung po ni/_/yang dag 'gror ni 'jug par bya/_/o~M ma hA kro d+ha dz+wa lArka/_/hU~M phaT 
[\[254a.7\]]mtha' dang yang dag ldan/_/de ltar lag mthil sngags bkod la/_/'byung po rnams ni bskrad par bya/_/sa la thal mo lan gsum du/_/brdab pa byas nas sngags bzlas te/_/ud gats+tshad lan gnyis brjod/_/sarba b+hu ta gra ha u da gats+tsha/_/yi ge gsum ni mtha' ru 
[\[254b\]]
[\[254b.1\]]brjod/_/badzra sa twa be shad de/_/las ni thams cad par gsungs pa'i/_/gtor ma byin nas 'gro ru gzhug_/sa ni yongs su bzung rjes la/_/rdo rje slob dpon gyis brtsam bya/_/tsha sgo med cing dri ma bsal/_/mnyam zhing zug rngu med pa dang /_/me long lta bur 'jam pa 
[\[254b.2\]]dang /_/mnyam pa yang ni mkhas pas bya/_/ba yi lci ba la sogs pa/_/rnam pa lnga yis byug par bya/_/byugs nas de rjes khrus byas la/_/slob dpon khro bo'i sku dang ni/_/dkyil 'khor 'jam pa'i rdo rje yi/_/mchog tu mi g.yo gzugs kyis ni/_/'jam pa dang 
[\[254b.3\]]ni sum sgril gyis/_/ras sam yang na gso ma yis/_/yi ge gsum gyis rnam par sbyang /_/thig skud gyis ni kun nas mnyam/_/gru bzhi par ni byas nas kyang /_/rdo rje can gyis khru gsum gsum/_/gru bzhi par ni gzung bar bya/_/de yi dbus su lte ba'i cha/_/sgrib pa'i skyon 
[\[254b.4\]]ni spang bar bya/_/sku gdung dang ni rin chen gzhug_/legs par bsangs nas byin gyis brlab/_/yi ge gsum yang swA hA'i mtha'/_/phaT kyi dbus su yang dag sbyar/_/sngags 'di yang ni bzlas par bya/_/brgya dang brgyad kyis lhag par gsal/_/tshangs pa'i 
[\[254b.5\]]thig ni btab nas ni/_/yi ge brgya pa bzla bar bya/_/de rjes de la me tog char/_/sngags ni brjod nas gtor bar bya/_/o~M dang a mo g+hA pad+mo/_/de bzhin du ni phyi nas su/_/b+ha su d+ha ri d+ha ra gnyis/_/d+ha ra Ni maN+Da li hU~M/_/yi ge brgya pa'i sngags dang ni/_/lan 
[\[254b.6\]]gsum bar du thig skud la/_/zhabs bsil chu yis bsang bar bya/_/yi ge gsum gyis thig gdab bya/_/zur bzhi pa la sgo bzhi pa/_/rdo rje can gyis mtshams bzhi pa/_/thog mar shar dang byang dang ni/_/ji srid lho dang nub dag dang /_/mtshams su yang dag thig skud dang /_/
[\[254b.7\]]slar yang yang dag gdab par bya/_/shar dang lho yi mtshams dang ni/_/nub dang byang gi mtshams su ni/_/thig skud gyis ni tshad gzhal bya/_/zur bzhi dang ni thig skud bya/_/skor thig gsum ni sgo bzhi pa/_/rdo rje phreng ba gsum gyis mdzes/_/tshangs pa'i thig 
[\[255a\]]
[\[255a.1\]]gnyis btab nas ni/_/de las dbang po'i pho brang ni/_/rnam pa kun gyis yang dag thig_/rgyal ba kun gyi bzhugs gnas gsal/_/de la rig pa 'dzin pa bri/_/slar yang rin chen phye ma'am/_/tshon sna lnga rnams me tog dang /_/rdzas sam las kyi sbyor 
[\[255a.2\]]ba las/_/rim pa ji lta ba bzhin du/_/mtshan ma'i phyag rgya la sogs bri/_/mi bskyod sku mdog phyag rgya sogs/_/rigs ni dbus su dgod par bya/_/rgyal ba rgyal dang rin chen 'chang /_/'khor ba 'das dang shes rab 'chang /_/rim bzhin sku mdog dbye ba yis/_/
[\[255a.3\]]shar la sogs pa'i phyogs su dgod/_/gti mug zhe sdang chags pa dang /_/rdo rje dga' sogs rim pa bzhin/_/me la sogs pa'i mtshams rnams su/_/ji lta ba bzhin dgod par bya/_/sna tshogs pad+ma zla ba yi/_/gdan bdun gzhan gyi nyi ma gnyis/_/'khor dga' zhe sdang 
[\[255a.4\]]dga' bar bcas/_/ka yi phreng gis rnam par brgyan/_/zhal gsum phyag drug rnam pa can/_/g.yon na shes rab ral gri bsnams/_/gzugs dang dbyibs rnams ji bzhin du/_/dbus kyi dkyil 'khor mchod par bya/_/phyi rol gzugs kyi rdo rje sogs/_/mtshams 
[\[255a.5\]]kyi char ni rnam par dgod/_/shar la sogs pa'i snam bu la/_/byams pa sa yi snying po shar/_/'jam dpal phyag na rdo rje lhor/_/mkha' snying 'jig rten dbang phyug ni/_/kun nas nub tu bsgom par bya/_/sgrib pa rnam par sel ba dang /_/kun du bzang po byang du dgod/_/zhal 
[\[255a.6\]]gsum phyag drug rnam pa can/_/g.yon na ral gri dgod pa dang /_/phyag na rdo rje dri med pa'i/_/nyi ma'i dkyil 'khor gyi ni gdan/_/lha mo rnams la zla ba'i gdan/_/sna tshogs pad+ma'i steng na gsal/_/rnam par snang mdzad rigs las byung /_/mtshan ma'i phyag rgya la 
[\[255a.7\]]sogs dgod/_/shar la sogs pa'i sgo rnams su/_/gshin rje gshed la sogs pa dgod/_/zhal gsum phyag drug rnam pa can/_/de bzhin ral gri g.yon na 'dzin/_/mi g.yo la sogs mtshams rnams su/_/gshin rje gshed kyi rang ngo bo/_/zhal gsum 
[\[255b\]]
[\[255b.1\]]phyag drug rnam pa can/_/g.yon na ral gri rnam par bsam/_/gang phyir shes rab rang bzhin g.yon/_/de bzhin g.yon nas ral gri brjod/_/gnod mdzes de bzhin gtsug tor ni/_/'og dang steng du rnam par dgod/_/khro bo rnams ni nyi mar bzhugs/_/de bzhin sna tshogs 
[\[255b.2\]]pad+ma'i gdan/_/de bzhin phyag rgya dbyug la sogs/_/nye bar mtshon nas dgod par bya/_/de bzhin gshegs pa rnam dag pa'i/_/ri mo lnga ni rnam par dgod/_/de la rdo rje 'bar ba'i phreng /_/ra ba yis ni yongs su bskor/_/rin chen dra ba rnga ma dang /_/lha mo rnams kyi 
[\[255b.3\]]snam bu yis/_/ka ba rta babs 'khor lor mtshan/_/[{]ri dgas [,]ri dwags [}]rnams kyi mtshan pas brgyan/_/gdugs dang rgyal mtshan ba dan sogs/_/rnga yab me long la sogs kyis/_/brgyan pa ru ni rnam par bshad/_/sangs rgyas rnams kyis yang dag brten/_/slob dpon 
[\[255b.4\]]mchog gi dkyil 'khor ni/_/rang gi lus kyi gzugs brnyan no/_/rdo rje slob dpon gyis bya ba/_/bgegs bskrad pa ni sngon song bas/_/sum+b+ha'i sgra dang ni sum+b+ha/_/thog mar o~M dang ngo mtshar che/_/hU~M gnyis phaT kyi mtha' dang ldan/_/shar gyi sgo ru dgod par bya/_/
[\[255b.5\]]o~M dang gr-ih+Na gr-ih+Na zhes/_/hU~M gnyis phaT dang yang dag ldan/_/blo dang ldan pas lho ru dgod/_/o~M dang gr-ih+NA pa ya gnyis/_/hU~M gnyis phaT kyi mtha' dang ldan/_/nub tu yang dag spro bar bya/_/o~M A na ya ho b+ha ga_/bAn dang bid+yA rA dza dang /_/hU~M gnyis dang ni phaT mthar 
[\[255b.6\]]dgod/_/de rjes yang ni byang du dgod/_/'di yis gdug pa bkug nas ni/_/de nas sngags pas phur pa gdab/_/seng ldeng las ni byas pa yi/_/phur bu sor ni bcu gnyis tshad/_/zur gsum yi ge gsum gyis mtshan/_/yi ge brgya pa so sor bzlas/_/sngags kyi 
[\[255b.7\]]chu yis bsangs nas ni/_/phyogs dang mtshams su dgod par bya/_/o~M dang yi ge g+ha lan gnyis/_/de bzhin g+hA ta ya ni gnyis/_/sarba daSh+TAM phaT zhes dang /_/de bzhin kI la ya gnyis dang /_/sarba pA paM phaT dang ni/_/hU~M gsum badzra kI la ya/_/badzra d+ha ra Adz+nyA pa 
[\[256a\]]
[\[256a.1\]]ya ti/_/kA ya bAk+tsit+ta badzra dang /_/kI la ya hU~M phaT yi ge'i/_/mtha' can gyi ni phur bus gdab/_/o~M dang badzra mut+ga ra/_/badzra kI la ya A ko Ta/_/ya dang hU~M gnyis phaT mtha' dang /_/sngags dang phur bus brdung ba brjod/_/de rjes bgegs ni 
[\[256a.2\]]'jug la sogs/_/bskrad don rdo rje ra ba dang /_/steng du mda' yi dra ba dang /_/'og tu sna tshogs rdo rje dang /_/gtsug tor gnod mdzes sngags kyis ni/_/byin gyis brlab pa'i cho ga yis/_/bum pa bcu 'am yang na drug_/rin chen las byas rnam dag pa/_/sman lnga 
[\[256a.3\]]dang ni 'bras bu lnga/_/'bru lnga la sogs kyis gang ba/_/rin chen lnga dang sna ma sogs/_/lo ma lnga yis rnam par brgyan/_/gur gum gla rtsi ga pur dang /_/tsan+dan chu yis gang bar bya/_/me tog la sogs kyis mchod bya/_/rang rang sngags kyis byin gyis brlab/_/badzra d+h+r-ig dang dzi 
[\[256a.4\]]na dzig_/rat+na d+h+r-ig dang A ro lika//de bzhin pradz+nyA d+h+r-ika sngags dang /_/lcags kyu'i rnam pa'i 'od zer gyis/_/'og min 'jig rten khams nas ni/_/bum pa rang gis bskur byas pa/_/de nas spyan drangs nas ni gzhug_/de nas lha mo'i gzugs spros nas/_/de rjes 
[\[256a.5\]]gzhan la dgod par bya/_/o~M dang ru ru s+phu ru dang /_/de nas dz+wa la tiSh+Tha gsal/_/de bzhin sid d+ha lo tsa ni/_/sarba ar+tha sA d+ha ne/_/swA hA zhes ni de la bzlas/_/spyan gyi rnam pa rdzogs nas ni/_/bum pa'i dbus su mchod par bya/_/o~M dang shaM ka re dang yang /_/de las 
[\[256a.6\]]shAn+tiM ku ru dang /_/de bzhin g+huT+Ti g+huT+Te dang /_/g+huT+Ti ne dang g+huT+Ti ne/_/g+hA ta ya ni lan gnyis brjod/_/swA hA'i mtha' can sngags brjod bya/_/mA ma kI yi rnam pa rdzogs/_/bum pa'i dbus su mchod par bya/_/o~M dang ka Te bi ka Te/_/ni ka Te ka TaM ka Te/_/ka ro Ta 
[\[256a.7\]]bIr+ye swA hA/_/gos dkar rnam par rdzogs nas ni/_/bum pa'i dbus su mchod par bya/_/o~M dang tA re tut+tA re/_/tu re swA hA dgod par bya/_/sgrol ma'i rnam pa rdzogs nas ni/_/bum pa'i dbus su mchod par bya/_/gshin rje gshed sogs gzhan rnams 
[\[256b\]]
[\[256b.1\]]la/_/gcig la las ni thams cad pa/_/oM na maHsa man+ta kA ya bAk+tsit+ta badzrANAM/_na mo badzra kro d+hA ya/_ma hA daMSh+T+ro ta ka Ta b+hai ra wA ya/_a si mu sa la/_/ba ra shu pA sha hastA ya/_/o~M a mr-i ta kuN+Da li/_kha kha khA hi khA hi/_tiSh+tha tiSh+tha/_ban+d+ha ban+d+ha/_ha na ha na/_da ha da ha/_
[\[256b.2\]]gar+dz+dza gar+dz+dza/_bi s+pho Ta ya bi s+pho Ta ya/_sarba big+h+nAM bi nA ya kAn/_ma hA ga Na pa ti/_/dzI bi ta an+ta ka rA ya hU~M phaT swA hA/_sngags 'di lan bdun bar du ni/_/las ni thams cad pa yin te/_/snying po'i sngags ni bzlas byas la/_/rigs kyi dbang phyug mchod par bya/_/yi 
[\[256b.3\]]ge brgya pa'i sngags kyis ni/_/lan bdun bar du bsgom par bya/_/brgya dang rtsa brgyad rim pa yis/_/yi ge gsum yang bzlas pa ni/_/de nas rang lha'i rnal 'byor gyis/_/mchod yon snod du mchod par bya/_/de nas du gu la ras ni/_/ga pur a ga rus bdugs pa/_/bkab 
[\[256b.4\]]nas rang rang sngags dang ni/_/de la rim bzhin lhag gnas bya/_/zhal gsum phyag drug rnam pa can/_/sprin bral nam mkha' lta bu'o/_/de lta bu yi sku mdog phyag_/rang snang ba yi sku la 'khyud/_/A li kA li las byung ba/_/sna tshogs pad+ma'i gdan la bzhugs/_/
[\[256b.5\]]gzhal yas khang dbus nyams dga' ba'i/_/'og min zhing khams na bzhugs pa'i/_/dkyil 'khor 'khor dang bcas par ni/_/sangs rgyas lnga yi cod pan can/_/bsgoms nas de las 'od zer spro/_/kha dog lnga dang lcags kyu yi/_/de yi spyan drangs 
[\[256b.6\]]slob dpon gyis/_/sngags brjod nas ni spyan drang bya/_/e h+ye hi dang b+ha ga bA na/_/sa ma ya ma nu smra ra/_/tiSh+Tha gnyis dang sa ma ya/_/de la a nu sma ra gnyis/_/sku gsung thugs kyi rdo rje dang /_/swA hA'i mtha' can lan gsum brjod/_/'jam pa'i rdo rje 
[\[256b.7\]]spyan drang bya/_/dkyil 'khor ba dang yang dag ldan/_/dkyil 'khor dbus su spyan drang ba/_/rang gi gdan gyi dbye ba la/_/bzhugs shing yang dag mchod par bya/_/rang rang sngags dang rim ji bzhin/_/lha yi me tog sogs kyis mchod/_/'khor lo 
[\[257a\]]
[\[257a.1\]]mchog ni mchod par bya/_/bdag ming 'di zhes bgyi ba 'dir/_/chos kyi dbyings kyi rang bzhin grong /_/yo byad ci 'byor pa yis ni/_/dkyil 'khor mchod pa bgyi bar 'tshal/_/thugs kyis brtse bar nyer dgongs te/_/mgon pos mchod pa 'di bzhes shig_/
[\[257a.2\]]o~M sarba ta thA ga tA nAM/_/bU dzo pa sbrA na yA At+ma naM ni r+yA ta yA mi/_bla mas yi ge gsum ni brjod/_/lha yi rnam par byas nas ni/_/de rjes bdag la mchod par bya/_/o~M sarba ta thA ga ta/_/pU dzA badzra swa b+hA ba/_/At+ma ko\u0f85 haM zhes ni brjod/_/rang lha'i nga rgyal byas nas 
[\[257a.3\]]ni/_/ji ltar bskyed pa'i yul rnams dang /_/gnod byed kha na ma tho med/_/zhe sdang chen po'i rigs las byung /_/dkyil 'khor dbang phyug mchod bya zhing /_/de nas lha rnams lhag gnas bya/_/yid 'phrog sna tshogs lha yi gos/_/ga pur a ka ru yis bdug_/
[\[257a.4\]]sngags kyis dag byas dgab par bya/_/o~M dang tiSh+Tha badzra hoH/_/brjod nas dkyil 'khor lhag gnas bya'o/_/o~M dang s+pha ra badzra hoH/_/blo dang ldan pas sngags 'di brjod/_/me tog spar bas gtor nas ni/_/lhag gnas der ni gshegs par bya/_/rnam pa 
[\[257a.5\]]kun dang yang dag ldan/_/dkyil 'khor mchog ni mthong bar bya/_/rigs lnga'i rang bzhin bzang po yis/_/bcom ldan gzugs brnyan bsgoms nas ni/_/me long sogs la khrus bya zhing /_/de bzhin rdzas dang 'o ma sogs/_/ji ltar bltams pa tsam gyis 
[\[257a.6\]]kyang /_/de bzhin gshegs kun khrus gsol ba/_/de bzhin bdag gi sku khrus gsol/_/cod pan dbang phyug rdo rje sems/_/dbus su yi ge gsum dang spel/_/swA hA'i mtha' can brjod par bya/_/las kyi de nyid cho ga shes/_/de rjes sbyar ba'i gtor ma bya/_/o~M 
[\[257a.7\]]sarba A ba ra Na/_/shud+d+ha sarba pA paM dang /_/bi shud+d+ha badzra hU~M phaT/_/swA hA'i mtha' can sngags brjod bya/_/pad+ma bskor ba'i phyag rgya dang /_/yungs kar dkar po bsregs byas nas/_/nyon mongs pa ni sel bar byed/_/'khyud cing bskor bas dor bar bya/_/de nas cho ga 
[\[257b\]]
[\[257b.1\]]bzhin legs mchod/_/sil snyan glu la sogs pa dang /_/bcom ldan 'das la dbul bar bya/_/rang rang sngags dang [{]go rims [,]go rim [}]bzhin/_/o~M sarba ta thA ga ta/_/buSh+pa pU dzA me g+ha dang /_/sa mu dra dang s+pha ra Na/_/sa ma ya dang shri ye AH/_/hU~M gi sngags ni rjes su brjod/_/
[\[257b.2\]]rdzas rnams kun la rang ming ni/_/gzugs la sogs pa snga ma bzhin/_/cho ga bzhin du yang dag brjod/_/rdo rje sems dpa' legs bsgyings pa/_/rdo rje slob dpon cho ga shes/_/sngags 'di yis ni rab gnas bya/_/o~M dang su pra tiSh+Tha dang /_/badzra swA hA'i mtha' can bzlas/_/
[\[257b.3\]]yi ge gsum gyi snying po ni/_/sku gsung thugs la bkod nas ni/_/me tog char ni dbab par bya/_/slob dpon slob ma'i tshogs dang bcas/_/glu yis yang dag bskul nas ni/_/sad pa na ni phyag kyang byas/_/las kun bdag nyid rnal 'byor bdag_/gtor ma don kun 
[\[257b.4\]]grub par byed/_/las la byang zhing mkhas pa dang /_/cho ga bzhin du bsgyings bcas dang /_/chang dang sna tshogs sha dang ni/_/de bzhin la du 'o ma dang /_/'bras chan phye yi khur ba dang /_/sran khur bye ba mang po dang /_/mchod yon me tog sogs kyis mchod/_/snod 
[\[257b.5\]]bcu chu yis gang ba la'o/_/gsungs pa'i khro bo bcu sngags kyis/_/snga ma bzhin du cho ga yis/_/de dbus 'byung po kun la ni/_/ngo mtshar chen po'i gtor ma sbyin/_/snga ma bzhin du cho ga yis/_/til bsregs bza' bas khyad par du/_/blo dang ldan pas sngags bzlas bya/_/
[\[257b.6\]]'di ni don kun sgrub byed pa/_/o~M brah+ma de ba tA sarba/_in+d+ra da sha lo ka rak+Sha ka/_nA ga gan d+dar+b+ba kuM b+hAN+Da/_yak+Sha b+hU ta ga NAH/_ta thA bre ta ut+ga ta/_pi shA tsi a pa smA ra/_DA ki nI gra ha/_/big+h+nAM mA tr-i ga NA/_sar+b+ba ta thA ga ta ag ni ma ra gra hA/_/o~M dzo b+hak+Sha ma hA te dza/_ma nu Sh+ya nA ma/_bi hiM 
[\[257b.7\]]sa ka/_/mu drA man+t+ra a d+hi d+ho b+h+yaHtsa/_gra hA nak+Sha tra ma nu Sh+ya/_i maM ba liM/_pra gr-i h+nan+tu/_sid+d+hi m+me pra yats+tshan+tu me san d+ha/_sa t+ya ma ne Shu kar me Shu/_sata sa ha ya b+ha ban tu tse/_d+hA na d+hA na/_su par nany+tsa/_d+ha DAn+tu ma ma to Shi ta/_i ti u pA trA Na tro Sha Ni satwA ta nA ma nA sha yan+tu tse/_thog mar o~M 
[\[258a\]]
[\[258a.1\]]dang AHhU~M phaT/_/swA hA'i mtha' can las kun byed/_/de ltar sngags 'di snod la bzlas/_/rdo rje sems dpa' rnam par rol/_/slob ma lhag par gnas par bya/_/mtshan nyid yon tan gyis brgyan pa/_/tsan+dan ga pur gla rtsi yi/_/chu yis kyang ni khrus 
[\[258a.2\]]byas te/_/dad pa'i chu ni 'chang ba yis/_/sems kyi dri ma rnam par 'khrud/_/bdog ba thams cad gtong bar byed/_/gos gtsang ba ni mchog tu bgo/_/khang pa brtsegs ma byas nas ni/_/ras kyi yol ba kun nas bre/_/yi ge gsum dang yang dag ldan/_/rdo 
[\[258a.3\]]rje can gyis sngags chu ni/_/lan bdun gdong la gtor ba yis/_/las skyes dri ma sbyong bar byed/_/de nas sa yi snying po sogs/_/mig la sogs la rnam par dgod/_/sor mo dbu ma gnyis kyis ni/_/dbang po so so la reg pas/_/sngags brjod bya zhing byin 
[\[258a.4\]]gyis brlab/_/lus kyi dkyil 'khor rnal 'byor gyis/_/o~M dang tsak+Shu tsak+ShuHdang /_/sa man+ta dang cak+ShuHbzlas/_/mai tri satwa lo tsa ne/_/sarba ar+tha sA d+ha ni/_/swA hA'i mtha' dang sngags 'di brjod/_/mthe bo gung mo yang dag sbyar/_/zhabs bsil chu dang mnyes nas 
[\[258a.5\]]ni/_/sngags de lan gsum bzlas par bya/_/slob ma'i mig la so sor ni/_/mthe bo'i phyag rgyas reg par bya/_/khru gang ba la sor bzhi pa'i/_/skud pa zhags pa 'dra pa la/_/yi ge brgya pa'i sngags lan gsum/_/bzlas nas zhabs bsil chus bsang bya/_/
[\[258a.6\]]skud pa lan gsum dkris pa ni/_/rdo rje gsum ni mdud par ldan/_/dpung ba g.yon par bcings pa ni/_/sngags 'di lan gsum brjod par bya/_/o~M dang lo tsa ne yi sgra/_/ya ta twad taM saM pra taM/_/mi b+ha bi shud+dI yi sgra/_/ra~M dang rat+na tra yA ya/_/sid+d+hi na ni da da sha/_/
[\[258a.7\]]ya swA hA yi sngags 'di ni/_/theg pa bla med lan bdun bzlas/_/slob ma la ni me tog gtor/_/de nas rdo rje 'chang gis ni/_/sor ni bcu gnyis gzhal ba yi/_/zur ni gsum du yongs su bya/_/yi ge gsum gyis byin brlab bsgom/_/slob ma'i lag tu gtad 
[\[258b\]]
[\[258b.1\]]par bya/_/o~M dang pra ti badzra dang /_/sa man+ta dang i shwa ri/_/AHhU~M swA hA'i mtha' can sngags/_/bzlas nas slob mas dor bar bya/_/sar 'bab pa yi phur bu ste/_/phyogs ni gang du lta ba nyid/_/slob dpon dang ni slob ma yis/_/de yi phyogs bltas nyal bar bya/_/
[\[258b.2\]]nam langs yang dag bla ma la/_/ji ltar mthong ba'i don kun zhu/_/de la dmigs nas sbyin sreg ni/_/zhi ba la sogs rab dbye bas/_/las ni thams cad pa nyid dam/_/bgegs zhi ba yi don du bya/_/rdo rje sems dpa' bsgyings bcas pas/_/rnal 'byor ji bzhin 
[\[258b.3\]]cho ga bzhin/_/sngar bzhin 'dir yang gtor ma ni/_/bgegs rnams zhi phyir sbyin par bya/_/de nas gsol 'debs slob ma ni/_/rdo rje slob dpon thugs rjes khyab/_/thal mo sbyar bar byas nas ni/_/mdun du 'dug nas phyag byas te/_/dga' chen khyod bdag ston pa 
[\[258b.4\]]bas/_/slob dpon khyod ni dgongs su gsol/_/byang chub chen po'i tshul bstan pa/_/mgon po chen po bdag 'tshal lo/_/dam tshig de nyid stsal du gsol/_/sdom pa rnams kyang bdag la stsol/_/thar pa chen po'i grong mchog tu/_/mgon po bdag ni 'jug par 
[\[258b.5\]]'tshal/_/de nas bla mas de la yang /_/bya dang mi bya gsungs pa ni/_/sems can las kyi srad bus gdab/_/rdul tshon bkye ba'i rim pa dgye/_/'gro ba 'di dag dkyil 'khor te/_/rang bzhin dag pa gnyis med pa'o/_/thog mar dkyil 'khor rnal 'byor bdag_/rdo rje 
[\[258b.6\]]slob dpon rang nyid bsgom/_/slob ma bdag nyid 'drar dmigs nas/_/de 'og thams cad rab bsgrub bya/_/bla ma bzang la dbang bskur phyir/_/slob mas de rjes gsol ba gdab/_/'di nas 'khor ba'i rgya mtsho la/_/nyon mongs chu srin na kras khyab/_/las kyi rlung gis 
[\[258b.7\]]dba' klong 'khrugs/_/bdag byin thugs rje'i rgya mtsho kye/_/mi shes ling tog gis bsgribs mig_/nyon mongs dbang du bya ba ni/_/bde ba sdug bsngal 'jigs las skyob/_/thugs rje'i rgya mtshos bdag skyabs mdzod/_/de 'dra tshig gsan rdo rje can/_/thugs rje'i 
[\[259a\]]
[\[259a.1\]]thugs ni yongs su gang /_/slob ma la ni yongs su gsungs/_/bu khyod dus 'di nas bzung ste/_/rdo rje theg pa'i gzhung lugs bstan/_/rnal 'byor mchog ni khyod kyis zung /_/rdo rje sems dpa'i spyod pa'i gnas/_/bu khyod 'di ni bdud rtsi ste/_/srungs 
[\[259a.2\]]shig ma srung na ni sreg_/bsrungs na dngos grub kun 'grub 'gyur/_/nyon mongs thams cad sel ba'i klung /_/o~M dang pany+tsa a mr-i ta/_/u da ka dang AHhU~M Tha/_/slob mas bdud rtsi lnga btung bya/_/rdo rje ye shes rmad byung ba'o/_/gsang ba dran na skyon 'gyur phyir/_/
[\[259a.3\]]rdo rje slob ma la ni dbab/_/dri chen dri chu la sogs pa/_/mtshal chen 'bab pa'i bu mo'i gos/_/khrag dang khu bas yang dag bsgos/_/gu gul dang ni rnam par bsres/_/[{]yi dgas [,]yi dwags [}]me ni blangs nas su/_/pad+ma'i snod du bzhag nas ni/_/der ni thams cad gzhug par bya/_/khro bo rdo rje 
[\[259a.4\]]gsum bdag nyid/_/g.yas brkyang ba yi gnas pas gnas/_/rdo rje 'chang dbang slob ma la/_/rmad byung chen po'i bdug pas bdugs/_/'bab par 'gyur bar the tshom med/_/o~M tiSh+Tha ma hA kro d+ha/_/de bzhin A be sha ya hU~M/_/rnal 'byor pa yis sngags 'di brjod/_/
[\[259a.5\]]slob ma la ni gsal bar dbab/_/badzra sa twa hi ma he/_/bid+ya rA dza ya bid+ya ma he/_/de ltar sngags ni 'di yis kyang /_/slar yang slob ma dbang bskur nas/_/rang bzhin gyis dag rang gi lus/_/dkyil 'khor mchog 'di mthong ba na/_/de bzhin gshegs dang lha mo dang /_/rgyal 
[\[259a.6\]]ba'i sras kyi yang dag gzhi/_/khro bo khyab pa'i gsang ba'i mchog_/rdo rje sems dpa' rten dang ni/_/phyi dang nang gi dkyil 'khor ni/_/gnyis po de la bstan par bya/_/slar yang slob mas gsol ba gdab/_/bdag la dbang bskur mdzad du gsol/_/rnam rgyal bum pa 
[\[259a.7\]]blangs nas ni/_/pad+ma'i snod ni bzang po la/_/de yi dbus su blo bzang po/_/hU~M rdor las byung mi bskyod bsgom/_/rang nyid ye shes sa bon gyi/_/'od zer yang dag bskul bas byung /_/slar yang ye shes sems dpa' bsgom/_/mi bskyod pa yi rnam pa mchog_/
[\[259b\]]
[\[259b.1\]]mi bskyod ngo bo de nyid kyis/_/rnam par shes pa'i phung po bsgom/_/slob ma'i mgo bor lag pa bzhag_/rdo rje slob dpon thugs rjes khyab/_/o~M dang ma hA sa twa dang /_/de bzhin I shwa ra taM dang /_/a b+hiShI ny+tsa mi swA hA/_/o~M sarba ta thA ga ta/_/a b+hi She ka sa ma ya/_/shri ye 
[\[259b.2\]]AHhU~M de nas bzla/_/chu yi gting nas slob ma la/_/dbu rgyan dbang bskur don du ni/_/cod pan 'jig rten gsum rgyal po/_/sems can kun gyi don sgrub pa/_/snying rjes khyab pa ngas byin gyis/_/rdo rje sems dpa'i yon tan gnas/_/sa bon tra~M las byung ba yi/_/rin chen 
[\[259b.3\]]'byung ldan bsgoms nas ni/_/ri mo dar sogs cod pan yang /_/slob ma'i mgo la sbyin par bya/_/o~M sarba ta thA ga ta/_/rat+na mu ku Ta sgra dang /_/de bzhin sgra dang pU dza ya/_/a tiSh+Tha dang AHhU~M dang /_/sngags 'di dag ni brjod nas ni/_/me tog mgo la sbyin par bya/_/slob 
[\[259b.4\]]ma rdo rje dbang bskur phyir/_/slar yang bla ma la gsol gdab/_/ye shes lnga yi rang bzhin dngos/_/rdo rje brtul zhugs ngas byin gyis/_/gang gis ma rig sgo nga 'byed/_/ye shes thob 'gyur nga yis byas/_/hrIHlas pad+ma rdzogs par ni/_/'od dpag med du rnam par 
[\[259b.5\]]bsgom/_/rdo rje lag pa g.yas par sbyin/_/slob ma la ni 'di skad brjod/_/ngas khyod de ring dbang bskur bya/_/'di de sangs rgyas thams cad de/_/kun du bzang po'i brtul zhugs brtan/_/dngos grub bzang phyir rdo rje yong /_/kha~M las byung ba'i ral gri'am/_/don yod grub 
[\[259b.6\]]pa'i rang ngo bo/_/rdzogs par lag pa g.yon par ni/_/slob ma bsgyings pa'i phyag rgya 'dzin/_/'di ni sangs rgyas thams cad kyi/_/dril bu sgra yi rjes 'gror brjod/_/khyod kyis kyang ni rtag tu bcang /_/byang chub mchog ni rgyal ba'i gzhi/_/rdo rje dril bu bzung rjes la/_/rdo rje 
[\[259b.7\]]sems dpa' rang ngo bo/_/rang bzhin yon tan rnams kyis gang /_/bdag po yi ni rnal 'byor 'gyur/_/rnam par snang mdzad rang ngo bo/_/slob ma'i mgo la lag bzhag ste/_/rdo rje can gyis ming dbang bskur/_/gzugs kyi phung po rnam par bsgom/_/o~M sarba ta 
[\[260a\]]
[\[260a.1\]]thA ga ta/_/che ge mo zhes badzra sa twaM/_/a b+hi ShIny+tsa mi swA hA/_/phung po lnga yi rnam dag pas/_/thog mar chu nas ming gi mthar/_/dbang bskur ba ni mchog tu shes/_/rmad byung chen po bshad par bya/_/sangs rgyas lnga ni dag pa 'di/_/dbang bskur lnga ni thob 
[\[260a.2\]]bar 'gyur/_/ma rig pa ni bsal nas ni/_/ye shes lnga ni thob par 'gyur/_/de nas rdo rje sems dpa' yi/_/slob ma 'dod don sngags dbang sbyin/_/sngags kyi dbang bskur ye shes mchog_/ngas byin dngos grub ster bar byed/_/de nas yi ge drug sngags phaT/_/
[\[260a.3\]]swA hA'i mtha' can yi ge gsum/_/kha ni dam tshig gis bkang nas/_/sngags kyi sku yis dag pa dang /_/bla ma'i zhal las yang dag brjod/_/bla mas dngos grub sbyin bya'i phyir/_/'di ni sangs rgyas thams cad kyi/_/snying po yi ni ye shes mchog_/sangs rgyas thams cad 
[\[260a.4\]]bsdus pa ni/_/khyod kyis kyang ni rtag tu bcang /_/de nas slob ma spyod brtul zhugs/_/sna tshogs bsam pa'i bye brag gis/_/gang gi spyod pa rnam dag pa/_/'dod la thugs rje'i gtso bo yis/_/sems can don ni byed pa'i thabs/_/nga yis spyod pa'i brtul zhugs sbyin/_/de 
[\[260a.5\]]nas glegs bam dung la sogs/_/mda' gzhu ral gri 'khor lo dang /_/sngon bzhin sngags kyis dag par byed/_/slob ma'i lag tu rim bzhin sbyin/_/'di ni kun bzang spyod brtul zhugs/_/bsam pa sna tshogs rnam dag byed/_/khyod kyis kyang ni rtag tu bcang /_/sems 
[\[260a.6\]]can kun gyi don gyis byos/_/oM sarba ta thA ga ta/_/de bzhin d+h+rI Ta ra twa~M dang /_/d+ha r+ya mi AHhU~M dang /_/de ltar sngags 'di dgod par bya/_/de nas lung bstan thob don du/_/bsam pa dang bas bla ma la/_/da ltar sangs rgyas rigs su 'jug_/khyed kyis bdag la lung bstan gsol/_/
[\[260a.7\]]don yod rdo rje zhes bya khyod/_/rigs kyi dbang phyug lung bstan bya/_/de nas slob ma dbugs dbyung 'dod/_/bla ma'i zhal snga nas ni skye/_/mgon po yang dag bdag dbugs phyung /_/byang chub spyod pa'i brtul zhugs brtan/_/de nas rdo rje chos gos mtha'/_/g.yon pa'i lag 
[\[260b\]]
[\[260b.1\]]pas bzung nas ni/_/g.yas pa mi 'jigs sbyin byas la/_/dbugs dbyung ba yi mchog bya ba/_/nga yis rdo rje gsung bdag khyod/_/sangs rgyas kun gyi go 'phang mchog_/rdo rje sems dpa' mngon par brjod/_/khams gsum gyi ni rgyal po che/_/dpal ldan yon tan 
[\[260b.2\]]'byung gnas bdag_/bdud kyi stobs ni kun las rgyal/_/grong khyer mchog tu khyod zhugs so/_/de nas slob ma don 'dod la/_/phyir mi ldog pa'i dbang bskur bya/_/phyir mi ldog pa'i dbang bskur che/_/rdo rje sems dpa' bdag la stsol/_/de nas ye shes rdor dbang 
[\[260b.3\]]phyug_/ye shes sems dpa'i 'od zer gyis/_/spyan drangs sangs rgyas lnga la sogs/_/lha mo'i 'khor lo rim bzhin 'byung /_/de yis ye shes chus bkang pa'i/_/bum pa phyag bsnams de bzhin gshegs/_/rdo rje 'dzin dang rgyal ba rgyal/_/rin chen 'dzin dang 
[\[260b.4\]]'khor ba sgrol/_/shes rab 'chang ni rim pa bzhin/_/gti mug zhe sdang 'dod chags la/_/de bzhin rdo rje dga' ma sogs/_/gshin rje mthar byed shes mthar byed/_/pad+ma mthar byed bgegs mthar byed/_/'di yis kun nas dbang bskur bas/_/rdo rje slob ma rnam par 
[\[260b.5\]]bsam/_/dbang bskur ba ni rdo rje che/_/khams gsum kun gyis phyag byas pa/_/gsang ba gsum gyi gnas las byung /_/sangs rgyas kun ni nga yis sbyin/_/de nas de bzhin gshegs lha mo/_/khro bo rang gi gnas su dgod/_/'jam dpal rnam par bsgoms nas ni/_/ye 
[\[260b.6\]]shes rdo rjes rnam par brgyan/_/o~M dang su pra tiSh+Tha dang /_/badzra swA hA zhes ni dgod/_/blo bzang gis ni sngags brjod nas/_/slob ma la ni me tog gtor/_/de nas me tog sogs kyis mchod/_/slob ma'i dkyil 'khor 'khor lo 'dra/_/thugs rjes khyab pa'i 
[\[260b.7\]]bla ma yis/_/de nas slob ma rjes gnang bya/_/de nyid shes pa'i rnal 'byor pas/_/mi bya ba ni ci yang med/_/dpal chen khyod kyis bka' drin gyis/_/da ni 'dod yon lnga la spyod/_/sgyu ma rmi lam 'drar shes nas/_/rten 'brel las byung chos rnams ni/_/
[\[261a\]]
[\[261a.1\]]gzugs brnyan lta bur shes nas ni/_/sems can don ni mnyam med byos/_/bya ba byas pa'i slob ma ni/_/ci bde bar ni bsgrub par gyis/_/de nas bla ma la yon dbul/_/bstod cing kun nas phyag kyang bya/_/skye bo bzang dang lhan cig tu/_/de nas bla ma gsang 
[\[261a.2\]]don gnyer/_/thur du kha bltas kha sbyar te/_/ji ltar bdag nyid chen po khyed/_/bdag kyang de dang 'dra bar mdzod/_/de nas rigs lnga las byung ba'i/_/las dang chos sogs dbye ba yis/_/sngags kyi theg pas lhag par grol/_/skal ldan bud med phyag rgyar bshad/_/skye 
[\[261a.3\]]bos dben pa'i mtshan phyed na/_/ro yi gzhi yi gnas song nas/_/thugs rje chen pos khyab pa yi/_/rdo rje slob dpon yon tan 'byung /_/ji ltar de ltar rnyed phyag rgya/_/snyoms 'jug la ni gang byung ba'i/_/bla na med pa'i rang bzhin gyi/_/sangs rgyas thams cad 'dus pa ni/_/
[\[261a.4\]]rnal 'byor ma yi yang dag ltung /_/kun rdzob byang chub sems gang yin/_/gsang ba de yis dbang bskur bya/_/'di de sangs rgyas thams cad kyi/_/dam tshig chen po rnam byung ba/_/khams lnga las byung bcud kyis len/_/bde ba chen pos myong bar gyis/_/slob ma 
[\[261a.5\]]rtog pa dang bral bas/_/pad+ma la gnas de myang gyis/_/'das pa'i rdo rje 'chang ba yis/_/rgyal sras ji ltar dbang bskur ba/_/byang chub sems kyi chu yis ni/_/bu khyod de bzhin dbang bskur bya/_/de nas shes rab dbang bskur phyir/_/bla mas don 'dod slob ma la/_/dngos 
[\[261a.6\]]grub thams cad bsdus pa ni/_/bdag la khyed kyis dbang bskur stsol/_/de nas slob dpon bdag nyid che/_/phyag rgya yang dag byin gyis rlob/_/mchog ni thob par bya ba'i phyir/_/de 'og slob ma la ni sbyin/_/lha mo phyag rgya chen po 'di/_/dpag med bde ba rab ster ba/_/
[\[261a.7\]]bu yis kun nas blangs nas ni/_/bla na med pa'i mchod pa gyis/_/de nas shes rab ye shes de'i/_/sgrub po mchog tu 'dod pa'i don/_/lha mo'i ye shes de nyid mchog_/dngos grub don du nga yis sbyin/_/lha mos de la bka' bsgo ba/_/dpa' bo'i bu ni bla na med/_/dpa' 
[\[261b\]]
[\[261b.1\]]bo khyod ni spro'am ci/_/byang chub sems ni za nus sam/_/yang dag de ni nges par ni/_/ji ltar 'dod pa bzhin du smros/_/ji ltar gsungs pa'i dam tshig mchog_/lha mo ci phyir bdag mi nus/_/de nas lha mo de dgyes nas/_/skra bkrol gos ni bor nas kyang /_/pad+ma dag ni 
[\[261b.2\]]'byed byed cing /_/b+hany+dza mo k+Sha ho zhes gsungs/_/b+ha ga'i pad+ma'i dbus gnas pa/_/bde ba kun du rgyu ba'i rtsa/_/sor mos bskul nas dga' bar bya/_/dzi hwas kyang ni rol bar bya/_/lhan cig skyes pa'i bde byed pa/_/'di nyid rig pa bzang bsten na/_/mchog tu dga' 
[\[261b.3\]]bas nyams myong nas/_/lhung ba'i bde bas de myang bya/_/de nas bcom ldan ma dgyes nas/_/b+hany+dza mok+Sha'i sngags gsung zhing /_/rkang pa g.yon pa mgo la bzhag_/bka' yis de nyid yang dag bstan/_/de ring phan chad bu khyod kyis/_/ji srid byang chub snying po'i bar/_/
[\[261b.4\]]rmi lam bzhin du sems can gyi/_/bla na med pa'i don byos shig_/bskyed pa'i rim pa bsgom pa yi/_/man ngag las ni 'di mi shes/_/rig pa 'di ni dor byas na/_/thabs gzhan gyis ni sangs mi rgya/_/brtul zhugs rnams kyi mchog gi mchog_/rig pa'i brtul 
[\[261b.5\]]zhugs bu yis spyod/_/de ltar 'di ni byang chub mchog_/rdo rje rnal 'byor rnal 'byor ma/_/rim pa bzhin du yongs shes bya/_/rdo rje sems dpa'i go 'phang rten/_/bdag la go 'phang mchog stsol lags/_/ting 'dzin kun gyis 'bras bu gsal/_/sems can kun la 
[\[261b.6\]]ci 'dod par/_/dngos grub bla na med pa gsol/_/slar yang gshegs par mdzad pa'i phyir/_/rang gi gnas gshegs badzra muH/_/de nas lhag ma'i gtor ma sbyin/_/'khor lo lhag par 'byung ba'i rim/_/u ts+tshiSh+Ta k+She tra pa la/_/a ti tsakra u ts+tshiSh+Ta/_/su b+ho dza na~M bi ba gnyis/_/
[\[261b.7\]]b+huk+Sha gnyis dang sarba dang /_/sid d+hiM pra yats+tsha me dang /_/o~M sngon AHhU~M phaT swA hA/_/de yi rjes la brjod par bya/_/rdo rje dril bu 'chang 'gyur ba/_/g.yon brkyang ba yi gnas pas gnas/_/khams gsum rnam rgyal rang bzhin dang /_/rdo rje slob dpon rang bzhin ni/_/khams 
[\[262a\]]
[\[262a.1\]]gsum rnam rgyal rang bzhin 'chang /_/de ltar cho ga nyi shu las/_/bskyed pa'i rim pa'i mtshan nyid bstan/_/de nyid mang du shes pa yis/_/bla ma dge ba'i las bzang po/_/rnal 'byor chen po'i rgyud dpal rdo rje phreng ba mngon par rtogs pa las cho ga nyi shu'i 
[\[262a.2\]]las rgyas pa'i le'u ste lnga bcu bzhi pa'o//_//de nas gzhan yang bshad bya ba/_/de yi rgyu mtshan 'bras bu ni/_/las ni cho ga nyi shur bshad/_/dbang phyug chen po'i rgyu mtshan ci/_/de yi 'bras bu ci zhig 'gyur/_/chen po'i chen po ji skad gsungs/_/de nas bcom 
[\[262a.3\]]ldan rdo rjes gsungs/_/las kyi rgyu mtshan 'bras bu dang /_/sngon du bsnyen pa'i las kyis ni/_/rgyu mtshan 'jig rten dngos grub brgyad/_/ser sna la sogs bsal ba'i phyir/_/sangs rgyas mchod pa rnam bsgom zhing /_/sbyin pa tshul khrims bzod pa dang /_/brtson 
[\[262a.4\]]'grus bsam gtan rab tu rdzogs/_/shes rab ye shes dbang bskur gyis/_/shes rab pha rol phyin pa rdzogs/_/gsang ba la sogs la gnas pa/_/skye bo chags pa'i rgyu mtshan no/_/kun du spyod pa'i chos rnams kyis/_/mnyam nyid ye shes rgyu yis ni/_/bla ma dad pas 
[\[262a.5\]]mchod pa ni/_/rdo rje sems dpa'i go 'phang don/_/chu sogs ming ni mthar thug pa/_/ye shes lnga yi rnam dag phyir/_/spyod pa phyir mi ldog pa'i mtha'/_/sems can bsam pa rnam dag phyir/_/shes rab brtul zhugs sogs kyi mtha'/_/dpe yis bde ba bstan pa'i 
[\[262a.6\]]phyir/_/dkyil 'khor sa tshon phra rab dang /_/mtshungs pa de bzhin gshegs pa kun/_/mchod pa nyid du 'gyur ba dang /_/de ltar 'bras bu 'khor lo 'jug_/sangs rgyas thams cad mchod pa ni/_/las kyi sgrib pa dag par 'gyur/_/shin tu rnam dag chos kyi dbyings/_/dbang 
[\[262a.7\]]bskur ba ni thob pa dang /_/dngos po'i ngo bo ji bzhin du/_/shes rab ye shes kyis ni thob/_/bla ma yis ni sgrub pa yang /_/mchod pa de yi go 'phang mchog_/de ltar yun mi ring bar 'thob/_/dag pa'i spyod pa brtul zhugs mchog_/rnal 'byor chen po'i rgyud dpal rdo rje 
[\[262b\]]
[\[262b.1\]]phreng ba mngon par rtogs pa las cho ga nyi shu pa'i rgyu mtshan dang 'bras bu bstan pa'i le'u ste lnga bcu lnga pa'o//_//de nas rdo rje sems dpas gsungs/_/mchod pa'i cho ga bla na med/_/gnyis med mnyam pa'i rnal 'byor gyis/_/lus la mchod pa'i cho ga'i rim/_/rdo shing 
[\[262b.2\]]sa dang gser gyi ni/_/sku gzugs la ni phyag mi bya/_/rab gnas dkyil 'khor sbyin sreg dang /_/de nas nam yang mi bya'o/_/dri chen rdor chu dkon mchog sogs/_/bdag nyid lnga ni rtag tu mchod/_/de phyir de la mngon zhugs pa'o/_/thugs kyi rdo rje rang nyid gtso/_/sems 
[\[262b.3\]]de yang ni de dngos med/_/gang phyir stong nyid mtshan nyid ni/_/stong nyid kyang ni rnam pa med/_/de phyir thams cad nam mkha' 'dra/_/de ltar rnam dag rnam shes kyang /_/rtsa ni gsum la'ang mchod par bya/_/gang phyir sems kyi rang bzhin kun/_/sems las gzhan pa yod 
[\[262b.4\]]ma yin/_/rang nyid rdo rje sems dpa' dang /_/sems kyi rang bzhin la ni gnas/_/lha yi gzugs ni bla med pa/_/sems ma gtogs pa gzhan ni med/_/de phyir de ltar rnam dpyod pa/_/rang lus gcig bu rtag tu mchod/_/rigs lnga dag tu rtag spyod pas/_/rigs 
[\[262b.5\]]gcig tu ni rnam par brtag_/'dod dang mi 'dod dbye ba dang /_/btung dang mi btung rnam par spangs/_/rnal 'byor skal yod skal med ces/_/nam yang smra bar mi bya'o/_/phyag rgya'i rnam pa sngon po sogs/_/de bzhin gzugs la'ang dbye ba gsum/_/gzugs rdo rje ma 
[\[262b.6\]]bkug nas su/_/sa snying la ni dbul bar bya/_/yang dag glu dang brjod bral dbyangs/_/de bzhin sgra la'ang dbye ba gsum/_/sgra rdo rje ma yang dag dgug_/phyag na rdo rje la ni dbul/_/ga pur a gar dzA ti sogs/_/de bzhin dri yang dbye ba gsum/_/dri rdo rje ma yang dag 
[\[262b.7\]]dgug_/nam mkha'i snying po la yang dbul/_/'o byed pa dang 'jib pa dang /_/ro drug de bzhin dbye ba gsum/_/rdo rje ro ma yang dag dgug_/'jig rten dbang phyug la ni dbul/_/rdo rje pad+ma yang dag sbyor/_/gos dang 'khyud pa'i dbye ba gsum/_/reg bya rdo rje yang 
[\[263a\]]
[\[263a.1\]]dag dgug_/sgrib sel la ni dbul bar bya/_/phyi yi chos rnams 'di dag kun/_/brtags pa dang ni ma brtags pa'ang /_/chos dbyings rdo rje yang dag dgug_/'jam pa'i rdo rje la ni dbul/_/de bzhin phyi dang nang dang ni/_/gnyis ka yang ni mi dmigs 
[\[263a.2\]]pa/_/gzugs la gsum du byas nas ni/_/lha rnams la ni dbul bar bya/_/yul ni lnga ni nges gnas te/_/rgyud lngar nges par 'byung ba ni/_/rmi lam rlung dang ldan pa ru/_/'dod pa lnga rnams spyod par byed/_/dbang po gang dang gang lam gyis/_/sgrub pa po ni yul 'thob bo/_/
[\[263a.3\]]de dag thams cad thugs rje che/_/mnyes pa'i phyir ni dbul bar bya/_/yang dag dga' ba'i me tog gis/_/rdo rje nyi ma pad+ma 'byung /_/me tog bdag nyid la mchod pa/_/rdo rje gsum gyi dam tshig mchog_/rnam rtog tshul gyi yul min zhing /_/de ltar gtum mo'i me yis ni/_/
[\[263a.4\]]nges par bsregs pa de ni spos/_/thugs kyi rdo rje la ni dbul/_/rdo rje pad+ma yang dag par/_/zhugs pa la sogs rim las byung /_/rnal 'byor pa yi mi shigs sgra/_/thugs rdo rje la dbul bar bya/_/yi ge hU~M las yang dag byung /_/sngags kyi 'od zer shin tu gsal/_/mar 
[\[263a.5\]]me 'bar ba'i yang dag 'od/_/thugs kyi rdo rje la dbul bya/_/bde ba chen po nam mkhar gnas/_/byang chub sems ni sad pa dang /_/de nyid kyis kyang byugs pa ni/_/thugs kyi rdo rje la dbul bya/_/'dir ni gang dang gang longs spyod/_/dbang po thams cad yang dag bsten/_/de dag 
[\[263a.6\]]thams cad thugs rdo rje/_/bza' ba'i snod du mchod par bya/_/dgod dang sgeg dang rtse 'jo ni/_/sna tshogs kyis ni sems dga' byed/_/rnam par thar pa'i sgo dag dang /_/thugs kyi rdo rje la ni dbul/_/rnal 'byor chen po'i rgyud dpal rdo rje phreng ba mngon par rtogs pa las nang gi bdag nyid 
[\[263a.7\]]mchod pa'i cho ga'i rnam par dbye ba'i le'u ste lnga bcu drug pa'o//_//de nas bcom ldan rdo rjes gsungs/_/lha mo yi ni mtshan nyid mchog_/rnal 'byor bde la rtog pa rnams/_/rtsa dbye ba yi rang bzhin gyis/_/rtag tu lus kyi rtse 'jo bya/_/de yi lha rnams su ni bshad/_/
[\[263b\]]
[\[263b.1\]]rtag tu bde ba kun gyis dga'/_/kun nas rnam par sgeg pa'i lus/_/bde ba chen pos kun du khyab/_/lha nyid du ni yang dag brjod/_/dga' dang mchog tu dga' ba dang /_/bral ba lhan cig skyes skad cig_/char pa dang ni rtse 'jo dang /_/kun nas lhag par sgeg pa dang /_/brgyal dang 
[\[263b.2\]]sad par gyur pa dang /_/de rnams lha mo ru ni bshad/_/phyi rol du ni byung ba na/_/gang phyir yang dag sbyor bar 'gyur/_/lus kyi rtsa rnams yang dag sad/_/de phyir rnal 'byor mar ni bshad/_/rnal 'byor chen po'i rgyud dpal rdo rje phreng ba mngon par rtogs pa las lha mo'i mtshan nyid kyi le'u 
[\[263b.3\]]ste lnga bcu bdun pa'o//_//de nas bcom ldan rdo rjes gsungs/_/e ba~M zhes bya yi ge gnyis/_/e ni stong pa nyid du bshad/_/de bzhin ba~M ni thugs rje dang /_/thig le de gnyis sbyor las byung /_/de ni rnal 'byor rmad mchog byung /_/e ba~M gnyis ni sangs rgyas dang /_/
[\[263b.4\]]mdor bsdus chos kyi phyag rgya'o/_/rgyal po chen po phyag rgya gnyis/_/rgyud rnams su ni thog mar gsungs/_/e ni b+ha ga'i mtshan nyid do/_/pad+ma'i rten du shes par bya/_/rten pa rdo rje zhes ni gsungs/_/brtan pa rdo rje 'chang ba yi/_/de la gnas pa'i thig le'i gzugs/_/sna 
[\[263b.5\]]tshogs sprul pa ston par byed/_/bde ba kun gyi gzhi yi gnas/_/rdo rje sems dpa' bde ba che/_/e ni gsang ba'i mkha' dbyings sam/_/b+ha ga chos 'byung pad+ma la/_/rnal 'byor seng ge'i gdan la bzhugs/_/mchog tu rmad byung ston par mdzad/_/rdo rje sems dpa' ba~M rdo rje/_/
[\[263b.6\]]rdo rje 'jigs byed dbang phyug dang /_/he ru ka dang dus 'khor lo/_/dang po sangs rgyas la sogs mtshan/_/e ba~M de bzhin gshegs pa'i rgya/_/gnyis su med pa'i bde mchog dang /_/stong nyid snying rje dbyer med dang /_/gang la de nyid mngon par brjod/_/de la de bzhin gshegs 
[\[263b.7\]]pa'i rgya/_/gnyis med ye shes mtshan ma ni/_/rgyud kun gyi ni gleng gzhir gsungs/_/rgyud kun gyi ni don bsdus pa/_/stong nyid snying rje mi phyed pa/_/gang la de nyid mngon par brjod/_/e ba~M zhes bya'i yi ge gnyis/_/gang la 'di nyid med pa ni/_/de la de kho na nyid 
[\[264a\]]
[\[264a.1\]]med/_/gang la de nyid yongs shes pa/_/btso ma'i gser ltar gsal por ni/_/rgyud ni legs bshad de nyid shes/_/sngags kyi spyod pa la gnas par/_/de ltar 'di ni de nyid mchog_/e pa~M don ni rnam par nges/_/chos kyi phyag rgya yi ge gnyis/_/dang po'i 
[\[264a.2\]]ngag tu yang dag bshad/_/rnal 'byor chen po'i rgyud dpal rdo rje phreng ba mngon par rtogs pa las e ba~M zhes bya ba dang po'i ngag bshad pa dang rgyu mtshan bstan pa'i le'u ste lnga bcu brgyad pa'o//_//de nas gzhan yang bshad kyis nyon/_/e ba~M la sogs don rgyas pa/_/gang 
[\[264a.3\]]gis yang dag yongs su shes/_/chos kyi de ni yang dag rtogs/_/e/_e ni shes rab dam pa ste/_/'dod chags bral sogs skad cig bdag_/srid pa gsum na yongs shes pa/_/'di ni rtsa bar rnam par bstan/_/ba~M/_'od ma bsgreng ba ltar mdzes shing /_/chags la 
[\[264a.4\]]sogs pa rab bskyed ldan/_/snang ba gsal ba rnam par shes/_/ming ni thabs shes bya ba yin/_/ma/_rig chen rang nyid rtsa ba ste/_/ma rig pa ni zlog pa yin/_/ma rig pa las 'di 'byung bas/_/de bas snang ba 'byung ba'o/_/yA/_'gro ba rnam shes gsum dang po'i/_/de 
[\[264a.5\]]ming snang ba gsal ba ste/_/de ni stong pa cher 'gyur la/_/de yang 'od gsal bar 'gro'o/_/shru/_snang ba gsum gyi mtshan nyid can/_/gang 'di rnam shes gsum thob pa/_/sems can khams ni ma lus pa'i/_/rang bzhin rtsa ba 'di yin no/_/ta~M/_de ni re re'i don snang ba/_/rlung 
[\[264a.6\]]gis blangs nas 'dzin byed pa/_/la~M/_rlung dang ldan pa'i rnam shes ni/_/kun du 'gro la gnas par 'gyur/_/e/_'di ni rlung khams chen po ste/_/rnam shes gsum gyi bzhon pa yin/_/de yis rang bzhin dag tu ni/_/ji lta ji ltar 'gro bar 'gyur/_/ka/_sra ba'i sa khams chu 
[\[264a.7\]]nyid dang /_/de bzhin me dang rlung dag ni/_/rnam par shes par blangs nas su/_/srid gsum gnas su skye bar 'gyur/_/smi/_'di ni phung po lnga rnams su/_/'byung ba 'dus byas mtshan nyid ni/_/gzugs tshor 'du shes 'du byed dang /_/rnam shes nyid ni lnga pa'o/_/sa/_mnyam 
[\[264b\]]
[\[264b.1\]]nyid so sor rtog pa dang /_/bya ba grub pa nyid dang ni/_/me long dang ni chos kyi dbyings/_/'di ni ye shes lnga po yin/_/ma/_yid kyi skye mched nyid dang ni/_/mig dang de bzhin rna ba dang /_/sna dang lce dang lus rnams te/_/'di ni skye mched rnams 'byung ba'o/_/ye/_gang yang khams 
[\[264b.2\]]gsum sems can rnams/_/srog dang rtsol ba la brten pa/_/gsang sngags rgyal po zlos bzhin du/_/mi shes bsam gtan klog pa spangs/_/b+ha/_'di las rang bzhin chags pa dang /_/chags med la sogs par yang 'gyur/_/de las dge dang mi dge'i las/_/de las skye 
[\[264b.3\]]ba 'byung ba yin/_/ga/_'gro ba 'byung ba'i phung po rnams/_/sangs rgyas lnga yi bdag nyid de/_/mngon par byang chub rnam lnga zhes/_/ming gis rab tu bskul ba yin/_/bAn/_rlung dang chu dang me dang sa/_/spyan la sogs pa bzhi po ste/_/ye shes bdag nyid can gsum du/_/
[\[264b.4\]]shes bya sangs rgyas byang chub ster/_/sa/_thams cad de bzhin gshegs pa'i skur/_/phyag rgya bzhis ni rgyas btab cing /_/mig la sogs pa'i bdag nyid der/_/sa snying la sogs rgyal sras so/_/ha/_rol pas dga' ba gang yin pa'i/_/khro bo'i rgyal po stobs chen rnams/_/
[\[264b.5\]]de yi phyogs mtshams ngo bo ru/_/dpung pa yan lag rnams su brtag_/ta/_de dang de yi rigs las byung /_/lha dang lha mo tha dad pa/_/de ni yod min de dag kyang /_/'gro ba'i don phyir ston pa yin/_/thA/_'di las gnyis med mthong ba yi/_/rnal 'byor pa ni ye shes gsum/_/mthong 
[\[264b.6\]]phyir dman dang bar ma dang /_/dam pa'i yul la gzhag par bya/_/ga/_dbang po rang nyid rang yul la/_/'gro bar 'gyur ba de dang de/_/dbang po'i spyod yul gang dang gang /_/de dang de snang tsam nyid do/_/ta/_dbang po de yi lam nas ni/_/sgrub pa pos ni yul thob pa/_/de bzhin 
[\[264b.7\]]de las ma gsungs par/_/tshim par bya phyir dbul bar bya/_/kA/_sku gsum dag ni tha dad par/_/skyob pa yis ni yang dag bstan/_/rdzogs pa'i rim gyis sbyor ba yis/_/gcig tu yang ni 'gyur ba yin/_/ya/_gang zhig sangs rgyas sku mtshan nyid/_/kun rdzob bden par gsungs pa 
[\[265a\]]
[\[265a.1\]]ni/_/de nyid rdzogs rim sbyor ba yis/_/'od gsal bar ni rnam dag 'gyur/_/bAka/_tshig gi lam gyi yul 'di nyid/_/gtso bo ye shes sku rang bzhin/_/sems can kun la phan pa'i phyir/_/'ja' tshon bzhin du snang ba yin/_/tsita/_/sems dang sems byung ma 
[\[265a.2\]]rig pa/_/shes rab thabs dang nyer thob dang /_/stong dang shin tu stong pa dang /_/stong chen zhes kyang rab tu brjod/_/ta/_rang bzhin snang ba'i dbye shes na/_/de nas spyod pa rab tu bya/_/las kyi lus ni yongs spangs nas/_/rdo rje sku nyid thob par 'gyur/_/hr-i/_thugs la 'jig 
[\[265a.3\]]rten pa rnams kyi/_/don spyod bzhag nas de bzhin gshegs/_/kun rdzob tu ni sbul skur gnas/_/ji lta ji ltar 'dod pa spyod/_/da/_yid bzhin nor bu mchog bzhin du/_/'dod pa thams cad ster bar 'gyur/_/sangs rgyas rnams kyi phun tshogs kyang /_/stobs kyis blangs 
[\[265a.4\]]nas spyod par 'gyur/_/ya/_rnal 'byor dbang po gang gang 'dod/_/de ni sgrib pa med par bya/_/mnyam par ma bzhag rnal 'byor gyis/_/rtag tu mnyam par 'jog par 'gyur/_/ba/_rdo rje pad+mo mnyam sbyor bas/_/ye shes gsum gyi cha rig pa/_/blo la gos dang ma gos pa/_/
[\[265a.5\]]der ni bde bas rtag tu gnas/_/dzra/_sgyu ma lta bu'i ting 'dzin gyis/_/dngos dag kun las rnam par rol/_/sangs rgyas mdzad pa byed bzhin du/_/gtan la phab pa'i gzhi la gnas/_/yo/_rnal 'byor lhag pa'i rnal 'byor dang /_/rnal 'byor chen po rang nyid 'gyur/_/rdo rje can 
[\[265a.6\]]dang mkha' 'gro ma/_/gang yang rnal 'byor de rang nyid/_/ShI/_dgag pa dag kyang byed pas na/_/bya dang bya min rnam spangs te/_/pad+ma la ni 'dam gyis bzhin/_/ngo bo nyid ces gos mi 'gyur/_/b+ha/_yon tan brgyad dang nyer ldan pas/_/sems can thams cad rigs 'gyur zhing /_/
[\[265a.7\]]'jig rten khams ni ma lus par/_/bdag nyid ye shes lus kyis spyod/_/ge/_gtso bo gang du spyod pa yi/_/de yi khyim ni nam mkha' nyid/_/bde ba chen po'i ting 'dzin gyis/_/de nyid du ni rtag tu rol/_/ShA/_'di la snang ba dbye ba la/_/thun mtshams nyin mo mtshan mo yi/_/'jig 
[\[265b\]]
[\[265b.1\]]rten tha snyad byas pa yis/_/ye shes gsum ni mthong phyir ro/_/bi/_sna tshogs pa yi tha snyad dag_/'jig rten pas ni yongs brtags pa/_/lam gsum gyi ni dbye ba yis/_/ye shes gsum las byung ba'o/_/dza/_skye dang gnas dang 'jig pa dang /_/srid pa bar mar gnas pa 
[\[265b.2\]]ste/_/ji snyed 'jig rten gyis brtags pa/_/sems kyi rlung ni rnam 'phrul lo/_/ha/_dgod dang rtsed mo byed pa dang /_/gar gyi nyams dgur ldan pa dang /_/sngags dang phyag rgya rnam rtog pa/_/rdo rje sems dpa'i spyod pa'o/_/ra/_bdag byin rlabs chen ma gtogs pa/_/
[\[265b.3\]]rin chen gzhan dag 'di na med/_/me yis sbyangs pa'i nor bu bzhin/_/rang bzhin 'od gsal rnam pa'o/_/'di skad la sogs dang po'i ngag_/mchog tu gsungs pa'i don rgyas pa/_/gsang ba 'dus pa'i rtsa ba'i mdo/_/de nyid bshad pa bsdus pa ni/_/rim pa ji lta 
[\[265b.4\]]ba bzhin shes/_/sgrub po'i de nyid shes pa ni/_/ye shes mchog gi mtshan nyid kyis/_/gang du gsal bar ma gsungs so/_/rim pa 'di yis rnal 'byor pas/_/dpal ldan 'dus pa rgyas btab pa/_/de ltar rim pa 'di yis shes/_/sems can kun la phan skyed pa'o/_/
[\[265b.5\]]rnal 'byor chen po'i rgyud dpal rdo rje phreng ba mngon par rtogs pa las e ba~M ma yA zhes bya ba dang po'i ngag bshad pa'i le'u ste lnga bcu dgu pa'o//_//de nas gzhan yang bshad kyis nyon/_/nang gi bdag nyid sbyin sreg mchog_/nang du rgyu ba'i 'byung ba rnams/_/gang 
[\[265b.6\]]gis thim par gyur pa dang /_/rnam rtog bag chags sa bon ni/_/phung po lnga yi bud shing dang /_/rnal 'byor ye shes chen po'i mes/_/rtag tu sbyin sreg rmad byung bya/_/lte dbus gnas pa'i sgra tsam ni/_/sgra tsam phyi rol gsang pad+ma/_/de la rang rgyud rlung gis ni/_
[\[265b.7\]]yongs su bskul ba'i me yis ni/_/dbang po gnyis ni yang dag sbyor/_/gzi brjid gsal bar rab tu 'bar/_/gang tshe mar gang gsang pad+ma/_/de la 'di ni snod du brjod/_/haM ni blugs gzar zhes byar gsungs/_/rdo rje dgang gzar du ni brjod/_/b+ha ga thab khung zhes ni 
[\[266a\]]
[\[266a.1\]]bshad/_/dbang po lnga yi bsreg rdzas dang /_/phung po yam shing du ni gyur/_/mar ni byang chub sems su bshad/_/gnam stong nas brtsams nya yi bar/_/ji srid byed pa gshegs su gsol/_/me thab thig le tsam du gsungs/_/blugs gzar nam yang 
[\[266a.2\]]mi 'pho ba/_/sangs rgyas gti mug dga' la sogs/_/gzugs rdo rje sogs rgyal sras rnams/_/khro bo'i rgyal po bcu la ni/_/rtag tu sbyin sreg gis tshim bya/_/rdo rje sems dpa'i mchod pa gang /_/de yang dgang blugs su ni brjod/_/hu~M phaT yang dag ldan sngags 
[\[266a.3\]]kyis/_/cho ga bzhin du sreg blugs dbul/_/de yis lus gnas mnyes 'gyur na/_/lha yi dam tshig bla na med/_/yid la ji ltar 'dod pa rnams/_/de ltar dngo grub stsal nas ni/_/sbyin sreg 'di ni mchog tu gsungs/_/dngos grub kun gyi 'bras bu stsol/_/rnal 'byor 
[\[266a.4\]]chen po'i rgyud dpal rdo rje phreng ba mngon par rtogs pa las nang gi bdag nyid kyi sbyin sreg gi le'u ste drug cu pa'o//_//de nas bcom ldan rdo rjes gsungs/_/bdud rtsi lnga ni bza' ba ni/_/dngos grub kun byed de nyid mchog_/ji ltar rigs pa'i rim pa bzhin/_/rnam snang 
[\[266a.5\]]mdzad dang mi bskyod dang /_/don yod grub dang 'od dpag med/_/rin chen rgyal mtshan lnga po ni/_/bdud rtsi lnga yi mtshan nyid do/_/khrag ni rin chen dbang phyug dang /_/byang chub sems ni 'od dpag med/_/de bzhin don yod grub pa sha/_/mi bskyod de bzhin rdo rje chu/_/
[\[266a.6\]]dri chen rnam snang mdzad du bshad/_/de dag bdud rtsi lnga ni mchog_/bas mtha' nyams dga' skye bos dben/_/skra yi tsher ma rnam par spangs/_/de la khang pa bya ba ni/_/khang pa gnyis brtsegs sgo dang bcas/_/sa 'og khang pa gcig bya zhing /_/gzhan dag de yi steng du 
[\[266a.7\]]bya/_/gzhan ni gsangs nas bya ba ste/_/'jig rten pa ni gcig tu shes/_/sgrub pos de nyid kun shes shing /_/sngags shes bsam pa rgya che ba/_/brtan zhing snying rje mkhas pa dang /_/yul la phrag dog rnam par spangs/_/sgrub po gtso bo'i yon tan gang /_/de lta bu 
[\[266b\]]
[\[266b.1\]]nyid sgrub grogs mchog_/chags dang chags bral rnam par spangs/_/brtson zhing brkam chags med pa dang /_/khro med dang bcas dpa' ba dang /_/mang du thos shing yod par lta/_/thog ma gnyis ka yi ni lus/_/'bras bu sogs kyis dag bya ba/_/gnod mdzes skul byed 
[\[266b.2\]]'bum phrag gcig_/de rjes sngags pas bzla bar bya/_/oM sum+b+ha ni sum+b+ha hU~M hU~M phaT/_/o~M gr-ih+Na gr-ih+Na hU~M hU~M phaT/_o~M gr-ih+NA ba ya gr-ih+NA pa ya hU~M hU~M phaT/_oM an ya ho/_b+ha ga bA na bid+yA rA dza hU~M hU~M phaT/_de nas zla gcig yi ge gsum/_/sgrub pos mi smra bzlas par bya/_/kun du bzang po 
[\[266b.3\]]'gro ba'i gtso/_/de ni skad cig rmi lam mthong /_/des ni bka' yis bsgo ba ni/_/ka n+ya mchog ni bsten gyis la/_/sems can don ni mtshungs med byos/_/ji ltar de nyid rdo rje 'chang /_/bu mo skal ldan mig yangs ma/_/gzugs dang lang tshos rnam par brgyan/_/brkam 
[\[266b.4\]]chags med cing chags bcas sems/_/sgeg pas myos shing bsgyings dang bcas/_/nu rgyas sngo bsangs nyams dga' ba/_/rnam rtog med cing mang du thos/_/sgrub pos de srid 'dod par bya/_/ji srid khu ba dang bcas gyur/_/de nas gdong ni pad+ma gnyis/_/gnyis 
[\[266b.5\]]ka 'byung ba blangs nas ni/_/pad+ma'i snod der gzhag par bya/_/mtshan nyid bzang por zhag bdun du/_/glang po rta khyi ba lang mi/_/dpyid zla tha [{]chungs [,]chung [}]gnyis ka shar/_/skye gnas nas ni blangs nas ni/_/de bzhin de ru rim pa bzhin/_/pad snod de nyid la ni der/_/zhag 
[\[266b.6\]]bdun bar du gzhag par bya/_/nyin zhag nyi shu rtsa gcig tu/_/yi ge gsum ni sngags bzlas bya/_/'du 'dzi med cing dben pa'i gnas/_/tsan+dan bzang po byugs nas ni/_/dzaHhU~M ba~M hoH'i sngags bkod pa'i/_/pad+mo'i snod la gzhag par bya/_/ra yi 'o ma til gyi mar/_/
[\[266b.7\]]mar dang li kha dkar po dang /_/cha bsnyams bskol ba byas nas ni/_/de dang lhan cig snod bzhag bsre/_/rgya shug tshig gu tshad tsam gyis/_/blo dang ldan pas ril bu bya/_/grib ma la ni bskam byas nas/_/rim gyis bskyed cing bza' bar bya/_/rdo rje ming sring spun dang ni/_/rnal 
[\[267a\]]
[\[267a.1\]]'byor ma dang lhan cig bza'/_/zla ba gcig nas de nas lhag_/mdza' bo rnams dang yang dag bsgo/_/mar ngo'i tshes brgyad tshes bcu 'am/_/yang na bcu bzhi nas brtsams te/_/de la gtor ma bya ba ni/_/las kun la ni bla na med/_/de las kyang 
[\[267a.2\]]ni dngos grub skye/_/phyag rgya chen po mngon rdzogs dang /_/dngos grub rgyas dang zhi ba sogs/_/de yis 'bad mi dgos par 'thob/_/rlung gi de nyid yang dag slob/_/mkha' spyod nyid ni thob par 'gyur/_/rnal 'byor chen po'i rgyud dpal rdo rje phreng ba mngon par rtogs pa 
[\[267a.3\]]las bdud rtsi lnga bza' ba'i cho ga'i le'u ste drug cu gcig pa'o//_//de nas gzhan yang bshad kyis nyon/_/tshogs kyi 'khor lo cho ga mchog_/gang gis mchod pa las byung ba/_/rgyal sras rnams kyi dngos grub mchog_/rnal 'byor che dang lhan cig tu/_/
[\[267a.4\]]sgrub pa'i phyir ni yang dag gnas/_/phyag rgya brda ni yongs shes shing /_/de dang dam tshig la ni 'jug_/de rnams tshogs ni rab mchog dang /_/tshogs kyi 'khor lo zhes ni brjod/_/kun kyang dam tshig la gnas pa/_/rtog pa thams cad rnam par spangs/_/bla ma la 
[\[267a.5\]]dad dam tshig gnas/_/gtong sogs yon tan rnams kyis brgyan/_/thabs zhes bya ba bgegs med na/_/tshogs kyi 'khor lo la ni 'jug_/gzhan du skyon ni 'byung 'gyur te/_/'khor lo la yang 'grub mi 'gyur/_/shes rab kyang ni thabs dang mtshungs/_/mdza' 
[\[267a.6\]]bo bzang dang rab tu mkhas/_/lo ni nyi shu rtsa lnga lon/_/lhag ma yongs su spangs nas ni/_/thabs dang so sor shes rab dang /_/kun la gcig ni phan yon med/_/thog ma yid 'ong nyams dga' bar/_/me tog gi ni dkyil 'khor bya/_/de nyid sna tshogs mchod 
[\[267a.7\]]pa ni/_/legs par mnyam par bzhag nas mchod/_/gtso bo dngos po kun gyis ni/_/rdo rje sems dpa' bzhin du mchod/_/tshogs kyi mchod pa byas rjes la/_/dkyil 'khor lugs 'byung lugs bzlog pas/_/dad pa dngos pos kun nas ni/_/mnyam pas blta 
[\[267b\]]
[\[267b.1\]]bas bsgoms nas ni/_/bstan bcos nyams myong 'jig rten dang /_/'gal ba de ni gzhug mi bya/_/gzhan yang bstan bcos las gsungs pa/_/mtshan phyed ni ni dgug par bya/_/slob dpon mgon la yang dag mchod/_/ji ltar gdan stengs bzhugs gsol nas/_/
[\[267b.2\]]gdan ni rdo rje sems dpa' yi/_/phyag rgya chen po yang dag ldan/_/rdo rje slob dpon de nyid kyang /_/mkhyen pa 'khor lo'i dbus na bzhugs/_/dkyil 'khor pa ni gzhan rnams dang /_/de bzhin 'khor lo gnas pa gzhan/_/dkyil 'khor pa bzhin shes par bya/_/
[\[267b.3\]]tshogs kyi 'khor lor gtam smra dang /_/rtsod dang de bzhin sgrub pa dang /_/mchil snabs dor zhing dgod pa dang /_/rkang pa la sogs rkyong ba dang /_/yang dang yang du ldang ba ni/_/de la dus kun du mi bya/_/phyag rgya brda yi tshogs rnams kyis/_/bya zhing bya bar shes par bya/_/
[\[267b.4\]]shes bzhin du ni gar dang glu/_/tshogs kyi dkyil 'khor du ni bya/_/gtso bo la ni snod kyi mchog_/dum bu gcig pa mtshan nyid bzang /_/de med dum bu gsum pa la/_/me tog sna tshogs rnams kyis mchod/_/lha yi chang la sogs pa gang /_/legs par mnyam par 
[\[267b.5\]]gzhag ste dbul/_/tshogs rnams la yang so sor snod/_/me tog tshogs kyis yongs gang ba/_/thog mar gtor ma chen po sbyin/_/sngon bzhin bza' ba la sogs ldan/_/gang gis dga' ba rnams nyams pa/_/de 'dra btung bar mi bya'o/_/yang dang yang du phyag byas 
[\[267b.6\]]nas/_/phyag rgya bcings nas btung bar bya/_/de nas bza' ba thams cad ni/_/sbyang bya sogs kyis yang dag sbyangs/_/o~M dang AHdang hU~M gis ni/_/sbyang dang sad dang rtogs par bya/_/gur gum tsan+dan dpa' bo dang /_/gangs dang [{]ri dgas [,]ri dwags [}]lte ba dang /_/'di ni dag byed 
[\[267b.7\]]bdud rtsi lnga/_/bza' ba 'di rnams rab tu spyod/_/sbom po ming med sbyor ba yis/_/dpa' bo rnal 'byor ma rim bzhin/_/rang gi lce yis myang bar bya/_/dpa' bo dbus su dus kun du/_/kha la dpa' bo rnam par dgod/_/bla na med pa'i mchod pa bya/_/pad+ma'i lte 
[\[268a\]]
[\[268a.1\]]ba'i dbus la ni/_/dpa' bo rnams kyi gdan du brjod/_/gal te dpa' bos ma shes na/_/dpa' bo don gyi mtshan nyid rnams/_/dngos grub thams cad stsol ba yi/_/'khor lo de yi 'bras bu med/_/de lta'i 'bras bu cung zad gang /_/phyi 
[\[268a.2\]]nang bdag nyid yang dag spyod/_/de yis rnam dag dngos grub 'gyur/_/tshogs kyi 'khor lo'i 'bras bu ster/_/rnal 'byor ma dang lhan cig 'dres/_/rab tu bshad kyis de nyid nyon/_/'dul ba'i mkha' 'gro ma 'ga' zhig_/sems rtog med pa'i phyir 'ongs 
[\[268a.3\]]nas/_/de la de tshe smra ba yang /_/sgrub pa pos ni mi bya zhing /_/tshig tsam gyis ni lan mi gdab/_/bde bar 'ongs sam phyag rgyas bya/_/de la cung zad bya smra gang /_/slob dpon rang nyid kyis ni bya/_/yang na bya ba thams cad ni/_/las kyi rdo rjes yang dag sbyar/_/
[\[268a.4\]]gang phyir rang nyid rdo rje sems/_/las kyi rdo rje gzhan dga' min/_/sna tshogs gzugs kyi rnal 'byor ma/_/yang dang yang du dgug par bya/_/de la g.yo ba'i spyod pa med/_/slob dpon dpa' bo bzhin du spyod/_/gang yang skyon gyi spyod pas ni/_/de yi lus ni 
[\[268a.5\]]ltung bar 'gyur/_/shin tu dga' ba yang dag skyes/_/bka' bsgo gar gyi spyod pa bya/_/rdo rje bcing ba de yang bya/_/lha rnams ji ltar mnyes pa nyid/_/ma'am sring mo bu mo'am/_/gal te mchod par 'dod pa na/_/shes rab thabs kyi cho ga yis/_/rtog pa 
[\[268a.6\]]med pas bstan par bya/_/rab mchog de yi dngos grub ni/_/thob par 'di la the tshom med/_/lhag ma'i gtor ma blangs nas ni/_/dgon pa chen por song nas dor/_/k+Sh+mIM u ts+tshiSh+Ta k+She tA pA/_/lA ya swA hA sngags brjod bya/_/gal te de ltar rab byed pa'i/_/rnal 
[\[268a.7\]]'byor pa yis slar yang mthong /_/de ltar de ni yongs shes nas/_/rnal 'byor pa yi mtshan nyid mchog_/gang gis gdong ni 'bar ba'i 'od/_/zlum zhing 'jam la mdzes pa dang /_/smin ma ring ba de shes bya/_/'od dpag med kyi rigs las byung /_/de las pad+ma'i 
[\[268b\]]
[\[268b.1\]]phyag rgya bstan/_/rus sbal phyag rgya lan yin no/_/mchu rle mig dkyus ring ba dang /_/kha dog ser mo yid 'phrog ma/_/'di yi dpral bar ri mo gsum/_/ji srid skra mtshams bar du gnas/_/g.yul du 'chi ba rnams kyis ni/_/gtam dag la ni rab tu nyan/_/
[\[268b.2\]]'di 'dra'i nyan pa ma mthong nas/_/mdung gi phyag rgya bstan par bya/_/rkang ba g.yon pa bskum pa dang /_/de ni gar byed rab tu ston/_/g.yon pa yongs su bskor nas ni/_/phyag rgya'i lan ni bstan par bya/_/sna tshogs pa yi gos la dga'/_/rin chen 'byung 
[\[268b.3\]]ldan rigs las byung /_/kha dog gnag cing gos kyang gnag_/skra ni 'khyil cing dar gyis bcings/_/dpral bar gzhu yi rnam pa yi/_/de 'dra'i mtshan ma mthong na ni/_/rtag tu de yi sems g.yo ba/_/ma mo zhes ni rab tu grags/_/dril bu'i phyag rgya 
[\[268b.4\]]bstan par bya/_/de yi g.yon pas phyag rgya ston/_/mi bskyod rigs las byung bar shes/_/mtshan mo 'ongs nas 'gro ba mchog_/thung ngu lto sbom kha dog dkar/_/byin pa sbom zhing shin tu mdzes/_/sa spyod mar ni shes par bya/_/dung gi phyag rgya lan yin no/_/
[\[268b.5\]]rnam par snang mdzad rigs las byung /_/mig yangs rdzi ma stug pa dang /_/yan lag kun la ba spus khyab/_/sngo bsangs mig ni dmar ba dang /_/yan lag phra zhing dpung pa ring /_/de ni mkha' 'gro ma ru grags/_/don yod grub pa'i rigs las byung /_/de 'dra ba 
[\[268b.6\]]ni rab mthong na/_/ba dan gyi ni phyag rgya dang /_/g.yon pa'i phyag rgya lan yin no/_/de ltar 'bad pas shis nas ni/_/mkhas pas mtshan mo song nas ni/_/de la cung zad 'jigs mi bya/_/gang phyir de nyid mchod par bya/_/rnal 'byor chen po'i rgyud dpal rdo rje phreng 
[\[268b.7\]]ba mngon par rtogs pa las tshogs kyi 'khor lo'i mchod pa dang /_rnal 'byor ma dang 'dres pa'i le'u ste drug cu gnyis pa'o//_//de nas gzhan yang bshad kyis nyon/_/gsang ba'i tshig ni bshad pa ni/_/rdo rje'i gnas sogs gnas rnams su/_/rigs 
[\[269a\]]
[\[269a.1\]]kun las byung rnal 'byor ma/_/mtshan mo 'du ba'i dam tshig ni/_/'di 'dra ba yi tshig rnams dang /_/de lta bu yi gsang ba ni/_/bshad kyis dad pa yis ni nyon/_/sa~M po dang ka~M chang 'thung ba/_/bri ra~M sha ru rnam par brjod/_/ni la nA bla tra~M thod pa/_/
[\[269a.2\]]gu lang mi yi thod pas brgyan/_/kun du ra~M 'dod yang dag spyod/_/tsha dru~M ro drug bza' ba po/_/su~M su TA~M dbang gnyis sbyor ba/_/a lo ka~M yod pa yi ming /_/sha~M rim ga skam skal yod shes/_/tsa kra ka ni skal med brjod/_/tu~M shA~M ra~M ni khu tshur shes/_/me 
[\[269a.3\]]ka ma tra~M gcig tu brjod/_/tsan+d+ra ma ni khrag tu bshad/_/ga na~M bshang bar yongs su grags/_/g+ha na~M sha chen du ni bshad/_/ni dza~M d+ha du ra ru brjod/_/b+ha sa na~M ni chu ru bshad/_/ba k+Sha~M yan lag rab tu bshad/_/shu pa~M bzang po zhes ni brjod/_/ho ni tshim pa zhes 
[\[269a.4\]]ni grags/_/marga ltogs pa ru ni brjod/_/g+h+ri ta~M lam du bshad pa dang /_/byo ma ga~M na~M pha rol dpung /_/ka ma ya ni gyis shig brjod/_/na ga ra~M ni bdag lus brjod/_/ba ta ka ni nyos zhes brjod/_/a dza~M ya ni me zhes brjod/_/sha kham za ba zhes ni brjod/_/
[\[269a.5\]]ra gam 'dor ni cho ga brjod/_/sha ta ka~M mi bza' bar brjod/_/ci 'dra ba ni sngags zhes brjod/_/sha ra~M khyi 'tshed sha zhes brjod/_/ra~M pa ka ni bla mar bshad/_/ka ya 'dir ni rgyal rigs brjod/_/ra ga~M rje rigs zhes ni bshad/_/be ra~M rgya ni dmangs rigs 
[\[269a.6\]]brjod/_/tsa ba~M rigs ngan zhes ni brjod/_/sha ra~M sme sha can du brjod/_/b+ha ba tsa kra~M ko lpags mkhan/_/khad kom ro sreg ma ru bshad/_/sa mun tra ni rgyal por brjod/_/mi ra~M ma yi ring du brjod/_/b+ha ra ha gang zhes ni bshad/_/bim+kh+ya phag ces brjod par bya/_/
[\[269a.7\]]pa la~M sha ni nya zhes brjod/_/di na mar skyes su ni bshad/_/nag tu~M sbyin sreg tu ni bshad/_/marta ah+na ni 'dab chags brjod/_/hi ra phyu ni me tog brjod/_/sha drul la~M ni spos su bshad/_/mA la tri ni dri ru bshad/_/sha ku ni ka mar mer brjod/_/ka shi 
[\[269b\]]
[\[269b.1\]]ka~M ni gos su bshad/_/ke se ra ni gdong du brjod/_/ba~M tra~M dpral ba zhes su bshad/_/ma la smin mar yang dag grags/_/ko bal ya~M ni mig tu shes/_/a da ra ni so ru brjod/_/pal la po ni mchu ru shes/_/pa sha mgrin pa ru ni grags/_/hU~M so 'phrag pa 
[\[269b.2\]]ru ni bshad/_/a gu ro ni dpung par brjod/_/so so ru ni lag par bshad/_/shri pang le ni nu mar brjod/_/dza ti~M pha la~M rkang par brjod/_/da la na~M ni lte bar brjod/_/pad+ma dza lam gsang ba'i gnas/_/ka ta~M ba ka~M brla gnyis so/_/be sa~M rje ngar du ni bshad/_/
[\[269b.3\]]tshA ga na ni rkang par brjod/_/pa ra a ka ke sa ra/_/sen mo zhes ni yad dag bshad/_/pad+ma gar ni ga ni snang /_/sha kra ku su la~M mal stan/_/shag tu bu zhes bya bar brjod/_/na la ni nA lam ston med/_/go bag Sh+ma lam thams cad brjod/_/sA ga ra~M ni rgas 
[\[269b.4\]]par bshad/_/sa la~M ro ni zhim por brjod/_/a k+Sho ra~M rim mi zhim bshad/_/mr-i ga~M mi smra bar ni bshad/_/pa go la mu da~M glu len/_/mi tra gar zhes bya bar brjod/_/sha b+ta tshul 'chos su ni bshad/_/spar sha zhags par rab tu grags/_/ra sa sgeg mo'i 
[\[269b.5\]]ro 'bebs ma/_/ru pa~M ri yi rtse mo'o/_/twa ne ha ni bsad par bshad/_/pA rA pa ta 'chi bar brjod/_/ta ma lA ko se ma yul/_/pha la~M grong khyer du ni brjod/_/pra na grong du bshad pa yin/_/th+ya n+ya srog ces bya bar bshad/_/ku ru ta ra mkhas par bshad/_/
[\[269b.6\]]na ya na ni rnam shes brjod/_/a bi na pa~M dgod par bshad/_/ru ti ra ni 'chang bar brjod/_/ku mu ra ni nyin mor bshad/_/kan nya mtshan mor rab tu grags/_/da sa nyi ma phyed du bshad/_/da pi mtshan gyi cha ru grags/_/rnal 'byor chen po'i rgyud dpal rdo rje 
[\[269b.7\]]phreng ba mngon par rtogs pa las gsang ba'i tshig bshad pa'i le'u ste drug cu gsum pa'o//_//de nas gzhan yang bshad kyis nyon/_/sku gsung thugs kyi dkyil 'khor ni/_/sku ni mgo bor gnas pa ste/_/sum cu rtsa gnyis byang sems 'bab/_/
[\[270a\]]
[\[270a.1\]]de ni so sor rab phye bas/_/sku yi 'khor lo ru zhes bya/_/yi ge phyi mo'i dbye ba yis/_/gsung la gnas par rab tu shes/_/chags sogs bag chags dbye ba yis/_/thugs kyi 'khor lo ru ni shes/_/sku gsung thugs kyi bshad pa ni/_/sems 
[\[270a.2\]]dpa' chen po khyod nyon cig_/rdo rje slob dpon sku la ni/_/rgyal ba'i sku ni rim bzhin gnas/_/dang po sku yi rdo rje ni/_/gzugs phung la ni yang dag bzhugs/_/de rjes nam mkha' rdo rje ni/_/tshor ba yi ni phung por bzhugs/_/bcom ldan gsung gi rdo rje ni/_/'du 
[\[270a.3\]]shes kyi ni phung por bzhugs/_/las rnams kyi ni rdo rje ni/_/'du byed kyi ni phung por bzhugs/_/bcom ldan thugs kyi rdo rje ni/_/rnam shes phung por yang dag bzhugs/_/yang 'di'i sha sogs sa khams la/_/bcom ldan 'das yum spyan bzhugs so/_/
[\[270a.4\]]khrag sogs chu yi khams la ni/_/bcom ldan 'das yum mA ma bzhugs/_/dro ba la sogs me khams la/_/bcom ldan 'das yum gos dkar bzhugs/_/mi bskyod la sogs rlung khams la/_/bcom ldan 'das yum sgrol ma bzhugs/_/de mig dbang 
[\[270a.5\]]po gnyis la ni/_/de bzhin gshegs pa sa snying po/_/de yi rna ba'i dbang gnyis la/_/bde gshegs phyag na rdo rje'o/_/de yi sna bug gnyis la ni/_/de bzhin gshegs pa nam mkha'i mdzod/_/de bzhin gshegs pa 'jig rten dbang /_/de yi lce yi dbang 
[\[270a.6\]]la gnas/_/de yi yid kyi dbang po la/_/de bzhin gshegs pa 'jam dbyangs bzhugs/_/khams bzhi'i rang bzhin gong bu ni/_/lus zhes bya bar brtags pa la/_/sgrib pa thams cad rnam sel ba/_/de bzhin gshegs pa de bzhugs so/_/lus kyi 
[\[270a.7\]]tshigs ni thams cad la/_/de bzhin gshegs pa kun du bzang /_/lus kyi rtsa rgyus thams cad la/_/de bzhin gshegs pa byams pa'o/_/lag pa g.yas pa'i rtsa bar ni/_/de bzhin gshegs pa gshin rje'i gshed/_/lag pa g.yon pa'i rtsa bar ni/_/de 
[\[270b\]]
[\[270b.1\]]bzhin gshegs pa gzhan mi thub/_/kha yi pad+mar bzhugs pa ni/_/de bzhin gshegs pa rta mgrin no/_/gsang ba'i gnas su bzhugs pa ni/_/de bzhin gshegs pa bdud rtsi 'khyil/_/dpung pa g.yas par bzhugs pa ni/_/de bzhin gshegs pa mi g.yo 
[\[270b.2\]]ba/_/dpung pa g.yon par bzhugs pa ni/_/de bzhin gshegs pa 'dod pa'i rgyal/_/pus mo g.yas par bzhugs pa ni/_/de bzhin gshegs pa dbyig pa sngo/_/pus mo g.yon par bzhugs pa ni/_/de bzhin gshegs pa stobs po che/_/rang gi mgo 
[\[270b.3\]]stengs bzhugs pa ni/_/de bzhin gshegs pa 'khor los sgyur/_/rkang pa'i 'og tu bzhugs pa ni/_/de bzhin gshegs pa gnod mdzes te/_/lus ni 'di nyid kun la 'dir/_/de bzhin gshegs pa thams cad bzhugs/_/sku yi dkyil 'khor zhes brjod pa/_/
[\[270b.4\]]rdo rje sems dpa' nyid kyi sku/_/rdo rje sems dpa'i dbye ba yis/_/rdzogs pa'i sangs rgyas ma lus 'di/_/lus pa med pa sangs rgyas sku/_/skye ba 'di la rnal 'byor pa/_/mya ngan 'das pa myur du 'thob/_/khyod kyi dge ba yongs sbyin pa/_/de bas rdo rje slob dpon 
[\[270b.5\]]gyi/_/lus la rgyal ba thams cad bzhugs/_/mthong na don ni yod pa kye/_/phyi ma'i dus na sems dpa' che/_/de bas sems can thams cad kyi/_/lha yi mchod pa'i yo byad kyis/_/rab tu 'bad de bla ma bsten/_/de nas mthong ba don yod bcas/_/byang 
[\[270b.6\]]chub sems dpa' grags pa che/_/dga' zhing mgu bas phyag byas nas/_/bcom ldan 'das la mchi ma blags/_/gsung dang thugs kyi dkyil 'khor bzhugs/_/legs so bya ba byin nas ni/_/bcom ldan 'das kyis 'di skad gsungs/_/a A i I u 
[\[270b.7\]]U dang /_/r-i r-I l-i l-I e ai dang /_/o au aM aHdbyangs zhes bya/_/ka tsa Ta ta pa sde tshan/_/ya ra la wa sha Sha sa/_/ha dang gsung gi dkyil 'khor shes/_/ngag kun rab tu spro dang ldan/_/'dod chags la sogs bag chags kyang /_/grangs ni nyi 
[\[271a\]]
[\[271a.1\]]shu brgyad kyis so/_/thugs kyi dkyil 'khor legs rgyas pa/_/dpal mchog las ni shes par bya/_/de ltar 'dus pa'i rnal 'byor rnams/_/rdo rje gsum ni dam tshig mchog_/mchog tu rmad byung rgyas pa ni/_/sgrub pa'i dbang pos yang 
[\[271a.2\]]dag shes/_/rnal 'byor chen po'i rgyud dpal rdo rje phreng ba mngon par rtogs pa las sku gsung thugs kyi dkyil 'khor bshad pa'i le'u ste drug cu bzhi pa'o//_//de nas bcom ldan rdo rjes gsungs/_/sangs rgyas dam chos dge 'dun dang /_/bla ma ston pa 
[\[271a.3\]]slob dpon dang /_/rdo rje 'chang dang slob ma yi/_/mtshan nyid thams cad bsdus pa ni/_/dri med sems ni sangs rgyas 'gyur/_/chos ni ngag tu yang dag gsungs/_/sku ni dge 'dun zhes bya ste/_/byang chub sems dpa'i tshogs kyi gnas/_/sangs rgyas yi ge hU~M du 
[\[271a.4\]]bshad/_/gsung ni yi ge AHru brjod/_/dge 'dun zhes bya yi ge oM/_/kun nas 'phro ba'i bdag nyid do/_/sangs rgyas a ba d+hU tIr 'gyur/_/chos kyang la la nA ru brjod/_/dge 'dun ra sa nA ru brjod/_/'di ni gsum po'i mtshan nyid do/_/gzugs med khams ni sangs rgyas 'gyur/_/
[\[271a.5\]]gzugs kyi khams ni chos dang ni/_/'dod khams de bzhin dge 'dun te/_/de ltar khams gsum mtshan nyid mchog_/snying por gyur pa rang srog las/_/khams gsum na ni gzhan med de/_/sgyu ma rlung gi khams gsum pa/_/rmi lam rmi ba bzhin du mthong /_/
[\[271a.6\]]khams gsum bdag nyid de bzhin nyid/_/gcig pur myur bar mthong bar 'gyur/_/byin gyis brlabs nas de bzhin nyid/_/dngos grub myur du thob par 'gyur/_/sangs rgyas longs spyod rdzogs pa'i sku/_/dam pa'i chos ni chos kyi sku/_/dge 'dun sprul pa'i skur 
[\[271a.7\]]ni 'gyur/_/de ni sku gsum bdag nyid can/_/snang ba sangs rgyas kyi ni gzugs/_/chos ni snang ba thob pa'o/_/dge 'dun snang ba mched par 'gyur/_/de ni snang ba gsum mtshan nyid/_/zhi ba la sogs las la byang /_/sngags dang rnal 'byor che rnams 
[\[271b\]]
[\[271b.1\]]shes/_/cho ga nyi shu bya ba bslabs/_/de ni bla mar mngon par brjod/_/tshul khrims dag cing sbyin pa gtong /_/bzod dang brtson 'grus mchog tu ldan/_/nyin dang mtshan du sgom la zhen/_/shes rab ldan zhing bzo la mkhas/_/bla ma'i spyir ni yon tan tshogs/_/
[\[271b.2\]]dpal ldan slob dpon zhes ni brjod/_/nang gi gsang 'dus la rab dga'/_/phyi rol nyan thos la spyod pa/_/de lta'i man ngag rim pa yis/_/slob ma rnams la rjes su bslab/_/de ni ston par yongs su gsungs/_/de skad smras pa de bzhin byed/_/rtog pa 
[\[271b.3\]]rnams dang dkyil 'khor tshogs/_/dam pa'i don gyi bya ba dang /_/slar yang snang ba gsum dang ni/_/rnal 'byor mchog gi spyod pa la/_/slob cing gzhan yang slob tu 'jug_/de ni slob dpon zhes bya'o/_/de nyid bcu ni yongs shes nas/_/dkyil 'khor 
[\[271b.4\]]la sogs bya ba shes/_/slob ma rjes su nus pa dang /_/gsang ba'i dbang ni bskur ba dang /_/shes rab snying rje yang dag ldan/_/rgyud kyi man ngag la mi 'jigs/_/zab cing rgya cher yang dag ldan/_/rdo rje sems dpa' gnyis pa mchog_/tshar gcod phan 
[\[271b.5\]]'dogs pa la mkhas/_/de ni rdo rje 'chang du bshad/_/dad cing bla ma la yang gus/_/rtag tu dge ba'i las la gnas/_/gnyis med sgyu yang med pa dang /_/rtog pa ngan pa rnam par spangs/_/lung ni mang du thos pa dang /_/gsod pa dang ni 'tshe ba spangs/_/sems 
[\[271b.6\]]can rnams ni 'don pa'i blos/_/kun du brtson dang yang dag ldan/_/de la sogs pa'i yang dag ldan/_/dad pa chen po'i slob ma bzang /_/stong nyid snying rje dbyer med pa/_/gang la de nyid nges shes bya/_/gong na med pa'i spyod rab mchog_/sngags dang rnal 
[\[271b.7\]]'byor rim pa sogs/_/ye shes lnga ni rnam dag dang /_/sangs rgyas lnga ni rang bzhin nyid/_/mngon par byang chub rnam lnga yis/_/snang ba gsum gyi mtshan nyid dang /_/chos dang longs spyod sprul pa dang /_/sku gsum rnam par bsgom pa dang /_/bde chen 
[\[272a\]]
[\[272a.1\]]yon tan mtshan nyid ni/_/dga' ba la sogs dbye ba dang /_/de bzhin sgeg sogs nyams dang ni/_/rnal 'byor rjes su rnal 'byor dang /_/shin tu rnal 'byor rnal 'byor che/_/dang po sbyor ba mdor bsdus pas/_/de bzhin dkyil 'khor rgyal po 
[\[272a.2\]]mchog/_/las kyi rgyal po rnal 'byor mchog_/'jug dad gnas dang ldang ba ni/_/rdzogs pa'i rim pa'i rnal 'byor dang /_/bde gnyis dbugs 'byung gnyis la sogs/_/gang la rgyas bshad de nyid rgyud/_/rnal 'byor chen po'i rgyud du brjod/_/yon tan 
[\[272a.3\]]ji lta bu yi rgyud/_/thos sogs yon tan mchog gi ni/_/rten dang snod ces bya bar gsungs/_/mtshan rnams kun gyis brgyan pa dang /_/ji ltar seng ge'i 'o ma ni/_/sa yi snod du bzhag mi bya/_/de bzhin rnal 'byor chen po'i rgyud/_/snod min dag la sbyin mi 
[\[272a.4\]]bya/_/slob ma skad cig de la 'chi/_/'di dang pha rol du ni phung /_/snod min man ngag rab bshad na/_/slob dpon dngos grub nyams par 'gyur/_/rnal 'byor chen po'i rgyud dpal rdo rje phreng ba mngon par rtogs pa las/_sangs rgyas dang dam pa'i chos dang dge 'dun 
[\[272a.5\]]la sogs pa'i mtshan nyid kyi tshig rgyas pa'i le'u ste drug cu lnga pa'o//_//de nas bcom ldan rdo rjes gsungs/_/slob ma'i bya ba'i spyod pa ni/_/zhi ba la sogs bya ba yang /_/sngags dang rnal 'byor rim pa yi/_/lham dang gdugs dang gtsug tor 
[\[272a.6\]]dang /_/so rtsi la sogs myang ba dang /_/snabs kyi gong bu mchil ma sogs/_/'dor zhing rkang pa rkyong ba dang /_/gzhan du lta dang spyi brtol smra/_/nor gyis snyems dang ngar 'dzin dang /_/rgyan la sogs pa bltab pa dang /_/bag med par ni smra ba dang /_/bla ma'i 
[\[272a.7\]]grib ma 'gom pa dang /_/de la sogs pa skyon gyi tshogs/_/bla ma'i mdun du rnam par spangs/_/'jigs pas thal mo sbyar nas ni/_/spyi bor phyag rgya bka' lung nod/_/rab bdog kun gtod dam bcas pas/_/ngo tsha bcas shing gdong smad pas/_/slob mas 
[\[272b\]]
[\[272b.1\]]bla ma'i mdun gnas bya/_/gal te dngos grub mchog 'dod na/_/bla ma'i mdun du slob ma rnams/_/de lta bu sogs spyod ces bya/_/dam tshig sdom pa sngar bshad pa/_/de rnams slob ma'i spyod pa'o/_/de yi zhi sogs bya ba ni/_/bla mas bstan par bya ba'i rigs/_/
[\[272b.2\]]de la mdor bsdus bshad par bya/_/thun mong cho ga'i mtshan nyid ni/_/zhi ba dang ni rgyas pa gnyis/_/zla ba yar gyi ngo la bya/_/dbang dang mngon spyod kyi ni las/_/zla ba mar gyi ngo la brtsam/_/byang du kha bltas zhi ba la/_/de bzhin rgyas pa shar du blta/_/drag po'i 
[\[272b.3\]]las la lho phyogs su/_/dbang gi las la nub tu blta/_/gsod pa nyid la me yi phyogs/_/sdang bar bya la bden bral du/_/gnas nas bskrad la rlung gi phyogs/_/rengs pa la ni dbang ldan phyogs/_/zhi ba'i kha dog dkar po ste/_/rgyas pa la ni ser po bya/_/dbang dang dgug pa la ni dmar/_/
[\[272b.4\]]kha dog nag po gsod pa la'o/_/byams pa'i sems kyis zhi ba la/_/dga' ba'i sems kyis rgyas pa la/_/chags pa'i sems kyis dbang dag la/_/khro ba'i sems kyis gsod pa'o/_/zhi la phal cher tho rangs bya/_/de bzhin rgyas pa snga dro bya/_/dbang dang mngon 
[\[272b.5\]]spyod dag gi las/_/nyi ma gung dang mtshan phyed la'o/_/de ltar rigs par yang dag bshad/_/sngags kyi rgyud gsungs mtshan nyid kyis/_/zhi ba la sogs dngos grub brgyad/_/blo ldan cho ga bzhin du bsgrub/_/rnal 'byor chen po'i rgyud dpal rdo rje phreng ba mngon 
[\[272b.6\]]par rtogs pa las/_slob ma'i spyod pa rnam par dag pa dang /_zhi ba la sogs pa'i las kyi 'bras bu bstan pa'i le'u ste drug cu drug pa'o//_//de nas gzhan yang bshad kyis nyon/_/khro bo bzlas pa'i mtshan nyid ni/_/gang gis rnal 'byor dngos 
[\[272b.7\]]grub brgyad/_/thob 'gyur 'di la the tshom med/_/khro bo'i sems kyi bzlas pa ni/_/khro bo'i bzlas pa zhes ni brjod/_/yang na khro bo'i rgyal po rnams/_/sngags bzlas pa yi sbyor ba yis/_/khro bo'i bzlas pa de shes bya/_/dngos grub brgyad kyi 'bras bu 
[\[273a\]]
[\[273a.1\]]stsol/_/'jigs su rung ba'i dur khrod du/_/'jigs pa 'jigs par byed pa'i gnas/_/skyes bu thod pa'i khrag gis gos/_/rma med pa yi mtshan nyid blang /_/skyes bu'i khu ba zla mtshan dang /_/bsres nas bri bar bya ba ni/_/de na bsgrub bya'i 
[\[273a.2\]]rnam pa dang /_/gsal dang 'jigs pa skrag pa dang /_/g.yon brkyang ba yis mnan nas ni/_/zhag bdun bar du dus gsum du/_/gshin rje'i gshed kyi sngags 'dis ni/_/dngos grub rgyur ni bzlas par bya/_/na maHsa man+ta kA ya bAk+tsit+ta badzrA NAM/_o~M kha kha 
[\[273a.3\]]khA hi khA hi/_sarba duSh+Ta satwa dam ka/_a si mu sa la pa ra shu pA sha ha sta/_khaD+ga bA ma ta ra tsa ni haSh+Tha/_tsa tur mu kha/_tsa tur b+hu dza/_Sha Da tsa ra Na/_A gats+tsha A gats+tsha/_sarba duSh+Ta prA Na a pa ha ri Ne/_ma hA big+ha nAM g+hA ta ka/_bikr-i ha A nan/_sarba b+hU ta b+ha ya~M ka 
[\[273a.4\]]ra/_aT+Ta aT+Ta hA sa nA di ne/_byA g+h+ra tsa rmA ni bA sa na/_ku ru ku ru/_sarba karmA Ni/_ts+tshin+da ts+tshin+da/_sarba man trAn/_b+hin d+ha b+hin d+ha/_pa ra mu drA na/_A kar+Sha ya A kar+Sha ya/_sarba b+hU tA na/_ma tha ma tha/_ni ra ma tha ni ra ma tha/_sarba duSh+TA na/_pra be sha ya pra be sha 
[\[273a.5\]]ya/_maN+Dal ma d+h+ye/_bai ba shwa ta/_dzI bi ta an+ta ka ra/_ku ru ku ru/_ha na ha na/_da ha da ha/_pa tsa pa tsa/_mA bi lam+ba mA bi lam+ba/_sa ma ya ma nu sma ra/_hU~M hU~M/_tardza ya/_b+he gA nAM/_phaT phaT/_s+pho Ta ya s+pho Ta ya/_kA ra kA ra/_sarbA sha pa ri pU rA ya 
[\[273a.6\]]he he b+ha ga bAn/_kiny+dzi rA ya sin/_namaHsarbA r+tha sA d+ha ya hU~M phaT swA hA/_thog mar khro bo'i bzlas pa 'di/_/dbang du bya dang dgug pa'i mchog_/bskrad pa rab tu bshad par bya/_/khro bo gnyis pa'i bzlas pa yang /_/skye tshe lan tshwa yungs mar dang /_/dug dang d+ha du ra'i 
[\[273a.7\]]khu ba/_/sdigs mdzub khrag dang bsres nas su/_/dur khrod ras dang bya ba ni/_/zla ba phyed pa lta bu mchog_/rlung gi dkyil 'khor bri bar bya/_/logs gnyis rdo rjes mtshan par bya/_/de dbus bsgrub bya'i ming bris la/_/g.yon brkyang bar ni gnas nas ni/_/
[\[273b\]]
[\[273b.1\]]sngags 'di yongs su bzla bar bya/_/sngar bzhin bsgrub bya'i ming bkug nas/_/mtshan phyed kyi ni dus su ni/_/kun nas zhag bdun bsgrub par bya/_/bskrad par yang ni 'grub par 'gyur/_/na maHsa man+ta kA la bAk+tsit+ta badzrA NAM/_na mo badzra kro d+hA ya/_ma bA daM Sh+To ta 
[\[273b.2\]]ka Ta b+hai ra wA ya/_/a si mu sa la bar shu pA sha ha stA ya/_/o~M a mr-i ta ku N+Da li/_kha kha khA hi khA hi/_tiSh+Tha tiSh+Tha/_ban+d+ha ban+d+ha/_ha na ha na/_da ha da ha/_gardza gardza/_s+pho Ta s+pho Ta/_/bi s+pho Ta ya bi s+pho Ta ya/_sarba big+ha nAM bi nA ya kAn+ma hA ga Na pa ti/_dzI bi tA n+ti 
[\[273b.3\]]ka rA ya hU~M phaT swA hA/_sngags 'dis gdug pa'i sems can ni/_/bskrad pa'i don du byas pa yin/_/zhi ba'i las ni bshad bya ba/_/gzhan gyis mi thub ming dang ni/_/khro bo gsum pa bzlas nas ni/_/me dang sbrul sogs zhi bar byed/_/lag pa gnyis la 
[\[273b.4\]]nyi ma gnyis/_/de la hU~M gnyis bsgom par bya/_/bsgrub pa'i mgo la lag gnyis kyis/_/brabs la de la zhugs nas ni/_/bsgrub bya'i snying la de gnyis kyis/_/'byung po bsreg par bsam par bya/_/me dang 'byung po 'jigs byed pa'i/_/'di yi sngags ni 
[\[273b.5\]]bshad par bya/_/na maHsa man+ta kA ya bAk+tsit+ta badzrA NAM/_o~M a pa rA jI ti ri dzi hU~M phaT/_che ge mo 'byung po'i gdon las grol bar mdzod cig_/d+h+r-IHdug sel ba'i sngags kyis ni/_/bzhi pa bshad kyis de nyon cig_/khro bo rta mgrin bzlas pas ni/_/yang dag mi 
[\[273b.6\]]mtshungs pa yi mchog_/bsgrub bya sems dpa' sum brtsegs bsgom/_/snying gar zla gnas ye shes sems/_/de yi 'od zer gyis rab gang /_/bsgrub bya'i lus la mchog tu bsam/_/rab tu 'bar ba de yis dug_/de nas lag g.yas bsam pa ni/_/zla 
[\[273b.7\]]ba haM gis rnam par brgyan/_/kha dog dkar por sor mor dgod/_/de ltar sgrub pa po la bya/_hU~M d+h+r-IHdzi k+ShI~M sA d+ha dgod/_/las rnams kun ni 'grub par byed/_/bsgrub bya'i mgo bo nas brtsams te/_/rkang pa'i mtha' yi bar du bsgom/_/chu rgyun rgyun mi 'chad 
[\[274a\]]
[\[274a.1\]]pa ni/_/dug ni 'og btang rim pa yis/_/'dir ni sngags 'di bzlas bya ste/_/rta mgrin du ni mngon par brjod/_/na maHsa man+ta kA ya bAk+tsit+ta badzrA NAM/_oM hU~M hU~M hU~M/_ta rU la bi rU la/_sarba bi Sha g+hA ta ka ta ka dz+wA li ta bi s+phu ling+ga/_aT+TA T+Ta hA sa nA da sa hI 
[\[274a.2\]]ta/_ka sa ri sa ho ba taM ad de ba badzra khu ra g+ha ta na/_tsa ta pa su d+ha ta la ni shwA sa ma ru ta uta k+Shi p+ta d+ha ra Ni d+ha ra/_pi Sha na aT+Ta hA sa a pa ri mi tA ba la pa rA kra ma Ar+ya ga Na b+hI ta/_bud+d+ha bud+d+ha/_ha ya grI ba kha kha/_ts+tshin+da ts+tshin+da/_A be sha ya/_sarba gra he Sh+wa/_pra ti ha to b+ha ba/_
[\[274a.3\]]badzra daMSh+T+ri kiny+tsi rA ya si i daM duSh+Ta gra haM daMSh+Ta sar+b+baM bA/_d+hu na d+hu na/_mA tha mA tha/_marda marda/_bud+d+ha d+harma ra d+ha/_bud+d+ha d+harma saM g+ha a nu dz+nyA na kaR+YaM ku ru swA hA/_che ge mo'i dug la sogs pa sel bar mdzod cig hU~M zhes bya ba dang sngags spel lo/_/rtsa ba'i rgyud kyi rjes 'brangs te/_/
[\[274a.4\]]lhag ma rgyas par shes par bya/_/rnal 'byor chen po'i rgyud dpal rdo rje phreng ba mngon par rtogs pa las khro bo'i bzlas pa dang zhi ba la sogs pa'i dngos grub brgyad kyi le'u ste drug cu bdun pa'o//_//de nas gzhan yang bshad par bya/_/dngos grub thams cad 
[\[274a.5\]]bsdus pa ni/_/sangs rgyas rnams kyi ye shes mchog_/dngos grub la sogs mtshan nyid ni/_/sa snying phyag na rdo rje dang /_/'jam dpal sgrib pa sel ba dang /_/byams pa lnga po 'di dag dang /_/yi ge gsum dang rnam par spel/_/mig dang rna ba yid dang lus/_/
[\[274a.6\]]rtsa yi 'khor lo byin gyis brlab/_/mtshan gsum nyin mo de dang 'dra/_/mngon shes lnga nyid thob par byed/_/bzhi pa yi ni dbang bskur bas/_/blo ldan de nyid mthong bar 'gyur/_/snang ba mtshan mo'i cha ru 'gyur/_/nyin mo snang ba mched pa'o/_/mtshams ni snang ba thob 
[\[274a.7\]]pa'o/_/de ltar snang la sogs mtshan nyid/_/mtshan min mtshams dang nyin mo min/_/kun rtog rlung ni spong bar byed/_/de ni skad cig mngon byang chub/_/mtshan nyid skad cig mar ni brjod/_/tha mar 'byung dang thog mar 'byung ba'am/_/dbus mi 'byung ba'ang dbus su 'byung 
[\[274b\]]
[\[274b.1\]]ba'am/_/mtha' min 'byung ba'ang mthar ni 'byung ba'am/_/de ni thams cad stong pa'i skad cig gcig tu gsungs/_/gang du 'gro ba dang ni 'ong med cing /_/zad med 'phel med dngos dang dngos med min/_/ngo mtshar gzugs can yin zhing ngo mtshar min/_/gnas 
[\[274b.2\]]par 'gyur min myur du 'gro ba min/_/gang zhig yod dang med pa'i tha snyad rnams dang bral/_/bsod nams gzugs min sdig pa'i gzugs ma yin/_/bsod nams sdig gi bdag min mchog gyur pa/_/de ni thams cad stong pa'i skad cig gcig tu gsungs/_/skad 
[\[274b.3\]]cig gcig la mngon byang chub/_/mtshan nyid 'di ni skad cig mchog_/rdo rje rtse mo byang sems ni/_/'dzin pas lus kyi brtan pa nyid/_/de yis de nyid byang sems ni/_/rlung gi de nyid rab sbyor bas/_/rigs pas steng du byed pa ni/_/rgas pa med par the tshom med/_/
[\[274b.4\]]hU~M hoHrim bzhin shes pa ni/_/'dzin pa steng du rnam par spel/_/sngar bshad pa yi bdud rtsi lnga/_/'di ni bcud kyis len du brjod/_/'di nyid kyis ni grub par byed/_/lcags kyi gser 'gyur byas nas ni/_/rdo rje phyag rgya dngos grub che/_/zung du 'jug pas thob 
[\[274b.5\]]par 'gyur/_/bskyed pa'i rim pa'i sbyor ba dang /_/de bzhin rdzogs pa'i rim pa yang /_/gang la de gnyis gcig 'gyur ba/_/de ni zung du 'jug par bshad/_/'khor ba dang ni mya ngan 'das/_/rtog pa gnyis po spangs pas ni/_/gang du dngos po gcig 'gyur 
[\[274b.6\]]ba/_/zung du 'jug ces de la bshad/_/kun rdzob dang ni don dam dag_/rtog pa gnyis dang rnam par bral/_/gang du yang dag 'dres gyur pa/_/de ni zung du 'jug par bshad/_/rdo rje bzlas pa'i rab sbyor bas/_/rlung gi mtshan nyid shes nas ni/_/rnam rtog rlung 
[\[274b.7\]]rnams rnam par gcod/_/sems la dmigs pa 'thob par 'gyur/_/bdag la byin brlabs rim pas kyang /_/dngos grub brgyad ni thob par 'gyur/_/snang ba la sogs dbye ba shes/_/mngon par byang chub rim pa thob/_/zung 'jug rim pa la gnas pa/_/
[\[275a\]]
[\[275a.1\]]dngos grub thams cad bsdus pa ni/_/tshe 'di nyid la 'grub par 'gyur/_/rnal 'byor pa yis the tshom med/_/phyag rgya chen po'i dngos grub cher/_/zung du 'jug pa'i ting 'dzin gyis/_/rnam rtog med par zhugs nas ni/_/thob pa 'di la the tshom med/_/
[\[275a.2\]]lus ni gzhal yas khang du 'gyur/_/sangs rgyas kun gyis yang dag brten/_/zur bzhi pa yi mdun rgyab dang /_/g.yas dang g.yon gyi dbye bas so/_/steng 'og sgo yi dbye ba yis/_/sgo bzhi zhes ni bshad pa yin/_/sna rtse bzhi yi dbyibs kyis ni/_/rta babs bzhi 
[\[275a.3\]]ni brjod par bya/_/dra ba chu bar yang dag bshad/_/rgyus par gyur pa dra ba phyed/_/cha ni zla ba phyed pa dang /_/bum pa lto bar yang dag shes/_/rje ngar brla dpung lag ngar ni/_/ka ba brgyad du yang dag bshad/_/mig gi rnam shes me long sogs/_/sgra yi rnam shes rol mo dang /_/sna yi rnam 
[\[275a.4\]]shes me tog phreng /_/rin chen pha gu lce rnam shes/_/lus kyi rnam shes ras 'phan dang /_/yid kyi rnam shes [{]ri dgas [,]ri dwags [}]so/_/mig ni 'khor lo'i mtshan ma dang /_/rna ba kun nas rdo rje rnams/_/sna ni ba dan du ni bshad/_/lce 
[\[275a.5\]]ni dril bu ru ni gsungs/_/rnga yab la sogs rnam dag pa/_/lus kyi tshogs zhes bya bar bshad/_/yid ni dbus kyi pad+mar gsungs/_/rnam rtog rlung ni yang dag brten/_/ye shes lnga ni rnam dag pa/_/re khA lngar ni yang dag brjod/_/phung po lnga ni rnam dag 
[\[275a.6\]]lnga/_/rnam dag kha dog lnga ni dbye/_/de dag gzhal yas khang du bsgom/_/dang po sbyor bar shes par bya/_/mngon par byang chub rnam pa lnga/_/rigs kyi dbye ba rang ngo bo/_/de nyid phyi rol gnas par brjod/_/dkyil 'khor rnam par dag pa'o/_/khams 
[\[275a.7\]]bzhi'i rang bzhin bdag nyid ni/_/gzugs kyi phung po mdor bsdus na/_/gzugs kyi phung po rnams dang ni/_/mig gi rnam shes sa snying po/_/phyi rol gzugs kyi rdo rjer bshad/_/byams pa rtsa rgyus dbus na bzhugs/_/de bzhin khro bo'i rgyal po gnyis/_/shar 
[\[275b\]]
[\[275b.1\]]dang lho yi mtshams su ni/_/me long ye shes su ni bshad/_/rnam par snang mdzad rnam dag nyid/_/bde dang sdug bsngal 'jigs dang skyo/_/tshor ba'i mtshan nyid du ni 'dod/_/tshor ba chu yi khams dang ni/_/phyi rol sgra ni rdo rje dang /_/rna ba phyag na rdo rjer bshad/_/
[\[275b.2\]]rigs ni gnyis po 'dres pa nyid/_/dri yi rdo rje phyi rol 'gyur/_/sna yi rnam shes mkha' snying bo/_/khro bo gnyis po rnam par shes/_/mnyam nyid rin chen 'byung ba dang /_/dngos dang dngos med sogs 'du shes/_/snga ma rjes dran mtshan nyid can/_/'du shes phung 
[\[275b.3\]]po me khams dang /_/phyi rol dri yi rdo rje dang /_/lce yi rnam shes 'jig rten mgon/_/de bzhin khro bo'i rgyal po gnyis/_/de ni so sor rtog ye shes/_/'od dpag med kyi rigs las byung /_/dge dang mi dge'i las rnams kyis/_/bag chags 'du byed 
[\[275b.4\]]mtshan nyid ni/_/'du shes phung po rlung gi khams/_/phyi rol ro yi rdo rje dang /_/lus kyi rnam shes sgrib rnam sel/_/kun bzang tshigs kyi mtshams dbus bzhugs/_/de bzhin khro bo'i rgyal po gnyis/_/bya ba nan tan grub ye shes/_/don yod grub pa'i 
[\[275b.5\]]rigs las byung /_/dngos po kun gyi rang bzhin ni/_/ye shes mtshan nyid rnam shes brjod/_/rnam par shes pa nam mkha'i khams/_/yid kyi rnam shes 'jam rdo rje/_/de bzhin khro bo'i rgyal po gnyis/_/shin tu rnam dag chos kyi dbyings/_/mi bskyod pa yi 
[\[275b.6\]]rigs las byung /_/mngon par byang chub rnam pa lnga/_/gzhal yas khang na 'di dag bzhugs/_/de nyid khams kyi dbye ba yis/_/rim pa ji bzhin bshad par bya/_/skra rus phyi sa mchil ma snying /_/sa ni rnam snang bdag nyid do/_/spu dang rnag dang nye ba'i 
[\[275b.7\]]snying /_/sen mo chu yi khams su shes/_/rin chen 'byung ldan bdag nyid kyi/_/rigs kyi rten du shes par bya/_/so dang pags pa sha dang snying /_/me yi khams zhes bya bar brjod/_/'od dpag med kyi rang bzhin dang /_/rigs kyi dbye bar shes par bya/_/
[\[276a\]]
[\[276a.1\]]rgyus pa sha dang rtsib logs snying /_/rlung ni don yod grub pa'o/_/dri ma rgyus pa mkhris pa snying /_/de ni nam mkha'i khams su grags/_/mi bskyod pa yi rang bzhin dang /_/snying ni rnam shes lnga zhes bya/_/re re la yang so sor ni/_/rnam pa 
[\[276a.2\]]lnga ni spro ba shes/_/de bzhin gshegs pa'i phung po lnga/_/nang gi bdag nyid rdzas bye ba/_/sha rtsa rgyus pa sha kham tshad/_/klad pa dang ni klad rgyas dang /_/rus pa rkang dang snye ma dang /_/mkhal ma snying dang lto ba dang /_/glo ba mtsher pa gcin dang ni/_/bshang 
[\[276a.3\]]ba pho ba long ka dang /_/zhag dang chu ser rnag dang ni/_/khrag dang mkhris pa bad kan dang /_/ngar snabs skra dang kha spu dang /_/sen mo spu dang pags pa dang /_/lag pa rkang mig yan lag sogs/_/mtshog ma dpung ba zhes ni brjod/_/de dag rim par shes 
[\[276a.4\]]par bya/_/gzhal yas khang ni rnam dag pas/_/de la gnas kyi dbye ba ni/_/mdor bsdus nas ni bshad par bya/_/pU l+li ra ni mgo bor shes/_/spyi gtsug dzA lan d+ha ra dang /_/rna ba g.yas par o D+yan dang /_/spyi bo'i rgyab ni arbu da/_/go dA ba ri rna ba 
[\[276a.5\]]g.yon/_/rA me shwa ri smin ma'i dbus/_/mig gnyis de bi ko Ti dang /_/mA la we ni dpung pa'i rtsa/_/kA ma rU pa mchan khung gnyis/_/o De nu ma gnyis su grags/_/ko sa la ni lte bar shes/_/tri sa kU ne sna yi rtsa/_/kha yi pad+ma ka ling ga/_/mgrin pa 
[\[276a.6\]]lam pA kar ni brjod/_/snying ni kAny+tsir shes par bya/_/hi ma la ya mdoms su shes/_/mtshan ma gr-i ha de wa dang /_/bre ta pu ri bshang ba'i lam/_/brla gnyis su war+N+Na dwI pa/_/sau raSh+T+wa ni byin pa gnyis/_/rkang pa'i bol ni sin d+hA'i yul/_/sor mo rnams la nA 
[\[276a.7\]]ga ra/_/mthe bong gnyis ni ma rur shes/_/ku lu tA ni rkang pa'i mthil/_/de ltar gnas kyi rnam dag dang /_/sa bcu rnam par dag pa nyid/_/de nyid dang ldan shes par bya/_/thim dang longs spyod bdag po nyid/_/'jug pa la sogs bye brag gis/_/rim gyis rdo rje 
[\[276b\]]
[\[276b.1\]]sems dpa' nyid/_/de nas gzhan yang rab bshad pa/_/rlung rnams kyi ni mtshan nyid mchog_/srog gi rlung ni snying gar gnas/_/mi bskyod bye brag rigs las skyes/_/mdoms na gnas pa'i thur sel ni/_/rin chen 'byung ldan bye brag skyes/_/stod du rgyu ba lkog 
[\[276b.2\]]mthar gnas/_/'od dpag med pa'i rang bzhin no/_/me dang mnyam gnas lte bar gnas/_/don yod grub pa'i rang bzhin no/_/khyab byed yan lag kun la gnas/_/rnam snang mdzad kyis byin gyis brlabs/_/dbang po'i sgo yi rgyun las ni/_/srog dang rtsol 
[\[276b.3\]]ba rgyun 'di dang /_/dus kun du ni rgyu ba ni/_/srog ces bya ba yin par bshad/_/srog dang rlung dang phyi sa dang /_/de bzhin du ni khu ba sogs/_/'og 'dren 'di ni thur sel rlung /_/rtag tu rnal 'byor bas shes bya/_/dgod dang za dang lhag pa dang /_/kun du 'thung dang 
[\[276b.4\]]'jib pa dang /_/gang zhig rtag tu mnyam gnas pa/_/mnyam du gnas pa zhes byar brjod/_/gyen du 'gro zhing sdud pa dang /_/bza' dang myang ba la sogs pa/_/shes nas lhan cig 'byor pa dag_/gyen rgyu'i las su shes par bya/_/khyab dang 'dzin pa nyid dang ni/_/
[\[276b.5\]]de bzhin 'gro dang ldog pa sogs/_/tshigs kun du ni khyab pa'i phyir/_/khyab byed ces ni bya bar bshad/_/rlung gi mtshan nyid bshad pa ni/_/de nas de yi 'jigs par brjod/_/snga ma bzhin du btang bzung sogs/_/phan tshun du ni gnod par byed/_/gzhan ni 
[\[276b.6\]]gzhan la 'tshe ba yin/_/stobs ni thob pa'i rang bzhin gyis/_/gcig ni gcig la thim par 'gro/_/ji ltar zla ba gzas bzung la/_/rlung rnams rim gyis nyams 'gyur ba/_/snga ma bzhin du gong nas gong /_/rang gi bdag nyid la thim par/_/btang bzung slar yang 
[\[276b.7\]]'gro bar byed/_/ji ltar mes bsregs dngos med dang /_/rgyu med par ni thim par 'gro/_/slar yang srog gi rlung shar ba/_/las kyi rlung ni sna tshogs pa/_/de ni lhan cig rnam shes dang /_/slar yang 'jig rten gsum du gnas/_/de las las dang de las skyes/_/
[\[277a\]]
[\[277a.1\]]de las chags sogs bag chags dang /_/de las slar yang 'chi dang skye/_/de ltar 'khor lo bskor ba 'dra/_/sngon bzhin rdo rje bzlas la sogs/_/rim gyis de yi dbye bar 'gyur/_/de nas sems dpa' chen po kun/_/de nyid mig sman thur ma 
[\[277a.2\]]yis/_/thams cad 'khrul pa'i long ba bsal/_/yang dag dngos po nyid ni mthong /_/de nas yang yang phyag byas te/_/mchi bcas mig gis bcom ldan la/_/lan gsum du ni bskor byas nas/_/rdo rje 'chang la yang dag bstod/_/e ma'o kun 'gro kun dbang 
[\[277a.3\]]phyug_/nam mkha' dang ni mtshungs pa brnyes/_/e ma'o dam tshig de nyid gsum/_/mchog tu rmad byung ston par mdzad/_/khams gsum las ni rnam par grol/_/chos kyi dbyings kyi ngo bo nyid/_/'dod pa rnams kyis ma gos pa/_/dmigs med khyod la phyag 
[\[277a.4\]]'tshal lo/_/phung po rnams dang khams rnams dang /_/skye mched rnams la mi rten cing /_/srid dang mya ngan 'das las grol/_/dmigs med khyod la phyag 'tshal bstod/_/de ltar nam mkha' gnas med cing /_/spros pa med cing gos pa med/_/mkha' dang 
[\[277a.5\]]mnyam pa'i thugs mnga' ba/_/dmigs med khyod la phyag 'tshal bstod/_/de nas bcom ldan 'das kyi sku/_/'jig rten gsum las rgyal gyur pa/_/'jig rten gsum 'di rnam par g.yos/_/bdud rnams bcom par mdzad nas ni/_/'jig rten gsum nas 
[\[277a.6\]]lha las rgyal/_/khro bo bcu ni kun nas ni/_/'jig rten gsum rgyal gtso bo yis/_/'di ltar bka' ni bsgo bar 'gyur/_/sa yi cha ni gang na 'di/_/rdo rje phreng bar mngon brjod pa'i/_/rnal 'byor chen po'i dam tshig rgyud/_/dus kun du ni spyod 'gyur zhing /_/
[\[277a.7\]]rgyun du de nyid rang nyid kyis/_/khro bo bcu yis de las ni/_/rtag tu phur bus bgegs kun la/_/bsrung ba'i don du yul 'khor dang /_/rang rang phreng ba'i sngags kyis ni/_/de rnams la ni gtor ma dbul/_/sems can yongs su gzung ba'i phyir/_/sna tshogs sprul 
[\[277b\]]
[\[277b.1\]]pa bstan nas ni/_/rdo rje sems dpa' dus kun du/_/nyin dang mtshan du bzhugs par 'gyur/_/rnal 'byor chen po'i rgyud dpal rdo rje phreng ba mngon par rtogs pa las dngos grub thams cad bsdus pa'i le'u ste drug cu brgyad pa'o//_//rnal 'byor chen po'i rgyud 
[\[277b.2\]]dpal rdo rje phreng ba mngon par rtogs pa las rgyud thams cad kyi snying po gsang ba rnam par phye ba zhes bya ba rdzogs so//_//thugs dam sa'i snying po tho ling snying po dpal dpe med lhun gyis grub pa'i gtsug lag khang du rgya gar gyi mkhan po su dza na shrI dz+nyA na dang /_sgra bsgyur gyi 
[\[277b.3\]]lo tsA ba chen po bod kyi lha btsan po bla ma dge slong zhi ba'i 'od kyi zhal snga nas bsgyur cing zhus te gtan la phab pa//[ {D446}]@#/_/rgya gar skad du/_tsa turde bI pa ri pr-its+tsha/_bod skad du/_lha mo bzhis yongs su zhus pa/_
[\[277b.4\]]dpal rdo rje sems dpa' la phyag 'tshal lo/_/lha mo bzhi dang mnyam ldan zhing /_/sangs rgyas gzugs kyis nyer brgyan pa/_/shin tu dga' ba'i sbyor chen la/_/rdo rje sems dpa' cher bzhugs te/_/'od zer 'chang zhing 'khrigs pa yi/_/gsang chen chos kyi 'byung 
[\[277b.5\]]gnas la/_/byang chub sems ni 'phros nas su/_/chos kyi dbyings nas zhu mdzad do/_/zhu ba'i dngos po de mthong nas/_/lha mo spyan mas yongs zhus pa/_/bcom ldan rdo rje sems dpa' la/_/tshig 'di dag ni gsol pa ste/_/chos kyi dbyings rnams 'phro ba ni/_/
[\[277b.6\]]gang las skye bar 'gyur ba lags/_/dang po ji ltar 'ong ba yin/_/de bzhin phyir 'gro ji ltar lags/_/yan lag med pa gang de ni/_/yan lag dang bcas 'gyur nas su/_/lus dngos 'gyur ba ji ltar lags/_/mig dang rna ba sna dang ni/_/de bzhin lce dang lus 
[\[277b.7\]]dang yid/_/dbang po phung po'i dngos rnams dang /_/khams rnams su ni 'jug pa yang /_/ma rig bag chags sred pa yis/_/bcings pa'i nyon mongs 'dod chags sogs/_/rnam par shes pa sna tshogs pa/_/ji ltar dngos su 'dus pa lags/_/dngos po med 
[\[278a\]]
[\[278a.1\]]pa bsgoms pa'i gzugs/_/gzugs sogs spyod yul mtshan nyid rnams/_/rang bzhin med cing dmigs med la/_/dmigs pa dang bcas ji ltar lags/_/de dag ngo mtshar chen po ni/_/bdag gi the tshom lhas bka' stsol/_/de ltar 
[\[278a.2\]]zhus ma thag tu ni/_/bcom ldan rdo rje sems dpas gsungs/_/shes rab zab pa zad med ni/_/nyon cig spyan ma bshad par bya/_/dpyad du med cing shes bya min/_/de bzhin dpyad mkhan gyis shes dka'/_/sangs rgyas kun gyi gsang chen ni/_/nam 
[\[278a.3\]]mkha' nam mkha'i spyod yul lo/_/mi shes mun pas bsgribs pas na/_/nyan thos rnams kyis shes pa min/_/spyod yul bag chags shes mkhan ni/_/rang sangs rgyas su sprul pa ste/_/de dag kun gyis kyang mi shes/_/shes med so so'i skye gnas dang /_/
[\[278a.4\]]ma 'ongs pa dang 'das pa dang /_/da ltar byung ba'i dus gsum la/_/byol song bag chags las byung ba'i/_/dud 'gro [{]yi dgas [,]yi dwags [}]skye ba rnams/_/de kun gyis kyang mi shes te/_/sangs rgyas spyod yul gsang chen no/_/snying po shin tu snying po'i mchog_/gang de 
[\[278a.5\]]kun bdag la gnas pa'i/_/sangs rgyas kun gyi gsang chen ni/_/lha mo khyod la bshad par bya/_/byang chub sems dag 'od gsal ba/_/zla ba shel dang mnyam pa'i 'od/_/de nyid ye shes lnga yi dngos/_/yungs kar che ba'i tshad tsam mo/_/de yi dbus 
[\[278a.6\]]su bzhugs pa'i lha/_/mi gsal gsal ba'i gzugs can te/_/phyed tshad tsam gyi phra mo'i mchog_/yid kyi dngos po'i thig le'i gzugs/_/rtag tu snying gi dbus gnas pa/_/'od zer chen po 'bar ba can/_/ji snyed dgu ba'i bar du ni/_/dpral bar la 
[\[278a.7\]]gnas rkang mthil bar/_/thig le de kho nar bsdus te/_/lte ba'i dbus su rnam par gnas/_/cha shas lnga pa tsam yin te/_/bcu gnyis kyi ni tha ma la/_/cha shas drug gis mtshan pa nyid/_/nga ro thig les brgyan byed pa/_/rdo rje khong nas phyung nas su/_/sa 
[\[278b\]]
[\[278b.1\]]bon skye gnas dbus bzhag ste/_/chos kyi dbyings ni zhu bar byed/_/de ni rim par skyed byed na/_/sgo dgu la ni kun du 'gro/_/khyab cing khyab gnas 'gro kun la/_/mi g.yo la sogs g.yo dang bcas/_/tshangs sogs lha dang lha min gyi/_/gzhi ni de las gyur 
[\[278b.2\]]ba'o/_/gang las gtso bor skyed byed pa/_/sa dang nam mkha' de zhes gsungs/_/ji srid lus la gnas pa'i bar/_/de yis las dang las min byed/_/dge dang mi dge bsam pa yang /_/bya ba'i las kun byed pa yin/_/sbyor ba rtag tu de gsungs te/_/mchod 
[\[278b.3\]]pa bsgom par gsungs pa yin/_/gang tshe las kyi lus zhig na/_/de tshe de yi rang mthu yis/_/de 'dra'i lus su de 'gyur te/_/gang gis g.yo dang mi g.yo khyab/_/nam mkha' mnyam pa nyid 'dra ba/_/de ni gnas par shes par bya/_/bcu yi gnyis mtha' tshig 
[\[278b.4\]]gi don/_/gang gis rtag tu bsgom byas na/_/des ni dngos grub rgyas pa yis/_/rdo rje 'dzin par bdag nyid 'gyur/_/so dang mchu dang rkan dang lce/_/mgul gnas gang la yod pa ni/_/gang la de ni yig 'bru nyid/_/de ni zad dang gnas phyir ro/_/brjod pa med 
[\[278b.5\]]cing the tshom pa/_/sgra yig rnam par spangs pa ni/_/rang gi phyi nang de bzhin nyid/_/byang chub sems ni 'dir gsungs so/_/lha mo bzhis yongs su zhus pa las lha mo spyan mas yongs su zhus pa'i le'u ste dang po'o//_//de nas lha mo mA ma kIs/_/rdo rje 
[\[278b.6\]]can la 'di zhus te/_/byang chub sems kyi rim pa yi/_/kha snying lte ba gsang ba la/_/'gro dang phyir 'ong bstan pa ni/_/rdo rje chen pos bka' stsal 'tshal/_/cha shas rnam pa du zhig gsungs/_/gnas kyi rnam pa bsgyur ba du/_/kha dog rnam pa du zhig gsungs/_/
[\[278b.7\]]de bzhin gdan yang ji ltar 'tshal/_/rdo rje can gyis bka' stsal ba/_/cha shas bzhi dang mnyam ldan zhing /_/pad+ma bzhi la yang dag gnas/_/snying ga'i pad+ma la gnas gnag_/kha yi pad+ma la gnas dkar/_/nga ro lte ba'i pad+mar gnas/_/gsang ba'i pad+ma nga ro 
[\[279a\]]
[\[279a.1\]]mtha'/_/stabs kyi mtha' ru 'gro byed pas/_/thig le'i sbyor bar rab tu gnas/_/snom byed pa dang thos byed pa/_/de tshe mthong byed za byed pa/_/reg par byed kyang de kho nas/_/bde dang sdug bsngal tshor byed pa'o/_/gang las bzhad byed bza' byed pa/_/
[\[279a.2\]]de bzhin cho nge dang ngu ba/_/'byed pa gcod pa de kho nas/_/cho ga rnam pa mang po shes/_/rgyal bo don yang byed par 'gyur/_/dbang phyug don yang byed par 'gyur/_/bram ze rgyal po rje'u rigs dang /_/dmangs rigs smad pa'i rigs rnams dang /_/bud med du ma sprul 
[\[279a.3\]]par byed/_/dud 'gro [{]yi dgas [,]yi dwags [}]skye ba dang /_/gzugs can rnams dang gzugs med dang /_/de bzhin 'dod pa'i srid rnams las/_/'byung ba thams cad skyed byed ma/_/de nyid kho na rdzu 'phrul gnas/_/mo gzugs dang ni pho yi gzugs/_/bde ba chen po go 'phang gnas/_/
[\[279a.4\]]de ltar de bzhin nyid shes pa/_/dam pa'i yig 'bru shes pa gang /_/des ni gsang chen shes pa ste/_/gang des bdag nyid kun gnas pa/_/kha dog med cing kha dog dmar/_/kha dog dkar dang ser ba yi/_/thig le'i gzugs su bsgyur ba 'di/_/'gro dang phyir 'ong rnam 
[\[279a.5\]]par bstan/_/gang de rig pa rdzu 'phrul che/_/mtha' yas bcas pa sna tshogs gzugs/_/skye dang bsdus dang 'jig pa la/_/thig le'i gzugs su rab gnas so/_/gang gi brgyad khri rtsa bzhi'i chos/_/stong phrag brgya ru shes na yang /_/de yis de nyid mi shes te/_/de dag 
[\[279a.6\]]kun kyang 'bras med do/_/bcu gnyis lnga yi lnga pa yang /_/brgyad kyi mtha' ru 'byung ba 'dus/_/sgra yig dang po yi ge a/_/lnga pa yis ni yang dag brgyan/_/snying rje chen po las byung ba/_/kha mar bltas pa'i drug pas btags/_/gdod ma mtha' ma med pa'i lha/_/de 
[\[279a.7\]]ni spyi bor bstan pa yin/_/de dag gsang chen dam pa yin/_/lha mo bdag gis rab bstan to/_/lha mo bzhis yongs su zhus pa las lha mo mA ma kIs zhus pa ste le'u gnyis pa'o//_//de nas lha mo gos dkar mos/_/yan lag kun gyis btud nas su/_/thal 
[\[279b\]]
[\[279b.1\]]mo snying gar sbyar byas te/_/rdo rje sems dpa' la gsol pa/_/chos kyi dbyings kyi bsdu ba dang /_/sku gsung thugs kyi rdo rje yi/_/rang bzhin nyid ni ji ltar lags/_/lha yi dbang phyug khyod la zhu/_/gang gis 'od kyi gong bur bsdu/_/rdo rje sems dpa' ji ltar 
[\[279b.2\]]lags/_/gsungs shig de nyid yig 'bru'i tshig_/'dus pa gsungs pa ji ltar lags/_/chu khams dang ni me yi khams/_/ji ltar ro ni mnyam por 'gyur/_/ma las skye ba gsum tsam dang /_/de bzhin pha las skye ba gsum/_/de dag drug sogs gong bu las/_/
[\[279b.3\]]ji ltar mi rnams skye ba lags/_/sangs rgyas gzugs ni bdag mi 'tshal/_/thub pa chen pos bka' stsal mdzod/_/rdo rje can gyis bka' stsal pa/_/gsang ba shin tu gsang gyur pa/_/nyon cig lha mo bshad par bya/_/skye gnas dbus su rtsa gnyis ni/_/g.yon 
[\[279b.4\]]dang de bzhin g.yas pa ste/_/g.yon du byang chub sems zhes bya/_/g.yas su de bzhin rak+ta'o/_/de gnyis phrad nas gcig 'gyur ba/_/chos kyi dbyings ni 'dus pa yin/_/mun pa sku ste rdul gsung gzugs/_/thugs kyi rang bzhin snying stobs te/_/rngul ni rak+ta byang 
[\[279b.5\]]chub sems/_/mun pa de bzhin skyed pa yin/_/rdo rje pad+ma mnyam sbyar nas/_/rang bzhin mnyam pa'i ror 'gyur ro/_/dri chen chu dang shel me tog_/de bzhin lnga ba byang chub sems/_/bdud rtsi lnga dngos gong bur bsdus/_/de las rdo rje 'dir gsungs so/_/cha shas 
[\[279b.6\]]gnyis pa dang ldan pa/_/de bzhin dgu pa yang yin no/_/de skad gsungs pa de la ni/_/sum cu dang ni bcu dang ni/_/de bzhin lnga pa'i sa bon te/_/cha shas gnyis pa lnga yis ni/_/drug gis btags pa des byung ba/_/de ni thig ler gsungs pa'o/_/chos kyi 
[\[279b.7\]]dbyings kyi yig 'bru bru~M/_/skye gnas pad+ma la gnas pa/_/de nyid sa bon swA hAM mtha'/_/'dus pa la ni shes par bya/_/chu khams pha las skye zhes bya/_/me yi khams ni ma las skyes/_/sha dang khrag dang pags ba yang /_/ma las skyes pa zhes bshad do/_/tshil 
[\[280a\]]
[\[280a.1\]]dang rkang dang khu ba ni/_/pha las skyes zhes bshad pa yin/_/gong bur yang dag 'dus pa ni/_/de dag tsam du bshad pa yin/_/gzugs dang tshor ba 'du shes dang /_/de bzhin 'du byed rnam shes rnams/_/sangs rgyas dngos po lnga yi gzugs/_/phung 
[\[280a.2\]]po zhes byar bshad pa'o/_/lha mo bzhis yongs su zhus pa las lha mo na bza' dkar mos zhus pa ste le'u gsum ba'o//_//de nas bzhad pa'i zhal 'gyur te/_/lha mo sgrol ma bcom ldan mas/_/rdo rje sems dpa' la zhus pa/_/chos kyi dbyings 
[\[280a.3\]]kyi sgrub pa ni/_/gsungs shig rdo rje can chen po/_/rdzas rnams sgrub par bka' stsal 'tshal/_/de bzhin rig pa'i sngags rnams kyang /_/dkyil 'khor rnams ni brtag pa dang /_/sbyin sreg so sor bya ba dang /_/de bzhin mchod pa'i chog yang /_/khyad par du 
[\[280a.4\]]yang bka' stsal 'tshal/_/de ltar lha mos zhus ma thag_/rdo rje sems dpas bka' stsal pa/_/chos kyi dbyings kyi sgrub thabs ni/_/nyon cig lha mo bshad par bya/_/gzugs dang sgra dang dri dang ni/_/de bzhin ro dang reg la sogs/_/khams [{]bcwa [,]bco [}]brgyad po 
[\[280a.5\]]de dag kyang /_/chos kyi dbyings zhes bya ba'o/_/de dag nyid las byung ba ni/_/byang chub sems zhes shes par bya/_/byang chub sems las gong bu skye/_/gong bu las kyang yid skyed do/_/yid las nam mkha'i khams kyang ni/_/khams rnams dang ni skye mched 
[\[280a.6\]]rnams/_/dbang po phung po 'byung ba rnams/_/de ltar dbyings su bsdus pa ste/_/bsdu ba de ni bstan byas pa/_/chos kyi dbyings kyi sgrub pa yin/_/de bas nan tan thams cad kyis/_/sgrub pa yang dag spyad par bya/_/ji ltar ka la pa zhes dngos kyis/_/bsgrub 
[\[280a.7\]]par bya ba rab tu brtag_/chos dbyings sgrub pa bshad nas su/_/rdzas brgyad yan lag sgrub pa bshad/_/ril bu mig sman dngos grub dang /_/sa 'og ral gri'i dngos grub dang /_/nam mkhar 'phur dang mig sman dang /_/'chi ba med dang nad 'joms dang /_/
[\[280b\]]
[\[280b.1\]]mi dang glang po che dang rta/_/glang dang khyi dang bong bu dang /_/rnga mo ma he spyang gi rnams/_/cha ni mnyam por bya ba'o/_/mthe bong tshigs tshad tsam du ni/_/shin tu mnyam par bzhag nas sbyar/_/dri chen chu dang rak+ta dang /_/byang chub sems nas tshad tsam ni/_/sngags 
[\[280b.2\]]bzlas nas ni sbyar byas te/_/byin gyis brlabs kyang bya ba'o/_/phyag 'tshal dang ni yi ge AH/_/dbus su de bzhin hU~M byas te/_/'bar ba'i hU~M yig 'bar byed pa/_/dgu po de ni rab tu bsgrub/_/lan ni nyi shu rtsa gcig tu/_/sngags bzlas nas ni bye mar btags/_/
[\[280b.3\]]yungs kar lnga yi tshad tsam du/_/lnga dang lnga ni 'byor par bya/_/tshes brgyad dang ni bcu bzhi la/_/ril bu rnams ni byas nas su/_/pad+ma'i snod la bzhag byas te/_/stong phrag brgyar ni bzla bar bya/_/mtshams bzhi la ni bsgom byas nas/_/nyin dang mtshan du bza' 
[\[280b.4\]]bar bya/_/de nas bskal pa'i mtha' bar yang /_/dngos grub rgyas par 'gro ba ste/_/gzi brjid mdangs dang stobs brtson 'grus/_/lnga pa la ni smon lam yang /_/mngon par shes pa lnga thob pa/_/ril bu chen po zos phyir ro/_/rdzas kyi sgrub pa rnams 
[\[280b.5\]]rdzogs nas/_/rig pa'i sngags rnams bdag la stsol/_/yi ge e dang ba~M yig dang /_/la~M yig dbus su yang dag gnas/_/dang po'i mdog ni dmar po ste/_/gnyis pa yi ni mdog dkar ba/_/gsum pa kha dog ser ba rnams/_/b+ha ga'i dbus su 
[\[280b.6\]]bsgom par bya/_/'khor lo ltar ni bskor ba ni/_/nyin phyed dang ni mtshan byed la/_/rig pa de ni rab 'byor na/_/de ni skad cig kho nar 'grub/_/lha mo lha min bu mo dang /_/mi yi bu mo rnam pa bzhi/_/sa yi dkyil 'khor kun du ni/_/sngags kyis 
[\[280b.7\]]bkug nas spyad par bya/_/bsgom pa de bzhin rig pa'i sngags/_/bdag gis bshad pa zin byas te/_/dkyil 'khor rnams ni bshad par bya/_/dga' ma sems kyis rtse gcig nyon/_/dkyil 'khor lus zhes gsungs pa ste/_/dkyil 'khor b+ha gar bstan 
[\[281a\]]
[\[281a.1\]]pa yin/_/dkyil 'khor byang chub sems dang ni/_/dkyil 'khor gsum du btags pa yin/_/btags pa rnams kyang 'dus pa ste/_/gang du gtso bo skyed bar byed/_/phung po rnams ni sangs rgyas gsungs/_/'byung ba rig mar 
[\[281a.2\]]btags pa'o/_/chags pa lcags kyu kho na ste/_/zhags pa pad+mar chud byed pa/_/kha phrad pa ni sgrog yin par/_/sgra bsgrags pa ni dril bur bshad/_/spos ni dri chen zhes gsungs te/_/me tog rak+ta zhes 'dod do/_/mar me sha rnams kho na yin/_/
[\[281a.3\]]dri ni byang chub sems zhes 'dod/_/sgeg mo ling+gar bstan pa ste/_/phreng ba b+ha ga kho na yin/_/dbyangs ma dbugs su bstan pa dang /_/gar mkhan ma ni rnal 'byor te/_/bcom ldan 'das kyis bzang por gsungs/_/de rtogs ba ni skal bzang yin/_/
[\[281a.4\]]rtogs pa de rnams byams pa sogs/_/de ltar nang gi bdag nyid gsungs/_/dkyil 'khor gzhan ni sngon bshad zin/_/sbyin sreg las ni bshad par bya/_/nyon cig sbyin sreg rnam pa bzhi/_/sbyin sreg phyi dang nang gsungs te/_/phyi ni sngon du bstan pa 
[\[281a.5\]]yin/_/nyon cig khyod kyis nang gi ni/_/pad+ma bzhi rnams 'byor pa ni/_/lus kyi dbus su nye bar gnas/_/me dang de bzhin rlung dang ni/_/dbang chen dang ni chu de bzhin/_/rlung gis me ni 'bar byas te/_/chu yis yongs su smin par byed/_/dbang chen 
[\[281a.6\]]dkyil 'khor las byung ba/_/gang du me ni bskyod pa'o/_/ra yig mngon spyod yi ge ste/_/ya yig dbang gi las kho na/_/la yig rgyas par 'gyur ba ste/_/ba yig zhi ba zhes gsungs so/_/gang zhig zas dang btung ba ni/_/de dag thams cad chu 
[\[281a.7\]]la ste/_/pad+ma ra k+ShaHyig kha mar lta/_/snying gi pad+mar btsud par bya/_/lte ba'i pad+mar 'gro phyi rol/_/kha sbyor tshul gyi sbyor ba yis/_/gsang ba'i pad+mar 'gro ma thag_/thal bar mtha' ru rnam par bstan/_/de ltar sbyin sreg bdag bshad pa/_/
[\[281b\]]
[\[281b.1\]]nyin dang nyin du bya ba ste/_/rtag par rgyun du zas zos na/_/tshe 'di kho nar 'grub par 'gyur/_/rgas pa med cing nad kyang med/_/'chi ba med cing 'bras rnams med/_/de ni glo bur 'chi ba med/_/'tshe ba thams cad zad 'gyur zhing /_/rmi lam ngan 
[\[281b.2\]]yang zhi bar 'gyur/_/bzang po bskal par gson ba ste/_/sems can thams cad dga' bar smra/_/mthong ba tsam gyis skul byed do/_/sbyin sreg las rnams bshad byas nas/_/lha mo mchod pa bstan par bya/_/dri dang phreng sogs gos rnams dang /_/
[\[281b.3\]]spos me zas dang lha bshos kyis/_/dbang po gnyis ni rab 'byor nas/_/bdag la mchod pa rnams ni bya/_/bdag ni thams cad sangs rgyas nyid/_/sangs rgyas kun gyi gnas yin te/_/de bas nan tan thams cad kyis/_/rnal 'byor pas ni 
[\[281b.4\]]rtag tu mchod/_/gang zhig 'ga' yang bya ba'i las/_/rnal 'byor pa yis mchod par bsgom/_/zas dang btung ba de bzhin gos/_/de bzhin dri dang phreng kho nas/_/rig ma bzhi yis rnam brgyan pa'i/_/bdag ni lha nyid bsam par bya/_/de ltar 
[\[281b.5\]]bshad nas rdo rje de/_/cang mi gsung bar dngos por bzhugs/_/de nas lha mo bzhi rnams kyis/_/phyag gis thal mo sbyar gyur te/_/rab tu zhal ni rnam bzhad nas/_/rab tu dang ba'i sems kyis ni/_/rnam par mi rtog pa thob ste/_/cang mi gsung 
[\[281b.6\]]bar bzhugs gyur to/_/lha mo bzhis yongs su zhus pa las lha mo sgrol mas zhus pa'i le'u ste bzhi pa'o//_//thams cad kyi gsang ba'i mchog dam pa gsang chen zhes bya ba'i rgyud/_lha mo bzhis yongs su zhus pa dpal o D+yan gyi yul nas 
[\[281b.7\]]byung ba rnal 'byor ma chen mo'i de kho na nyid rdzogs [{]s+ho[,]so[}]//_//rgya gar gyi mkhan po smr-i ti dz+nyA na kIrti nyid kyis bsgyur cing zhus te bshad nas gtan la phab pa//_//
[\[282a\]]
[\[282a.1\]{D447}]@#/_/rgya gar skad du/_badzra dz+nyA na sa muts+tsha ya nA ma tan+t+ra/_bod skad du/_ye shes rdo rje kun las btus pa zhes bya ba'i rgyud/_sangs rgyas dang byang chub sems dpa' thams cad la phyag 'tshal lo/_/ji skad du/_bcom ldan 'das kyis ye shes 
[\[282a.2\]]rdo rje kun las btus pa'i rgyud las ji lta ba bzhin du gsungs pa'o/_/byams pa la sogs pa byang chub sems dpa' drug stong gis bcom ldan 'das la zhus pa/_bcom ldan 'das ma rig pa dang /_sems las byung ba dang /_sems zhes bgyi ba ci lags/_
[\[282a.3\]]bcom ldan 'das de bzhin gshegs pa thams cad kyi sku dang /_gsung dang /_thugs rdo rjes bka' stsal pa/_rigs kyi bu nyon cig_/ye shes gsum rdo rje las yang dag par byung ba de'i phyir ye shes gsum rdo rje'i rang bzhin no/_/byams pas gsol 
[\[282a.4\]]ba/_bcom ldan 'das ye shes gsum rdo rje'i ngo bo ji ltar lags/_bcom ldan 'das kyis bka' stsal pa/_yang dag pa'i mtha' zab ba/_'gag pa med pa/_skye ba med pa/_de'i rkyen gyis ma rig pa ste/_ma rig pa zhes bya ba dang /_snang 
[\[282a.5\]]ba nye bar thob pa dang /_stong pa chen po'o/_/de yang rtogs par dka' ba'o/_/'on kyang snang ba dang bcas par brjod par bya'o/_/ma rig pa'i rkyen gyis sems las byung ba ste/_de ni snang ba mched pa dang shin tu stong pa zhes gsungs so/_/sems las byung ba'i 
[\[282a.6\]]rkyen gyis sems te/_de ni snang ba dang stong pa ste/_sems dang sems las byung ba dang /_ma rig pa'i rang bzhin bdag med pa'o/_/gsum po de dang de 'od gsal ba las byung bas rdo rje'i rang bzhin no/_/de nas byams pa la sogs pa byang chub sems dpa' 
[\[282a.7\]]de dag thams cad ngo mtshar du gyur pas cang mi smra bar gyur to/_/de nas bcom ldan 'das de bzhin gshegs pa thams cad kyi sku dang /_gsung dang /_thugs rdo rjes byang chub sems dpa' chen po de rnams cang mi smra bar 'dug pa mthong nas bka' stsal pa/_rigs 
[\[282b\]]
[\[282b.1\]]kyi bu ci'i phyir cang mi smra bar gyur pas 'dug_/de nas byang chub sems dpa' chen po de rnams kyis bcom ldan 'das kyi zhabs gnyis la phyag 'tshal te gtugs nas gzhan yang zhus pa/_e ma'o ston pa rtogs par dka' ba rnam par shes pa gsum gyi dbye ba mchog tu 
[\[282b.2\]]zab pa bcom ldan 'das bshad du gsol/_bde bar gshegs pa bshad du gsol/_bcom ldan 'das kyis bka' stsal pa/_gang 'od gsal ba las byung ba rnam par shes pa de nyid sems dang /_yid dang /_rnam par shes pa zhes bya la/_de ni chos 
[\[282b.3\]]thams cad kyi rtsa ba ste/_kun nas nyon mongs pa dang /_rnam par byang ba'i bdag nyid de las rtog pa gnyis su gyur te bdag dang gzhan dag tu'o/_/rnam par shes pa de'i bzhon pa rlung ngo /_/rlung las me'o/_/me las chu'o/_/chu las sa'o/_de rnams las 
[\[282b.4\]]phung po lnga dang /_skye mched drug dang /_yul lnga ste/_de dag thams cad ni rnam par shes pa rlung dang 'dres pa'o/_/de nas rnam par shes pa gsum gyi rang bzhin gyi snang ba rab tu gsal bar spyod pa rjes su myong bar byed de/_snang ba'i rgyus rang bzhin rnams yang dag par 
[\[282b.5\]]'byung ngo /_/de la 'od gsal ba gnas med pa/_'gag pa med pa/_skye ba med pa/_don dam pa'i bden pa/_yang dag pa'i mtha' ste/_de las byung ba'i mun pa'i snang ba ni ma rig pa'o/_/de'i rang bzhin lta ba dang /_'khrul pa dang /_rnam par g.yeng 
[\[282b.6\]]ba dang /_brjed ngas pa dang /_le lo dang /_mi smra ba dang /_mi gsal ba'o/_/ma rig pa sems las byung ba ste/_nyi ma'i snang ba lta bu dang /_shin tu gsal ba'i smig rgyu lta bu'o/_/de'i rang bzhin 'dod chags dang /_dga' ba dang /_mchog tu 
[\[282b.7\]]dga' ba dang /_drag po la sogs pa dang /_kun rdzob tu mngon sum du skyes pa'i gzugs dang /_lha'i tshogs dang /_mtshan ma dang /_rdo rje'i brda'o/_/sems las byung ba las sems te/_zla ba'i snang ba dang shin tu gsal ba'i chu'i zla ba lta bu'o/_/rang 
[\[283a\]]
[\[283a.1\]]bzhin ni 'dod chags dang bral ba la sogs pa'o/_/kun rdzob tu ni mngon sum gyi/_bud med dang /_b+ha ga dang /_pad+ma dang /_lha mo'i tshogs kyi brda'o/_/rdo rje dang pad+ma yang dag par sbyor ba las shes rab kyi ye shes byung ba las/_rang gi 
[\[283a.2\]]rdo rje'i 'bad pa las me'o/_/me las chu ste/_nur nur po'i rnam pa dang /_de las mer mer po dang /_nar nar po dang /_gor gor po dag go/_/de nas 'dod chags dang bral ba'i snang ba la khrag gi gong bu mkhrang gyur rnams so/_/de khu ba dang khrag dag gis 
[\[283a.3\]]bskyed pa'o/_/de nas dbang po gnyis mnyam par sbyor ba las 'dod chags so/_/'dod chags las 'dod chags dang bral ba dang /_bar ma'i 'dod chags rab tu shes par bya ste/_de'i phyir lus te/_lus las byung ba'i skyil krung bcing ba la sogs pa dang /_
[\[283a.4\]]gsung gi phyag rgya'i thabs su gyur pa/_A li kA li las yang dag par byung ba'i sngags dang /_sems kyi phyag rgya'i thabs su gyur pas bon dang mtshan ma las lhar dmigs pa'o/_/gzugs la sogs pa'i yul ni dbang po gnyis snyoms par zhugs pa'i thabs 
[\[283a.5\]]su gyur pa'o/_/rdo rje dang pad+ma yang dag par sbyor ba ni sems dang sems las byung ba dag gi thabs su gyur pa'o/_/sems dang sems las byung ba mnyam par sbyar ba ni bde ba chen po'i ting nge 'dzin gyi thabs su gyur pa'o/_/de sgyu ma'i dpes nye bar mtshon pa ste/_de'i 
[\[283a.6\]]phyir sangs rgyas kyi zhing gang gA'i klung gi bye ma snyed kyi de bzhin gshegs pa rnams ni sgyu ma lta bu dang /_chu zla dang /_mig yor dang /_smig rgyu dang /_rmi lam dang /_sgra brnyan dang /_dri za'i grong khyer dang /_mig 'phrul dang /_dbang po'i gzhu dang /_glog 
[\[283a.7\]]dang /_chu bur dang /_me long gi gzugs brnyan lta bu ste/_sgyu ma'i dpe bcu gnyis kyis bde ba chen po'i ting nge 'dzin nye bar mtshon par byed ba yin no/_/ji ltar 'o ma bsrubs pa las mar dang /_ji ltar til las til mar te/_de bzhin du rdo rjes ni thabs 
[\[283b\]]
[\[283b.1\]]kyi ye shes nye bar mtshon pa'i phyir dang /_pad+mas ni shes rab kyi ye shes nye bar mtshon pa'i phyir ro/_/ji ltar 'o ma dang til dag yang dag par mngon par 'dus byas pa med par til mar mi 'byung ba de bzhin du/_sngags dang phyag rgya mngon par 'dus byas pa'i rdo 
[\[283b.2\]]rje dang /_pad+ma mnyam par sbyar ba med par rnam par shes pa gsum nye bar mtshon par mi nus so/_/gang gis b+ha ga dang ling ga yang dag par sbyor bar mi nus ba des ni bde ba chen po'i ting nge 'dzin mi rnyed do/_/bde ba chen po'i ting nge 'dzin 'ba' zhig la lhag par mos 
[\[283b.3\]]ba tsam gyis ni las dang po pa'i sa la gnas par 'gyur te/_phyir mi ldog pa la yang slob par 'gyur ro/_/gang rdo rje dang pad+ma mnyam par sbyor ba'i bde bas rang bzhin snang ba yang dag par nye bar mtshon par byed pa de ni/_bde ba chen po'i go 'phang la rab tu 
[\[283b.4\]]gnas par 'gyur ro/_/'di ni sbas pa'i bshad pa'o/_/byang chub sems dpa' sems dpa' chen po rnams kyis gsol pa/_bcom ldan 'das spyi'i don ji ltar lags/_bcom ldan 'das kyis bka' stsal pa/_nyan thos la sogs pa 'dod 
[\[283b.5\]]chags dang bral ba'i chos spyod pa/_rnam par rtog pa'i bag chags las ma grol ba rnams rnal 'byor chen po'i rgyud dag tu btsun mo'i b+ha ga la bzhugs zhes bya ba la sogs pa/_'dod chags kyi chos gsal bar byed pa/_ngo mtshar can gyi rdo rje'i tshig thos nas 
[\[283b.6\]]smod par byed pa de rnams dang mi 'gal ba'i sgo nas bshad pa de ni spyi'i don du bshad pa gsungs pa'o/_/byang chub sems dpa' sems dpa' chen po rnams kyis gsol ba/_bcom ldan 'das 'dod chags la spyod pa'i chos kyi tshul du mthar thug pa bshad pa ji ltar 
[\[283b.7\]]lags/_de nas bcom ldan 'das kyis bka' stsal pa/_byang chub sems dpa' rnams legs so/_/legs so/_/byang chub sems dpa' chen po snying rje mchog dang ldan pa rnams nyon cig_/mtha' ni mu ste/_'od gsal ba yang dag 
[\[284a\]]
[\[284a.1\]]pa'i tshul zhes bya ba mthar thug pa'o/_/byang chub sems dpa' sems dpa' chen pos gsol pa/_bcom ldan 'das thabs gang gis mthar thug pa thob pa lags/_bcom ldan 'das kyis bka' stsal pa/_phung po dang /_
[\[284a.2\]]khams dang /_skye mched la sogs pa'i mtha' stong pa gsum mo/_/stong pa gsum gyi mtha' 'od gsal ba'o/_/byang chub sems dpa' chen po rnams kyis gsol pa/_bcom ldan 'das stong pa gsum 'od gsal ba'i mthar ji ltar 'gyur ba 
[\[284a.3\]]lags/_bcom ldan 'das kyis bka' stsal pa/_ji ltar mes shing bsregs te/_thal bar byed pa de bzhin du 'od gsal bar shes rab kyi ye shes yun ring pos rnam par sbyong bar byed do/_/ji ltar ta la'i lo ma thal bar byed pa de bzhin du thabs kyi ye 
[\[284a.4\]]shes rnam par sbyong bar byed do/_/ji ltar ras bal gyi 'dab ma bsregs pa de bzhin du snang ba thob pa'i ye shes mchog tu myur bas rnam par sbyong bar byed do/_/de bas na rim pa 'dis shing ta la'i lo ma dang /_ras bal gyi 'dab ma thal bar 'gyur ba de 
[\[284a.5\]]bzhin du stong pa dang /_shin tu stong pa dang /_stong pa chen po rnams mthar 'od gsal bar 'gyur ro/_/'di ni mthar thug pa'i bshad pa gsungs pa'o/_/byams pas gsol pa/_bcom ldan 'das rnal 'byor gyi rgyud du de bzhin gshegs pa thams 
[\[284a.6\]]cad kyi mtha' drug gis bshad pa ji ltar lags/_bcom ldan 'das kyis bka' stsal pa/_dgongs pas bshad pa dang /_dgongs pa ma yin pas bshad pa dang /_drang ba'i don dang /_nges pa'i don dang /_sgra ji bzhin pa dang /_sgra ji bzhin 
[\[284a.7\]]pa ma yin pa rnams so/_/byams pas gsol pa/_bcom ldan 'das thugs brtse ba nye bar bzhag ste/_tshig re re'i bshad pa bka' stsal du gsol/_bcom ldan 'das kyis bka' stsal pa/_gang mthar thug par bshad pa de nyid dgongs pas 
[\[284b\]]
[\[284b.1\]]bshad pa ste/_'di lta ste/_'dod chags ma yin pa dang /_'dod chags dang bral ba ma yin pa dang /_bar ma nye bar mi dmigs pa zhes bya ba la sogs pa rdo rje'i tshig rnams ni dgongs pas bshad pa'o/_/lus dang /_ngag dang /_yid med pa dang /_
[\[284b.2\]]bdag med pa dang /_thams cad stong pa dang /_dag pa dang /_'od gsal ba zhes bya ba la sogs pa rdo rje'i tshig ni dgongs pa ma yin pas bshad pa'o/_/ga pur dang /_khrag chen po dang /_tsan+dan dmar po dang /_rdo rje dang /_pad+ma dang /_phyag 
[\[284b.3\]]rgya zhes bya ba la sogs pa rdo rje'i tshig rnams ni drang ba'i don te/_ga bur ni khu ba dang /_khrag chen po ni zla mtshan gyi khrag dang /_tsan+dan dmar po'i khu ba dang bsres pa ni tsan+dan dmar po'o/_/rdo rje ni mtshan ma ste thabs so/_/pad+ma ni b+ha ga ste shes rab dang /_
[\[284b.4\]]phyag rgya dang /_btsun mo zhes bya ba la sogs pa rdo rje'i tshig rnams ni nges pa'i don to/_/gnyis ka dang /_spyod pa dang /_bya ba'i rgyud rnams su don gsal bar gsungs pa 'di lta ste/_dkyil 'khor dang /_mchod sbyin dang /_gtor ma dang /_sman 
[\[284b.5\]]dang /_zhi ba la sogs pa'i las kyi tshogs rnams dang /_de bzhin du 'jig rten pa'i dngos grub chen po brgyad gsungs pa rnams ni sgra ji bzhin pa ste/_de ni yi ge'i don gyi bshad pa'o/_/kotrA khya/_ko trA ba/_ko trAH/_ko trA bash+tsa/_ko tri rA kA/_ko 
[\[284b.6\]]la khya/_ko la ba/_ko la/_ko la bash+tsa/_ko la sta tha/_'dis dbang po dang yul gsungs te/_de lta bu la sogs pa rdo rje'i tshig rnams ni sgra ji bzhin pa ma yin pas bshad pa'o/_/byang chub sems dpa' sems dpa' chen pos gsol pa/_
[\[284b.7\]]bcom ldan 'das rnal 'byor chen po'i rgyud dang /_gnyis ka'i rgyud dang /_spyod pa'i rgyud dang /_bya ba'i rgyud dang /_rtog pa'i rgyud rnams kyi tshad ji ltar lags/_bcom ldan 'das kyis bka' stsal pa/_rnal 'byor chen po'i rgyud kyi ming stong phrag 
[\[285a\]]
[\[285a.1\]]bcu gnyis zhes bya ste/_rgyas par phye na grangs med do/_/gnyis ka'i rgyud stong phrag drug go/_/spyod pa'i rgyud stong phrag brgyad do/_/bya ba'i rgyud stong phrag bzhi'o/_/rtog pa'i rgyud stong phrag bzhi'o/_/de dag ni stong phrag sum cu 
[\[285a.2\]]rtsa bzhi ste/_rgyud dang rtog pa'i ming gi mtha' ma'i yi ge ji snyed pa ni/_ka kha ga g+ha nga /_tsa tsha dza dz+ha nya/_Ta Tha Da D+ha Na/_ta tha da d+ha na/_pa pha ba b+ha ma/_ya ra la wa/_sha Sha sa ha k+Sha/_'di dag ni ming gi yi ge'i mtha' ma rnams so/_/byang 
[\[285a.3\]]chub sems dpa' chen po rnams kyis gsol pa/_bcom ldan 'das de rnams kyi byed pa dang /_cho ga dang /_bsgrub bya dang /_sgrub pa de gang lags/_bcom ldan 'das kyis bka' stsal pa/_don dam pa'i bden pa las bdag byin gyis brlab pa'i rim 
[\[285a.4\]]gyis langs te/_'dod chags las byung ba'i byang chub kyi gnas pa rab tu bstan pa'i phyir/_btsun mo'i 'khor gyi dbus su 'khor los sgyur ba'i gzugs kyi bde ba chen po'i ting nge 'dzin gyis btsun mo'i b+ha ga la yang dag par bzhugs te/_'jig rten gyi spyod pa 
[\[285a.5\]]dang 'gal ba rmad du byung ba'i rdo rje'i tshig gi mtha' drug gang gis rab tu dpyad de sgrub par byed pa ni rnal 'byor chen po'i rgyud la bzhugs so/_/rig pa'i lha mo rnams dang lhan cig dkyil 'khor gyi 'khor lo la dgod pa dang /_de las byung ba'i byed pa dang /_las 
[\[285a.6\]]dang /_sgrub pa la sogs pa de kho na nyid rnam pa bcu rab tu dpyad de sgrub par byed pa ni gnyis ka'i rgyud la bzhugs so/_/las kyi bya ba sna tshogs phyag rgya chen po bya ba'i rgyud kyi phyag rgya dmigs pa'i mtshan nyid rab tu dpyad pas bsgrub par bya ba dang /_sgrub par byed pa ni 
[\[285a.7\]]spyod pa'i rgyud la bzhugs so/_/'jigs par dmigs shing shin tu gtsang sbra byed pa dang /_ye shes sems dpa'i bde ba dam pa med pa dang /_bdag nyid lha'i bsnyems pa med pa dang /_rmad du byung ba'i spyod yul ma yin pa dang /_skyon gyi rgyu'i 
[\[285b\]]
[\[285b.1\]]rtog pas rab tu dpyod pas sgrub par byed pa ni bya ba'i rgyud la bzhugs so/_/sngags dang /_sman dang /_sbyin sreg dang /_phye ma dang /_mig sman dang /_rkang mgyogs la sogs pa dngos grub chen po brgyad rab tu dpyad pa sgrub par byed pa ni rtog pa'i rgyud la 
[\[285b.2\]]bzhugs so/_/byang chub sems dpa' chen po rnams kyis gsol pa/_bcom ldan 'das rgyan rnam pa bdun ji ltar lags/_bcom ldan 'das kyis bka' stsal pa/_gleng bslang ba rnam pa lnga dang mtha' drug gis bshad pa dang /_rigs pa rnam pa bzhi 
[\[285b.3\]]dang /_bshad pa rnam pa bzhi dang /_dbye ba rnam pa gnyis dang /_gang zag rnam pa lnga'i slob ma brtag pa dang /_bden pa rnam pa gnyis kyi dgongs pa rnams so/_/gleng ba bslang ba rnam pa lnga ni 'di lta ste/_ming dang /_gang gi don du byas pa dang /_byed 
[\[285b.4\]]pa po dang /_tshad dang /_dgos pa rnams so/_/mtha' drug tu bshad pa ni 'di lta ste/_dgongs pas bshad pa dang /_dgongs pa ma yin pas bshad pa dang /_drang ba'i don dang /_nges ba'i don dang /_sgra ji bzhin pa dang /_sgra ji bzhin 
[\[285b.5\]]pa ma yin pa rnams so/_/rigs pa rnam pa bzhi ni/_rgyud dang /_gleng gzhi dang /_nges tshig dang /_rgyu rnams so/_/bshad pa rnam pa bzhi ni/_yi ge'i don dang /_spyi'i don dang /_sbas pa dang /_mthar thug pa rnams so/_/dbye ba rnam pa 
[\[285b.6\]]gnyis ni 'di lta ste/_tshogs la bshad pa dang /_slob ma la bshad pa'o/_/gang zag rnam pa lnga'i slob ma brtag pa ni 'di lta ste/_rin po che dang /_tsan+dan dang /_pad+ma dang /_pad+ma dkar po dang /_ut+pal rnams so/_/bden pa rnam pa gnyis 
[\[285b.7\]]kyi dgongs pa ni 'di lta ste/_kun rdzob kyi bden pa dang /_don dam pa'i bden pa'o/_/rigs kyi bu kun rdzob ni mi brtan pa dang g.yo ba'o/_/de'i bden pa ni chu zla lta bu'o/_/don dam pa'i bden pa ni stong pa chen po [{]bcwa [,]bco [}]brgyad do/_/de'i mtha' ni gnas so/_/
[\[286a\]]
[\[286a.1\]]byang chub sems dpa' rnams kyis gsol ba/_/don dam pa'i bden pa la rab tu gnas pa'i rnal 'byor chen po pas las kyi rgyal po mchog gi ting nge 'dzin la brten nas sems can gyi don ji ltar rab tu spyod par bgyid/_bcom ldan 'das kyis bka' stsal 
[\[286a.2\]]pa/_ji srid du zhi ba la sogs pa'i las kyis sems can gyi don mi byed pa de srid du yang dag pa'i mtha' la rab tu gnas par 'gyur ro/_/gang du sems can gyi don bya bar mthong ba de'i tshe bdag byin gyis brlab pa'i rim pas yang dag pa'i mtha' las langs te/_sems 
[\[286a.3\]]can gyi don byas nas yang dag pa'i mtha' nyid du 'jug par byed do/_/de nas byams pa la sogs pa byang chub sems dpa' chen po rnams dga' zhing mgu la yi rangs te/_dga' ba dang yid bde ba skyes nas cang mi smra bar gyur to/_/ye shes rdo rje kun las btus pa 
[\[286a.4\]]zhes bya ba rnal 'byor chen po'i rgyud las/_bde ba chen po'i le'u ste rim par phye ba gnyis pa'o/_/rdzogs [{]s+ho[,]so[}]//_//rgya gar gyi mkhan po dz+nyA na ka ra'i zhal snga nas dang /_zhu chen gyi lo tsA ba khu ston dngos grub kyis bsgyur/_slad nas bla ma de nyid dang /_
[\[286a.5\]]dge slong tshul khrims rgyal bas zhus shing gtan la phab pa//_//ye shes rdo rje kun las btus/_/rnal 'byor chen po'i gsal byed yin/_/ye shes rang bzhin 'khor ba dang /_/mya ngan 'das pa'i ngo bo'o/_/de gnyis dbyer med rdo rje ste/_/
[\[286a.6\]]kun 'dir 'dus pas kun las btus/_/de ston pa la der btags nas/_/gzhung la'ang ming don 'tsham pa yin//_//
[\[286a.7\]]
[\[286b\]]
[\[286b.1\]{D448}]@#/_/rgya gar skad du/_sa mA dza pa ra mA r+tha sarba ka rmod ya nA ma tA rA yo gi nI tan+t+ra rA dza/_bod skad du/_phrin las thams cad 'byung ba'i sgrol mang 'dus pa don dam pa zhes bya ba rnal 'byor ma'i rgyud kyi rgyal po/_sgrol ma la phyag 'tshal lo/_/de nas dngos grub 
[\[286b.2\]]thams cad ni/_/rab tu sgrub byed bshad par bya/_/bud med bye ba phrag brgya yang /_/bdag la dad pas 'dud par byed/_/lha dang lha min rig 'dzin dang /_/mi yi gtso bo dbang du byed/_/nyi ma zla ba dang mtshungs shing /_/mkha' lding rgyal pos rnam par 'dud/_/klu rnams sdigs 
[\[286b.3\]]par byed pa dang /_/mid nga mi min gang gi yang /_/bu mo thams cad 'dzag byed pa/_/skyes pa gcig gis 'dod chen gyis/_/mi yi bu mo khri phrag dang /_/nyin re lha dang lha min mo/_/bud med 'bum phrag zil gnon pa/_/khu bar rengs ba'i byed pa las/_/gcig gis 
[\[286b.4\]]thams cad 'dod spyod pa/_/rdo rjer byed pa rab tu bshad/_/'jigs pa kun las thar pa dang /_/bskal ba chen por tshe yang gnas/_/mkha' la 'gro dang mi snang dang /_/ri lu la sogs rig 'dzin dang /_/bcud kyi len dang gnon sbyin mo/_/rab tu sgrub byed sngags chen po/_/
[\[286b.5\]]khag khrig bcu gnyis mkha' 'gro ma/_/'byung po bye ba mthu chen dang /_/grong 'khyer gsum 'dzoms tshangs sogs lha/_/mngag gzhug nyid du byed par 'gyur/_/'das pa'i dus na rdo rje can/_/sangs rgyas dbugs dbyung dkyil 'khor sprul/_/bde mchog bde mchog 
[\[286b.6\]]dgos rdo rje/_/yid bde thigs le la sogs bstan/_/'bum phrag brgya ba sgrol ma yi/_/sngags kyi rgyal po sngon bshad pa/_/rdzogs ldan dus su mi rnams spyod/_/de nas 'bum phrag drug pa bshad/_/de yang nub nas khri gnyis spyod/_/phyi ma'i dus su bshad pa 
[\[286b.7\]]yin/_/de yi snying po rtsod dus 'dir/_/g.yon pas spyod pas rnams spyod pas/_/nges brjod 'bum gyi rjes 'brang ba/_/slar yang rgyud 'di snang ba 'gyur/_/nges pa 'dod chags chags chen 'dis/_/'dod ldan rnams la byang chub ster/_/sangs rgyas phrin 
[\[287a\]]
[\[287a.1\]]las thams cad 'byung /_/dam tshig sgrol ma zhes bya'i sngags/_/mkha' 'gro ma kun 'dus pa las/_/dam pa'i don yang 'grub pa'o/_/de nas bcom ldan 'das ma dam tshig sgron mas rig sngags kyi rgyal mo 'di gsungs so/_/oM tA re 
[\[287a.2\]]tut+tA re tu re swA hA/_'di ni dngos grub thams cad byed pa'o/_/oM ku ru kul+le hrIHswAhA/_ku ru ku l+le'o/_/oM tA re tut+tA re tu re hU~M phaT/_snying po'o/_/oM tA re swA hA/_gsung skul ba [{]myed [,]med [}]pa'o/_/oM AHta~M hU~M/_thugs sprul ba byed pa'o/_/na mo rat+na tra yA ya/_na mo 
[\[287a.3\]]A rla A ba lo ki te shra ru ya/_po d+hi sarbA ya/_ma hA swA twa ya/_ma hA ka ru NI kA ya/_ta ng+ya thA/_oM tA re tut+tA re tu re sarba duSh+TaM/_pra duSh+TaM/_ma ma kr-i te/_dzam+b+ha ya/_staM b+ha ya/_mo hA ya/_ban+d+ha ya/_hU~M hU~M h+ya~M/_phaT phaTaphaT/_sarba duSh+TaM staM b+ha ni tA re swA hA/_'di ni las 
[\[287a.4\]]thams cad byed pa'o/_/ma~M ma~M pa~M ta~M hU~M/_lha mo lnga'i'o/_/oM A ra l+l-i b+h+yo b+h+yo ha ha ha ha si si si si/_zhes pa ni he ru ka'i sngags so/_/oM A ral+l-ir gi pheM pheM pheM b+h+yo swA hA/_zhes pa ni sngags gnyis pa'o/_/oM badzra pA rA hI A be sha ya sarba dz+wa ra Na hrIHswA hA/_rdo rje phag mo'o/_/
[\[287a.5\]]oM ma ri ts+ye ma swA hA/_'od zer can ma'i'o/_/oM hriM trIM hU~M phaT/_ral pa gcig ma'i'o/_/oM swA hA/_zhi bar byed pa'o/_/oM oM/_rgyas par byed pa'o/_/oM bA Sha Ta ho/_dbang du byed pa'o/_/oM phaT/_gsod pa byed pa'o/_/swA hA/_la~M/_la~M/_la~M/_hrIH_dzaH
[\[287a.6\]]phaT/_phaT/_ces pa ni las brgyad byed pa'o/_dzaHhU~M [(]baM [,]ba~M [)]hoH/_'gugs pa byed pa'o/_/oM badzra rak+Sha rak+Sha hU~M hU~M hU~M phaT swA hA/_srung ba'i'o/_/spa ra Na phaT/_spro ba'i'o//_oM a krod+hai ka ya mAn+tA ka hU~M/_gshin rje gshin kyi'o/_/oM na mo a tsa la kA na tseT+TA tseT+TA tseT+TA tse T+TA 
[\[287a.7\]]tuT+Ta tuT+Ta g+ha g+ha g+hA ta ya hU~M phaT/_gtam po'i'o//_oM pad+mAn+da kr-ita badzra kro d+ha b+ha ha ya grI ba hU~M hu lu hu lu hU~M phaT/_rta mgrin gyi'o//_na maHsaman+ta bud+d+he b+ho/_na mo mA hA badzra krod+hA ya/_ma hA b+h+ro tA Ta b+hai ra dA bA ya/_badzra san+do tad ng+ha ya/_oM a mr-i ta kuN+Da li hU~M phaT/_
[\[287b\]]
[\[287b.1\]]bdud rtsi 'khyil pa'i 'o//_oM hU~M shri ya de bI kA lI kA lI mA hA kA lI hU~M b+h+yo/_oM mA hA kA lI ka ra lI bikran+da kA la rA tI can+Da ru piNI hU~M phaT/_lha mo nag mo'i sngags so/_/oM badzra kI li kI lA ya sarba big+hAnA m+ta hU~M phaT/_phur bus gdab pa'i 'o/_/sngags kyi le'u ste 
[\[287b.2\]]dang po'o//_//de nas bcom ldan 'das ma'i thugs ka nas zhags pa dang lcags dkyu'i tshogs spros te/_na maHsan+ta kA ya pA k+tsiT+Ta badzrANAM oM Tak+ki hU~M dzaH_zhes pa'i sngags 'di phyung ngo /_/gdug pa thams cad bkug nas kyang /_/nam mkha'i dbyings 
[\[287b.3\]]su skyel nas ni/_/rdo rje phur ba'i tshogs spros nas/_/gnas lnga dag tu phur bus btab/_/bdud rtsi 'khyil ba khro bo che/_/rdo rje phur bu skul bar mdzod/_/stong gsum dag gi khor yug la/_/bgegs rnams thams cad 'ching bar mdzad/_/oM laM s+t+wa m+b+ha ya laM/_
[\[287b.4\]]grog mkhar sa la gzigs byas nas/_/rkang pa g.yas pas mnan byas la/_/mi rus las skyes phur bu yis/_/btab na de yi mod la 'chi/_/sbrul dang seng+ge glang po dang /_/rkun po'i yan lag dag la gdab/_/'di yi gdug cing sdang sems ldan/_/log 
[\[287b.5\]]'dren dag la gdab par bya/_/ye shes pad+ma kha phye nas/_/rdo rje phur bu'i kha sbyor bas/_/rang rang rigs kyi mgo bo bcas/_/rdo rje sems sogs sngags la gdab/_/'di yis rdo rje 'grub par 'gyur/_/rdo rje phur bus btab pa na/_/phung po rab tu 'jig pa dang /_/
[\[287b.6\]]rdo rje gnas kyang thob par 'gyur/_/zhes gsungs so/_/de la 'di ni rnal 'byor chen po'i dam tshig go/_/zla ba nyi ma'i rlung gi dbus/_/rang sngags sa bon bsgom par bya/_/lha yi de nyid dmigs gyur na/_/bcu drug pa la de 'grub 'gyur/_/sems ni nam 
[\[287b.7\]]mkha' gyur pa la/_/zla ba nyi ma nub pa dang /_/min pa'i ye shes thim pa na/_/rdo rje lha ni 'grub par 'gyur/_/yang na rdo rje'i rtul zhugs kyis/_/lus kyi dri ma rab sbyangs nas/_/ye shes chen po rang sngags lha/_/zla ba nya la 'grub par 'gyur/_/rang 
[\[288a\]]
[\[288a.1\]]sngags sa bon 'od zer gyis/_/rdo rje gur sogs brtag par bya/_/'jigs pa brgyad las bsrung pa dang /_/lus med rnams kyis kyang mi mthong /_/spu las nad rnams spre'u 'am/_/khyi dang 'dra bar rab tu dbyung /_/ye shes sems dpa'i 
[\[288a.2\]]dam tshig 'dis/_/rdo rjes mtshon chas bsnun par bya/_/nam mkha'i dbyings kyi dbus su ni/_/ye shes me dpung dkar po bsam/_/sems can khams ni ma lus pa'i/_/gnas las me ni 'bar ba bsgrubs/_/mtshams med lnga dag byed pa yang /_/gtsang ma'i 
[\[288a.3\]]gnas su 'gropa bar bya/_/sdig pa rdo rje'i ye shes 'dis/_/skad cig gis ni dpal ldan 'gyur/_/lte ba'i dbus su reg pa sam/_/a ni mchog tu phra ba ste/_/mi 'gyur nyams dga' bde ba'i gnas/_/mi shigs tshangs pa 'grub pa'i 'gyur/_/rang sngags 
[\[288a.4\]]hU~M dang yi ge oM/_/rdo rje AHyig bsam par bya/_/rlung gi de nyid rab grub nas/_/mi 'gro drag po'i ngag tu 'gyur/_/'od zer rnam lnga snying gar gnas/_/pad+mas rdo rjer byed pa ste/_/ye shes khyab 'jug rgyal por 'gyur/_/de nas 
[\[288a.5\]]rdo rje snying po la sogs pa rnal 'byor gyi dbang phyug rnams kyis gsol ba/_bcom ldan 'das ma 'di ci zhig lags/_lte ba las ni rlung khams 'byung /_/ci phyir lus kyi chos su 'gyur/_/bdud las 'das pa'i lam bsgoms pas/_/ji ltar tshangs pa la sogs 'gyur/_/
[\[288a.6\]]pad+mas rdo rje 'byed byed ci/_/'di dag ci phyir 'gal mi 'gyur/_/dam tshig de nyid mkhyen pas gsungs/_/nyon cig rdo rje ji bzhin nyon/_/lus ni gzhan dag yod ma yin/_/sems kyi rang bzhin rnam g.yo ba/_/de las 'khrul ba'i lus po 'byung /_/lte ba spu zhes bshad pa ste/_/de dag de las byung ba 
[\[288a.7\]]yin/_/bram ze mo la 'dod spyod pa/_/rdo rje sku ru 'gyur ba'o/_/rlung gis smra bar byed pa'i phyir/_/rdo rje ngag ste de nyid brjod/_/dbyangs mkhan bu mos dam tshig gis/_/rdo rje'i gsungs du 'gyur ba yin/_/'khrul pas gnyis su rtog pa'i sems/_/thig le 'di las 'gyur ba'i phyir/_/
[\[288b\]]
[\[288b.1\]]mig mdzes g.yung mo'i dam tshig gis/_/rdo rje thugs su 'gyur pa'o/_/nga ni 'gro bas mi shes te/_/tshangs pa khyab 'jug dbang phyug che/_/'phrul ldan lha zhes 'jig rten rtog_/sku dang gsung thugs rdo rje ste/_/thams cad nga yi rnam par 'phrul/_/sku 
[\[288b.2\]]yi rdo rje tshangs par 'gyur/_/gsung gi rdo rje dbang phyug che/_/'jug sel thugs kyi rdo rje'o/_/'di ni yang dag rdzogs sangs rgyas/_/sems can khams la dbyer med de/_/de dag rnams kyi lus ngag yid/_/mnyam gyur tshangs la sogs par snang /_/lus 
[\[288b.3\]]ni sprul ba'i 'khor lo gnas/_/mgrin pa de bzhin rmi lam mo/_/gnyid kyi rnal 'byor snying gar dgod/_/bde bar spyi bor mngon par brjod/_/gzhan yang rtsa lhug brjod pa dang /_/ri bong stag sogs chu bo dang /_/nyin mtshan la sogs dngos kun tu/_/sangs 
[\[288b.4\]]rgyas gar mkhan zlos dar mdzad/_/gnyid la rdo rjes rnam sgom pa/_/tshangs pa'i dam tshig gti mug spor/_/gzhan gyis gnyid dag spong bar dka'/_/bud med bral la sdom brtson med/_/'dod ldan tshangs spyod chen po ni/_/zhi ba'i dam tshig 'dod chags 
[\[288b.5\]]spong /_/zhe sdang rdo rjer rnam sgom na/_/rmongs sel khyab 'jug dam tshig go/_/gzhan la byams pas spong bar dka'/_/rnam pa 'di gsum gsang chen po/_/lha yi bde ba ser snar bcas/_/brtson 'grus phrag dog dam tshig ste/_/g.yo sgyus bdud rnams 
[\[288b.6\]]'dul byed pa/_/dam tshig shin tu 'da' bar dka'/_/pad+ma'i snying po bde ba can/_/ji srid ma rnyed 'bras bu med/_/rdor dbyings dbang phyug rtsa 'di yis/_/rdo rje gnyis spang 'byed par byed/_/shes rab rtogs pa byed pa thabs/_/shes rab med la thabs 
[\[288b.7\]]mkhas med/_/rdo rjes pad+ma rgyas byed kyi/_/pad+mas rdo rje 'byed par byed/_/sprul pa bde chen 'khor los kyang /_/chos dang longs spyod rnam par 'byed/_/de ltas 'di ni gsang chen ste/_/rgyud gzhan du ni 'bad pas sbas/_/de la 'di ni sku gsum rdo rje'i 
[\[289a\]]
[\[289a.1\]]gsang ba'o/_/sems med gnas dang 'khrul skyed dang /_/sngon gnas rnam par gsal ba yi/_/'jig rten 'di la sku gsum gnas/_/chos dang longs spyod rdzogs sprul pa'o/_/rang byung ngo bo brjod med pa/_/chos kun rang bzhin zhi 
[\[289a.2\]]ba brnyes/_/rkyen ni rnam par bkra ba mkhyen/_/rdo rje can gyi chos sku'o/_/me long gzugs brnyan ltar sems 'di/_/phra zhing lus ni rngul med pa/_/skad kyang sgra brnyan lta bu ste/_/dag pa'i dkyil 'khor snang ba'o/_/sems can bsam pa ji bzhin du/_/
[\[289a.3\]]sprul pa tha dad sna tshogs 'jug_/longs spyod rdzogs dang sprul pa ste/_/gcig gyur 'dren pa bde ba che/_/rtsa yi dra ba lha mo ste/_/de bzhin khams dang nyer bcas pa'i/_/bud med rnal 'byor ma'i dkyil 'khor/_/spangs nas ri mo su zhig len/_/de la 
[\[289a.4\]]'di ni rjes su rnal 'byor gyi dam tshig go/_/dri mas sems ni mngon bsgos pas/_/rnam shes ye shes bdag mi 'gyur/_/theg pa mchog gi bgrod pa'i gnas/_/ye shes dbang mo nyan par ma 'tshal/_/nyon cig ji bzhin rdo rje nyon/_/dngos po bden rdzun rnam 
[\[289a.5\]]dpyad na/_/rdzun pa'i rdo rje yang dag mthong /_/rang bzhin dag pa'i de kho na/_/a zhes bya ba ni ma skyes pa'i gzungs kyi sgo'o/_/hU~M zhes bya ba ni ye shes dang ldan pa'i gzungs kyi sgo'o/_/phaT kyi bya ba ni gdags par byed pa'i gzungs kyi sgo'o/_/tra~M zhes bya ba ni nyi ma'i 
[\[289a.6\]]gzungs kyi sgo'o/_/AHzhes bya ba ni smra ba thams cad kyi gzungs kyi sgo'o/_/ha zhes bya ba ni 'chi ba med pa'i gzungs kyi sgo'o/_/hrU+i zhes bya ba ni rjes su chags pa'i gzungs kyi sgo'o/_/oM zhes bya ba ni 'jigs par byed pa'i gzungs kyi sgo'o/_/khaM zhes bya 
[\[289a.7\]]ba ni nam mkha' lta bu'i gzungs kyi sgo'o/_/oM zhes bya ba ni bde ba chen po'i gzungs kyi sgo'o/_/k+Sha zhes bya ba ni rab tu mi gnas pa'i gzungs kyi sgo'o/_/aHzhes bya ba ni gnyis su med pa'i gzungs kyi sgo'o/_/ya zhes bya ba ni rdi rje rlung ste gzungs kyi sgo'o/_/
[\[289b\]]
[\[289b.1\]]ra zhes bya ba ni rdo rje me ste gzungs kyi sgo'o/_/wa zhes bya ba ni rdo rje chu ste gzungs kyi sgo'o/_/la zhes bya ba ni rdo rje sa ste gzungs kyi sgo'o/_/taM zhes bya ba ni rdo rje sems ste gzungs kyi sgo'o/_/iM zhes bya ba ni rdo rje dpa' bo rnams te gzungs kyi sgo'o/_/bi 
[\[289b.2\]]zhes bya ba ni nam mkha'i khams su byed pa ste gzungs kyi sgo'o/_/a zhes bya ba ni chos thams cad kyi gzungs kyi sgo'o/_/rnam shes ye shes rnal 'byor te/_/de dag rdo rje rab sbyor bas/_/rnal 'byor la ni rnal 'byor bsgom/_/rjes kyi rnal 'byor zhes bya'o/_/
[\[289b.3\]]de la 'di ni shin tu rnal 'byor gyi dam tshig go/_/spre'u dang glog ltar mi gnas pa/_/rab tu gzungs par dka' ba'i sems/_/'dod pa'i rdo rje rnam dpyad pa/_/ye shes dbang mo mnyan par 'tshal/_/nyon cig ji bzhin rdo rje nyon/_/gser khams rdo la snum 
[\[289b.4\]]gnas pa/_/mngon par zhi ba yod ma yin/_/sreg dang dbye ba'i thabs kyi ni/_/nyi ma bzhin du rnam par gsal/_/lcags bzhin me la rnam bzod na/_/gzhan dag ci phyir mi bzod byed/_/de phyir ye shes rnam shes dag_/cha gnyis rnam par rtog 
[\[289b.5\]]mi bya/_/cha gnyis las ni sdig pa 'byung /_/sdig pas bsod nams zad par 'gyur/_/sdug bsngal sdig pa zhes brjod de/_/bla med bde ba bsod nams so/_/bde dang sdug bsngal mnyam gyur ba/_/bsod nams sdig med rnam par thar/_/sdug 
[\[289b.6\]]bsngal gyis ni sems g.yengs te/_/dge dang sdig pa rnam par 'byed/_/bu mo'i longs spyod bde ba yis/_/rnam par mi rtog gnyis med 'grub/_/ri bo nyams ni dga' ba dang /_/nags tshal dben pa'i sa phyogs su/_/mig bzang brtan pa'o blo ldan 
[\[289b.7\]]bzung /_/dang po 'dus par byas nas ni/_/rdo rje cho ga rab tu bsgrub/_/de bzhin gshegs pa'i btsun mo'o mchog_/dam tshig chen po byin gyis brlab/_/khyogs dang brla zhes bya ba dang /_/de bzhin shin tu rgyong ba dang /_/khab dang gru mo'i mtshan nyid bya/_/
[\[290a\]]
[\[290a.1\]]bung ba lta bur i yi sgra/_/nges par blo dang ldan pas bskul/_/sgeg chos stabs kyis 'khrud nas ni/_/mgo yi skra bzung lkog ma gzir/_/ma mchu'i sbrang rtsi gzhib par bya/_/rdo rje 'khyud pas 'khyud pa dang /_/rdo rje 'o 
[\[290a.2\]]yis 'o gdab cing /_/so dang sen mos bsnun par bya/_/rdo rje pad+mar rab 'jug cing /_/swi ta kyi sgra rnams byed pa dang /_/nu ma 'tshir dang skyes pa'i tshul/_/sbyor ba thams cad bya bar bya/_/nu ma sor mo rke dang ma mchu dang /_/rna ba mig dang spyi bo b+ha gar 
[\[290a.3\]]yang /_/'o bya rna ba mchan khung rke dang rtags/_/sen mos gdab byu nu ma mchan khung dang /_/mkhur tshos 'gram dang rkang lag mthil dag tu/_/nyed par bya zhing 'khyud pa'i stabs brgyad bya/_/sor mo ling ga lce dang lces bskyod nas/_/pad+ma bskul zhing rtsa mchog 
[\[290a.4\]]sad par bya/_/zab che ba dang /_shin tu chung ba dang /_lhod pa dang /_rtsub pa dang /_rtag tu 'dzag pa dang /_drod dang gsher dang bral ba'i b+ha ga ni spang ngo /_/dpangs mtho ba dang /_'jam pa dang /_steng mnyam pa dang /_brgyas shing dam pa dang /_khrag 
[\[290a.5\]]dang khu bar ldan pa dang /_spu nyung ba dang /_dus ma yin par mi 'dzag pa dang /_ring zhing snying po zlum pa ni skal ba bzang mo'o/_/de yongs su bskul bas ji srid du khong nas sIta kyi sgra 'byung ba de srid du'o/_/haHzhes bya bas mchog tu dga' ba'i tshe bcing bar bya'o/_/yang 
[\[290a.6\]]na/_hU~M zhes bya ba snying ga la gnas pa'i sgra yis so/_/yang na hriM ha zhes bya ba mgrin pa la gnas pa'i sgra yis so/_/hU~M dang phaTaHkyi bya ba dang /_mda' bo che'i sbyong ba byas la khu ba bcing bar bya'o/_/gzhan yang cha bzhi ba'i phyed kyi mtshams su lhan cig skyes pa 
[\[290a.7\]]bsgoms par bya ste/_gal te b+ha ga'i ze'u 'bru la gnas pa'i thig le yang rdo rje'i khas btung bar bya'o/_/skor ba la sogs pa'i sbyar ba dang /_rlung gis sbyor bas mnyam par bya'o/_/'di la dgang ba dang /_gzhil ba dang /_rengs pa dang /_bum pa can gyi sbyor bas dag
[\[290b\]]
[\[290b.1\]]par byas nas/_mi mo rnams kyi sbyor ba la 'jug ste//_lus 'di nyid kyi dngos grub thob par bya'o/_/de las dga' ba bzhi'i dbye bas sgrub pa po la rengs pa dang /_rngul ba dang /_ba spu ldang ba dang /_dbugs 'gyur ba dang /_'dar ba dang /_kha dog log pa dang /_
[\[290b.2\]]mchi ma 'byung ba dang /_thim pa zhes bya ba snying stobs brgyad 'byung ngo /_/bu mos ye shes thob pa ni/_/snying ni 'gul zhing thob pa dang /_/'dar dang dran pa nyams pa dang /_/skra grol gcer bu gsher bas khyab/_/mdog dmar rab tu phra ba'i mig_/ye shes 
[\[290b.3\]]lnga yi rnam par 'phrul/_/bud med shes bar ye shes te/_/de las ye shes lnga thob 'gyur/_/rdo rje chu skyes sbyor ldan pa/_/sku yi rdo rje snyan par brjod/_/rlung ni mnyam par gyur ba dang /_/sIta kyi sgra dang skad 'gyur pa/_/gsung ni nye bar sgrub pa po/_/skyob pa 
[\[290b.4\]]las ni rab zhu ba/_/nor bu bcu drug cha babs te/_/yid kyi bde bas gnyis 'gag pas/_/thugs kyi de nyid sgrub par mdzod/_/gzhu yi gzugs can rab sbyor bas/_/dung dang kun+da ltar thig le/_/sdom brtson bde bas gzung bar bya/_/rang gi rig pa'i 
[\[290b.5\]]ye shes mchog_/grub pa chen po de nyid de/_/rnam shes ye shes dag par byed/_/'di yis rdo rje bdag nyid che/_/sku gsum mi phyed las byung ba'i/_/ye shes rgya mtsho 'grub par 'gyur/_/ye shes chen po rab sbyor bas/_/shin tu rnal 'byor mkhas pas 
[\[290b.6\]]bstod/_/bud med sgyu ma'i phyag rgya 'di/_/dam tshig rnams kyi mchog gi mchog_/ngan zos ngan spyad thams cad kyis/_/sgrib pa dag tu yongs mi 'gyur/_/de skad ces gsungs so/_/de la 'di ni rnal 'byor dang po'i dam tshig go/_u t+pal mi 'jigs 
[\[290b.7\]]phyag rgya can/_/phyag gnyis rnal 'byor bsgoms byas la/_/nam mkha'i dbyings kyi dbus gnas par/_/dkyil 'khor gru bzhi sgo bzhi ba/_/dbus su kun nas zlum po ste/_/las kyi snam bu lnga dang ldan/_/ut+pal dmar po sil mar dgram/_/zla ba nyi ma'i sbyor 
[\[291a\]]
[\[291a.1\]]ba las/_/dam tshig sgrol ma bsam par bya/_/ljang sngon 'od zer dmar po 'khyil/_/mche ba gtsigs pa me stag 'bar/_/mchod sbyin gri gug Da ma ru/_/mda' dang ut+pal sdong po dang /_/thod pa khrag can rtsa gsum dang /_/bzhi ba me 
[\[291a.2\]]tog gzhu 'dzin pa'o/_/dur khrod rgyan dang ut+pal rgyan/_/g.yas brkyang rol ba'i skyil krung can/_/rang rang sngags las lha mo'o tshogs/_/snying ga'i dbus nas spro bar bya/_/oM tA re swA hA/_mig la'o/_/oM tut+tA re swA hA/_rna ba la'o/_/oM tu swA hA/_
[\[291a.3\]]lce la'o/_/oM re swA hA/_snying ga la'o/_/oM tA re Ni swA hA/_spyi bo la'o//sngags kyi bdag pos byin rlabs dang /_/ye shes dam tshig mnyam par bya/_/dbang gi don ni bsgoms byas la/_/rang lhar sems ni brtan bya'o/_/rnal 'byor chen po'i le'u ste 
[\[291a.4\]]gnyis pa'o//_//de nas sgrol mas bka' stsal pa/_/oM lA~M mA~M pA~M tA~M/_hU~M badzra a b+hi Shiny+tsa hU~M/_rat+na mu ku Ta a b+hi Shiny+tsa hU~M/_oM hu~M badzra a b+hi Shiny+tsa hU~M/_oM hU~M tA~M hU~M badzra a ng+hi ba ti stAM a b+hi Shiny+tsa hU~M/_oM dzaHhU~M bo hoH
[\[291a.5\]]badzra sa twa staM badzra nA ma a b+hi Shiny+tsa hU~M/_dbang bskur ba'i sngags so/_/rdo rje'i dkyil 'khor bri bar bya/_/ka ba brgyad kyi nye bar mdzes/_/thig bzhi dang ni yang dag ldan/_/phyi rol rwa ba me rir bcas/_/dur khrod dag kyang bri bar bya/_/dbus su u t+pal 
[\[291a.6\]]mthing ga dgod/_/shar tu zhi ba'i u t+pal dang /_/byang du bum pa bri bar bya/_/nub tu lcags kyu 'bar ba ste/_/ral gri lho ru dgod par bya/_zhi dang rgyas dang dbang dang ni/_/gsod byed rnams kyi mtshan ma'o/_/grwa bzhir rigs kyi lha mo ste/_/ut+pal 
[\[291a.7\]]mdzes pa re re bri/_/lcags kyu la sogs sgo ru dgod/_/stobs chen pha rol gnod pa yi/_khro bo rnams kyang grwar dgod do/_/las rnams byed pa'i lha mo'i tshogs/_/phyi rol dag tu bri bar bya/_/dbus su bdag nyid gnas byas nas/_/rdo rje mtshan ma'i 
[\[291b\]]
[\[291b.1\]]tshogs spros pas/_/sems can khams rnams sbyang bar bya/_/mchod pa'i sprin gyis nam mkha'i khams/_/mchog tu gang ba spro bar bya/_/me tog gang du ma nyams pa/_/b+ha ga mchog las yang dag blangs/_/rnal 'byor ma yi 'khor lo mchod/_/
[\[291b.2\]]yang gsungs pa/_sgo dgu nges pa bkag byas nas/_/rgyas par lnga yi mchod rten las/_/srog gi rtse mor rang gi sems/_/mda' gzhi'i sbyor bas 'pho bar bya/_/mtshams med lnga po byed pa yang /_/'di yis grol 'gyur the tshom med/_/rig pa'i 
[\[291b.3\]]brtul zhugs spyad bya ste/_/mi lpags ras rnying bgo ba'am/_/gcer bu'i brtul zhugs byas nas ni/_/dogs pa'i sems ni kun spangs nas/_/ji lta bur na snang ba 'di/_/'dod spyod bde ba la bsdus nas/_/ngan zos ngan spyod thams cad kyis/_/bla 
[\[291b.4\]]med byang chub bsgrub par bya/_/de la 'di ni dam tshig rdo rje'o/_/gang las slob dpon dbang bskur ba/_/slob dpon gcig tu gyur ba yi/_/sring mo sgrol ma dang mnyam brtag_/rdo rje slob dpon de bzhin du/_/rig ma'am bdag gi rig ma yang /_/slob dpon 
[\[291b.5\]]mchog tu yongs su brjod/_/bla ma sangs rgyas kun mnyam pas/_/de yi grib ma'ang 'gong mi bya/_/'on kyang dga' ma dges dbang mo/_/gnyis kyi sgo dgu las byung ba/_/mi rtog snod gcig bza' ba dang /_/gtsang sbra'i sems kyis tsum+ha dbul/_/lhan cig 
[\[291b.6\]]mal bstan longs bstan nas/_/lag gis rdo rje bzung gsor te/_/yo nir sor bya dam 'khyud nas/_/tshig dang yi ges dges bskul bas/_/so dang sen ris 'drud pa dang /_/'jib dang sgo yis zas 'bul ba/_/gus dang chags bcas bag rkyong bas/_/'gong 
[\[291b.7\]]ba 'di la nyes med de/_/slob dpon dges las dngos grub kun/_/bzang mo de yi rtag tu thob/_/yu dza gus pas gzhib pa dang /_/phyag rgya gal te sems lhungs gyur/_/'dab ldan las phyung bza' bar bya/_/yo nis tsA ru dbul ba dang /_'khrig thabs 'phrul 
[\[292a\]]
[\[292a.1\]]'khor nyes med de/_/gang des de nyid mnyes byed pa'o/_/de nas las sna tshogs pa rnam pa gsungs pa/_phyogs bzhi dang grwa bzhir ut+pala'i gzugs bya/_re re yang tA~M gsum gyi mtshan pa/_lte ba kun nas zlum po la/_oM pra 
[\[292a.2\]]san+na tA re amr-ita mu khI ta lo tsa nA+e sarba ar+tha swang+ha ni sarba ar+thasA ng+ha ni sarba sa twa bA shaM ka ri/_sI bA pu ru Sho sA rwa ni bA ba sh+yi ku ru tA~M swA hwa/_zhes pa lte bar bkod la/_'khor lo rtsibs bcu bar pad+ma la yi ge bcu ba'o/_/hriHgnyis kyi nang du ming chud par byas na dbang du byed do/_/yang 
[\[292a.3\]]na rtsibs brgyad pa yi ge yang brgyad pa ste dbus su zla ba la tA~M yig go/_/'khor lo kha sbyor du byas na/_nyi ma bdun na nges pa dbang du 'gyur ro/_/yang na rtsibs drug na yi ge drug pa'o/_/dbus su hrIHbA shaM ku ru hrIHswA hA/_go ro tsa na dang /_tsan+danA 
[\[292a.4\]]dmar po dang /_rgya skyegs dang /_khrag gis b+ho dza pa tra la bri bar bya ste/_srid pa gsum yang dbang du byed do/_/gur kum la sogs 'khor lo ni/_/rtsibs brgyad mar dang sbrang rtsir bcas/_/kha sbyor sbyor bas dbang du byed/_/oM sarba ma hA ni tA re tu t+tA res 
[\[292a.5\]]duSh+TAM mo hA ya b+ha ga ba ti sarba duSh+TA nAM ban+ng+ha ban+ng+ha hU~M hU~M hU~M phaT phaT phaT swA hA/_gos kyi mtha' ni 'dud byas nas/_/chom rkun 'ching bar byed pa'i mchog_/ut+pal la mngon bsngags pas/_/gang la sbyin pa de dbang gyur/_/ut+pal las mtshan 'khor lo'o/_/chu 
[\[292a.6\]]dbus sna tshogs rdo rje'i lter/_/thod les ming mthar hrIHbris la/_/kham phor dbus su bzhag na rengs/_/'dab brgyad pad+mar ga yi nang /_/chud cing lte bar ga brgyad bris/_/yungs bas rdo leb dag la ste/_/kha phub bzhag na shin tu rengs/_/'khor lo de ni 
[\[292a.7\]]dug dang bral/_/ske tshe mi rus btags pa'i chus/_/thod par hU~M phaT mtshan pa bri/_/'di yis nges par gsod par byed/_/gro gar gur gum gyis bris la/_/oM bcas me tog ser pos mchod/_/yang na swA hAr chud pa bris/_/rgyas dang srung ba byed pa'i mchog_/
[\[292b\]]
[\[292b.1\]]rtsibs gsum a yig nang chud pa/_/tsan+dan chus bri bam phor bcas/_/me tog dri bzang gis mchod na/_/shin tu zhi ba'i las la mchog_/b+ha ga ling+ga hrIHyig gis/_/bskor ba ming dang skul sngags bcas/_/'di yis bsgrub bya 'gugs par 'gyur/_/pad+ma 
[\[292b.2\]]'dab ma nyi shu bzhir/_/re khA gsum bskor oM hrIM k+Sh+liM/_/rgyal la bris nas reg byas na/_/bran pho bran mo ltar las byed/_/'khrul 'khor gru bzhi sgo bzhi pa/_/sna tshogs rdo rje stegs bus brgyan/_/tho bar dbyug to pad+ma dang /_/ral gri sgo dang ut+pal/_/thod 
[\[292b.3\]]bcas lcags kyu mtshams su'o/_/de dbus pad+ma bcu ba bri/_/oM pra san+na tA re a mr-i ta mu khI a mr-i ta lo tsa ne sarba ar+tha swa ng+ha ni swA hA/_dbang du byed pi sngags so/_/de nas bka' bstsal ba/_oM sarba mo hA ni tA re tu t+tA re sarba duSh+TA ni mo hA ya b+ha ga ba tI sarba duSh+TA 
[\[292b.4\]]ni ban+d+ha ban+d+ha hU~M hU~M phaT phaT swA hA/_de dbus zla ba tA~M yig bcas/_/dbus rtsibs drug la ku ri kul+le/_/sngags ni hrI gnyis dbus chud pa'i/_/ming dang skul bas las kun byed/_/'bum phrag bzlas pas sa g.yo zhing /_/rgya mtsho bdun snyom dug zhir byed/_/
[\[292b.5\]]gyo mo'i sbyor bas 'byung po kun/_/bcings nas klu dang mkha' 'gro ma'i/_/sbyor ba 'phrog cing char 'bebs dang /_/mtshon chas mi gnon lus su 'gyur/_/dpyid zla ra bar bu mo mdzes/_/rdul ldan gyis ni ras btags la/_/zla mtshan gyis ni bsgos de la ni/_/
[\[292b.6\]]ri mor dam tshig ldan pas bris/_/sgrol ma 'od zer can ma dang /_/phag mo'i gzugs mngon mchod na/_/gang gang 'dod pa'i las thams cad/_/thogs pa med par 'grub par 'gyur/_/gzhan yang rtsa ba'i gzungs kyi mthu gsungs pa/_gos mtha' 
[\[292b.7\]]skra la mngon bsngags bcings/_/'brog dgon dag tu 'jigs med 'gyur/_/ut+pal sbyin sreg brgya rtsa yis/_/nges par dbang du byed pa yin/_/oM tA re tut+tA re tu re a mu kaM me bA sha man ye swA hA/_bya rog gshog pa bsngags nas ni/_/dgra bo'i khyim du sbas 
[\[293a\]]
[\[293a.1\]]na skrod/_/oM tA re tut+tA re tu re tsa la sra tsa la shI hU~M ga mi ni/_de ba dat+ta u TA ya hU~M phaT/_bo so cha dang yungs kar dang /_/thang phrom a sho ka'i me tog_/'dab bcas sbyin sreg byed pa'am/_/yang na mngar gsum bsregs byas nas/_/nyin 
[\[293a.2\]]bdun bu mo mchog thob 'gyur/_/oM tA re tut+tA re tu re a mu kA b+hi d+ha nAM/_ku mA ri/_ma he mud+da te na ta s+yaH_pI ta pra ya ts+tsha tu swA hA/_zla mtshan ras la sgrol ma ni/_/ut+pal zhags pa bsnams pa bri/_/mchod cing sngags stong bzlas nas ni/_/zhags pa lcags 
[\[293a.3\]]kyu'i sbyor sbyor bas spyad/_/oM tA re tut+tA re tu re a mu kI ma me bsi taM/_srap+na karna ka thA ya hU~M phaT/_rag phrug tsher ma zla mtshan bcas/_/sreg blugs stong phrag gcig gis ni/_/mi bdag bu mo mchog kyang 'gugs/_/oM tA re tut+tA re tu re a mu kA b+hi d+ha nAM swa s+th+wa nA dA 
[\[293a.4\]]kar+Sha ya ma mAn+ti ke dzaH_zla ba gzas bzung 'jig rten dbang /_/dung dang btags te 'dod mar sbyin/_/yang na sprul mgo gnyis pa'i sha/_/a rka'i bal la dril byas la/_/pad ma mar khus mig sman bya/_/rdo rje chos dang nyi ma dang /_/rta rgyal mchog gi spos bdug 
[\[293a.5\]]nas/_/bltas pas pad+ma gar dbang 'bab/_/ha la ha la'i mjug ma dang /_/'jam 'bras rtsang pa'i mjug ma dang /_/mgron bur ngor bcas khu ba 'dzin/_/sdig pa'am sbal ba zhag gis sam/_/'o ma rnam gsum sbyar ba dang /_/a phu mtshar dang sbyar ba ni/_/
[\[293a.6\]]gu gul bcas pa'i ri lus kyang /_/rtag tu khu ba rengs par 'gyur/_/oM tA re tut+tA re tu re san+tA ra Ni hrIHde ba dat+ta wA shaM ku ru hoH_pad+ma lcags kyur bcas pa yi/_/sU t+ta ling+gas dgug par bya/_/zhags pa lcags kyu bsnams pa yi/_/lha mos 'gugs par 
[\[293a.7\]]byed pa yin/_/oM tsa tu r+g+hudza/_ShaT+Tu kha bi kri tA na na kar+Na pi shA tsi hU~M phaT/_gshin rje gshed kyi bris sku'i mdun du zhag bdun bzlas na/_rna bar sgrog pa sgrub po/_/oM bud+d+ha tsu ru mA tsu ru ke swA hA/_/mchod rten gyi drung du gtsang sbra dang bcas pas bzlas na/_bdag nyid gang 
[\[293b\]]
[\[293b.1\]]du skye par 'gyur pa dang /_tshe zad pa dang /_ring du 'tsho ba yang shes bar 'gyur ro/_/sbrul gyis sbal ba bzung ba na/_/de dag dud med thal par bya/_/sbrang rtsi sbyar ba mchan khung du/_/thig le byas na 'gugs par 'gyur/_/mi tshil mi yi thod par bzhag_/na rma'i 
[\[293b.2\]]bal gyis sdong bur byas/_/gzugs 'tsho thod pa dag las ni/_/snag tsha blangs te bu mo la/_/thig le byas na 'gugs par 'gyur/_/oM badzra tIk+Sh+Na ya hU~M swA hA/_'o ma la lan bdun mngon par bsngags nas bkrus na mig gi rab rib sel bar 'gyur ro/_/mi'i 
[\[293b.3\]]rting ba'i sha dang /_byi la nag mo'i mchin pa'i bdug pas gnas dang rdzas kyi 'byung po skrod par 'gyur ro/_/ni rguDa dang muN+DI dang b+hang+gang nag po dang /_b+hang+ga dang ni nim+ba rnams grib ma la skam pa dang /_bai la wa dang dza d+li ha ri ta ki rnams pu ram la sbyar nas dang po lnga dang /_
[\[293b.4\]]phyi nas chu tshod gcig nas lhag ma yang sor mo gsum gyi tshad du zos na zla ba drug nas rgan po yang gzhon nur byed pa la the tshom med do/_/na mo bi ga ta rA ga me tri ya si ha lo tsa ni swA hA/_zhes pas kyang rab rib sel bar byed do/_/zlum po mtshams su rdo rjes brgyan/_/hU~M 
[\[293b.5\]]bzhis rdo rjes legs par brgyan/_/oM pad kra ma sI/_par kra ma sI/_ud ya ma sI/_ni rma ma sI/_a rka na sI/_marga ma sI/_u t+ma ma sI/_ba na ma sI/_gul+ma ma sI/_tsI ba ra ma sI/_ma hA tsI bar ma sI/_an+ta ng+han ma sI swA hA/_lte bar bri ste oM ni 
[\[293b.6\]]thams cad du'o/_/dbus su rdo rje'i g.yas g.yon du/_/oM bat+tA lI oM pA rA ha mu khI/_zhes bri'o/_/mtshams su yang /_oM ma ri ts+yai/_zhes bri'o/_/dbus su/_oM bA rA lI/_oM bA tA lI/_oM bA rA ha mu khI sarba duSh+NA pra duSh+NAM kA ya mA wA k+tsit+ta 
[\[293b.7\]]mu khaM dzam+b+ha ya/_s+t+waM b+ha ya/_zhes so/_/dbus su maM yig go/_/de'i nang du de bdat+ta rak+Sha rak+Sha'o/_/'di ni grogs la gur gum gyis bris na thams cad du srung ba ste/_'od zer can ma'i 'khor lo'o/_/yang gsungs pa/_dbus su lha mo gser mtshungs pa/_/
[\[294a\]]
[\[294a.1\]]gser gyi rna cha g.yo ba can/_/zhal bzhi phyag brgyad 'dod pa'i gzugs/_/rdo rje 'dzin ma'i dkyil 'khor bsgom/_/rnal 'byor ma ni bcu dang bcas/_/grwa bzhir 'byung ba bzhi yang dgod/_/dkyil 'khor 'chog 'di sku yi ni/_/gsang 
[\[294a.2\]]ba'i ye shes bla med pa'o/_/de nas gsung gi dkyil 'khor ni/_/b+ha ga'i dbus su zla ba bsgom/_/dmar po bcu gnyis lo yi tshul/_/phyag rgya lnga dang thod pas brgyan/_/zhabs bzhi g.yas brkyang rol bar mdzad/_/bdud bzhi mnyam par [(]mnon [,]gnon [)]pa'o/_/spyi bor 
[\[294a.3\]]ut+pal phreng ba bcings/_/g.yas pa ser po nag po dang /_/sna tshogs 'bar bas rnam par 'phro/_/dkar po ljang gu sngon po ni/_/g.yon gyi zhal la rim pas so/_/steng zhal dud ka bung bus gzugs/_/ral gri ut+pal mda' bo che/_/rdo rje thod pa dbyug 
[\[294a.4\]]pa dang /_/zangs gri mi 'jigs phyag rgya'o/_/thod pa sdig mdzub 'di las gzhan/_/gzhu dang kha T+waM zhags pa dang /_/mgo bo nor bu bum par bcas/_/mche gtsigs 'dod pa'i gzugs can ma/_/he ru ka yi sgrol ma'o/_/tA~M las ljang gu zhal gcig ma/_/
[\[294a.5\]]mchog sbyin ut+pal bsnams pa yi/_/'dod pa thams cad sbyin par bya/_/mi 'jigs sbyin pa'i phyag rgya can/_/'jigs pa brgyad las skyob pa ste/_/yi ge brgyad bzlas nges 'grub 'gyur/_/rdo rje gdong ldan phyag gnyis dmar/_/he ru ka dpal 
[\[294a.6\]]yum gyur pa'am/_/'khor lo bde chen rim pa las/_/yang na he ru ka sbyor bas/_/gang la dga' ba de 'grub 'gyur/_/thod pa rdo rje khrag 'thung dang /_/gri gug phag mos bsnam pa'o/_/bdud bzhi po ni rnam par mnan/_/thal ba 'tsho byed T+wAM 
[\[294a.7\]]bcas/_/b+ha ga ling+ga ldog par bya/_/rdo rjes bsnun nas khrag 'thungs pas/_/skad cig gcig gis gsod par byed/_/zhags pa lcags kyu'i sbyor ba yis/_/bu mo thams cad 'gugs par 'gyur/_/khu ba khrag dang chang dang ni/_/gor gu la sogs 
[\[294b\]]
[\[294b.1\]]dgug par bya/_/oM sum+b+ha ni sum+b+ha ni hU~M/_gr-ih+Na gr-ih+Na hU~M/_gr-ih+Na bA ya gr-ih+Na bA ya hU~M/_A na ya ho b+ha ga wA ts+tshing+yarA dza hU~M phaT/_hU~M gi yi ge las byung ba/_/rdo rje sum+b+ha rab tu gnas/_/rdo rje 'bar ba dung dmar dag_/gtun shing sprul gyi zhags pa 
[\[294b.2\]]bsnams/_/khro bo'i rgyal bo rta mgrin ni/_/bskal ba'i me bzhin gzi brjid 'bar/_/mda' gzhu dbyug to 'dzin pa'i mchog_/rdo rje zhags pa sdigs mdzub can/_/spyan gsum g.yon brkyang stabs bsgom bya/_/las rnams thams cad byed pa 
[\[294b.3\]]yi/_/lha yi rgyal po 'di dag go/_/lha mo nag mo rnam par bsgom/_/ral gri dang ni thod pa'i las/_/lha min 'joms pa dgra bo yi/_/mgo gcod tri shU la 'chang ma/_/bya rgod ce spyang tsI la spro/_/rgyu ma mi mgo'i me tog can/_/ma mo brgyad kyis yongs 
[\[294b.4\]]su bskor/_/ro la zhon pa rnam par bsgom/_/yang na stag mo la gnas pa/_/drag shul spyod pas bsgom par bya/_/khu ba rdo rjer byas pa las/_/rang gi sems ni rdo rjer 'gyur/_/rnam rtog med cing spros dang bral/_/mkha' ltar rang bzhin gos pa med/_/
[\[294b.5\]]rang rigs bde ba chen po ste/_/dbang bskur mchog ni 'di dag go/_/me long gzugs brnyan 'dra sems gyis/_/thig le rdo rjer dpyad par 'gyur/_/srog dang thur sel sgo dbye bas/_/btsan thabs sbyar bas dbugs bkag na/_/khu ba mi 'gyur thob pa ste/_/
[\[294b.6\]]thig le nor bur bkag te bsgom/_/lha mo'i gzugs brnyan bsgyur ba bya/_/sgrol ma sgrol ma can 'grub 'gyur/_/yang na thog med gzugs can te/_/skyes pa bud med nges 'grub 'gyur/_/las rab 'byams kyi le'u ste gsum pa'o/_/
[\[294b.7\]]de nas de bzhin gshegs pa thams cad kyis/_/dam tshig mchod pa'i sprin phung rab 'byams dang /_/bstod dbyangs rgya mtsho'i mngon par bstod byas nas/_/lag na rdo rje 'chang la rgyud 'di gtad/_/phrin las thams cad 'byung ba'i sgrol ma 'dus pa don dam pa 
[\[295a\]]
[\[295a.1\]]zhes bya ba rnal 'byor ma'i rgyud kyi rgyal po las ji snyed pa rtsa ba'i rtog pa rdzogs so//_//rgya gar lho phyogs su sku 'khrungs pa grub chen bud+d+ha nA tha'i zhabs nas mnos nas/_slar rgya gar gyi mkhan po ni rgA Na shrI'i zhal snga nas dang /_
[\[295a.2\]]rgyal khams pa tA ra nA thas phyis byung ba'i paN+Dita mi'i nyi ma'i bka' 'grel dang bstun te g.yar khral du bsgyur ba'o/_/yang slad kyis b+hang ga lar 'khrungs pa'i paN+Di ta pUr+Na badzra'i drung du/_slob dpon chen pos mar me mdzad pa la ye shes kyis mdzad pa'i rgyas 'grel 
[\[295a.3\]]chen po dang bstun nas cung zad bcos shing /_thams cad du grub chen zhi ba'i zhabs kyi zhal lung gi reg zig so so rnams dang khyad par gu ru lho phyogs pa chen po'i man ngag dang bstun nas legs par bcos te dag par bgyis pa'o//_//
[\[295a.4\]{D449}]@#/_/rgya gar skad du/_sa mA dza pa ra mA tha sarba karmod ya ut+ta ratan+t+ra rA dza/_bod skad du/_phrin las thams cad 'byung ba 'dus pa don dam pa las phyi ma'i rgyud kyi rgyal po/_sgrol ma la phyag 'tshal lo/_/de nas bcom ldan 'das chen mo/_
[\[295a.5\]]de bzhin gshegs pa thams cad kyi btsun mo'i mchog_/dam tshig sgrol ma zhes bya ba/_de bzhin gshegs pa dang /_rdo rje dang /_rin po che dang /_pad+ma dang /_las kyi rigs thams cad kyi bdag po/_rgyu ba dang mi rgyu ba'i byed pa po/_brtan pa dang g.yo ba'i rang 
[\[295a.6\]]bzhin/_gsang ba bas ches shin tu gsang ba/_gsang ba chen pos dbang phyug mas/_bdag nyid kyi rdo rje'i ming 'di rnams/_nyid kyi sku dang gsung dang thugs rdo rje las phyung ngo /_/bcom ldan 'das na sgrol ma/_rdo rje ma/_dam tshig sgrol ma/_rdo rje rnal 'byor 
[\[295a.7\]]ma chen mo/_ye shes lngas brgyan pa ma/_sangs rgyas thams cad kyis dbang bskur ma/_ye shes kyi dkyil 'khor/_zla ba'i bde ma/_ngo mtshar bde ma/_sku dang gsung dang thugs kyi 'dod ma/_phung po'o bdag mo/_skye mched kyi bdag mor grur ba/_'byung ba rnams 
[\[295b\]]
[\[295b.1\]]rab tu thob pa/_yul dang bral ba'i rang bzhin/_rgyud kun gyi dbang phyug ma/_ye shes rnam pa lngas byang chub pa/_rdul dang bral ba/_dri ma med pa/_gsang sngags chen po/_shin tu phra ba/_mtshan dang dpe byad rnams kyis spras pa/_dag byed/_dag byed chen mo/_
[\[295b.2\]]las thams cad 'grub par byed pa/_'dod pa thams cad rab tu sbyin pa/_yi ge bcu'i sgra sgrog pa/_sgra sgrog dgyes ma/_gdung ma/_myur ma/_rnam par shes pa yongs su dag pa/_sra zhing bde ba/_ye shes snying po/_bde ba chen mo'o/_de la 'di ni rnal 'byor 
[\[295b.3\]]ma rnams kyi dam tshig gi gnas so/_/de skad kyang bka' bstsal to/_/de nas he ru ka'i dkyil 'khor/_/'dod pa thams cad rab tu sgrub/_/dkyil 'khor rnams kyi mchog gyur gsungs/_/ma mo 'dus pa nyams dga'i gnas/_/A li zla ba kA li nyi/_/
[\[295b.4\]]hU~M gi ye shes rdo rje sems/_/phyogs bcu'i dkyil 'khor rnams spro ba/_/sngags 'di'i mgon po bskul bar bya'o/_/oM badzra swA tA dzaHhU~M waM hoHsu ra ta staM dri sh+ya hoH_rdo rje zhe sdang bdag nyid ni/_/nag po hU~M sgrog sin+tU'i mig/_rdo rje thod pas lag brel 
[\[295b.5\]]ba/_/rtse gsum srin po'i mgrin pa btsir/_/khro mo'i dbang phyug sku la 'khyud/_/mi lpags rlon pa'i na bza' bcas/_/skra ser gyen du 'khyil ba'o/_/go rI tso rI rab rmongs dang /_/ro langs spos mo za nus ma/_/dur khrod ma dang gtum mo rnams/_/
[\[295b.6\]]sngo dang ser mo btsod kyi mdog_/gnag dang dmar ser ljang gu dang /_/sngo sangs de bzhin ser skya'o/_/gau rI kang rus dbyug pa dang /_/thod pa g.yas dang g.yon pa bsnams/_/tsau rI mda' gzhu 'geng byed ma/_/rab rmongs rgyal mtshan thod pa 'dzin/_/
[\[295b.7\]]rdo rje dang ni byis pa'i ro/_/ro langs ma yi g.yas g.yon na'o/_/sbos mos rgyu ma 'dren par byed//za nus rdo rje thod pa'o/_/snying dang snying gis bkang ba yi/_/thod pas brel ba dur khrod ma/_/mgo dang lus 'dzin gtum mo'o/_/oM dz+wa la dz+wa la b+h+yoHhU~M hU~M hU~M 
[\[296a\]]
[\[296a.1\]]snying po'o/_/oM e h+ye hi ru lu ru lu dzaHhU~M ba~M hoH_oM badzra DA ki nI b+h+yoH_A kar+Sha ya/_pra be sha ya/_pra be sha ya/_ban+d+ha ya/_ban+d+ha ya/_to ShA ya/_to ShA ya/_mo ha na/_mo ha na/_sarba badzra DA ki 
[\[296a.2\]]nI naM hr-i da ya hU~M phaT/_dzaHdzaHhU~M baM hoH_Tak+ki hU~M dzaH_dgugs pa'i sngags so/_/oM shrI he ru ka ma hA badzra sarba duShAn+sa ma ya mu tra pra b+hany+dzaka hU~M phaT/_zil gyi gnon pa'i sngags so/_/oM pa Da pa A kar+Sha ya/_pra be sha ya pra be sha ya/_ban+d+ha ya ban+d+ha ya/_
[\[296a.3\]]toMShA ya/_to ShA ya/_sarba badzra DA ki nI naM hr-i da yaM/_ho ha hi hi oM AHhU~M/_dbang du sdud pa'o/_/sha chen mas ba lang sha/_/khrag bcas he ru ka mchod na/_/he ru ka dgyes dngos grub mchog_/dur khrod chen por stsol bar mdzad/_/yang gsungs pa/_
[\[296a.4\]]khru ni nyi shu'i tshad ldan pa/_/sku yi dkyil 'khor bri bar bya/_/dbus su gzugs brnyan dgod par bya/_/zhal bzhi gser gyi mdog lta bu/_/rdo rje zhags pa bdung dang mda'/_/lcags kyu ut+pal dang gzhu/_/de bzhin gdug la sdigs mdzub mdzad/_/pad+ma zla 
[\[296a.5\]]ba'i gdan la bzhugs/_/yi ge bcu ba'i gdan las skyes/_/me tog ma dkar de bzhin du/_/spos ma gnag cing mar me ma/_/ser mo dri ma kha dog dmar/_/gnod mdzes ma dang rnal rgyal ma/_/sgo bzhir lcags kyu la sogs dgod/_/yang gsungs pa/_
[\[296a.6\]]hU~M gi ye shes hU~M 'don ma/_/rdo rje phag mo rnam par bsgom/_/rab khros phag gi gdong ldan ma/_/rdo rje thod pa lag na thogs/_/gar gyi rol ldan bsgoms byas na/_/yi ge hU~M gi sbyor bzlas pas/_/'od gsal bar ni byed pa dang /_/bgegs dang nad rnams 
[\[296a.7\]]'joms pa'o/_/de la 'di ni dkyil 'khor ro/_/chos rnams rang bzhin 'gyur ba med/_/'di yi ye shes rdo rje rtag_/gzod nas zhi ba gnyis su med/_/nam mkhar nam mkha' ji lta ba'o/_/dpa' bo chen po 'khor lo'i rig pas de skad ces bka' 
[\[296b\]]
[\[296b.1\]]stsal to/_/zab dang rgya che'i rang bzhin no/_/chos rnams thams cad ma skyes pa/_/gzungs dang 'dzin pa rnam spangs pa/_/gang rnams sgyu ma'i rang bzhin can/_/dpa' bo chen po rdo rje 'dzin pas de skad ces bka' stsal to/_/chos rnams thams cad mnyam 
[\[296b.2\]]pa nyid/_/rang bzhin med cing gnas pa med/_/dbyer med brjod pa dang bral ba/_/sems can dag pa snying rje can/_/dpa' bo chen po rdo rje nyams de skad ces bka' stsal to/_/'di ni bde chen dam pa ste/_/'phel dang bri ba yod ma yin/_/rgyu dang 'bras bu 
[\[296b.3\]]rnam 'phrul ba/_/thams cad rten cing 'byung ba'o/_/dpa' po chen po 'jig rten dbang phyug gis de skad ces bka' stsal to/_/bden pa ma yin rdzun ma dngos/_/'gro 'dir rang bzhin yang dag pa/_/ji ltar chu dang chu rlabs bzhin/_/mchog tu dga' ba bdag med 
[\[296b.4\]]pa'o/_/dpa' bo chen po ral gri'i dam tshig gis de skad ces bka' stsal to/_/de nas rdo rje snying po sogs/_/sngags rnams bzhengs shing phyag 'tshal te/_/dam tshig chen mo rnal 'byor ma/_/gtso mo che la 'di skad zhus/_/e ma'i ngo mtshar las byung ba/_/nam 
[\[296b.5\]]mkha' nam mkha'i rang bzhin las/_/sna tshogs chos kun 'byung ba ni/_/rdo rje rgyal mo ci zhig lags/_/nyon cig rdo rje'i ji bzhin nyon/_/bdag tu lta ba bzlog pa'i phyir/_/rgyal ba rnams kyis stong pa bstan/_/stong pa ma yin mi stong min/_/thogs med 
[\[296b.6\]]bsags pa'i bag chags kyis/_/sna tshogs bzhi dang dbang po dang /_/gzugs dang sgra dang ro ldan pa/_/dri dang reg bya dang ldan lus/_/phyi dang nang du rnam gnas pa/_/thams cad sems kyi rnam sprul lo/_/'byung ba rnams dang yul med de/_/sems 
[\[296b.7\]]nyid kyi rol snang ba'o/_/kun rdzob tu ni 'jig rten yod/_/dam pa'i don du gzhan dag med/_/nang gi bde ba rang rig pa/_/gsal ba'i dngos po 'di kho na/_/srid med mya ngan 'das pa med/_/khams med rnam par shes pa med/_/dngos po med cing 
[\[297a\]]
[\[297a.1\]]sgom pa med/_/rgya mtsho lta bu de bzhin nyid/_/sdig dang bsod nams bya las 'das/_/gcig dang du ma'i dngos kyang min/_/thams cad dngos po gcig gyur pa/_/ye shes gcig nyid rnam par spro/_/sdig bsngal bde ba yul rnams 
[\[297a.2\]]shes/_/kun las 'das pa'i bde chen po/_/bya ba med cing byed po med/_/ma dkrugs rang bzhin dag pa'o/_/'dod chags med cing chags bral med/_/dbu mar dmigs par mi 'gyur ro/_/'dod chags chen po'i ye shes 'dis/_/chags ldan rnams la 
[\[297a.3\]]byang chub ster/_/'khor ba sems nyid phyi rol dngos po med/_/sems las gzhan du byang chub yong ma yin/_/srid dang zhi ba ro bral snying po med/_/rang sems snying rje'i bdag nyid mgon 'dir yod/_/de nas de bzhin gshegs pa thams cad kyi sngags dang rgyud 
[\[297a.4\]]'byung ba rdo rje zhes bya ba'i ting nge 'dzin la snyoms par zhugs te/_'di skad ces bka' stsal to/_/oM ma Ni pad+me hU~M phaT swA hA/_oM sarba bud+ng+haDA ki nI ye war+Na nI ye hU~M hU~M phaT swA hA/_na mo b+ha ga wa te me ru shi khar k+kuT pra b+ha rA dzA ya/_ta thA ga thA ya/_ar+ha te samya s+so 
[\[297a.5\]]bud+d+hA ya/_ta r+ya thA/_oM me ru me ru ma hA me ru ye swA hA/_oM AHmai tri ye hU~M swA hA/_oM badzra tIk+Sh+Na d+d+hIH_oM pi tsi pi tsi pra dz+nyA wad+d+ha ni/_dz+wa la dz+wa la me d+ha war+d+d+ha ni/_d+hi ri d+hi ri bud+d+hi war+d+d+ha ni swA hA/_oM dzam+b+hi mo he swA hA/_oM tA re tu t+tA re tu re/_ma d+ha naM/_de hi de hi swA hA/_
[\[297a.6\]]oM tA re tu t+tA re ture san+da rA Ni hrIHswA hA/_oM ku ru ku l+le hrIHswA hA/_oM badzra tsaN+Da sarba duSh+tAn+tA ka ha na da ha pa tsa hU~M phaT/_oM ni lam+bar d+ha ra badzra pA Ni rA dz+nyA pa ya ti hU~M phaT/_oM dzi d+hi ka tha ma no ha ra sarba d+ha na paT+Tarat+no hU~M dzuM hU~M hU~M hU~M phaT swA hA/_oM ma no ha ra ha ra/_
[\[297a.7\]]oM ang+ku sha ang+ku sha hriHhriHhriHhU~M hU~M hU~M phaT swA hA/_oM ha ya grwi ba hrIH_a haM a haM/_aM aM hU~M hU~M swA hA/_oM ma hA kA la ha naha na badzre Na kar+yaM ku ru ku ru swA hA/_na mo rat+na tra yA ya/_na mo ma Ni b+ha drA ya/_ma hA yak+Sha se nA pa ta le/_oM hrI ta~M k+Sha~M dzaM hU~M ha/_
[\[297b\]]
[\[297b.1\]]di bya rat+nau ba/_ba ri sha na/_ar pa ka_da pa ya sha/_sa ma ya/_ma nu sma ra ya hrIHhU~M phaT/_oM ma~M di ri di ri tsaN+Da hU~M hU~M phaT phaT swA hA/_oM kaM ga na ba ti ma marat+na sid+d+ha ga ga ga ga ga ga ga ga ga na ba ti swA hA/_oM ga ga na baM ho yaM dzaHga nA baM hrIHyaM dzaH_nyi ma'i 
[\[297b.2\]]gdan la yang dag gnas/_/bgrang phreng pad+ma dmar po bsnams/_/gos dkar mo yis mgul nas 'khyud/_/'jig rten dbang phyug bsgoms par bya/_/gri gug thod pa lag na thogs/_/phag mo rab khros khaT+waM bsnams/_/mdzes ma ya ba'i me tog
[\[297b.3\]]mtshungs/_/dkar mo phyugs bdag zhabs kyis mnan/_/gser mdog mtshan rnams kun rdzogs shing /_/bdud 'dul phyag rgyas zil gnon pa/_/gau taM byang chub chen por bsgom/_/mgo bregs rtul zhugs chen po'o/_/byung chub mchod rten 
[\[297b.4\]]spyi bor 'dzin/_/klu shing dang ni mchog stsol phyag_/dong ka'i me tog ltar mdzes pa/_/sangs rgyas rig ma bcas te brtag_/mdog dkar 'jam pa'i rdo rje ni/_/ral gri glegs bam phyag na bsnams/_/lte bar rang sngags 'khor lo bcas/_/gzhon 
[\[297b.5\]]nu'i tshul can bsgom par bya/_/zla ba ltar dkar mchog sbyin dang /_/po tis mtshan pa'i chu skyes bcas/_/bsgoms nas shu dag dang bcas pa'i/_/skyur po 'thung bas blo gros steng /_/rin chen bum pa snye ma bcas/_/gang gi lag na nyer gnas pa/_/
[\[297b.6\]]gser can sgrol ma bsam byas nas/_/yid bzhin nor bu'i sprin du 'gyur/_/dpag bsam shing rten yal ga dang /_/nor bu'i 'bras bu 'dzin pa ni/_/gser gyi phug la gnas par bsam/_/nyi ma 'char ka sar ba'i mdog_/lcags kyu ut+pal dmar 
[\[297b.7\]]po bsnams/_/sgeg 'chang du mas rnam brgyan pa/_/dbang du byed ma bsam par bya/_/dmar po phyag ni bzhi pa ste/_/mda' dang gzhu ni 'dzin pa'i mchog_/lcags kyu u t+pal phyag na bsnams/_/ku ru kul+le bsam par bya/_/rdo rje 'chang ba gdan gnod pa/_/
[\[298a\]]
[\[298a.1\]]sngo sangs yid tsam khro ba ste/_/sgrub pos mdun du bzhag nas ni/_/mtshan brgyad po ni brjod par bya/_/nag po mi sdug rdo rje can/_/brla gnyis bar du mkha' lding ni/_/dug can e dzag ga ra 'joms/_/sdigs byed lag na rdo rje 
[\[298a.2\]]bsgom/_/mdog bzang kA ma d+he nu'i ba/_/pi cu ra 'bras snye ma 'dzin/_/bum pa la gnas gnon sbyin mo/_/ma rka Ta bcas bsam par bya/_/pad+ma rA ga'i 'od dang mnyam/_/kyo ba ne'u le'i rkyal ba can/_/nor rgyun ma ni rnam par bsgoms/_/nges par dbang du byed pa yin/_/
[\[298a.3\]]khro bo'i rgyal po rta mgrin ni/_/khyi gdong rdo rje lha mo bzhi/_/bsgoms na gdug pa kun 'dul ba'i/_/gzi brjid rta mchog mtshungs par 'gyur/_/yang na nag po dmar dang dkar/_/rdo rje dbyug to bcas ral gri/_/thod pa zhags pa thal mor bcas/_/
[\[298a.4\]]mkha' lding rgyal po rnam par spro/_/phyag g.yon dbyig tho 'dzin byas nas/_/nor rgyas tshangs pa bcas gzir ba/_/bsgoms na dug rnams skyod pa dang /_/sna tshogs las rnams 'grub par 'gyur/_/mun pa'i sku lus khrag 'dzag zhal/_/gra gri 
[\[298a.5\]]thod bcas sha za ba/_/kha T+wAM mgo bo'i phreng bas brgyan/_/dug shing las byas mchod par bya/_/dzaM b+ha la ni nor sgrub pa/_/ser po bi dza pu ra 'dzin/_/ne'u le g.yon bsnams bsgoms byas nas/_/chu sbyin dbang po bsgrub par bya/_/rab dmar thod 
[\[298a.6\]]po'i gdan la gnas/_/cang te'u thod pa shas gang 'dzin/_/ral ba can la bsgoms byas nas/_/sha za mo rnams mngag gzhug 'gyur/_/glang po spre'u rgyal byi ba'i gzugs/_/dgra sta la phug phyag na bsnams/_/lcags kyu chang snod bsnams pa 
[\[298a.7\]]yi/_/phyag drug zhabs ni bzhi ba la/_/chung mar g.yog mo bcas bsgom nas/_/bgegs kyi rgyal po mchod par bya/_/rab dmar mche ba gtsigs pa ni/_/zhags pa lcags kyu'i rab sbyor ba/_/'di yis bgegs rnams 'joms pa dang /_/
[\[298b\]]
[\[298b.1\]]blo dang dbang du byed pa yin/_/hrIH/_ba~M/_hU~M/_mai~M/_d+d+hI/_a/_tA~M/_tA~M/_tA~M/_hrIH_hU~M/_hU~M_ba~M/_hrIH/_ha~M/_hU~M/_dzaM/_hrIH/_ba~M/_ba~M/_bdag nyid he ru ka'i sbyor bas/_/gnod gnas dbang po dmar po g.yas brkyangs pas bzhugs pa/_gnod sbyin mo 
[\[298b.2\]]la 'jug pa bsam nas/_oM dzam+b+ha la dza len+d+ra ye d+ha naM mi de DA ki nI dzA la saM b+ha ra swA hA/_zhes pa 'dis chu sbyin na khams gsum gyi dbang phyug tu 'gyur ro/_/tA~M yig ye shes las skyes pa/_/zhal bzhi ba la sha yi mdog_/phyag gnyis ut+pal phyag rgya 
[\[298b.3\]]can/_/phreng ba mda' chen 'khor lo dang /_/rgyal mtshan gzhu dang bum pa 'dzin/_/lha mo sgrol ma bsam par bya/_/'jigs pa brgyad las bsrung bar 'gyur/_/sngags 'dis bza' bca' ror bcas 'bul/_/na maHsarba bud+d+ha bo d+hi swa twA nAM/_a pra ti ha 
[\[298b.4\]]ta shA sanA m+tA/_he he b+ha ga ba te ma hA sa twa sarba bud+d+ha a ba lo ki te/_mA bi la mA mA bi la mA/_i daM ba li grih+na pa ya hU~M hU~M hU~M sarba baM sany+tsa re swA hA/_zla ba nyi ma sman dang dri/_/mar khu sgrol ma lha bcas pa/_/rnal 'byor ldan pas bza' ba dang /_/ljo 
[\[298b.5\]]ri de bzhin gtor ma bya/_/sgrol ma'i gzugs kyis bum pa la bzlas te nad pa la bkrus na nad las thar bar 'gyur ro//thag gu la mdud pa byas shing /_shing bu la bsngags la a zhes bzlas pas chom po bsrung bar 'gyur ro/_/phag mo'i sngags 
[\[298b.6\]]'bum bzlas te dkyil 'khor sin+d+hu ras byugs pa byas la/_oM a badzra na ra ka hrI khaM hU~M phaT/_ces pa zhag bdun gyis rmi lam du zhal ston par 'gyur ro/_/sgrol ma dmar mo'i rnal 'byor la gnas pas skar ma rgyal la mchod rten dmar po byas la/_tshes 
[\[298b.7\]]brgyad la ut+pal gyi 'khor lo kha sbyor byas la bum par bcug nas bskul ba dang bcas bzlas pas gang dbang du bya ba de 'ong bar 'gyur ro/_/byams pa'i sngags kyis bzlas pa'i chus 'khrud pa dang sa dkar la bzlas te ri lu byas pa dang srung skud byas pa de dag 
[\[299a\]]
[\[299a.1\]]ni nad gdon las thar ba dang /_mtshams med pa byas pa'ang ngan 'gro las thar bar 'gyur ro/_/ku ru kulpe'i rnal 'byor la gnas pas gtsang bo'i chu zangs ma'i snod du blangs te de la gnod sbyin mo rin po che dang lcags kyu 'dzin pa 
[\[299a.2\]]bsams nas/_oM uSh+Ni Sha ya d+ha ra d+ha ra d+hi ri d+hi ri swA hA/_oM dzam+b+he mo he hr-i da yaM war+d+ha ni hU~M hU~M phaT/_nangs par sum brgya bzlas nas khrus byas na thams cad dbang du 'gyur ro/_/lha mo ba ta lI ser mo lcags kyu dang zhags pa 'dzin pa bsams nas/_oM 
[\[299a.3\]]ba ta lI pu tra sid+d+hi hU~M phaT/_ces bzlas pas rigs rgyud 'phel bar 'gyur ro/_/sarba dza ya dngul chur bcas pa rna bar bzhag na mtshon gyis chod par mi 'gyur ro/_/rang nyid gdugs dkar mo can du bsgoms nas/_tad+ya tha/_oM a na le/_a na le/_
[\[299a.4\]]kha sa me/_kha sa me/_ba rab ra/_sau me sau me/_sarba bud+d+ha d+hiSh+Tha nA d+hiSh+Thi te sarba ta thA ga ta uSh+Ti Sha si tA ta pa tre hU~M phaT/_hU~M ma ma hU~M ni swA hA/_zhes bzlas pas bar du gcod pa thams cad bzlog par 'gyur ro/_/lag na rdo rje dang gnod mdzes kyi rig sngags grub pas dkyil 'khor gyi 
[\[299a.5\]]dbus su rdo ba'i rdo rje'am gnam lcags kyi rdo rje byas la ba ta la sid+d+hi hU~M phaT/_bzlas pas 'bar bar gyur nas sa 'og gi dngos grub thob par 'gyur te srad bu la sogs pa'i 'khrul 'khor bcom nas dpal gyi sgo'am/_bug sgo rnams su 'jug ste stobs can dang gzhan len 
[\[299a.6\]]la sogs pas mchod par byed de/_ji ltar sa 'og gi rtog pa las bshad pa de bzhin no/_/dpa' bo gshin rje gshed po ni/_/nag po dbyug pa zhags pa bsnams/_/ma he la gnas bsgom par bya/_/oM ya mAn+ta ka hU~M bzlas/_/re mig dgu pa khang pa lnga/_/
[\[299a.7\]]khang pa bcu gnyis dag dang bcas/_/hrIHSh+T+rIM la sogs dag gis bskor/_/'di yis drag shul spyod kun sgrub/_/ya k+The ma me da dza sa do ru/_Na yo nI rA yats+tsha ni ra/_gzhan yang gnod sbyin mo la sogs pa sgrub bo//_//oM yo yak+Shi NI bI ra dze swA hA/_shing 
[\[299b\]]
[\[299b.1\]]leb la gos 'dzin pa mo bris la skye gnas su gzir bas bzlas na 'ong bar 'gyur ro/_/'ongs nas kyang ci bgyi byed par 'gyur ro/_/oM b+ha ga wA te swA hA/_byang chub kyi shing la sogs par gzugs brnyan bya'o/_/gnod sbyin mo nor can gyi'o/_/na mo ba shra ma 
[\[299b.2\]]Na/_ta ya na Da ku ba rA ya/_dI bya pi mA na tsi ra tA ya/_he ma mA la kuN+DA la/_sha ri ha ya/_yak+Sha sa/_ban+d+ha yat+tAM b+ha ga wAn/_A brta yi Sh+ya mi/_tad+ya thA/_oM ma Ni ma Ni/_kuT+Ta kuT+Ta/_ku ku ku ku/_pa ra pa ra/_pu ra pu ra/_ku pa ra ku pa ra/_na Da ku pa ra/_
[\[299b.3\]]dbya man kuN+Da li ku bi ku pi swA hA/_na Da mo yi 'o/_/oM na De bi na De d+ha ra Ni swA hA/_na Da pho yi'o/_/yak+Sha ke li ki lo na mo sat+ta pa di triT+Ta pra taH_ta sha t+yaH_piN+Da dad mi/_se ma kA mA na pra yats+tsha tu swA hA/_ki li ki li'i'o/_/phuHhaM phuH_klu mo mtha' yas 
[\[299b.4\]]ma'i'o/_/oM hrIHdza/_gzhan gyis mi thub ma'i'o/_/na mo b+ha ga ba te bi lu pa lA ya/_pi shA tse/_saSh+pa b+hung+ga te/_sa me ka ma na/_pra yats+tsha tu/_tad+ya tha/_hu lu hu lu/_pi shA tsa/_bar ba ra/_bar da bar da/_tsu lu tsu lu/_tsu Tu tsu Tu namaHswa ha/_sha za pi lu 
[\[299b.5\]]pa'i 'o/_/na mo b+ha ga ba te pi shA tsA ya aM ka_ka na ka pi shA tsa d+ha ra ma Ni swA hA/_sha za nor bu 'dzin pa'i 'o/_/oM kriSh+Na pi shA tsA ya pa ra pa ra sarba ar+tha na me sA d+ha ya swA hA/_sha za nag mo'i'o/_/a lu ke bo le ke gr-ih+Na piN+Da pi shA tsi ni swA hA/_a lu ki'i'o/_/
[\[299b.6\]]oM kha ra mu kha pi sha tse nI hi hi dad pa ya swA hA/_bong gdong ma'i'o/_/oM ta ti le ta ti le kriSh+Na mu khe ma hA pi shA tsi de hi de dA hi swA hA/_dus kyi gdong gi'o/_/tshe ring bcud len ri lu sogs/_/bgro ba pho mo 'gugs pa dang /_/lkog gyur shes pa ston la 
[\[299b.7\]]sogs/_/de bzhin gser gyi 'dod pa ster/_/de nas bcom ldan 'das shAkya thub pa khros pa rdo rje gtum po spros pa ni/_hU~M/_ral gri zhags pa bsnams pa'i mchog_/skra ser mkhrang la grims pa'i lus/_/ma rungs gtum po cher 'khrugs pa/_/
[\[300a\]]
[\[300a.1\]]mdog nag mig yon spro ba che/_/oM tsaN+Da ma hA ro Sha Na hU~M phaT/_/me yis bgegs rnams skrod pa dang /_/sngags bzlas chu yis srung ba'am/_/'phar ma gnyis pa'i 'khor lo bris/_/'di yi bris sku byas nas ni/_/khro rgyal rtag tu gtor 
[\[300a.2\]]mas mchod/_/yungs kar chu dang pu ta lis/_/bgegs rnams nyams par byed pa dang /_/dpung rnams gnon dang dbye ba dang /_/gsad pa la sogs rab bya ste/_/gtum po khros dang gtum po yi/_/dam tshig 'byung ba la sogs par/_/mi g.yo 
[\[300a.3\]]rgyal po nyid kyis gsungs/_/sngon tshe lha mo bde ldan dang /_/sangs rgyas mi 'khrugs 'dus pa las/_/bdag dang ming po mi g.yo bcas/_/dgra bcom rnams kyis chos bstan pa/_/bdud dang lha min gyis nyams byas/_/lha dang lha min g.yul 
[\[300a.4\]]'gyed tshe/_/mi g.yo mgon gyis lha min dbang /_/khrag khrig bcu gnyis rab gtubs nas/_/de de'i chung ma kun 'dod byas/_/mi dang dri za mi'am ci/_/gnod sbyin klu rnams srog bcom ste/_/thams cad mi 'khrugs zhing du 'phangs/_/kun gyi 
[\[300a.5\]]ming yang mi 'khrugs rgyal/_/mi g.yo chags chen gyur pa yis/_/sring mo bdag dang ma yang brten/_/bde ba'i bde ba mchog de yis/_/sangs rgyas mi g.yo mgon por gyur/_/mi g.yos dgra bcom rnams la smras/_/bud med spangs pa'i sdig 
[\[300a.6\]]pa las/_/shes rab spangs shing bde spangs pas/_/snying rje shin tu dman par byas/_/shes rab snying rje gang spangs na/_/'dis ni sangs rgyas dam chos dang /_/dge 'dun yang ni rnam spangs pas/_/dge slong bud med smod byed pa/_/sdom pas dman 
[\[300a.7\]]cing sdig dang bcas/_/bud med sbyor las sdom brtson nyid/_/gzhan ni tshangs spyod med pa'i phyir/_/mgo breg sgyu mas 'jig rten slu/_/khyed cag sring mo'i dam tshig gis/_/de tshe gling bzhi'i dge slong gtso/_/bud med dam tshig bde ba yis/_/bla med byang 
[\[300b\]]
[\[300b.1\]]chub thob par gyur/_/rnam snang la sogs rab tu grags/_/dus 'dir ming po gau taM de/_/go pA sring mo sgrol ma bdag_/bud med brgyad khri'i bde ba yis/_/longs spyod khyim du sa bcu thob/_/de nas zhing du kun 'dar gyi/_/spyod pa yongs su 
[\[300b.2\]]spyod pa na/_'jig rten kun tu rgyu zhes rtog_/dga' mo dang ni dga' stobs ma/_/zas bcas snyoms 'jug bde ba yis/_/dbang bskur rdzogs sangs rgyas pa nyid/_/mi g.yo khros pas bdud bcom nas/_/bdud kyi bu mo rab bkram rnams/_/'dod chen 
[\[300b.3\]]spyad pas rjes su bzung /_/drag shul spyod dang 'khrig sbyor las/_/byang chub lam gzhan yod min yang /_/blo chen chags bral byams pa la/_/mos phyir rgyal bas sgyu ma mdzad/_/bud med bdag sgrub de yis ni/_/ming po la sogs mnyes par bya/_/
[\[300b.4\]]mi g.yo rgyal po'i dam tshig gis/_/rnal 'byor pa gang sring mo dang /_/bu mo ma yang mchod par bya/_/yug sa mo kun bde ba yis/_/dga' bar byas na mi g.yo mnyes/_/mi gang nga la mchod byed pa/_/khro bo gtum pos byin gyis zlo ba/_/mi g.yo ba'i dbugs 
[\[300b.5\]]dbyung ba'o/_/oM ta re tut+tA re tu re/_sarba b+ha ya sha ma ni sarba durga ti tA ra ni tu re swa hA/_seng ge la sogs srung ba'i'o/_/oM dI rad/_ba da ni e ka daMSh+T+ri ma hA na se lam+bo d+ha ri kar+d+ha kar+d+ha tra sa ya tra sa ya/_sho Sha ya sho Sha ya tA re tut+tA re tu re swA hA/_glang po che la sogs 
[\[300b.6\]]srung ba'i'o/_/oM shi khI ba da ne ma hA u la kA mu khI/_dz+wa la mA li ni sa p+ta dzi hwI/_sa p+ta mu khI bi shwa na ri tA re tut+ta re tu re swa hA/_me'i 'jigs pa srung ba'i'o/_/oM pha n+wi ma hA pha ni kriSh+Na ne tre e ka da na dzi hwi ka re Na/_tsa lA ya tsa lA ya ma hA bi Sha bak+Shi ni tA re tut+tA re tu re 
[\[300b.7\]]swa ha/_sbrul la sogs pa srung ba'i'o/_/oM khang+ga hasti b+h+r-i ku Ti mu khI ud+d+ha ke sha ma hA na di kriSh+Na any+dza na b+har+Na tshin+d+ha tshin+d+ha b+hin+d+ha b+hin+d+ha u ta ra ya ta re tut+tA re tu re swA hA/_chom rkun sogs pa srung ba'i'o/_/oM rak+ta bar+Ne bA shang+ku ru sha hasti ma hA ra wi/_ma hA ba la sa ra sa ra 
[\[301a\]]
[\[301a.1\]]bi sa ra/_gr-in gr-ih+ta A kad+d+ha A kad+d+ha mahA durga na mu tsA la tA re tut+tA re tu re swA hA/_lcags sgrog las skyob pa'i 'o/_/oM dza le dza le ma hU dza le tA ra ya tA ra ya u ta rA ya u ta rA ya/_shrirla la has+t+ri ma hA dza we a ka wI ri ma hA kA ru Na tA re tut+tA re 
[\[301a.2\]]tu re swA hA/_chu las skyob ma'i'o/_/oM ma hA gam+b+hi r+yai ma hA kA ru Ni ke b+ha ga wAM bA le bar da a b+ha ya ha sti tA re tut+ta re tu re swA hA/_sha za las srung ba'i'o/_/'khor lo ljang gu rtsibs brgyad pa/_/dbus su bsgrub bya dgod par bya/_/rtsibs brgyad la ni yi 
[\[301a.3\]]ge brgyad/_/sngags kyi grong khyer ba dag pos bskor/_/ljang gu sa srung bar 'gyur ba ste/_/'chi ba slu byed dkar po'o/_/nad dang btson las thar ba dang /_/tshe dang longs spyod brtson 'grus dang /_/dbang phyug dang ni blo gros 'phel/_/tshwa la gi hang dri chu 
[\[301a.4\]]dang /_/sa dang tsi tra ka dpa' bo/_/gla rtsi ro tshan ri lu yis/_/dug rnams srung bar byed pa ste/_/bzlas dang bsgom pa'i rnal 'byor bya/_/piN+Da ta kar rtsa ba dang /_/be'u'i lci bas dug rengs byed/_/rim gsum rtsibs ni bcu drug pa/_/
[\[301a.5\]]ku ru ku l+le'i sngags bris te/_/kha sbyor gzugs brnyan sbyor ba bya/_/zangs ma'i khab kyis gsang gnas phug_/tshar bcas gcin gyis kha bkang nas/_/rgya shug me la gdung bar bar bya/_/me tog bsnun dang zas dang spos/_/mig sman sbyor 
[\[301a.6\]]bas dbang du bya/_/sgrol ma dkar mor bsams byas nas/_/mi smra bar ni 'bum bzlas so/_/sangs rgyas rtag pa'i sbyor las byung /_/yid gzhungs ma sogs bzhi dang ldan/_/has+t+ya li dong ra zi ra/_/grogs sman ru rta la la phud/_/ra yi 
[\[301a.7\]]'o ma mar bcas btung /_/shu dag hal+t+ya'i bzlas zos na/_/'dis ni blo gros 'phel bar 'gyur/_/maN+Dal mchod nas mi 'jigs rgya/_/spyi bor reg pas chom rkun srung /_/gu gul dA li'i 'dab ma dang /_/ru rta gla rtsi dpa' bo sbyar/_/shu dag 
[\[301b\]]
[\[301b.1\]]shing khun sbyar ba las/_/ril bu 'bum bzlas bza' bar bya/_/dri chu bla bas gnas lngar bsrungs/_/mdze nad gso bar byed pa'i mchog_/me tog b+h+ring+ga ra dzar bcas/_/sna yis rngubs na rgas pa sel/_/lo gsum bud med sbyor ba 
[\[301b.2\]]yis/_/khu ba bkag pas gzhon nur byed/_/rna bar du ga dang na le shaM/_/lo gcig lon pas 'on pa sel/_/rgya mtsho'i wu ba rgya mtsho'i 'bras/_/ra gcin sbyar bas mig nad 'joms/_/oM sum+b+hi ro b+ha na ye swa ha/_koSh+Ta'i rus pa 
[\[301b.3\]]bya rog mig_/gser gyi phur mas bag nad srung /_/dkyil 'khor lcags kyu ldan pa bya/_/mchod na btson las thar bar 'gyur/_/halti gi haM kas+thu ri/_/rtsa sngags bum par gdags byas la/_/nam gung sbrum ma bkru bar bya/_/
[\[301b.4\]]nad med bde bas btsa' bar 'gyur/_/su to tsi 'bras mar dang bsres/_/bzlas nas bud med la sbyin te/_/khrus byas mo gsham gzugs 'chang ba'ang /_/nges par bu dang bcas par 'gyur/_/srung ba'i 'khor lo gdags byas la/_/
[\[301b.5\]]maN+Dal mchod dang bzlas pa dang /_/khrus ni nyin re nyin re bya/_/byis pa 'tsho ba'i dam pa yin/_/yang gsungs pa/_lte bar hrIHbrgyad bung ba'i gzugs/_/spro zhing de yi bcud gzhib bya/_/dzaHho hU~M a pa~M hi/_a kaR+Sha ya ang+ku sha dzaH
[\[301b.6\]]dpral bar thig le byas na ni/_/bud med thams cad dbang du byed/_/yang gsungs pa/_nam mkha'i dbyings kyi dbus gnas par/_/dpag tshad bye ba'i dkyil 'khor bsam/_/cho ga shes pas der dbang bskur/_/sangs rgyas rnams ni thams cad kyi/_/
[\[301b.7\]]rdo rje gsang ba gsum las byung /_/khams gsum kun gyis phyag byas pa'i/_/gnas kyi dbang bskur sbyin par bya/_/skyes pa de bzhin gshegs ye shes/_/bud med rig pa'i lha mor bya/_/bu mo bcu drug lo lon 'khyud/_/bde ba sgom pa slob dpon 
[\[302a\]]
[\[302a.1\]]no/_/gsang 'di su la'ang brjod mi bgyi/_/gal te smras na de yi tshe/_/shin tu rno ba'i shU la ni/_/rnal 'byor ma yi phyag na gnas/_/gang gi dam tshig 'jig byed pa/_/de la 'di yis mchog tu 'bigs/_/b+ha ga 
[\[302a.2\]]'jibs bcas tsA ru bza'/_/gsang ba'i dbang ste gnyis pa'o/_/ston pas bu la gtang byas nas/_/snyoms par 'jug pas ro mnyam bsgom/_/sa bcu'i bde ba thob pa na/_shes rab ye shes zhes brjod do/_/chags dang chags bral las 
[\[302a.3\]]'das pa/_/dbu mar mi dmigs 'od gsal ba/_/mi 'gyur rtag pa mchog tu phra/_/bzhi pa'i ye shes 'gro 'ong med/_/gnyis sbyor brtul zhugs chen po pa/_/bde ba che grub slob dpon te/_/chags ldan g.yo sgyus bud med smod/_/lhung 
[\[302a.4\]]bzed 'gengs byed slob dpon min/_/sa chog slob dpon bya ba dang /_/dbang bskur dam tshig sbyin sreg dang /_/rab gnas mchod yon cho ga dang /_/rdo rje dril bu bgrang phreng dang /_/dgang blugs de bzhin phyag rgya drug_/sku gzugs tshad dang tha 
[\[302a.5\]]ma'i chog_/phyir zlog srung ba bzlas pa dang /_/nad dang gdon dang rims 'joms dang /_/tshe dang longs spyod rigs 'phel dang /_/dbang du byed dang gsad dang skrod/_/dbye dang mnan pa lha khang gi_/cho ga 'di rnams slob dpon las/_/de bzhin 
[\[302a.6\]]bcud len rig 'dzin dang /_/sna tshogs las dang dngos grub dang /_/sman gyi sbyor ba rnam mang po/_/rgyud dang rgyud du mngon par brjod/_/kha sbyor rdo rje mkha' 'gro dang /_/gdan bzhi de bzhin rdo rje gur/_/'byung dang zla gsang thig le dang /_/mi g.yo 
[\[302a.7\]]gshin rje gshed dmar po/_/sna tshogs sgrol ma'i rgyud chen dang /_/ku ru ku l+le ral gcig ma/_/bcu gcig rnal 'byor ma yi rgyud/_/kun gyi sbyor ba rgyas pa'o/_/gzhan rnams gang rnams de dag ni/_/sna tshogs rgyud dang rgyud du shes/_/rtsod ldan 
[\[302b\]]
[\[302b.1\]]dus su gang bstan pa/_/de dag thams cad bsdus pa'o/_/'on kyang gzhan rnams su sbas pa/_/'dir ni gang dag mngon gsungs pa'i/_/mi shes byis pa rnams la yang /_/rtag tu gnas pa'i bde chen po/_/bzhi pa'i ye shes 'gyur ba med/_/
[\[302b.2\]]rang byung chos kyi sku zhes brjod/_/rkyen las byung dang mi rtag phyir/_/shes rab ye shes bzhi pa min/_/las dang ye shes phyag rgya ni/_/dam pa'i don du don ma yin/_/don dam btags pa kun dang bral/_/de phyir smra bar nus ma yin/_/'jig rten 
[\[302b.3\]]'dod pas rab g.yeng dang /_/chags bral rnams kyi dben pa dang /_/zhal phyag rnam pa'i yid bde dang /_/thig le phra mo bde sgrub dang /_/lte ba'i re ga sgom 'bad bcas/_/stong nyid mthong bas rab dga' dang /_/rlung rnams thim pa'i sems med bad bde/_/
[\[302b.4\]]'gro don byed 'gyur rab dga' dang /_/bud med sbyor ba'i rab bde dang /_/yid dang gzugs brnyan bde ba de/_/'di dag rkyen dang bcas pa yin/_/rang bzhin bde chen gzhan pa nyid/_/lus dang ngag yid dpe dang bcas/_/chags dang 
[\[302b.5\]]chags pa bar ma dang /_/chags bral ces pa'ang yi ger bcas/_/dga' ba dang ni mchog tu dga'/_/dga' bral g.yo bcas mi brtan pa/_/bde dang sdug bsngal rig pa po/_/gsal dang mi gsal brda tsam ste/_/de dag de la snying po med/_/
[\[302b.6\]]chags pa la ni chags dngos med/_/chags bral la yang chags bral med/_/dbu ma las kyang dbu ma med/_/thams cad rkyen las byung bcom/_/dngos dang dngos po kun bral ba/_/dngos po kun gyi bdag nyid dngos/_/'di yi rang bzhin mi 'gyur 
[\[302b.7\]]bde/_/dpe med yi ge med pa dang /_/g.yo ba med dang 'gyur ba med/_/bde chen rang bzhin gyis/_/mya ngan 'das pa gcig pu bden/_/kun byed 'di la byed po med/_/bdag dang sems can srog ces dang /_/gtso bo dbang phyug rdul phran 
[\[303a\]]
[\[303a.1\]]sogs/_/ye shes 'di la rnam par brtags/_/rdo rje sems dpa' lhag pa'i lha/_/'gog dang lam bden chen po pa/_/dri ma sngon nas zad pa dang /_/chos kun gdod nas sangs rgyas pa/_/bden gnyis dbyer med 
[\[303a.2\]]tshul 'di bstan/_/ji ltar me mar khang par bus/_/skar khung lnga las phyir snang ba/_/de bzhin kun gzhi'i me mar 'od/_/dbang shes lnga zhes rnam par sprul/_/me mar lnga zhes yid kyis rtog_/'od dang me gzhan yin no zhes/_/yid gzhan 
[\[303a.3\]]blun pos ngar 'dzin byed/_/chu las chu rlabs ji bzhin ltos/_/rdzogs sangs rgyas chos gang gang de/_/sems can khams la re rer gnas/_/dbye ba med cing mthong med pa/_/gser khams rdo la gnas pa bzhin/_/lus ngag sems la 
[\[303a.4\]]'khrig pa ste/_/rdo rje rnam bzhi mngon gyur pa/_/gzugs brnyan brag cha nam mkha'i dngos/_/bde ba chen po'i sku zhes bya/_/lte ba mgrin pa snying pad+ma/_/yang ni mgo bor rab brjod pa/_/sems can srid gsum 'byung ba dang /_/'di nyid du ni thim 
[\[303a.5\]]pa'o/_/dbang bskur ba rdo rje ye shes kyis de skad ces gsungs so/_/de nas rdo rje phag mo la sogs pa rnams dang /_ma mo rnams dang /_dbang phyug ma rnams dang /_lha dang mi dang klu dang dri za dang /_gnod sbyin dang srin po dang /_mi'am ci la sogs pa'i bud med 
[\[303a.6\]]ri rab grangs med pa sum cu rtsa gnyis kyi rdul snyed rnams the tshom du gyur/_yid gnyis su gyur nas bcom ldan 'das rdo rje sems dpa' la 'di skad ces gsol to/_/sangs rgyas rdo rje 'dzin pa yi/_/dbugs dbyung ba ni ji ltar bstan/_/dus 'dir 
[\[303a.7\]]nyung ngu gsungs pa ci/_/chags chen nges par gsungs pa gang /_/rig sngags bzlas pa byed rnams kyis/_/ji ltar lha la bsnyen par bgyid/_/rlung gi sbyor bas lus dag pa/_/de bzhin dga' ba la sogs ci/_/mchog gyur bud 
[\[303b\]]
[\[303b.1\]]med dam tshig dang /_/ngan zos ngan spyod thams cad kyis/_/grol ba'i bdag nyid gang yin pa/_/lha lags mgon pos bshad du gsol/_/'di la rig pa'i brtul zhugs ci/_/btsan thabs sbyor ba'ang ji ltar 'gyur/_/bud med dang ni skyes 
[\[303b.2\]]pa dag_/mngon par 'grub pa'ang bshad du gsol/_/nyon cig ji bzhin rdo rje nyon/_/dbugs dbyung rnam pa gnyis bstan to/_/'di la dang po rdo rje sems/_/phyi nas de bzhin gshegs pa'o/_/'das pa'i dus na sngon byung ba/_/rdo rje sems dpa' lhag 
[\[303b.3\]]pa'i lha/_/sangs rgyas bdag nyid rnams bsdus nas/_/rig ma btsun mor rnam par ro la/_/chos 'byung nam mkha'i khams gnas pa/_/ye shes rgya mtshos rnal rol pa/_/sangs rgyas byang chub sems dpa' ni/_/ma lus lus pa med par skyed/_/
[\[303b.4\]]bdag nyid bde ba che rang bzhin/_/sems can khams la rjes zhugs pas/_/thams cad bde chen byang chub thob/_/bde bas mngon par zhen rnams la/_/sangs rgyas rnams kyis stong nyid bstan/_/de des grangs med mngon byang chub/_/phyi nas 
[\[303b.5\]]stong par mngon zhen rnams/_/thams cad dmyal bar ltung gyur pas/_/rgyal ba rtag pa rnam sprul te/_/dbu ma la ni rnam par gzhag_/rang dang gzhan don cher bsgrubs pas/_/dpag yas mchog tu grol bar byas/_/kun rdzob rjes zhugs ngar 
[\[303b.6\]]'dzin can/_/rnam rtog du mas rnam dkrugs pa/_/de dag gzhan gyi bsam pa kun/_/rdzogs byed bya ba mchog la bskul/_/rin chen nyi ma rnam sprul pas/_/de dag bla med byang chub la/_/mchog tu dga' bas gzhol bar 'gyur/_/gzhan las 
[\[303b.7\]]rjes su chags ldan pa/_/de tshe 'dod chags kyis bcings pas/_/pad+ma gar dbang rnam sprul te/_/'dod chags bde ba'i lam gyis ni/_/brjod med 'gro ba mngon byang chub/_/phyi nas bde la chags ldan rnams/_/le los mngon par nyams gyur nas/_/
[\[304a\]]
[\[304a.1\]]blo ngan 'jig rten rnam par 'khrugs/_/rta mchog rgyal po rang sprul te/_/sems can brtson 'grus gnas la bzhag_/byi bo rkun po dgra la sogs/_/rang rang tshul gyis mngon sprul pas/_/thams cad rdo rje'i gnas la bzhag_/brtson 
[\[304a.2\]]ldan spyod pa sna tshogs pas/_/shin tu khro gtum gdug pa na/_rab khros he ru kar sprul pa/_/drag shul gsod la dgyes par gyur/_/srin po gnod sbyin 'byung po gdon/_/ma mo bcom byas rig sngags dang /_/rdzas dang mtshon cha 'khrul 'khor dang /_/sman 
[\[304a.3\]]gyis kyang ni thams cad bcom/_/zhe sdang gdug gnon zhi ba'i phyir/_/slar yang bde chen mgon po la/_/ma 'ongs dus na rab 'jug ste/_/dbugs dbyung dkyil 'khor dam pa'o/_/'dir ni don dam kun rdzob ste/_/longs spyod rdzogs dang sprul pa zhes/_/gzhan ni rgyu dang 
[\[304a.4\]]'bras bu ste/_/dbugs dbyung gnyis su bstan pa'o/_/'dir yang don dam rnam pa gnyis/_/bde ba che dang de nyid do/_/kun rdzob gnyis kyang 'jig rten dang /_/dkyil 'khor zhes ni re zhig bzhag_/tshe thung brtson 'grus zhen pa dang /_/srog chags gsod la 
[\[304a.5\]]dga' ba dang /_/'dod la spyod pas g.yengs gyur pas/_/da lta rgyud rnams nyung ngur gsungs/_/bskal pa grangs med sum cu gnyis/_/'bad kyang da rung byang chub med/_/bde bas tshe 'dir 'grub 'gyur ba/_/de phyir 'dod chags chen por bstan/_/
[\[304a.6\]]bde bas bde ba thob 'gyur te/_/sangs rgyas bde ba bde chen po/_/'bras bu dang mtshungs rgyu sgrub pa/_/ma tshang stong pas mya ngan 'da'/_/sdig pa med dang dad pa dang /_/byang chub mchog tu sems bskyed dang /_/ser sna dregs dang nga rgyal med/_/
[\[304a.7\]]'dis ni nges par 'grub par 'gyur/_/mtshams med lnga dag byas pa yang /_/'di yi sgrub pa por 'gyur na/_/gzhan lta smos kyang ci zhig dgos/_/bgegs 'joms bdud rtsi 'khyil pa ni/_/dang por 'bum phrag bzlas byas nas/_/
[\[304b\]]
[\[304b.1\]]mchod rten la sogs byed pa dang /_/mchod dang bskor ba la sogs bya/_/yan lag mchog dang dad ldan pa'i/_/bud med yid 'ong yang na gzhan/_/sngags spyod snying rje blo ldan pa/_/snying stobs ldan pa grogs zhes bya/_/bram ze mu stegs 
[\[304b.2\]]nyan thos med/_/dang po'i las can der gnas bya/_/bris sku mchod pa dang bcas shing /_/dang por rigs kyi lha nyid bsgom/_/bye ba bye bar bar bzlas la brtson/_/phyi nas dkyil 'khor rnam bsgoms nas/_/bzlas pa 'bum du bya ba yin/_/sbyin sreg 
[\[304b.3\]]mchod la mngon par brtson/_/dkyil 'khor mdzes pa bris nas ni/_/zla ba drug tu mchod par bya/_/sngags pa sngags dang de bzhin grogs/_/phyogs dus rdzas dang brtson 'grus dang /_/lha ni bdun par gsungs pa yin/_/da ma tshig brtson 'grus 
[\[304b.4\]]bzod pa dang /_/dad dang snying rje sngags mnyams/_/le lo med na myur thob 'gyur/_/lha dang rig sngags mthu ldan zhing /_/sems stobs ldan dang mtshan ma thob/_/'di yis dngos grub bsgrub bya yi/_/gzhan du na ni nyon mongs 'gyur/_/g.yon 
[\[304b.5\]]nas lta bas dgang ba dang /_/g.yas kyis dgug pa de bzhin no/_/dpral ba'i lta ba re tsa ka_/sna rtser bum pa can yin no/_/lte ba las ni rlung skyed pa/_/me nyid dang ni rlung nyid dang /_/de bzhin chu dang dbang chen te/_/'khor lor sems 
[\[304b.6\]]kyi kun spyod pas/_/steng logs thad ka 'og tu gnas/_/srog nyid dang ni thur sel dang /_/gyen rgyu khyab byed me mnyam gnas/_/'khor lo kun tu 'gro spyod pa/_/klu dang rus sbal sogs de bzhin/_/snye ma la sogs rnam bde gnas/_/
[\[304b.7\]]mig dang rna ba dang ni sna/_/lce dang lus la byang chub sems/_/de bzhin sgo ni dgu na yang /_/grong bzhi dang ni sgo bzhi pa/_/sgo ni dam pa gnyis nyid dang /_/dman pa'i sgo ni rnam pa gnyis/_/byed pa bcing bas sgo phye zhing /_/yur ba las ni chu 'bab ltar/_/
[\[305a\]]
[\[305a.1\]]de bzhin rlung gi sbyor ba yis/_/lus ni dag par byed pa yin/_/sgrub po'i dbang po gang zhig dge bsnyen nam/_dge tshul lam/_dge slong yang rung ste/_shin tu dben pa'i ri bo'am/_nags tshal lam/_skyed 
[\[305a.2\]]mos tshal lam/_khyim du gnas pas/_lang tsho ldan pa gzhon nu ma'am/_dar babs ma blangs te/_gzugs bzang mig mdzes skra bzang ba/_/lam 'dir blo brtan rnyed nas nas ni/_/mchog tu dga' ba rab tu brtsam/_/'dod pa'i longs spyod ma 
[\[305a.3\]]chags shing /_/bde la mngon par rjes chags pa/_/rnal 'byor ldan pa mthong dga' ba/_/de las sbyor ba'i dngos grub thob/_/lus ni rab tu rtas ldan pa/_/dga' ba'i tshig 'jam rol mo dang /_/'khyud dang tsum pa ta nu 'drud/_/ze'u 'bru 'dab 
[\[305a.4\]]ldan bskul ba yis/_/g.yo dang brtan nyams dga' bar [{]rings[,]ring[}]/_/mig zum 'gyur ba bdag nyid la/_/las mang 'bras bu bde chung bas/_/cha shas bde ba dga' dang po/_/steng dang 'og tu rnam bltas nas/_/rlan bcas pa d+ma rab rgyas par/_/
[\[305a.5\]]rdo rje rgyas pa rab bcug pas/_/'dar dang 'gyur dang sita kyi sgra/_/u yig drod bcas sgra nyams pa/_/bu mos ye shes thob 'gyur te/_/rtsol bral khyab pa'i bde ba ni/_/mchog tu dga' bar yang dag brjod/_/rab bskyod gnyis kyis bskyod pa 
[\[305a.6\]]las/_/ngu ba'am rgod pa'am byis pa'i tshul/_/'dod pas mi bzod dran nyams pa/_/bdag gis ye shes bde gsal ba/_/rang bzhin bral 'di lhan skyes dga'/_/nyams dang bral ba'i dga' spangs nas/_/ye shes mchog gis dgag par 
[\[305a.7\]]bya/_/yang na btsan thabs sbyor bas so/_/rdo rje 'khums dang chu skyes zum/_/bde ba rjes dran dga' ba'i dga'/_/mchog tu bcing ba rnam pa bdun/_/phrag par rkang pa zung ster dang /_/steng dang logs dang thad ka rgyab/_/shin tu rkyong dang 
[\[305b\]]
[\[305b.1\]]bsnol ba'o/_/rdzas kyis thig le'i rim gror bya/_/skye gnas dam pa tsha ba yi/_/sbyor ba thams cad bya bar bya/_/'di yis ye shes rgyas par 'gyur/_/zhing na gnas pa'i bud med rnams/_/'dod chen sbyor bas mnan bya yi/_/me tog sogs 
[\[305b.2\]]kyis mchod mi dges/_/sbyor ba gang gis rdo rje dang /_/pad+ma sad pa de bsten bya/_/chu skyes dbus su sems phyung la/_/de yi ye shes mtshon byas nas/_/me tog bcas pa ling+gas btung /_/rA sa ya Na'i bde ba'o/_/rab tu dga' sogs 
[\[305b.3\]]gnas byas nas/_/'gyur ba med kyang 'gyur bar ston/_/khu ba phyed kyis shes rab ma'i/_/'khor lor 'gro 'ong zad par byed/_/gzugs mdzes bltas dang dga' ba'i sgra/_/dri mnams ma mchu'i sbrang rtsi btung /_/reg dang gnyis gnyis sprod pa 
[\[305b.4\]]dang /_/rdo rje bslangs pa b+ha ga yis/_/'tshir dang zil bas gsher ba dang /_/drod dang g.yo ba rnam shes gsum/_/rab dga' la sogs sar brjod pa/_/phung po rin chen snod du sbas/_/dang po'i las can rnams la ni/_/bud med spangs pa'i 
[\[305b.5\]]ye shes med/_/dang po tha mar gnyis sbyor bas/_/sangs rgyas bde ba rab tu 'grub/_/nus bral slob dpon dbang bskur ba/_/pad+mar sems ni mngon dbab pas/_/bde gshegs mchod par bya ba nyid/_/gzhan du phyung na dngos grub ring /_/
[\[305b.6\]]bud med dag kyang 'dis grol te/_/sor mo shing dang pags pa yi/_/'khrul 'khor dag gis rtsa sad bya/_/'dod chen bud med rab grol phyir/_/rnal 'byor ma rgyud rgyas par phye/_/bde bskyed byed bdun cu gnyis/_/bud med rnams kyi lhag pa'i rtsa/_/
[\[305b.7\]]bud med myur du byang chub pa/_/skyes bu de bzhin min pa nyid/_/'du shes gzhan dang ma rdzogs dang /_/mi dmigs 'di las ltung med de/_/'dod bcas sad dang rmi lam la/_/'dzag byed de dag nyes dang bcas/_/dus bzhir bzang mo la 'dod spyod/_/
[\[306a\]]
[\[306a.1\]]dam tshig rnams kyi gtso bo'i gtso/_/zla re'am lo ni re re ru/_/pad+ma mchod par mi byed na/_/de tshe dam tshig nyams pa yis/_/tsha ba chen por rnam par ltung /_/dngos grub 'dod pas bud med kun/_/mchod cing gus pas phyag bya'o/_/dud 
[\[306a.2\]]'gro mo la'ang gus bya na/_/mi mo ci'i phyir gus mi byed/_/shes rab bud med mi mo'i gzugs/_/ma dang sring mo bu mo dang /_/lha dang bla ma grogs gyur pa/_/rab tu byams ldan mnyen gshin la/_/mi shes bya ba mi gzo bas/_/skye gnas dman ces 
[\[306a.3\]]rnam smod pa/_/nad dang rims nad tshe thung dang /_/dmyal bar nges par 'tshed par 'gyur/_/mi shes sngags pa bud med la/_/snun byed dam tshig kun nyams pas/_/skad cig de la mnar med ltung /_/sdug pa'i spun gyi dgrar gyur na/_/spun 
[\[306a.4\]]zla mchod kyang dgar mi 'gyur/_/bud med smod la lha mo rnams/_/mi dges de yi mchod mi len/_/skal med bye ba grangs med par/_/bzang por spyod pa kho nas kyang /_/byang chub rin chen ma thob pa/_/phyag rgya'i sbyor ba 'di yis ni/_/tshe 'di 
[\[306a.5\]]nyid kyis thob par 'gyur/_/rang bzhin mnyam pa nyid sgom zhing /_/phyag rgya'i bde ba rab sgrub pa/_/bud med sbyor las phyag rgya che/_/mngon du mtshon par byed na de/_/khrus dang gtsang sbra mi dgos shing /_/dka' spyad sdom pa med pa yang /_/bde ba nyid 
[\[306a.6\]]dang dga' bas 'grub/_/de bas ci ltar 'dod spyod cing /_/kun za de bzhin thams cad spyod/_/g.yo bdag kyang ci dgar byed/_/ji lta bus kyang rnam grol 'gyur/_/gzugs brnyan lugs ma la sogs las/_/rnal 'byor skye bar mi 'gyur gyi/_/
[\[306a.7\]]byang chub sems la rab brtson na/_/de las rnal 'byor lhar 'gyur ro/_/g.yo dang smra ba spyod pa kun/_/phyag rgya sngags dang cho gar 'gyur/_/mar me legs par blangs nas ni/_/mun pa'i khrod gnas nor bu len/_/sgrib pa'i mun par chos kyi 
[\[306b\]]
[\[306b.1\]]dbyings/_/bud med bde bas tshol bar bya/_/shin tu nye bar gnas pa rnams/_/de de'i chos la mi gus pa/_/mkhyen nas rgyal bas chags bral bstan/_/dam pa'i don du de nyid min/_/yang gsungs pa/_dang por mtshan dus gsang ste spyad/_/
[\[306b.2\]]gal te der sems mi brtan na/_/bsdus nas tha mal tshul du rol/_/gzhan du smyon pa'i brtul zhugs kyis/_/sha za bzhin du kun tu 'khyam/_/rdzu 'phrul mngon shes lnga grub pas/_/'jig rten mngon du yang dag spyad/_/gal te 'phags pa'i 
[\[306b.3\]]sa thob na/_/des ni phyogs las rnam rgyal spyod/_/zhing rnams kun tu rgyu ba'am/_/yang na bas mtha' ma rang gi khyim/_/sbas pa'i spyod pas grol bar 'gyur/_/yang na tshogs kyi dkyil 'khor te/_/bud med bcu gnyis rnam rol ba/_/rgyan 
[\[306b.4\]]dang gdong sogs rnam par brgyan/_/shar gyi bud med dbus 'ongs shing /_/gcig shos shar du dges rol sogs/_/sna tshogs du mas rnam rol ba/_/skyed mos tshal la sogs par bsgrub/_/glu dang zlos gar kun byas te/_/dbang bskur ba dang las 
[\[306b.5\]]kun bya/_/yang gsungs pa/_rdo rje'i sgo ni dbye ba dang /_/de bzhin pad+ma rgyas par dbye/_/shing ngam sa yi 'khrul 'khor gyis/_/bshang ba'i lam du rtse bar bya/_/srog dang de bzhin thur sel ba/_/bkag cing gong bu gcig tu bya/_/dga' 
[\[306b.6\]]bas rol pa la zhugs nas/_/dal bu dal bus rab sbyor te/_/sgo dbye ba dang sor mos gnon/_/bu mo'i rtsa yi thur ma yis/_/d+hu tI rnam par 'byed par 'gyur/_/de yi gnas su rlung rgyas te/_/rtsa yi 'khor lo kun sad pa/_/gtum mo 'bar bcas 
[\[306b.7\]]zhu zhing 'dzag_/btsan thabs sbyor bas me 'bar ba/_/ra sanA las rnam par rgyu/_/'dzag pa'ang la la nA las te/_/khu ba 'dres gyur kun 'dar du/_/'bar byed 'khor lo 'khor lo la/_/lan mang bzlog cing yang 'bar nas/_/tshangs pa'i 
[\[307a\]]
[\[307a.1\]]sgo nga 'bigs par byed/_/de las rnam par ltung ba yis/_/chos kyi phyag rgya rab tu 'grub/_/mngon par byang chub rab bshad pa/_/'byung ba'i bde ba lha mor brtag_/gdol ma bram ze'i bu mo dang /_/tshong mo glu mkhan mda' 
[\[307a.2\]]mkhan mo/_/gar mkhan mo sogs rigs can gzung /_/yang na lha mo mi'am ci/_/klu mo dri za mo sogs brtag_/thig le zhu ba zla ba'i gzugs/_/me tog dang bcas nyi ma gsol/_/thabs dang shes rab gcig gyur pa/_/khu ba khrag 
[\[307a.3\]]dang rlung bcas pa'i/_/tshogs pa 'dir ni rnam par zhig_/lus dang sems zhes bya ba 'das/_/kun gzhi rnam par gyur pa nyid/_/'di las longs spyod rdzogs par 'gyur/_/yang na don grub sgyu ma bzhin/_/mA ma kI sogs rab sbyor ba'o/_/sangs 
[\[307a.4\]]rgyas rang nyid gzugs can ni/_/lha mo dang sbyor 'dod chags che/_/'on kyang mos pa tha dad phyir/_/sprul pa mig 'phrul rnam par 'phrul/_/yang gsungs pa/_oM karti ka sarba mA ra NaM maM sa karta ya karta ya hU~M phaT/_oM badzra kA pA la sarba sha 
[\[307a.5\]]trUMrak+ta d+hA ra ya d+hA ra ya hU~M phaT/_oM ha na ha na mA ra ya mA ra ya sarba sha trU+i tri shU la hU~M phaT/_brtul zhugs so/_/gzugs brnyan yi ge mtshan ma dag_/dkyil 'khor gsum du nges byas pa/_/snying ga nas byung snying gar gzhug_/mtshon 
[\[307a.6\]]cha phyag rgya phyis bkod nas/_/las dang dngos grub bkas gnang ba/_/bu mo dag la 'khyud pa dang /_/nu ma nyed las bde thob pa/_/slob dpon dbang bskur sbyin pa'o/_/zhi ba la sogs pa'i sgrol ma ni dkar ba dang /_ser ba dang /_dmar ba dang /_
[\[307a.7\]]nag mo'o/_/chu dang /_dbang chen dang /_me dang /_rlung la gnas pa/_ngang pa'i rgyal po dang /_glang po che dang /_rta dang /_ma he la zhon pa'o/_/zhi ba'i lha mo ni mi 'jigs pa dang ut+pal dkar po 'dzin pa'o/_/rgyas pa mo ni mchog sbyin dang bum pa dang snye 
[\[307b\]]
[\[307b.1\]]ma 'dzin pa'o/_/dbang byed ma ni lcags kyu dang zhags pa'o/_/gsod byed ma ni ral gri dang dus kyi zhags pa'o/_/phyogs kyi lha mo'o/_/grwa bzhir 'khod pa ni/_sangs rgyas rin chen chos dang ni/_/rdo rje sgrol ma bsam bya ba/_/dkar dang ser 
[\[307b.2\]]po dmar po dang /_/dkar min phyag kyang bzhi pa ste/_/mchog stsol ba dang ut+pa la/_/cang te'u de bzhin rtse gsum bsnams/_/zhal drug phyag drug tho ba dang /_/zhags pa bsnams pa zhabs drug pa/_/tshangs pa 'joms pa gshin rje gshed/_/
[\[307b.3\]]ral gri thod pas lag brel ba/_/mig yon dbang po dbang ldan gnon/_/dbyug to dang ni pad+ma dang /_/'khor lo zhags pa 'dzin pa'i mchog_/khro bo'i rgyal po pad mthar byed/_/bskal pa'i me ltar gzi brjid 'bar/_/klu dang gshin rje zhabs 
[\[307b.4\]]kyis mnan/_/'khyil pa rdo rje phur bu yis/_/sna tshogs rdo rje tho bar bcas/_/dril bu phur bu bsnams nas ni/_/log 'dren bdud bcas la 'debs brtson/_/dpa' bo 'di gsum sprin gyi mdog_/gzhan rnams gang rnams pho nya mo/_/
[\[307b.5\]]rang rang las dang mtshungs par bya/_/gsang ba thams cad pa'i le'u ste bzhi pa'o//_//de nas 'khor rnams kyis bstod pa/_/dbang po gnyis kyi sbyor ba gang /_/rang bzhin med pa'i bdag nyid de/_/ye shes mtshon cha rnams 'chang ba/_/
[\[307b.6\]]mngon spyod sna tshogs gcod pa po/_/ma mo'i tshogs kyis bskor ba'i sngags can ma/_/dbang po'i drwa ba 'od zer 'phro zhing 'khrug_/lhan cig skyes pa'i mdzes ma dang gcugs mdzad/_/blo gros chen pos bdag la dbang bskur stsol/_/ces gsol 
[\[307b.7\]]ba btab par gyur pa la/_dpal rdo rje sems dpa' dam tshig sgrol ma dang mnyam par sbyor bas de bzhin gshegs pa thams cad nyid kyi sku la yongs su zhugs te byang chub kyi sems rnam par dbab pa rdo rjes nam mkha'i khams thams cad yongs su gang bas 
[\[308a\]]
[\[308a.1\]]sems can thams cad mchog tu bde ba grub par gyur to/_/rab tu dben pa'i gnas dag tu/_/hU~M gi yi ges bdud rnams gzhom/_/oM AHA li kA li ste/_/rtsa gnyis zla ba nyi ma dag_/de dag me long ye shes te/_/sa 
[\[308a.2\]]bon mtshan mar gyur pa ni/_/so sor rtog par ngas bshad do/_/gcig gyur mnyam pa nyid yin te/_/'gro don byed pa bya nan tan/_/gzugs brnyan rdzogs pa chos dbyings so/_/dbang po gnyis sbyor rdo rje gsum/_/rab rdzogs sngags rnams kun gyi 
[\[308a.3\]]lha/_/gsang dang gsang chen shin tu gsang /_/rnal 'byor rnal 'byor chen po dang /_/rjes dang shin tu rnal 'byor dang /_/stong pa'i ye shes rnam gsum po/_/rgyud kun gyi ni gtso bo'i gtso/_/mi shigs pa dang sngags dang rdzas/_/thig le gsum du ngas 
[\[308a.4\]]bshad de/_/byin gyis brlabs dang yongs brtags dang /_/yongs su rdzogs pa'i rnal 'byor gsum/_/mi gsal ba dang ye shes chung /_/ye shes ye shes chen po ste/_/gang zag rnam pa bzhi ru brjod/_/gzugs med tshor ba 'du shes dang /_/'du 
[\[308a.5\]]byed dang ni rnam shes bral/_/dbang po yul dang rnam shes med/_/nyon mongs med cing byang chub med/_/dngos po med cing sgom pa med/_/'phel ba med cing bri ba med/_/rtag min mi rtag ma yin pa/_/yod dang med dang yod med 'das/_/'di la 
[\[308a.6\]]bdag med gzhan yang med/_/bden min rdzun pa ma yin pa/_/rkyen gyis stong min rang bzhin nyid/_/shes rab pha rol phyin par brjod/_/dmigs dang dmigs med las 'das nas/_/bya ba ci dgar spyod byed pa/_/rig sngags grub pa gang yin 
[\[308a.7\]]pa'i/_/byang chub sems dpa' spyod la gnas/_/sgyu mas sgyu ma bcom pa dang /_/sgyu mas sgyu ma mchod byed ltar/_/thabs mkhas spyod pa 'di dag gis/_/rmi lam bzhin du sngags spyod pa'o/_/ji ltar me yi sreg pa ltar/_/ngo bo nyid kyis bud med las/_/
[\[308b\]]
[\[308b.1\]]shes rab pha rol phyin pa skye/_/g.yo ba thim dang bde ba dang /_/rnam rtog ngo bo nyid kyis gcod/_/de phyir de la de rab sgrub/_/mtha' med dbus kyang med rig pa/_/don dam rdo rje'i dkyil 'khor ro/_/rtog pas rtog pa rnam spong ste/_/de phyir bskyed pa'i 
[\[308b.2\]]rim pa bsgom/_/'dod chags zhe sdang gti mug rnams/_/'od gsal mchog tu nyer 'gro ba/_/bde dang sgyu ma'i rang bzhin dang /_/rnam par mi rtog rnam par sbyang /_/mos pas spyod pa'i sa bcu gnyis/_/pho nya mo sbyor de nyid dang /_/rtsa dang khams dag g.yo 
[\[308b.3\]]ba yi/_/'gro 'ong 'gags pa'i ye shes so/_/de nas de la ye shes sku/_/'di la rtsa med khams kyang med/_/rlung gi bgrod pa'ang yod ma yin/_/'on kyang sems kyi rnam 'phrul te/_/de de 'gags las sa bcu gnyis/_/pho nya mo rnams sbyor grub las/_/sprul 
[\[308b.4\]]pa'i gzugs kyi bde ba 'di/_/rig 'dzin rnams kyi sa zhes brjod/_/las dang po dang rnal 'byor pa dang sgrub pa po/_/grub pa mchog dang grub pa dang ni sems dpa' che/_/rdo rje sems dpa' zhes bya sngags spyod bdun du gsungs/_/bla ma'i drin gyis skye ba gcig rdzogs 
[\[308b.5\]]mngon gyur pa'o/_/stong pa ma yin mi stong min/_/zag med sems 'di de bzhin nyid/_/nam mkha' snod kyis dbye ba ltar/_/gnas skabs bdun du 'jig rten rtog_/rdo rje rang bzhin 'gyur med pa/_/gnas skabs theg pa thug med kyis/_/de ni mi 'jigs g.yo 
[\[308b.6\]]ba med/_/nam mkha' lta bur gos pa med/_/ji ltar rab rib can dag gis/_/nam mkha' la ni skra shad mthong /_/de bzhin 'khor ba rnam par rtog_/'khor ba med cing gang zag med/_/de phyir bcos ma kun spangs nas/_/zung 'jug rang bzhin bsgom bya ste/_/
[\[308b.7\]]de bzhin gshegs pa'i gsung lam la/_/sngags rig rnam rtog ma byed cig_/rnal 'byor dbang pos skye bo ni/_/gang la'ang brnyas par mi bya ste/_/nyan thos nang du mi gnas shing /_/chags bral lam la blo mi gus/_/bud med rin chen spang mi bya/_/nyan thos 
[\[309a\]]
[\[309a.1\]]spyod pa spangs byas nas/_/'dod chags chen po snying rje bcas/_/'dul ba'i thabs tshul kun rig pas/_/gnyis sbyor brtul zhugs la gnas pa'o/_/sdom dang sdom min kun las log_/bza' dang bza' min mi brtag ste/_/gtsang dang mi 
[\[309a.2\]]gtsang dpyad mi bya/_/rang bzhin de nyid mnyam par shes/_/mgo zlum brtul zhugs gzi brjid can/_/mnyam nyid dmigs su med pa la/_/sdig dang bsod nams kun yod min/_/kun kyang byang chub spyod pa can/_/bud med sbyor las sems brtan pa/_/tshangs 
[\[309a.3\]]spyod mnyams dge slong ste/_/dbang phyug kun gyi bla mar gyur/_/rdo rje byin gyis rlob pa'i ye shes kyi le'u ste lnga pa'o//_//phrin las thams cad 'byung ba sgrol ma 'dus pa don dam pa zhes bya ba/_rnal 'byor ma'i rgyud kyi rgyal po las rtog pa phyi ma gsang ba nges par 
[\[309a.4\]]bstan pa ji snyed pa rdzogs te/_sgrol ma 'byung ba'i rtog pa ji snyed pa rdzogs so//_//rgya gar lho phyogs ras+m+wi shwa ra 'i ljongs su sku 'khrungs pa rdo rje theg pa la mkhas shing grub pa brnyes pa'i rje btsun bud+d+ha gup+ta la rgyud 'di zhib mor nyan cing sgyur bar bla ba rnams tho re long nge 
[\[309a.5\]]ba bsgyur zhing /_dka' gnas rnams la reg zig gi rim pa mang du byas nas brtag dpyad mang du bgyis pa las/_slad nas rgya gar gyi mkhan po ni rbA Na shrI'i zhabs dang /_yang slad kyis paN+Di ta pUr+Na badzra'i spyan sngar 'grel pa so so dang zhib tu sbyar te rgyal khams pa tA ra na 
[\[309a.6\]]thas bsgyur ba'o//_//
