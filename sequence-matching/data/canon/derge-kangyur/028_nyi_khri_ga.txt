[\[1a\]]
[\[1a.1\]]@#/_/nyi khri ga pa bzhugs so/_/
[\[1b\]]
[\[1b.1\]]@##/_/shes rab kyi pha rol tu phyin pa stong phrag nyi shu lnga pa/_dum bu gsum pa ste tha ma'o/_/bam po lnga bcu gsum pa/_rab 'byor gzhan yang byang chub sems 
[\[1b.2\]]dpa' sems dpa' chen po pha rol du phyin pa drug la spyod pa'i tshe/_'od dang mi ldan pa'i sems can dag mthong na 'di ltar yongs su brtag par bya ste/_ci nas kyang bdag bla na med pa yang 
[\[1b.3\]]dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na/_sems can thams cad rang las 'od 'byung ba sha stag yod pa de lta de ltar pha rol du phyin pa drug 
[\[1b.4\]]la spyad par bya'o/_/sangs rgyas kyi zhing yongs su dag par bya'o/_/sems can yongs su smin par bya'o zhes de ltar yongs su brtag par bya ste/_rab 'byor de ltar spyod pa'i byang chub sems dpa' 
[\[1b.5\]]sems dpa' chen po ni pha rol tu phyin pa drug kyang yongs su rdzogs par byed/_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems 
[\[2a\]]
[\[2a.1\]]dpa' chen po pha rol tu phyin pa drug la spyod pa'i tshe/_sems can rnams kyi nyin mtshan dang /_zla ba dang yud du yan man dang /_dus mtshams dang lo dag mthong na de 'di ltar yongs su brtag par bya ste/_ci nas kyang 
[\[2a.2\]]bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na/_sems can rnams kyi nyin mtshan dang zla ba dang yud du yan man dang /_dus mtshams dang lo'i sgra yang mi grag cing mi srid pa de lta de ltar 
[\[2a.3\]]pha rol tu phyin pa drug la spyad par bya'o/_/sangs rgyas kyi zhing yongs su dag par bya'o/_/sems can yongs su smin par bya'o zhes de ltar yongs su brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha 
[\[2a.4\]]rol tu phyin pa drug kyang yongs su rdzogs par byed/_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pa'i tshe/_sems can tshe dang 
[\[2a.5\]]mi ldan pa dag mthong na/_'di ltar yongs su brtag par bya ste/_ci nas kyang bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na/_sems can thams cad tshe dpag tu med 
[\[2a.6\]]par 'gyur ba de lta de ltar pha rol tu phyin pa drug la spyad par bya'o/_/sangs rgyas kyi zhing yongs su dag par bya'o/_/sems can yongs su smin par bya'o/_/zhes de ltar yongs su brtag par bya ste/_rab 'byor de ltar spyod pa'i byang chub 
[\[2b\]]
[\[2b.1\]]sems dpa' sems dpa' chen po ni pha rol tu phyin pa drug kyang yongs su rdzogs par byed/_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod 
[\[2b.2\]]pa'i tshe/_sems can mtshan dang mi ldan pa dag mthong na 'di ltar yongs su brtag par bya ste/_ci nas kyang bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na/_sems can thams cad 
[\[2b.3\]]mi chen po'i mtshan sum cu rtsa gnyis dang ldan par 'gyur ba de lta de ltar pha rol tu phyin pa drug la spyad par bya'o/_/sangs rgyas kyi zhing yongs su dag par bya'o/_/sems can yongs su smin par bya'o/_/zhes de ltar yongs su brtag par bya ste/_rab 'byor 
[\[2b.4\]]de ltar spyod pa'i byang chub sems dpa' sems dpa' chen po ni pha rol tu phyin pa drug kyang yongs su rdzogs par byed/_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu 
[\[2b.5\]]phyin pa drug la spyod pa'i tshe/_sems can dge ba'i rtsa ba dag dang mi ldan pa mthong na 'di ltar yongs su brtag par bya ste/_ci nas kyang bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na/_sems 
[\[2b.6\]]can thams cad dge ba'i rtsa ba dang ldan par 'gyur ba dang /_dge ba'i rtsa ba gang dang ldan pas sangs rgyas bcom ldan 'das rnams la bsnyen bkur byed par 'gyur ba de lta de ltar pha rol du phyin pa drug la spyad par bya'o/_/sangs rgyas kyi zhing yongs su dag par bya'o/_/
[\[2b.7\]]sems can yongs su smin par bya'o/_/zhes de ltar yongs su brtag par bya ste rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug kyang yongs su rdzogs par byed/_rnam pa thams cad mkhyen pa nyid dang yang nye bar gyur pa 
[\[3a\]]
[\[3a.1\]]yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pa'i tshe/_sems can nad kyis btab pa dag mthong na/_'di ltar yongs su brtag par bya ste/_ci nas kyang bdag bla na med pa yang 
[\[3a.2\]]dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na/_sems can rnams la rlung dang /_mkhris pa dang /_bad kan dang /_'dus pa'i nad bzhi med par 'gyur ba de lta de ltar pha rol du phyin pa drug la spyad par bya'o/_/sangs 
[\[3a.3\]]rgyas kyi zhing yongs su dag par bya'o/_/sems can yongs su smin par bya'o zhes de ltar yongs su brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha rol du phyin pa drug kyang yongs su rdzogs par byed/_rnam 
[\[3a.4\]]pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol du phyin pa drug la spyod pa'i tshe/_nyon mongs pa gsum gyis nyon mongs par gyur pa'i sems can dag mthong na/_'di ltar 
[\[3a.5\]]yongs su brtag par bya ste/_ci nas kyang bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na/_'di lta ste sems can rnams la 'dod chags dang zhe sdang dang gti mug gi nyon mongs pa gsum mi 'byung zhing 
[\[3a.6\]]sems can thams cad kyang 'dod chags dang bral ba zhe sdang dang bral ba gti mug dang bral bar gyur pa de lta de ltar pha rol tu phyin pa drug la spyad par bya'o/_/sangs rgyas kyi zhing yongs su dag par bya'o/_/sems can yongs su smin par bya'o zhes de ltar yongs su brtag 
[\[3a.7\]]par bya ste/_rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug kyang yongs su rdzogs par byed/_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems 
[\[3b\]]
[\[3b.1\]]dpa' chen po pha rol du phyin pa drug la spyod pa'i tshe/_sems can mos pa chung ngu dag mthong na/_'di ltar yongs su brtag par bya ste/_ci nas kyang bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de 
[\[3b.2\]]na/_nyan thos kyi theg pa dang rang sangs rgyas kyi theg pa dang theg pa gnyis kyi sgra yang mi grag cing /_sems can thams cad kyang rnam pa thams cad mkhyen pa nyid du yang dag par zhugs par gyur pa de lta de ltar pha rol du phyin pa drug la spyad par bya'o/_/sangs rgyas kyi zhing yongs 
[\[3b.3\]]su dag par bya'o/_/sems can yongs su smin par bya'o/_/zhes de ltar yongs su brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha rol du phyin pa drug kyang yongs su rdzogs par byed/_rnam pa thams cad mkhyen pa 
[\[3b.4\]]nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pa'i tshe/_sems can nga rgyal can dag mthong na/_'di ltar yongs su brtag par bya ste/_ci nas kyang bdag bla na med pa yang dag par 
[\[3b.5\]]rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na nga rgyal can gyi sgra yang mi grag cing /_gzhan du na sems can thams cad yang dag pa'i don shes shing /_nga rgyal med par 'gyur ba de lta de ltar pha rol tu phyin pa drug la spyad par bya'o/_/sangs 
[\[3b.6\]]rgyas kyi zhing yongs su dag par bya'o/_/sems can yongs su smin par bya'o/_/zhes de ltar yongs su brtag par bya ste rab 'byor de ltar spyod pa'i byang chub sems dpa' sems dpa' chen po ni pha rol du phyin pa drug kyang yongs su rdzogs par byed/_rnam pa thams cad 
[\[3b.7\]]mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pa'i tshe/_'di ltar yongs su brtag par bya ste/_bdag bla na med pa yang dag par rdzogs pa'i byang chub tu mngon par 
[\[4a\]]
[\[4a.1\]]rdzogs par sangs rgyas pa'i sangs rgyas kyi zhing de na tshe la tshad du 'gyur ba dang /_'od la tshad du 'gyur ba dang /_dge slong gi dge 'dun la tshad du 'gyur ba de tsam gyis bdag bla na med pa yang dag par rdzogs pa'i byang chub tu mngon par rdzogs par 
[\[4a.2\]]'tshang rgya bar mi bya'i/_ci nas kyang bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na tshe tshad med par 'gyur ba dang /_'od tshad med par 'gyur ba dang /_dge slong gi dge 'dun tshad med par 
[\[4a.3\]]'gyur ba de lta de ltar pha rol tu phyin pa drug la spyad par bya'o/_/sangs rgyas kyi zhing yongs su dag par bya'o/_/sems can yongs su smin par bya'o zhes de ltar yongs su brtag par bya ste/_rab 'byor de ltar spyod pa'i byang chub sems dpa' sems dpa' chen po 
[\[4a.4\]]ni pha rol tu phyin pa drug kyang yongs su rdzogs par byed/_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pa'i tshe/_'di ltar yongs su brtag par bya 
[\[4a.5\]]ste/_'jig rten gyi khams 'ga' zhig bdag gi sangs rgyas kyi zhing du 'gyur ba de tsam gyis/_bdag bla na med pa yang dag par rdzogs pa'i byang chub tu mngon par rdzogs par 'tshang rgya bar mi bya'i/_ci nas kyang bdag bla na med pa yang dag par rdzogs pa'i byang chub tu mngon par rdzogs 
[\[4a.6\]]par sangs rgyas pa'i tshe/_gang gA'i klung la bye ma ji snyed cig yod pa de snyed kyi 'jig rten gyi khams bdag gis sangs rgyas kyi zhing gcig tu 'gyur ba de lta de ltar pha rol tu phyin pa drug la spyad par bya'o/_/sangs rgyas kyi zhing yongs su dag par bya'o/_/sems can yongs 
[\[4a.7\]]su smin par bya'o zhes de ltar yongs su brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug kyang yongs su rdzogs par byed/_rnam pa thams cad mkhyen pa nyid dang yang nye bar gyur pa yin no/_/rab 'byor gzhan 
[\[4b\]]
[\[4b.1\]]yang byang chub sems dpa' sems dpa' chen po pha rol du phyin pa drug la spyod pa'i tshe/_'di ltar yongs su brtag par bya ste/_kye ma 'khor ba 'di ni ring ngo /_/kye ma sems can gyi khams 'di ni mtha' yas so/_/des 'di ltar tshul bzhin du yid la bya ste/_kye ma 
[\[4b.2\]]'khor ba 'di ni nam mkha' ltar mu med pa'o/_/kye ma sems can gyi khams 'di ni nam mkha' ltar mu med pa ste/_'di la gang yang 'khor ba yang med/_mya ngan las 'das pa yang med de/_gzhan du na chos kyi brdar sems can nam/_'khor ba 'am/_
[\[4b.3\]]mya ngan las 'das pa zhes tha snyad du btags par zad do zhes de ltar yongs su brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha rol du phyin pa drug kyang yongs su rdzogs par byed/_rnam pa thams cad mkhyen pa nyid dang 
[\[4b.4\]]yang nye bar gyur pa yin no/_/shes rab kyi pha rol tu phyin pa stong phrag nyi shu lnga pa las/_le'u bzhi bcu gnyis pa'o//_//de nas 'khor der gang gA'i lha mo zhes bya ba'i bud med gcig 'dus te/_'dug par gyur pa de stan las 
[\[4b.5\]]langs te bla gos phrag pa gcig tu gzar nas pus mo g.yas pa'i lha nga sa la btsugs te/_bcom ldan 'das ga la ba de logs su thal mo sbyar bas btud nas/_bcom ldan 'das la 'di skad ces gsol to/_/bcom ldan 'das bdag gis kyang pha rol 
[\[4b.6\]]du phyin pa drug yongs su rdzogs par bgyi ste/_de bzhin gshegs pa dgra bcom pa yang dag par rdzogs pa'i sangs rgyas kyis shes rab kyi pha rol du phyin pa 'di las ji skad du bstan pa'i sangs rgyas kyi zhing de lta bu yongs su gzung bar bgyi'o zhes nas/_bud med 
[\[4b.7\]]des gser gyi me tog dang dngul gyi me tog dang /_chu las skyes pa'i me tog dang /_thang las skyes pa'i me tog dang /_rgyan thams cad dang gser gyi kha dog gi na bza' phrugs su sbyar te/_bcom ldan 'das gang na ba de logs su gtor to/_/me tog dang rgyan 
[\[5a\]]
[\[5a.1\]]dang na bza' phrugs su sbyar ba de dag gtor ma thag tu de nas sangs rgyas kyi mthus/_bcom ldan 'das kyi dbu'i drang thad steng gi nam mkha' la khang pa brtsegs pa grwa bzhi dang ldan pa/_ka ba bzhi zug pa/_cha mnyam pa shin du spro ba mdangs 
[\[5a.2\]]dga' ba yid du 'ong bar gnas par gyur to/_/de nas bud med des khang pa brtsegs pa de yang sems can thams cad dang thun mong du byas te/_bla na med pa yang dag par rdzogs pa'i byang chub tu yongs su bsngos so/_/de nas bcom ldan 'das kyis bud med de'i 
[\[5a.3\]]bsam pa thugs su chud nas/_de'i tshe 'dzum pa mdzad do/_/'di ni sangs rgyas bcom ldan 'das rnams kyi chos nyid de gang gi tshe 'dzum pa mdzad pa de'i tshe/_bcom ldan 'das kyi zhal gyi sgo nas 'od gzer kha dog sna tshogs rnam pa du ma 'di lta ste/_sngon 
[\[5a.4\]]po dang ser po dang dmar po dang dkar po dang /_leb rgan dang shel dang dngul gyi kha dog lta bu 'thon par gyur nas/_de dag mtha' yas mu med pa'i 'jig rten gyi khams su dong ste phyir 'ongs nas/_bcom ldan 'das la g.yas phyogs nas lan gsum bskor 
[\[5a.5\]]ba byas te/_bcom ldan 'das kyi dbu'i gtsug tu nub bo/_/de nas tshe dang ldan pa dga' bos bla gos phrag pa gcig la gzar te pus mo g.yas pa'i lha nga sa la btsugs nas bcom ldan 'das gang na ba de logs su thal mo sbyar bas btud de/_bcom ldan 'das la 
[\[5a.6\]]'di skad ces gsol to/_/bcom ldan 'das rgyu dang rkyen ma mchis par ni de bzhin gshegs pa dgra bcom pa yang dag par rdzogs pa'i sangs rgyas 'dzum pa mi mdzad na/_ci'i rgyu ci'i rkyen gyis 'dzum pa mdzad/_bcom ldan 'das kyis bka' stsal pa/_dga' 
[\[5a.7\]]bo gang gA'i lha mo zhes bya ba'i sring mo 'di ma 'ongs pa'i dus na/_dpe skar ma lta bu zhes bya ba'i bskal pa la/_gser gyi me tog ces bya ba de bzhin gshegs pa dgra bcom pa yang dag par rdzogs pa'i sangs rgyas 'jig rten du 'byung bar 'gyur ro/_/dga' bo 'di ni bud 
[\[5b\]]
[\[5b.1\]]med kyi lus kyi tha ma yin te/_dga' bo sring mo 'di bud med kyi lus rjes te/_skyes pa'i lus thob par gyur nas de bzhin gshegs pa dgra bcom pa yang dag par rdzogs pa'i sangs rgyas mi sgul ba'i sangs rgyas kyi zhing mngon par dga' ba'i 'jig rten gyi khams su skyes te/_
[\[5b.2\]]der tshangs pa'i spyad pa spyod par 'gyur ro/_/dga' bo byang chub sems dpa' sems dpa' chen po de'i ming yang gser gyi me tog ces bya bar 'gyur ro/_/dga' bo byang chub sems dpa' sems dpa' chen po gser gyi me tog de nas shi 'phos nas sangs 
[\[5b.3\]]rgyas kyi zhing nas sangs rgyas kyi zhing du 'gro bar 'gyur te sangs rgyas bcom ldan 'das rnams dang mi 'bral bar 'gyur ro/_/dga' bo 'di lta ste dper na/_'khor los sgyur ba'i rgyal po khang pa nas khang par 'gro yang /_de nam 'tsho ba dang nam 'chi ba'i dus kyi bar du rkang 
[\[5b.4\]]pa'i mthil gnyis kyis sa la mi 'gro'o/_/dga' bo de bzhin du byang chub sems dpa' sems dpa' chen po gser gyi me tog kyang bla na med pa yang dag par rdzogs pa'i byang chub tu mngon par rdzogs par 'tshang rgya bar ma gyur gyi bar du sangs rgyas kyi zhing nas sangs rgyas kyi zhing 
[\[5b.5\]]du 'gro bar 'gyur ro/_/de nas tshe dang ldan pa dga' bo 'di snyam du sems par gyur te sangs rgyas kyi zhing der byang chub sems dpa' sems dpa' chen po ji snyed cig 'dus par 'gyur ba de dag ni de bzhin gshegs pa'i tshogs su blta'o snyam pa dang /_de nas bcom ldan 'das kyis tshe 
[\[5b.6\]]dang ldan pa dga' bo'i sems kyi rnam par rtog pa thugs su chud nas/_tshe dang ldan pa dga' bo la 'di skad ces bka' stsal to/_/dga' bo de de bzhin te/_ji ltar yongs su rtog pa de bzhin no/_/de bzhin gshegs pa dgra bcom pa yang dag par rdzogs pa'i sangs rgyas 
[\[5b.7\]]gser gyi me tog gi sangs rgyas kyi zhing du byang chub sems dpa' sems dpa' chen po ji snyed cig 'du bar 'gyur ba de dag ni de bzhin gshegs pa 'dus par blta ste/_de'i dge slong gi dge 'dun yang tshad zin par mi 'gyur ro/_/de'i dge slong gi dge 'dun la nyan thos 
[\[6a\]]
[\[6a.1\]]brgya phrag ni 'di snyed cig yod do/_/nyan thos stong phrag ni 'di snyed cig yod do/_/nyan thos brgya stong phrag ni 'di snyed cig yod do/_/nyan thos bye ba phrag ni 'di snyed cig yod do/_/nyan thos bye ba brgya phrag ni 'di snyed cig yod do/_/
[\[6a.2\]]nyan thos bye ba stong phrag ni 'di snyed cig yod do/_/nyan thos bye ba brgya stong phrag ni 'di snyed cig yod do/_/nyan thos bye ba khrag khrig phrag ni 'di snyed cig yod do zhes dge slong gi dge 'dun de'i tshad gzung bar mi nus te/_gzhan du na nyan thos bye ba khrag khrig brgya stong phrag 
[\[6a.3\]]grangs med gzhal du med par 'gyur ro/_/dga' bo de bzhin gshegs pa dgra bcom pa yang dag par rdzogs pa'i sangs rgyas gser gyi me tog bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na/_shes 
[\[6a.4\]]rab kyi pha rol du phyin pa 'di las bstan pa'i skyon 'di dag thams cad du thams cad mi 'byung zhing mi srid do/_/dga' bos gsol pa/_bcom ldan 'das sring mo 'dis de bzhin gshegs pa dgra bcom pa yang dag par rdzogs pa'i sangs rgyas gang zhig la mchod 
[\[6a.5\]]pa bgyis nas dge ba'i rtsa ba bskyed de slar [{]myi [,]mi [}]ldog pa'i sems bskyed par 'gyur/_bcom ldan 'das kyis bka' stsal pa/_dga' bo sring mo 'dis ni de bzhin gshegs pa dgra bcom pa yang dag par rdzogs pa'i sangs rgyas mar me mdzad kyi drung du dge ba'i rtsa ba bskyed 
[\[6a.6\]]nas bla na med pa yang dag par rdzogs pa'i byang chub tu sems bskyed de/_dge ba'i rtsa ba de yang bla na med pa yang dag par rdzogs pa'i byang chub tu yongs su bsngos so/_/de bzhin gshegs pa dgra bcom pa yang dag par rdzogs pa'i sangs rgyas mar me mdzad de la yang /_bla na 
[\[6a.7\]]med pa yang dag par rdzogs pa'i byang chub don du gnyer ba'i phyir/_gser gyi me tog nyid kyis gtor to/_/dga' bo ngas gang gi tshe bla na med pa yang dag par rdzogs pa'i byang chub don du gnyer ba'i phyir de bzhin gshegs pa dgra bcom pa yang dag par rdzogs pa'i sangs rgyas 
[\[6b\]]
[\[6b.1\]]mar me mdzad la ut+pal lnga gtor ba de'i tshe/_de bzhin gshegs pa dgra bcom pa yang dag par rdzogs pa'i sangs rgyas mar me mdzad des dge ba'i rtsa ba dang ldan par mkhyen nas/_nga bla na med pa yang dag par rdzogs pa'i byang chub tu lung bstan to/_/de'i tshe sring mo 'dis 
[\[6b.2\]]nga lung bstan pa de thos nas 'di snyam du bdag kyang ji ltar bram ze'i bu 'di lung bstan pa de bzhin du ma 'ongs pa'i dus na/_bla na med pa yang dag par rdzogs pa'i byang chub tu lung ston par gyur cig ces sems bskyed de/_dga' bo de ltar sring mo 'dis de bzhin gshegs 
[\[6b.3\]]pa dgra bcom pa yang dag par rdzogs pa'i sangs rgyas de'i drung du bla na med pa yang dag par rdzogs pa'i byang chub tu sems dang po bskyed do/_/dga' bos gsol pa/_bcom ldan 'das sring mo 'dis ni bla na med pa yang dag par rdzogs pa'i byang chub kyi don du yongs su sbyang ba 
[\[6b.4\]]bgyis pa'o/_/bcom ldan 'das kyis bka' stsal pa/_dga' bo de de bzhin no/_/de de bzhin te/_ji skad du smras pa de bzhin no/_/dga' bo sring mo 'di ni bla na med pa yang dag par rdzogs pa'i byang chub kyi don du yongs su sbyang ba byas pa'o/_/
[\[6b.5\]]shes rab kyi pha rol tu phyin pa stong phrag nyi shu lnga pa las/_gang gA'i lha mo'i le'u ste bzhi bcu gsum pa'o//_//de nas tshe dang ldan pa rab 'byor gyis/_bcom ldan 'das la 'di skad ces gsol to/_/bcom ldan 'das shes rab kyi pha 
[\[6b.6\]]rol du phyin pa la spyod pa'i byang chub sems dpa' sems dpa' chen pos ji ltar stong pa nyid la yongs su 'dris par bgyi/_ji ltar stong pa nyid kyi ting nge 'dzin la snyoms par 'jug par bgyi/_ji ltar mtshan ma med pa la yongs su 'dris par bgyi/_ji ltar 
[\[6b.7\]]mtshan ma med pa'i ting nge 'dzin la snyoms par 'jug par bgyi/_ji ltar smon pa med pa la yongs su 'dris par bgyi/_ji ltar smon pa med pa'i ting nge 'dzin la snyoms par 'jug par bgyi/_ji ltar dran pa nye bar gzhag pa bzhi la yongs su 'dris par bgyi/_/
[\[7a\]]
[\[7a.1\]]ji ltar dran pa nye bar gzhag pa bzhi bsgom par bgyi/_ji ltar yang dag par spong ba dang /_rdzu 'phrul gyi rkang pa dang /_dbang po dang stobs dang /_byang chub kyi yan lag dang /_'phags pa'i lam yan lag brgyad pa la yongs su 'dris par 
[\[7a.2\]]bgyi/_ji ltar 'phags pa'i lam yan lag brgyad pa bsgom par bgyi/_ji ltar 'phags pa'i bden pa dang /_bsam gtan dang tshad med pa dang /_gzugs med pa'i snyoms par 'jug pa dang /_rnam par thar pa brgyad dang /_mthar gyis gnas pa'i 
[\[7a.3\]]snyoms par 'jug pa dgu dang /_stong pa nyid dang mtshan ma med pa dang /_smon pa med pa dang /_mngon par shes pa rnams dang /_ting nge 'dzin rnams dang gzungs kyi sgo rnams dang /_de bzhin gshegs pa'i stobs bcu dang mi 'jigs pa bzhi dang /_so so yang 
[\[7a.4\]]dag par rig pa bzhi dang /_byams pa chen po dang snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad la yongs su 'dris par bgyi/_ji ltar sangs rgyas kyi chos ma 'dres pa rnams bsgom par bgyi/_bcom ldan 'das kyis bka' stsal pa/_rab 'byor 
[\[7a.5\]]'di la byang chub sems dpa' sems dpa' chen po shes rab kyi pha rol du phyin pa la spyod pas gzugs stong zhes bya bar brtag par bya'o/_/tshor ba dang /_'du shes dang 'du byed dang /_rnam par shes pa stong zhes bya bar brtag par bya'o/_/skye mched dang /_khams dang /_
[\[7a.6\]]rten cing 'brel par 'byung ba stong zhes bya bar brtag par bya'o/_/pha rol du phyin pa thams cad dang stong pa nyid thams cad dang byang chub kyi phyogs kyi chos sum cu rtsa bdun stong zhes bya bar brtag par bya'o/_/sangs rgyas kyi chos ma 'dres pa [{]bcwo [,]bco [}]brgyad kyi bar du stong zhes bya bar 
[\[7a.7\]]brtag par bya'o/_/'dod pa'i khams stong zhes bya bar brtag par bya'o/_/gzugs yod pa'i khams dang /_gzugs med pa'i khams stong zhes bya bar brtag par bya'o/_/de yang ci nas kyang de ltar brtags na sems g.yeng bar mi 'gyur ba de ltar brtag par bya ste/_
[\[7b\]]
[\[7b.1\]]de sems mi g.yeng ba dang ldan pas chos de yang dag par rjes su mi mthong ste/_chos de yang dag par rjes su ma mthong bas mngon du mi byed do/_/de ci'i phyir zhe na/_de ni 'di ltar byang chub sems dpa' sems dpa' chen po de chos thams cad rang gi mtshan nyid kyis stong 
[\[7b.2\]]pa la bslabs pas chos gang la yang ris chad par yang mi byed de/_gang mngon du byed pa dang /_gang mngon du bya ba dang gang gis mngon du bya ba'i chos de dag thams cad yang dag par rjes su mi mthong ngo /_/rab 'byor gyis gsol pa/_bcom ldan 'das kyis 
[\[7b.3\]]'di skad du byang chub sems dpa' sems dpa' chen pos stong pa'i chos rnams mngon du mi bya'o/_/zhes bka' stsal pa de la/_bcom ldan 'das ji ltar na byang chub sems dpa' sems dpa' chen po stong pa nyid la gnas pa/_stong pa nyid mngon du mi bgyid pa lags/_
[\[7b.4\]]bcom ldan 'das kyis bka' stsal pa/_rab 'byor byang chub sems dpa' sems dpa' chen po'i rnam pa'i mchog thams cad dang ldan pa'i stong pa nyid la rab tu rtog ste mngon du mi byed do/_/mngon du bya'o snyam du mi rtog go_/mngon du bya ba yin no zhes bya bar mi 
[\[7b.5\]]rtog ste/_yongs su 'dris par bya bar rtog cing 'di ni yongs su 'dris par bya ba'i dus kyi/_'di ni mngon du bya ba'i dus ma yin no zhes bya bar rtog go_/byang chub sems dpa' sems dpa' chen po ni mnyam par ma bzhag pa nyid du sems dmigs pa la 'dogs 
[\[7b.6\]]te des bar ma dor byang chub sems dpa' sems dpa' chen po byang chub kyi phyogs kyi chos rnams las yongs su nyam par mi 'gyur te/_zag pa zad pa yang mngon du mi byed do/_/de ci'i phyir zhe na/_byang chub sems dpa' sems dpa' chen po ni de lta 
[\[7b.7\]]bu'i ye shes rlabs po che dang ldan pa ste/_de ni byang chub kyi phyogs kyi chos rnams la gnas shing /_'di ltar 'di ni yongs su 'dris par bya ba'i dus te/_'di ni mngon du bya ba'i dus ma yin no zhes bya bar rab tu shes so/_/rab 'byor byang chub sems 
[\[8a\]]
[\[8a.1\]]dpa' sems dpa' chen po shes rab kyi pha rol du phyin pa la spyod pa des 'di ltar 'di ni sbyin pa'i pha rol du phyin pa'i dus so/_/'di ni tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol 
[\[8a.2\]]du phyin pa dang /_bsam gtan kyi pha rol du phyin pa dang /_shes rab kyi pha rol du phyin pa'i dus so/_/'di ni dran pa nye bar gzhag pa bsgom pa'i dus so/_/'di ni yang dag par spong ba dang /_rdzu 'phrul gyi rkang pa dang dbang po dang stobs dang /_byang chub kyi 
[\[8a.3\]]yan lag dang /_'phags pa'i lam yan lag brgyad pa bsgom pa'i dus so/_/'di ni stong pa nyid dang mtshan ma med pa dang /_smon pa med pa bsgom pa'i dus so/_/'di ni mngon par shes pa rnams dang /_ting nge 'dzin rnams dang /_gzungs kyi sgo rnams 
[\[8a.4\]]thob par bya ba'i dus so/_/'di ni de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad thob par bya ba'i dus so/_/'di ni byams pa chen po dang /_snying rje 
[\[8a.5\]]chen po thob par bya ba'i dus yin te/_'di ni rgyun du zhugs pa'i 'bras bu mngon du bya ba'i dus ma yin/_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid mngon du bya ba'i dus ma yin/_rang sangs rgyas kyi ye 
[\[8a.6\]]shes mngon du bya ba'i dus ma yin te/_'di ni rnam pa thams cad mkhyen pa nyid thob par bya ba yongs su mi gtang ba'i dus so zhes bya bar brtag par bya ste/_rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i 
[\[8a.7\]]tshe/_stong pa nyid la yongs su 'dris par byed cing stong pa nyid kyis rnam par spyod pa yin/_mtshan ma med pa la yongs su 'dris par byed cing mtshan ma med pas rnam par spyod pa yin/_smon pa med pa la yongs su 'dris par byed cing smon pa med par rnam par 
[\[8b\]]
[\[8b.1\]]spyod pa yin/_dran pa nye bar gzhag pa rnams la sgom zhing /_dran pa nye bar gzhag pa rnams kyis rnam par spyod pa yin/_yang dag par spong ba dang /_rdzu 'phrul gyi rkang pa dang /_dbang po dang /_stobs dang byang chub kyi yan lag rnams la sgom zhing /_byang chub kyi 
[\[8b.2\]]yan lag rnams kyis rnam par spyod pa yin/_'phags pa'i lam yan lag brgyad pa la sgom yang mngon du mi byed pa yin/_rab 'byor de ltar na byang chub sems dpa' sems dpa' chen po byang chub kyi phyogs kyi chos rnams la yongs su 'dris par byed pa yin/_
[\[8b.3\]]byang chub kyi phyogs kyi chos rnams sgom pa yin/_byang chub kyi phyogs kyi chos rnams kyis rnam par spyod pa yin te/_rgyun du zhugs pa'i 'bras bu mngon du mi byed do/_/lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_
[\[8b.4\]]rang byang chub mngon du mi byed do/_/rab 'byor 'di lta ste dper na/_skyes bu zhig dpa' zhing rtsal che la shin tu brtan zhing /_gzugs mdzes la/_byad bzhin bzang zhing blta na sdug pa kha dog bzang po mchog tu rgyas pa dang ldan pa/_'phong rtsal mchog tu byung 
[\[8b.5\]]ba/_mtshon cha sra ba thogs pa/_sgyu rtsal drug cu rtsa bzhi thams cad yongs su rdzogs pa/_bzo'i gnas dang las kyi gnas thams cad rtog par rig pa/_'gro ba mang po'i yid du 'ong zhing sdug pa ni bya ba gang dang gang rtsom yang thams cad du rnyed pa chen po dang ldan te 
[\[8b.6\]]rnyed pa des skye bo mang po la rim gror byed/_bkur stir byed/_bsti stang du byed/_mchod par byed la/_de shin du dga' zhing spro ba dang /_nyams dga' zhing yid bde nas dgos pa zhig gi phyir pha ma dang /_bu dang chung ma dag khrid de 'brog dgon pa byis pa rnams 
[\[8b.7\]]'jigs shing skyi g.ya' bar song ste/_skyes bu des der phyin nas pha ma dang bu dang chung ma la mi 'jigs pa byin te/_'jigs par ma byed/_ma 'jigs shig_/bdag gis khyed 'brog dgon pa 'jigs shing nyams mi bde ba 'di las myur du gdon cing myur du 
[\[9a\]]
[\[9a.1\]]thar par bya'o zhes mi 'jigs pa byin te/_'brog dgon pa der skyes bu de la gsod pa'i dgra phyir rgol ba mang po nye bar gnas par gyur nas/_skyes bu de yang shes rab kyi mthu dam pa dang ldan par gyur te/_des pha ma dang bu dang /_/
[\[9a.2\]]chung ma dag 'brog dgon pa de nas bton te/_bde zhing nyon ma mongs par thar par byas nas phyir grong ngam grong khyer ram grong rdal lam ljongs kyi 'dab du ma snad ma nyams par phyin nas dga' zhing yid bde ba skyes te dgra phyir rgol ba'i sems can de dag la yang sems kyis 
[\[9a.3\]]sdang bar mi byed de/_de ci'i phyir zhe na/_skyes bu des sgyu rtsal thams cad la byang bar byas pas/_des 'brog dgon pa der phyir rgol ba de dag pas/_phyir rgol ba gzhan ches phal che ba/_ches mang ba/_ches dpa' ba/_ches mtshon cha sra ba dang ldan pa dag sprul te/_
[\[9a.4\]]phyir rgol ba de dag thams cad 'jigs pa des med par gyur nas skyes bu des pha ma dang /_bu dang chung ma de dag nyon mongs par thar bar byas nas/_bde bar rnam par spyod pa zhig yod na/_rab 'byor de bzhin du gang gi tshe/_byang chub sems dpa' sems dpa' 
[\[9a.5\]]chen po sems can thams cad la byams par dmigs pa'i sems dang snying rje dang dga' ba dang /_btang snyoms su dmigs pa'i sems kyis khyab par byas nas gnas te de'i skabs su byang chub sems dpa' sems dpa' chen po tshad med pa bzhi la gnas shing /_/
[\[9a.6\]]pha rol tu phyin pa drug yongs su rdzogs par byed do/_/yongs su rdzogs par byas nas zag pa zad pa ma thob bzhin du rnam pa thams cad mkhyen pa nyid la yongs su 'dris par byed do/_/rnam par thar pa'i sgo stong pa nyid dang mtshan ma med pa dang /_smon pa med pa 
[\[9a.7\]]la gnas shing rnam pa thams cad mkhyen pa nyid la yongs su 'dris par byed de/_de'i skabs su byang chub sems dpa' sems dpa' chen po mtshan mas kyang rnam par mi spyod/_mtshan ma med pa'i ting nge 'dzin gang mngon du byas pas nyan thos kyi sa'am/_
[\[9b\]]
[\[9b.1\]]rang sangs rgyas kyi sa la gnas par 'gyur ba de lta bu yang mngon du mi byed do/_/rab 'byor 'di lta ste dper na/_'dab chags bya ni bar snang la rgyu zhing sa la mi ltung ste/_nam mkha' bar snang la gnas kyang de la gnas pa med do/_/rab 'byor de bzhin du byang chub 
[\[9b.2\]]sems dpa' sems dpa' chen po yang stong pa nyid la yongs su 'dris par byed cing /_stong pa nyid la yang rnam par spyod/_mtshan ma med pa dang /_smon pa med pa la yongs su 'dris par byed cing mtshan ma med pa dang /_smon pa med pa la yang rnam 
[\[9b.3\]]par spyod de/_stong pa nyid dang mtshan ma med pa dang /_smon pa med pa gang mngon du byas pas de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang sangs 
[\[9b.4\]]rgyas kyi chos ma 'dres pa [{]bcwo [,]bco [}]brgyad yongs su ma rdzogs par nyan thos kyi sa'am/_rang sangs rgyas kyi sar ltung bar 'gyur ba yang mngon du mi byed de/_sangs rgyas kyi chos tshad med pa la spyad nas/_rnam pa thams cad mkhyen pa nyid thob par byed do/_/rab 'byor 
[\[9b.5\]]'di lta ste dper na/_skyes bu mthu dang ldan pa 'phong rtsal gyi slob dpon du gyur pa/_'phong rtsal bslab pa la shin du byang ba zhig yod la/_des mda' zhig gnam du 'phangs te/_mda' de gnam du 'phangs nas/_mda' gzhan gcig nas gcig tu 
[\[9b.6\]]brgyud de 'phangs pas mda' snga ma de sa la ltung du ma bcug ste/_de ji srid du skyes bu des da ni mda' 'di sa la ltung bar bya'o snyam du 'dod par ma byas pas de srid du mda' de sa la mi ltung ste/_nam mda' phyi ma ma 'phangs pa de'i tshe/_mda' gcig nas gcig 
[\[9b.7\]]tu brgyud pa de dag sa la ltung ngo /_/rab 'byor de bzhin du byang chub sems dpa' sems dpa' chen po shes rab kyi pha rol du phyin pa la spyod pa/_thabs mkhas pas yongs su bzung ba yang ji srid du dge ba'i rtsa ba de dag bla na med pa yang dag par rdzogs pa'i byang chub tu 
[\[10a\]]
[\[10a.1\]]yongs su smin par ma gyur pa de srid du yang dag pa'i mtha' dam pa mngon du mi byed do/_/nam dge ba'i rtsa ba de dag bla na med pa yang dag par rdzogs pa'i byang chub tu yongs su smin par gyur pa de ni yang dag pa'i mtha' dam pa mngon du byed do/_/
[\[10a.2\]]rab 'byor de bas na byang chub sems dpa' sems dpa' chen po shes rab kyi pha rol du phyin pa la spyod pas/_chos de dag gi chos nyid de ltar yongs su brtag par bya'o/_/gsol pa/_bcom ldan 'das byang chub sems dpa' sems dpa' chen po gang chos nyid 'di 
[\[10a.3\]]la slob pa/_yang dag pa'i mtha' la slob pa/_de bzhin nyid la slob pa/_chos kyi dbyings la slob pa/_rang gi mtshan nyid stong pa nyid kyi bar la slob pa/_rnam par thar pa'i sgo gsum la slob cing bar ma dor bla na med pa yang dag par rdzogs pa'i byang chub las 
[\[10a.4\]]nyams par mi 'gyur ba ni dka' ba bgyid pa ste/_bcom ldan 'das ngo mtshar che'o/_/bde bar gshegs pa shin tu ngo mtshar che'o/_/bcom ldan 'das kyis bka' stsal pa/_rab 'byor de ni 'di ltar byang chub sems dpa' sems dpa' chen pos sems can 
[\[10a.5\]]thams cad yongs su ma btang ba'i phyir te/_rab 'byor byang chub sems dpa' sems dpa' chen po gang gis sems can thams cad yongs su ma btang ba de dag gi smon lam gyi khyad par ni rnam pa de lta bur 'gyur ro/_/rab 'byor byang chub sems dpa' sems dpa' chen 
[\[10a.6\]]po gang sems can thams cad ni bdag gis yongs su ma btang ste dam pa ma yin pa'i chos la gnas pa 'di dag ni bdag gis yongs su dgrol bar bya'o zhes de lta bu'i sems mngon par sgrub cing /_nam byang chub sems dpa' sems dpa' chen po thabs mkhas pa dang ldan 
[\[10a.7\]]par rnam par thar pa'i sgo stong pa nyid kyi ting nge 'dzin mngon par bsgrub pa dang rnam par thar pa'i sgo mtshan ma med pa'i ting nge 'dzin mngon par bsgrub pa dang rnam par thar pa'i sgo smon pa med pa'i ting nge 'dzin mngon par bsgrub pa de'i tshe ji srid du rnam pa thams cad mkhyen pa nyid ma thob kyi 
[\[10b\]]
[\[10b.1\]]bar du bar ma dor yang dag pa'i mtha' mngon du mi byed par rig par bya'o/_/rab 'byor gzhan yang byang chub sems dpa' sems dpa' chen po gang gi tshe 'di lta ste/_nang stong pa nyid dang phyi stong pa nyid dang phyi nang stong pa nyid dang dngos po med pa'i ngo bo nyid stong pa nyid kyi bar dang /_
[\[10b.2\]]dran pa nye bar gzhag pa dang yang dag par spong ba dang rdzu 'phrul gyi rkang pa dang dbang po dang stobs dang byang chub kyi yan lag dang /_'phags pa'i lam yan lag brgyad pa dang /_rnam par thar pa'i sgo gsum dang gnas zab mo de dag la brtag par 'dod par gyur na/_
[\[10b.3\]]des 'di ltar 'di snyam du sems can 'di dag ni yun ring po nas bdag tu 'du shes pa dang /_sems can du 'du shes pa dang /_srog tu 'du shes pa dang /_'gro bar 'du shes pa dang /_gso bar 'du shes pa dang /_skyes bur 'du shes pa dang gang zag tu 'du shes pa dang /_shed 
[\[10b.4\]]can du 'du shes pa dang /_shed bdag tu 'du shes pa dang /_byed pa por 'du shes pa dang /_tshor ba por 'du shes pa dang /_'jug pa por 'du shes pas dmigs pa la spyod kyis/_de dag gi dmigs pa spong ba'i phyir bla na med pa yang dag par rdzogs pa'i byang chub tu mngon par 
[\[10b.5\]]rdzogs par sangs rgyas te/_chos bstan par bya'o snyam du sems/_mngon par bsgrub par bya'o/_/de'i tshe byang chub sems dpa' sems dpa' chen po rnam par thar pa'i sgo stong pa nyid dang /_mtshan ma med pa dang /_smon pa med pa'i ting nge 'dzin la snyoms par 'jug 
[\[10b.6\]]kyang yang dag pa'i mtha' gang mngon du byas pas rgyun tu zhugs pa'i 'bras bu thob pa dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid 'thob pa dang /_rang byang chub 'thob par 'gyur ba mngon du mi byed do/_/rab 'byor 
[\[10b.7\]]de ltar byang chub sems dpa' sems dpa' chen po sems bskyed pa de dang dge ba'i rtsa ba de dag dang thabs mkhas pa dang ldan pa ni bar ma dor yang dag pa'i mtha' yang mngon du mi byed de/_sbyin pa'i pha rol du phyin pa yang yongs su 'grib par mi 'gyur ro/_/tshul khrims 
[\[11a\]]
[\[11a.1\]]kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa yang yongs su 'grib par mi 'gyur ro/_/nang stong pa nyid dang dngos 
[\[11a.2\]]po med pa'i ngo bo nyid stong pa nyid kyi bar yang yongs su 'grib par mi 'gyur ro/_/dran pa nye bar gzhag pa bzhi dang yang dag par spong ba bzhi dang /_rdzu 'phrul gyi rkang pa bzhi dang dbang po lnga dang /_stobs lnga dang byang chub kyi yan lag bdun dang /_'phags pa'i lam yan 
[\[11a.3\]]lag brgyad pa yang yongs su 'grib par mi 'gyur ro/_/'phags pa'i bden pa dang bsam gtan dang /_tshad med pa dang /_gzugs med pa'i snyoms par 'jug pa yang yongs su 'grib par mi 'gyur ro/_/rnam par thar pa brgyad dang mthar gyis gnas pa'i snyoms 
[\[11a.4\]]par 'jug pa dgu dang /_stong pa nyid dang mtshan ma med pa dang /_smon pa med pa yongs su 'grib par mi 'gyur ro/_/mngon par shes pa lnga dang ting nge 'dzin dang /_gzungs kyi sgo dang de bzhin gshegs pa'i stobs bcu dang /_mi 'jigs pa bzhi dang so so yang dag 
[\[11a.5\]]par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad dang bla na med pa yang dag par rdzogs pa'i byang chub kyang yongs su 'grib par mi 'gyur ro/_/rab 'byor de ltar na byang chub sems dpa' sems dpa' chen 
[\[11a.6\]]po de'i tshe/_byang chub kyi phyogs kyi chos rnams dang ldan pa yin te/_bla na med pa yang dag par rdzogs pa'i byang chub tu mngon par rdzogs par sangs rgyas kyi bar du yongs su 'grib par mi 'gyur te/_thabs mkhas pas yongs su bzung ba'i byang chub sems dpa' 
[\[11a.7\]]sems dpa' chen po de ni dge ba'i chos rnams kyis rnam par 'phel zhing de'i dbang po rnams kyang ches rno bar 'gyur te/_nyan thos dang rang sangs rgyas kyi lta bu ma yin par 'gyur ro/_/rab 'byor gzhan yang byang chub sems dpa' sems dpa' chen po ni 'di 
[\[11b\]]
[\[11b.1\]]snyam ste sems can 'di dag ni yun ring po nas phyin ci log bzhi la spyod spyod pa/_rtag par 'du shes pa dang /_bde bar 'du shes pa dang bdag tu 'du shes pa dang /_sdug par 'du shes pa la spyod spyod pa yin gyis de dag gi phyir byang chub tu spyad par bya'o/_/bla na med pa 
[\[11b.2\]]yang dag par rdzogs pa'i byang chub tu mngon par rdzogs par sangs rgyas na/_ci nas kyang rtag ces bya ba 'am bde zhes bya ba 'am bdag ces bya ba 'am/_sdug ces bya ba'i yongs su rgyu ba med par chos bstan par bya'o snyam ste/_sems bskyed pa de lta bu dag dang 
[\[11b.3\]]ldan la thabs mkhas pas shes rab kyi pha rol tu phyin pa la spyod pas/_de bzhin gshegs pa'i stobs bcu yongs su ma rdzogs/_mi 'jigs pa bzhi dang so so yang dag par rig pa bzhi dang sangs rgyas kyi chos ma 'dres pa [{]bcwo [,]bco [}]brgyad dang byams pa chen po dang snying rje 
[\[11b.4\]]chen po yongs su ma rdzogs par yang dag pa'i mtha' mngon du mi byed do/_/de'i tshe byang chub sems dpa' sems dpa' chen po/_rnam par thar pa'i sgo stong pa nyid dang mtshan ma med pa dang /_smon pa med pa'i ting nge 'dzin la snyoms par 'jug kyang /_
[\[11b.5\]]bla na med pa yang dag par rdzogs pa'i byang chub tu mngon par rdzogs par sangs ma rgyas kyi bar du yang dag pa'i mtha' mngon du mi byed do/_/rab 'byor gzhan yang byang chub sems dpa' sems dpa' chen po ni 'di snyam du sems can 'di dag ni yun ring po nas dmigs pa 
[\[11b.6\]]la spyod spyod pa ste bdag ces bya ba 'am sems can dang srog dang 'gro ba dang gso ba dang skyes bu dang /_gang zag dang shed can dang shed bdag dang /_byed pa po dang /_tshor ba po dang /_shes pa po dang mthong ba po zhes bya ba 'am/_gzugs shes bya ba 'am/_tshor ba dang /_
[\[11b.7\]]'du shes dang /_'du byed dang /_rnam par shes pa zhes bya ba 'am/_skye mched ces bya ba 'am/_khams shes bya ba 'am/_rten cing 'brel par 'byung ba zhes bya ba 'am/_pha rol du phyin pa rnams shes bya ba 'am stong pa nyid rnams shes bya ba 'am/_byang chub kyi phyogs 
[\[12a\]]
[\[12a.1\]]kyi chos rnams shes bya ba 'am/_'phags pa'i bden pa dang bsam gtan dang /_tshad med pa dang /_gzugs med pa'i snyoms par 'jug pa zhes bya ba 'am rnam par thar pa dang mthar gyis gnas pa'i snyoms par 'jug pa dang /_stong pa 
[\[12a.2\]]nyid dang /_mtshan ma med pa dang /_smon pa med pa zhes bya ba 'am/_mngon par shes pa dang /_ting nge 'dzin dang gzungs kyi sgo zhes bya ba 'am/_de bzhin gshegs pa'i stobs dang /_mi 'jigs pa dang so so yang dag par rig pa dang /_byams pa chen po dang snying rje 
[\[12a.3\]]chen po dang /_sangs rgyas kyi chos ma 'dres pa rnams shes bya bar dmigs pa la spyod spyod pa yin gyis/_de la bdag gis ci nas kyang bdag bla na med pa yang dag par rdzogs pa'i byang chub tu mngon par rdzogs par sangs rgyas nas/_sems can rnams kyi 
[\[12a.4\]]dmigs pa'i nyes pa de dag med par bya'o snyam ste/_de sems bskyed pa de lta bu dag dang ldan la thabs mkhas pas shes rab kyi pha rol du phyin pa la spyod pas de bzhin gshegs pa'i stobs bcu dang mi 'jigs pa bzhi dang /_so so yang dag par rig pa bzhi dang /_sangs 
[\[12a.5\]]rgyas kyi chos ma 'dres pa [{]bcwo [,]bco [}]brgyad dang /_byams pa chen po dang /_snying rje chen po yongs su ma rdzogs par yang dag pa'i mtha' mngon du mi byed de/_de'i tshe byang chub sems dpa' sems dpa' chen po rnam par thar pa'i sgo stong pa nyid dang /_mtshan ma med pa dang /_
[\[12a.6\]]smon pa med pa'i ting nge 'dzin bsgom pa yongs su rdzogs par 'gyur ro/_/rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod pa'i tshe/_'di snyam du sems can 'di dag ni yun ring po nas mtshan ma la spyod spyod 
[\[12a.7\]]pa ste/_bud med kyi mtshan ma 'am/_skyes pa'i mtshan ma 'am/_gzugs kyi mtshan ma 'am/_tshor ba dang /_'du shes dang /_'du byed dang /_rnam par shes pa'i mtshan ma 'am/_skye mched dang /_khams dang /_rten cing 'brel bar 'byung ba'i mtshan ma 'am/_pha rol du 
[\[12b\]]
[\[12b.1\]]phyin pa rnams dang /_stong pa nyid thams cad dang /_byang chub kyi phyogs kyi chos rnams kyi mtshan ma'am/_sangs rgyas kyi chos ma 'dres pa'i bar gyi mtshan ma 'am/_rnam pa thams cad mkhyen pa nyid kyi bar gyi mtshan ma la spyod spyod pa yin gyis/_de la bdag gis ci nas kyang 
[\[12b.2\]]bdag bla na med pa yang dag par rdzogs pa'i byang chub tu mngon par rdzogs par sangs rgyas nas/_sems can rnams kyi nyes pa de dag med par bya'o snyam ste/_de sems bskyed pa de lta bu dang ldan la/_thabs mkhas pas shes rab kyi pha rol du phyin pa la spyod pas de bzhin 
[\[12b.3\]]gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad dang /_byams pa chen po dang /_snying rje chen po yongs su ma rdzogs par yang dag pa'i mtha' mngon du mi byed de/_de'i tshe byang chub 
[\[12b.4\]]sems dpa' sems dpa' chen po'i rnam par thar pa'i sgo stong pa nyid dang mtshan ma med pa dang /_smon pa med pa'i ting nge 'dzin bsgom pa yongs su rdzogs par 'gyur ro/_/rab 'byor gzhan yang byang chub sems dpa' sems dpa' chen po shes rab kyi pha rol du phyin pa la 
[\[12b.5\]]spyod pa'i tshe/_'di snyam du sems can 'di dag ni yun ring po nas smon lam la spyod spyod pa ste/_'di ltar brgya byin dang /_tshangs pa dang /_'jig rten skyong ba dang /_'khor los sgyur ba la mngon par dga'o/_/gzugs la mngon par dga'o/_/tshor ba dang /_'du shes dang /_
[\[12b.6\]]'du byed dang /_rnam par shes pa la mngon par dga'o/_/rnam pa thams cad mkhyen pa nyid kyi bar la mngon par dga'o/_/de lta bas na de dag gi don du bla na med pa yang dag par rdzogs pa'i byang chub tu mngon par rdzogs par sangs rgyas te/_ci nas kyang sems can rnams kyi 
[\[12b.7\]]smon lam gyi nyes pa de dag med par 'gyur ba de ltar chos bstan par bya'o snyam ste/_rab 'byor de ltar byang chub sems dpa' sems dpa' chen po sems bskyed pa de dag dang ldan la/_thabs mkhas pas shes rab kyi pha rol tu phyin pa la spyod pas rnam par thar pa'i sgo stong 
[\[13a\]]
[\[13a.1\]]pa nyid dang /_mtshan ma med pa dang /_smon pa med pa'i ting nge 'dzin bsgom pa yongs su rdzogs par 'gyur te/_de bzhin gshegs pa'i stobs bcu dang mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa 
[\[13a.2\]{]bcwo [,]bco [}]brgyad dang /_byams pa chen po dang /_snying rje chen po yongs su ma rdzogs shing bla na med pa yang dag par rdzogs pa'i byang chub tu mngon par sangs ma rgyas kyi bar du yang dag pa'i mtha' mngon du mi byed do/_/rab 'byor byang chub sems dpa' sems dpa' chen po pha rol tu 
[\[13a.3\]]phyin pa drug la spyod pa dang /_nang stong pa nyid dang /_dngos po med pa'i ngo bo nyid stong pa nyid kyi bar la spyod pa dang /_dran pa nye bar gzhag pa rnams la spyod pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag 
[\[13a.4\]]dang /_'phags pa'i lam yan lag brgyad pa la spyod pa dang /_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa la spyod pa dang /_rnam par thar pa dang /_mthar gyis gnas pa'i snyoms par 'jug pa dang /_
[\[13a.5\]]stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo la spyod pa dang de bzhin gshegs pa'i stobs bcu dang mi 'jigs pa bzhi dang /_so so yang dag par rig pa bzhi dang /_byams pa chen po dang /_snying 
[\[13a.6\]]rje chen po dang /_sangs rgyas kyi chos ma 'dres [{]bcwo [,]bco [}]brgyad la spyod pa dang /_'dris par byed cing de lta bu'i ye shes mthong ba dang ldan pa'i byang chub sems dpa' sems dpa' chen po ni mngon par 'du bya ba med par ltung ba 'am/_khams gsum pa dang lhan cig gnas 
[\[13a.7\]]pa'i gnas med skabs med de de ni gnas ma yin no/_/rab 'byor byang chub sems dpa' sems dpa' chen po de ltar spyod cing /_byang chub kyi phyogs kyi chos 'di dag la yongs su 'dris par byed pa de dag la ji ltar na byang chub sems dpa' sems dpa' chen po bla na 
[\[13b\]]
[\[13b.1\]]med pa yang dag par rdzogs pa'i byang chub tu mngon par rdzogs par 'tshang rgya bar 'dod pas chos 'di dag la spyad de yongs su 'dris par byas nas/_stong pa nyid dang yang dag pa'i mtha' gang rtogs pas rgyun tu zhugs pa'i 'bras bu 'thob par 'gyur ba dang /_lan cig phyir 
[\[13b.2\]]'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub 'thob par 'gyur ba'i stong pa nyid mngon du mi byed cing yang dag pa'i mtha' mngon du mi byed pa yin/_ji ltar na mtshan ma med pa dang /_smon pa med pa dang /_mngon par 'du bya 
[\[13b.3\]]ba med pa dang /_skye ba med pa dang /_dngos po med pa mngon par 'du mi byed la/_shes rab kyi pha rol du phyin pa yang bsgom pa yin zhes dri bar bya'o/_/rab 'byor gal te byang chub sems dpa' sems dpa' chen po de la byang chub sems dpa' gzhan dag gis de skad 
[\[13b.4\]]du dris na de la lan ldon zhing des stong pa nyid yid la bya'o/_/des mtshan ma med pa dang /_smon pa med pa dang /_mngon par 'du bya ba med pa dang /_skye ba med pa dang /_'gag pa med pa dang /_dngos po med pa yid la bya'o zhes zer na/_rab 'byor byang chub sems dpa' 
[\[13b.5\]]sems dpa' chen po de dag gis/_byang chub sems dpa' sems dpa' chen po 'di ni sangs rgyas bcom ldan 'das de dag gis bla na med pa yang dag par rdzogs pa'i byang chub tu lung bstan pa yin no zhes bya bar rig par bya'o/_/de ci'i phyir zhe na/_de ni 'di 
[\[13b.6\]]ltar phyir mi ldog pa'i byang chub sems dpa' sems dpa' chen po'i yongs su 'dris par bya ba de brjod do/_/de lung bstan to/_/de rab tu 'byed do/_/rab 'byor gal te byang chub sems dpa' sems dpa' chen po de la de skad du dris na/_'di skad du ston 
[\[13b.7\]]cing /_des stong pa nyid la yongs su 'dris par mi bya'o/_/des mtshan ma med pa dang /_smon pa med pa dang /_mngon par 'du bya ba med pa dang /_skye ba med pa dang /_dngos po med pa la yongs su 'dris par mi bya'o/_/des byang chub kyi phyogs kyi chos rnams la yongs 
[\[14a\]]
[\[14a.1\]]su 'dris par mi bya'o zhes zer na/_rab 'byor byang chub sems dpa' sems dpa' chen po de dag gis/_byang chub sems dpa' sems dpa' chen po 'di ni sangs rgyas bcom ldan 'das de dag gis bla na med pa yang dag par rdzogs pa'i 
[\[14a.2\]]byang chub tu lung bstan pa ma yin no zhes bya bar rig par bya'o/_/de ci'i phyir zhe na/_de ni 'di ltar phyir mi ldog pa'i byang chub sems dpa' sems dpa' chen po'i yongs su 'dris par bya ba de mi rjod cing lung mi ston la rab tu mi 'byed pa'i phyir te/_phyir mi ldog pa'i byang 
[\[14a.3\]]chub sems dpa' sems dpa' chen po'i chos gang yin pa de ni mi rjod pa dang /_lung mi ston pa dang /_rab tu mi 'byed pa ni byang chub sems dpa' sems dpa' chen po de dag gis/_byang chub sems dpa' sems dpa' chen po 'di ni yongs su 'dris par byas nas/_
[\[14a.4\]]phyir mi ldog pa'i byang chub sems dpa' sems dpa' chen pos phyir mi ldog pa'i sa non pa ltar srabs pa'i sa non pa ma yin no zhes bya bar rig par bya'o/_/gsol pa/_bcom ldan 'das gang gis slar mi ldog par 'gyur ba'i rnam grangs de lta bu mchis sam/_/
[\[14a.5\]]bcom ldan 'das kyis bka' stsal pa/_rab 'byor de ni yod do/_/gal te byang chub sems dpa' sems dpa' chen pos/_pha rol du phyin pa drug thos kyang rung /_ma thos kyang rung ste/_phyir mi ldog pa'i byang chub sems dpa' sems dpa' chen po ji lta ba bzhin du 
[\[14a.6\]]lan glon pa'o/_/gsol pa/_bcom ldan 'das de'i slad du byang chub tu spyod pa ni mang ste/_phyir mi ldog pa'i byang chub sems dpa' sems dpa' chen po yongs su sbyang ba'i sa 'am/_yongs su sbyang ba ma lags pa'i sa la gnas pa bzhin du lan 'debs pa ni 
[\[14a.7\]]nyung ngo /_/bcom ldan 'das kyis bka' stsal pa/_rab 'byor de de bzhin no/_/de de bzhin te/_de ci'i phyir zhe na/_rab 'byor de ni 'di ltar byang chub sems dpa' sems dpa' chen po gang phyir mi ldog pa'i ye shes kyi sar lung bstan pa de dag ni nyung ste/_gang lung 
[\[14b\]]
[\[14b.1\]]bstan pa de dag ni rnam pa de bzhin du lan glon te/_gang rnam pa de ltar lan glon pa de dag ni dge ba'i rtsa ba bskyed par rig par bya'o/_/rab 'byor byang chub sems dpa' sems dpa' chen po de dang de dag ni lha dang mi dang lha ma yin du bcas pa'i 'jig rten gyis mi 'phrogs 
[\[14b.2\]]pa yin no/_/shes rab kyi pha rol tu phyin pa stong phrag nyi shu lnga pa las/_le'u bzhi bcu rtsa bzhi pa'o//_//de nas yang bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 
[\[14b.3\]]gal te byang chub sems dpa' sems dpa' chen po rmi lam na yang nyan thos kyi sa 'am/_rang sangs rgyas kyi sa 'am/_khams gsum pa la 'dod sems mi skyed/_legs pa'i sems mi skyed cing /_chos thams cad rmi lam dang 'dra ba nyid du lta/_sgra brnyan dang 
[\[14b.4\]]'dra ba dang /_gzugs brnyan dang 'dra ba dang /_smig rgyu dang 'dra ba dang /_sprul pa dang 'dra ba nyid du lta la mngon du mi byed na/_rab 'byor 'di ni phyir mi ldog pa'i byang chub sems dpa' sems dpa' chen po'i phyir mi ldog pa'i mtshan nyid du rig par bya'o/_/rab 'byor 
[\[14b.5\]]gzhan yang gal te byang chub sems dpa' sems dpa' chen pos rmi lam na yang de bzhin gshegs pa dgra bcom pa yang dag par rdzogs pa'i sangs rgyas zhabs 'bring brgya phrag du ma dang /_zhabs 'bring stong phrag du ma dang /_zhabs 'bring brgya stong phrag du ma dang /_zhabs 'bring 
[\[14b.6\]]bye ba phrag du ma dang /_zhabs 'bring bye ba brgya phrag du ma dang /_zhabs 'bring bye ba stong phrag du ma dang /_zhabs 'bring bye ba brgya stong phrag du ma dang /_zhabs 'bring bye ba khrag khrig brgya stong phrag du ma mnga' ba/_dge slong dang dge slong ma dang /_dge bsnyen dang /_dge bsnyen ma 
[\[14b.7\]]dang /_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po mang pos kun nas bskor cing mdun du byas te chos ston pa mthong la/_des chos de thos nas/_chos de'i don shes par bya'o zhes chos dang /_
[\[15a\]]
[\[15a.1\]]gnyer ba'i chos la zhugs shing gnas pa dang /_'thun par zhugs te gnyer ba'i chos la spyod pa mthong na/_rab 'byor 'di yang phyir mi ldog pa'i byang chub sems dpa' sems dpa' chen po'i phyir mi ldog pa'i mtshan nyid du rig par 
[\[15a.2\]]bya'o/_/rab 'byor gzhan yang byang chub sems dpa' sems dpa' chen pos rmi lam na yang /_de bzhin gshegs pa dgra bcom pa yang dag par rdzogs pa'i sangs rgyas nam mkha' la 'phags shing /_dge slong gi dge 'dun la chos ston pa mi chen po'i 
[\[15a.3\]]mtshan sum cu rtsa gnyis dang ldan pa/_'od 'dom gang ba mnga' ba/_rdzu 'phrul dang cho 'phrul mang po ston pa/_sprul pa mang po sprul pa mdzad cing /_sprul pa de dag kyang 'jig rten gyi khams gzhan dag tu sangs rgyas kyi bya ba byed pa mthong na/_rab 'byor 
[\[15a.4\]]'di yang phyir mi ldog pa'i byang chub sems dpa' sems dpa' chen po'i phyir mi ldog pa'i mtshan nyid du rig par bya'o/_/rab 'byor gzhan yang gal te byang chub sems dpa' sems dpa' chen pos rmi lam na yang grong bcom pa 'am/_grong khyer bcom pa 'am/_
[\[15a.5\]]me thar pa 'am/_gcan zan khro bo mthong ngam/_de ma yin pa'i gcan zan gtum po'i rnam pa mthong ngam/_mgo bcad par gyur pa mthong ngam/_de ma yin pa'i 'jigs shing mi bzad pa dang sngang bar 'gyur ba mthong ngam/_sdug bsngal ba dang /_yid mi bde ba 
[\[15a.6\]]dang /_'khrug pa mthong ngam/_bkres pa dang /_skom pa mthong ngam/_pha shi ba 'am/_ma shi ba 'am/_phu nu shi ba 'am/_bu sring shi ba 'am/_grogs po 'am/_gnyen bshes shi ba mthong na/_mya ngan dang 'jigs shing mi bzad pa dang /_sngang bar mi 'gyur la/_rmi lam de 
[\[15a.7\]]rmis pa'i 'og tu sad nas kyang 'di snyam ste/_kye ma khams gsum pa 'di dag kun kyang rmi lam lta bu ste/_bdag gis kyang bla na med pa yang dag par rdzogs pa'i byang chub tu mngon par rdzogs par sangs rgyas nas/_khams gsum pa'i chos thams cad rmi lam lta 
[\[15b\]]
[\[15b.1\]]bur bstan par bya'o snyam na/_rab 'byor 'di yang phyir mi ldog pa'i byang chub sems dpa' sems dpa' chen po'i phyir mi ldog pa'i mtshan nyid du rig par bya'o/_/rab 'byor gzhan yang ji ltar phyir mi ldog pa'i byang chub sems dpa' sems dpa' chen po bla na med 
[\[15b.2\]]pa yang dag par rdzogs pa'i byang chub tu mngon par rdzogs par sangs rgyas nas/_de'i sangs rgyas kyi zhing na ngan song gsum po thams cad du thams cad/_rnam pa thams cad du thams cad med par 'gyur bar rig par bya zhe na/_gal te byang chub sems dpa' 
[\[15b.3\]]sems dpa' chen pos rmi lam du sems can dmyal ba pa'i sems can mthong ngam/_byol song gi skye gnas pa'i sems can nam/_gshin rje'i 'jig rten pa'i sems can mthong na/_'di lta bu'i dran pa 'thob cing dran pa thob nas kyang 'di snyam du bdag 
[\[15b.4\]]bla na med pa yang dag par rdzogs pa'i byang chub tu mngon par rdzogs par sangs rgyas nas/_sangs rgyas kyi zhing de na ngan song gsum po thams cad du thams cad rnam pa thams cad du thams cad med par 'gyur ba de ltar spyod do/_/de ci'i phyir zhe na/_de ni 
[\[15b.5\]]'di ltar rmi lam gang yin pa dang /_rmi lam gyi mtha' gang yin pa de la gnyis su med de gnyis su byar med do snyam na/_rab 'byor 'di yang phyir mi ldog pa'i byang chub sems dpa' sems dpa' chen po'i phyir mi ldog pa'i mtshan nyid du rig par bya'o/_/rab 'byor 
[\[15b.6\]]gzhan yang gal te byang chub sems dpa' sems dpa' chen pos rmi lam 'am sad pa'i tshe/_grong khyer tshig par gyur na 'di snyam du bdag gis rmi lam 'am sad pa'i tshe/_rnam pa gang dang tshul gang dang /_mtshan ma gang dag mthong ba'i rnam pa dang /_tshul 
[\[15b.7\]]dang mtshan ma de dag dang ldan pa'i byang chub sems dpa' sems dpa' chen po phyir mi ldog par rig par bya ba'i rnam pa de dag dang /_tshul de dag dang mtshan ma de dag gal te bdag la yod na/_bden pa de dag dang /_bden pa'i tshig 'dis grong khyer mes thar pa 'di zhi 
[\[16a\]]
[\[16a.1\]]bar gyur cig_/bsil bar gyur cig_/med par gyur cig snyam du sems la/_gal te zhi ba dang /_bsil ba dang /_med par gyur na rab 'byor byang chub sems dpa' sems dpa' chen po de ni bla na med pa yang dag par rdzogs pa'i byang chub 
[\[16a.2\]]las phyir mi ldog par lung bstan par rig par bya'o/_/rab 'byor gal te yang me'i phung po bden pa'i tshig de las gal te khyim nas khyim du tshig srang nas srang du tshig ste/_khyim la la ni tshig_/khyim la la ni ma tshig_/srang la la ni tshig_/srang la la ni ma tshig na/_/
[\[16a.3\]]rab 'byor byang chub sems dpa' sems dpa' chen po des/_sems can 'di dag gi khyim la la ni tshig_/khyim la la ni ma tshig pa las na/_sems can 'di dag gis chos spong ba'i las byas pas de dag gi las tshe 'di la rnam par smin te de dag chos la skur ba 
[\[16a.4\]]de nyid kyis las kyi lhag ma yang rnam par smin par 'gyur ro zhes bya bar rig par bya ste/_rab 'byor 'di ni phyir mi ldog pa'i byang chub sems dpa' sems dpa' chen po'i rgyu dang rkyen te/_rgyu de dag dang /_rkyen de dag gis phyir mi ldog pa'i byang chub sems dpa' sems 
[\[16a.5\]]dpa' chen por rig par bya'o/_/rab 'byor gzhan yang rnam pa gang dang /_tshul gang dang /_mtshan ma gang gis phyir mi ldog pa'i byang chub sems dpa' sems dpa' chen por rig par bya ba'i rnam pa de dag dang /_tshul de dag dang /_mtshan ma de dag bstan par bya'o/_/rab 
[\[16a.6\]]'byor gal te bud med dam/_skyes pa la la zhig mi ma yin pas byin gyis brlabs na/_de la byang chub sems dpa' sems dpa' chen pos 'di snyam du gal te/_bdag sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis/_
[\[16a.7\]]bla na med pa yang dag par rdzogs pa'i byang chub tu lung bstan te/_bdag gis bsam pa yongs su dag cing /_bdag bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod la/_bdag bla na med pa yang dag par rdzogs pa'i byang chub tu 
[\[16b\]]
[\[16b.1\]]mngon par rdzogs par 'tshang rgya bar 'gyur zhing /_bdag bla na med pa yang dag par rdzogs pa'i byang chub tu yid la byed pa yongs su dag ste/_bdag la nyan thos kyi sems med/_bdag la rang sangs rgyas kyi sems med la/_nyan thos dang /_rang sangs rgyas kyi sems 
[\[16b.2\]]med pas/_bdag bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur zhing /_bdag bla na med pa yang dag par rdzogs pa'i byang chub tu mngon par rdzogs par 'tshang rgya bar mi 'gyur ba ma yin gyi/_bdag gdon mi za bar 
[\[16b.3\]]bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur te/_'jig rten gyi khams grangs med tshad med pa dag na/_sangs rgyas bcom ldan 'das ji snyed cig bzhugs shing 'tsho skyong ba dang /_chos ston pa'i de bzhin gshegs 
[\[16b.4\]]pa dgra bcom pa yang dag par rdzogs pa'i sangs rgyas de dag gis ni gang ci yang ma mkhyen pa 'am/_ma gzigs pa 'am/_thugs su ma chud pa 'am/_mngon du ma mdzad pa 'am/_mngon par rdzogs par sangs ma rgyas pa gang yang med de/_sangs rgyas bcom ldan 'das de dag 
[\[16b.5\]]gis bdag bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur zhes bya bar bdag gi bsam pa thugs su chud ce na/_bden pa de dang /_bden pa'i tshig des skyes pa 'am/_bud med 'di mi ma yin pa gang gis bzung ba 'am/_
[\[16b.6\]]gtses par gyur pa'i mi ma yin pa'i de gud du 'gro bar gyur cig ces bsams te smras na/_rab 'byor gal te byang chub sems dpa' sems dpa' chen pos de skad du brjod pas/_mi ma yin pa de gud du ma song na/_rab 'byor byang chub sems dpa' sems dpa' 
[\[16b.7\]]chen po de ni sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis bla na med pa yang dag par rdzogs pa'i byang chub tu lung ma bstan par rig par bya'o/_/rab 'byor gal te byang chub sems dpa' sems dpa' chen pos de skad 
[\[17a\]]
[\[17a.1\]]ces brjod pas/_mi ma yin pa de gud du song na/_rab 'byor byang chub sems dpa' sems dpa' chen po de ni sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis bla na med pa yang dag par rdzogs 
[\[17a.2\]]pa'i byang chub tu lung bstan par rig par bya ste/_rab 'byor rnam pa de dag dang /_tshul de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/_/rab 'byor gzhan yang byang chub sems dpa' sems 
[\[17a.3\]]dpa' chen po pha rol du phyin pa drug la ma spyad pa/_thabs mkhas pa dang mi ldan pa/_dran pa nye bar gzhag pa rnams dang /_yang dag par spong ba dang /_rdzu 'phrul gyi rkang pa dang /_dbang po dang stobs dang /_byang chub kyi yan lag dang /_'phags pa'i lam yan lag 
[\[17a.4\]]brgyad pa dang /_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang mtshan ma med pa dang /_smon pa med pa la ma 
[\[17a.5\]]spyad pa/_byang chub sems dpa'i skyon med par ma chud pa'i bden pa'i byin gyis brlabs la bdud sdig to can nye bar 'ongs te/_rab 'byor gal te byang chub sems dpa' sems dpa' chen po bden pa'i byin gyi rlabs byed cing bden pa dang bden pa'i tshig gang gis 
[\[17a.6\]]bdag sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis bla na med pa yang dag par rdzogs pa'i byang chub tu lung bstan pa'i bden pa dang /_bden pa'i tshig des mi ma yin pa de gud du 'gro bar gyur cig ces brjod pa las/_
[\[17a.7\]]bdud sdig to can de mi ma yin par gyur pa de ci nas kyang gud du 'gro bar bya ba'i phyir nan tan du byed de/_de ci'i phyir zhe na/_de ni 'di ltar bdud sdig to can ni mi ma yin pa de bas ches mthu dang ldan zhing /_ches gzi brjid dang ldan pas de'i phyir bdud sdig to can de yi byin gyis 
[\[17b\]]
[\[17b.1\]]rlabs kyis mi ma yin pa de gud du song bar gyur pa la/_byang chub sems dpa' sems dpa' chen po de 'di snyam ste/_de ltar bdag gi mthus mi ma yin pa de gud du song ngo snyam nas bdud kyi mthus mi ma yin pa de gud du song bar ni ma shes te/_de de'i rgyus byang chub sems 
[\[17b.2\]]dpa' sems dpa' chen po gzhan dag la brnyas pa dang /_'phya ba dang /_thing slad byed cing smod la khyad du gsod cing bdag ni sngon gyi de bzhin gshegs pa dgra bcom pa yang dag par rdzogs pa'i sangs rgyas de dag gis bla na med pa yang dag par rdzogs pa'i byang chub 
[\[17b.3\]]tu lung bstan pa yin gyi/_'di dag gzhan ni bla na med pa yang dag par rdzogs pa'i byang chub tu lung ma bstan to zhes nas de de tsam gyis nga rgyal 'phel bar byed pa dang /_nga rgyal skyed cing rnam pa thams cad mkhyen pa nyid ring du byed/_bla na med pa yang dag par rdzogs 
[\[17b.4\]]pa'i sangs rgyas kyi ye shes ring du byed na/_de ltar thabs mi mkhas pa'i byang chub sems dpa' de ni de tsam gyis lhag pa'i nga rgyal skyed pas des sa gnyis por 'gro bar rig par bya ste/_'di ltar nyan thos kyi sa 'am/_rang sangs rgyas kyi sa'o/_/de ltar bden 
[\[17b.5\]]pa'i byin gyi rlabs kyis byang chub sems dpa' sems dpa' chen po de'i bdud kyi las 'byung ste de la de dge ba'i bshes gnyen la mi snyen mi sten cing mi 'grogs la bsnyen bkur mi byed na de nyid du bdud kyis bcings pa de dam por byed pa yin no/_/de ci'i phyir zhe na/_
[\[17b.6\]]de ni pha rol du phyin pa drug la ma spyad pa dang /_thabs mkhas pas yongs su ma bzung ba'i phyir te/_rab 'byor de lta bu yang byang chub sems dpa' sems dpa' chen pos bdud kyi las su rig par bya'o//_//shes rab kyi pha rol tu phyin pa 
[\[17b.7\]]stong phrag nyi shu lnga pa/_bam po lnga bcu bzhi pa/_rab 'byor ji ltar na byang chub sems dpa' sems dpa' chen po pha rol tu phyin pa drug la ma spyad pa/_byang chub kyi phyogs kyi chos sum cu rtsa bdun la ma spyad pa/_rnam par thar pa'i sgo gsum 
[\[18a\]]
[\[18a.1\]]la ma spyad pa/_skyon med par ma chud pa'i drung du bdud sdig to can ming gi byin gyi rlabs kyis nye bar 'ong ba yin zhe na/_rab 'byor 'di la bdud sdig to can cha byad gang yang rung bas nye bar 'ongs shing /_byang chub sems dpa' sems dpa' 
[\[18a.2\]]chen po la 'di skad du/_rigs kyi bu khyod ni de bzhin gshegs pa dgra bcom pa yang dag par rdzogs pa'i sangs rgyas kyis bla na med pa yang dag par rdzogs pa'i byang chub tu lung bstan pa ste/_khyod kyi ming ni 'di zhes bya'o/_/khyod kyi pha'i ming ni 'di zhes bya'o/_/
[\[18a.3\]]khyod kyi ma'i ming ni 'di zhes bya'o/_/khyod kyi phu nu'i ming ni 'di zhes bya'o/_/khyod kyi bu sring gi ming ni 'di zhes bya'o/_/khyod kyi mdza' bo dang /_blon po dang /_gnyen bshes kyi ming ni 'di'o zhes bya ba nas/_pha ma'i rabs bdun nye bar ston cing /_khyod ni yul che ge mo zhig dang /_
[\[18a.4\]]grong khyer che ge mo zhig dang /_yul che ge mo zhig dang /_phyogs che ge mo zhig nas/_yul che ge mo zhig tu skyes so/_/grong khyer che ge mo zhig dang /_grong rdal che ge mo zhig tu skyes so/_/gal te de ngang gis 'jam pa zhig yin na/_de de la 'di skad du khyod ni sngon yang 'di bzhin du 'jam 
[\[18a.5\]]par gyur to zhes zer/_gal te rno ba zhig yin na/_de de la 'di skad du khyod ni sngon yang 'di bzhin du rno bar gyur to zhes zer/_gal te dgon pa pa zhig yin na/_de de la 'di skad du khyod ni sngon yang dgon pa par gyur to zhes zer/_gal te bsod snyoms pa zhig yin nam/_gal 
[\[18a.6\]]te phyag dar khrod pa zhig yin nam/_gal te bsod snyoms phyis mi len pa zhig yin nam/_gal te stan gcig pa zhig yin nam/_gal te ci thob pa'i bsod snyoms pa zhig yin nam/_gal te dur khrod pa zhig yin nam/_gal te bla gab med pa zhig yin nam/_gal te 
[\[18a.7\]]shing drung pa zhig yin nam/_gal te tsog pu pa zhig yin nam/_gal te gzhi ji bzhin pa zhig yin nam/_gal te chos gos gsum pa zhig yin nam/_gal te 'dod pa chung ba zhig yin nam/_gal te chog shes pa zhig yin nam/_gal te dben pa zhig yin nam/_
[\[18b\]]
[\[18b.1\]]gal te rkang pa bsku ba dang bral ba zhig yin nam/_gal te smra ba nyung ba zhig yin na/_de de la 'di skad du khyod ni sngon yang smra ba nyung bar gyur to zhes zer/_gal te 'thab pa nyung ba zhig yin na/_de de la 'di skad du khyod ni sngon yang 'thab pa nyung bar gyur to zhes zer te/_de ci'i 
[\[18b.2\]]phyir zhe na/_de ni 'di ltar khyod la rnam pa 'di lta bu'i sbyangs pa'i yon tan dag yod pa las na/_gdon mi za bar sngon yang sbyangs pa'i yon tan dang /_sdom pa 'di dag dang ldan par ma gyur mi srid do zhes zer ba la/_de de ltar sngon gyi ming dang rus bstan pa dang /_da ltar byung ba'i sbyangs 
[\[18b.3\]]pa'i yon tan dang /_sdom pa bstan pas/_rlom sems skyed pas de ltar bdud sdig to can de'i drung du nye bar 'ongs shing /_'di skad du rigs kyi bu khyod ni de bzhin gshegs pa dgra bcom pa yang dag par rdzogs pa'i sangs rgyas kyis khyod la yon tan yod pa ci 'dra 
[\[18b.4\]]ba bzhin du bla na med pa yang dag par rdzogs pa'i byang chub las phyir mi ldog par lung bstan to zhes zer zhing /_yang na dge slong gi cha byad du nye bar 'ong /_yang na dge slong ma'i cha byad du nye bar 'ong /_yang na khyim bdag gi cha byad du nye bar 'ong /_yang na ma'i cha byad du nye bar 'ong /_yang na pha'i cha byad 
[\[18b.5\]]du nye bar 'ong zhing /_'di skad du rigs kyi bu khyod ni de bzhin gshegs pa dgra bcom pa yang dag par rdzogs pa'i sangs rgyas kyis bla na med pa yang dag par rdzogs pa'i byang chub tu lung bstan to/_/de ci'i phyir zhe na/_de ni 'di ltar khyod la phyir mi ldog pa'i byang 
[\[18b.6\]]chub sems dpa' sems dpa' chen po rnams kyi yon tan gang ji snyed pa de dag yod do zhes zer la/_rab 'byor ngas phyir mi ldog pa'i byang chub sems dpa' sems dpa' chen po rnams kyi rnam pa dang /_tshul dang /_mtshan ma gang bshad pa de dag byang chub sems 
[\[18b.7\]]dpa' sems dpa' chen po de la med na/_rab 'byor de la byang chub sems dpa' gzhan gyis byang chub sems dpa' sems dpa' chen po 'di ni bdud kyi byin gyis brlabs pa yin no zhes bya bar rig par bya'o/_/de ci'i phyir zhe na/_rab 'byor de ni 'di ltar gang 
[\[19a\]]
[\[19a.1\]]phyir mi ldog pa'i byang chub sems dpa' sems dpa' chen po'i rnam pa dang /_tshul dang /_mtshan ma de dag kyang med la ming bstan pa des kyang byang chub sems dpa' sems dpa' chen po gzhan la brnyas pa dang /_'phya ba dang /_smod pa byed 
[\[19a.2\]]cing khyad du gsod la smod na/_rab 'byor 'di yang byang chub sems dpa' sems dpa' chen pos ming gi byin gyi rlabs kyis bdud kyi las su rig par bya'o/_/rab 'byor gzhan yang byang chub sems dpa' sems dpa' chen pos ming gi byin gyi rlabs kyis bdud 
[\[19a.3\]]kyi las su rig par bya ste/_de ci'i phyir zhe na/_rab 'byor de ni 'di ltar byang chub sems dpa' sems dpa' chen po pha rol du phyin pa drug la ma spyad pas/_phung po'i bdud mi shes te/_gzugs mi shes tshor ba dang 'du shes dang 'du byed dang rnam par shes pa 
[\[19a.4\]]mi shes pas/_de la bdud sdig to can ming gi byin gyi rlabs kyis lung ston cing /_khyod bla na med pa yang dag par rdzogs pa'i byang chub tu mngon par rdzogs par sangs rgyas nas ming 'di zhes bya bar 'gyur ro zhes byang chub sems dpa' sems dpa' chen pos 
[\[19a.5\]]ming gang bsams pa dang /_dpyad pa de nyid rjod de/_de la byang chub sems dpa' shes rab 'chal pa'i ngang tshul can thabs la mi mkhas pa de 'di snyam ste/_bdag gis ming gang yin gyis rnam par brtags te/_bsams pa dang /_rjes su dpyad pa de nyid 
[\[19a.6\]]bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i ming du 'gyur ro snyam ste/_ji lta ji ltar bdud sdig to can nam/_bdud kyi ris kyi lha 'am/_bdud kyi byin gyis brlabs pa'i dge slong dag ston pa/_de lta de ltar 
[\[19a.7\]]sems shing /_ji ltar bdag gis sems bskyed pa dang /_bdag gi ming ji lta ba bzhin du dge slong 'dis bstan te/_ming dang /_ming du mthun gyis/_bdag ni de bzhin gshegs pa dgra bcom pa yang dag par rdzogs pa'i sangs rgyas kyis bla na med pa yang dag 
[\[19b\]]
[\[19b.1\]]par rdzogs pa'i byang chub tu lung bstan to snyam nas/_rab 'byor byang chub sems dpa' de la gang ngas phyir mi ldog pa'i byang chub sems dpa' sems dpa' chen po'i rnam pa dang /_tshul dang /_mtshan mar bshad pa de dag kyang med la/_ming de dang /_lung bstan par brjod pa des 
[\[19b.2\]]kyang /_byang chub sems dpa' sems dpa' chen po gzhan dag la khyad du gsod na/_de rlom sems des bla na med pa yang dag par rdzogs pa'i byang chub las ring du 'gyur ro/_/de ltar thabs mkhas pa dang mi ldan la/_shes rab kyi pha rol du phyin pa dang bral zhing /_
[\[19b.3\]]dge ba'i bshes gnyen dang bral te/_sdig pa'i grogs pos yongs su bzung ba de'i sa ni gnyis su rig par bya ste/_'di ltar nyan thos kyi sa'am/_rang sangs rgyas kyi sa'o/_/yang dang yang shin du yun ring por 'khor zhing 'phyan 'phyan nas/_dge ba'i 
[\[19b.4\]]bshes gnyen la bsnyen pa dang /_bsten pa dang /_rim gro byas nas/_shes rab kyi pha rol du phyin pa 'di nyid la brten te/_bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/_/rab 'byor gal te yang byang chub 
[\[19b.5\]]sems dpas yang dang yang du dge ba'i bshes gnyen blta ba dang /_bsnyen bkur bar ma gyur la/_lus thob pa des sems bskyed pa snga ma dag mi smod mi 'chags na/_de ni sa gnyis su 'gro bar rig par bya ste/_'di ltar nyan thos kyi sa 'am/_rang sangs rgyas kyi 
[\[19b.6\]]sa'o/_/'di lta ste dper na/_dge slong nyan thos kyi theg pa pas ltung ba'i rtsa ba bzhi las ltung ba gang yang rung ba gcig byas na dge sbyangs ma yin/_shAkya'i bu ma yin par 'gyur te/_de ni lus de nyid kyis dge sbyong gi 'bras bu bzhi las dge sbyong gi 'bras bu gang 
[\[19b.7\]]yang rung ba la la thob par 'gyur ba'i skal ba med do/_/rab 'byor de bzhin du byang chub sems dpa' sems dpa' chen po gang ming bstan pa tsam gyis rlom sems dang ldan pa'i sems bskyed cing /_ming tsam brjod pa des/_byang chub sems dpa' gzhan dag la brnyas 
[\[20a\]]
[\[20a.1\]]pa dang /_'phya ba dang /_khyad du gsod pa'i sems bskyed pa de ni de bas kyang shin du lci ba ste/_sems bskyed pa de ni des de bas kyang shin du lci bar rig par bya'o/_/rab 'byor de ltar ming bstan pas bdud kyi las shin du phra ba de lta bu dag skye bar 
[\[20a.2\]]'gyur ro/_/rab 'byor ltung ba'i rtsa ba bzhi po lta zhog gi_/byang chub sems dpa'i ming bstan pa tsam gyis rlom sems dang ldan pa'i sems bskyed pa skyes pa de ni/_mtshams med pa lnga bas kyang shin du lci ba ste/_sems bskyed pa de ni de bas kyang shin du 
[\[20a.3\]]lci bar rig par bya'o/_/rab 'byor gzhan yang bdud sdig to can dben pa'i yon tan ston cing /_byang chub sems dpa' sems dpa' chen po'i drung du nye bar 'ongs te/_'di skad du de bzhin gshegs pa ni dben pa'i yon tan gsung pa'o zhes zer te/_rab 'byor 
[\[20a.4\]]ngas ni 'di lta ste/_byang chub sems dpa' sems dpa' chen po'i dgon pa 'am/_nags 'dab 'am/_bas mtha'i gnas dben par ma bshad do/_/gsol pa/_bcom ldan 'das gal te de ltar dgon pa dang /_nags 'dab dang /_bas mtha'i gnas dben pa ma 
[\[20a.5\]]lags na/_byang chub sems dpa' sems dpa' chen po'i dben pa gzhan ni gang zhig mchis/_bcom ldan 'das byang chub sems dpa' sems dpa' chen po'i dben pa gzhan ni ji lta bu zhig mchis/_bcom ldan 'das kyis bka' stsal pa/_rab 'byor 
[\[20a.6\]]gal te byang chub sems dpa' sems dpa' chen po nyan thos dang /_rang sangs rgyas dang ldan pa'i yid la bya bas dben na/_dgon pa dang /_nags 'dab dang /_bas mtha'i gnas na rnam par spyod pa yin te/_rab 'byor 'di ni dben pa ste/_byang chub sems 
[\[20a.7\]]dpa' sems dpa' chen po rnams la ngas gnang ba'o/_/gal te dben pa 'dis nyin mtshan du rnam par spyod na/_byang chub sems dpa' sems dpa' chen po de ni 'di lta ste/_byang chub sems dpa'i dben pas dben par rnam par spyod pa yin no/_/byang chub 
[\[20b\]]
[\[20b.1\]]sems dpa' sems dpa' chen po dgon pa dang /_nags 'dab dang /_bas mtha'i gnas na rnam par spyod kyang /_nyan thos dang rang sangs rgyas dang ldan pa'i yid la bya ba dang 'dres par rnam par spyod na/_byang chub sems dpa' sems dpa' chen po de ni mi dben par 
[\[20b.2\]]rnam par spyod pa yin no/_/gal te grong na spyod kyang nyan thos dang /_rang sangs rgyas kyi yid la bya ba dang ma 'dres na/_byang chub sems dpa' sems dpa' chen po de ni dben par rnam par spyod pa yin no/_/rab 'byor byang chub sems dpa' sems dpa' chen po rnams la 
[\[20b.3\]]dben pa'i rnam pa de lta bu ngas gnang ba las dris shing /_bdud sdig to can de la dgon pa dang /_nags 'dab dang /_bas mtha'i gnas su rnam par spyod cig ces dben pa ston te/_de dben pa des 'du 'dzir gyur cing /_nyan thos dang /_rang sangs rgyas kyi sa dang ldan pa'i 
[\[20b.4\]]yid la bya ba dang 'dres pas/_shes rab kyi pha rol du phyin pa la brtson pa ma yin te/_rnam pa thams cad mkhyen pa nyid yongs su rdzogs par mi 'gyur ro/_/de de ltar rnam par spyod pa des/_rnam par spyod cing yid la bya ba yongs su ma dag pas/_byang chub sems dpa' 
[\[20b.5\]]sems dpa' chen po gzhan gyi grong 'dab na rnam par spyod cing /_yid la bya ba yongs su dag pa dang ldan pa/_nyan thos kyi sems dang ma 'dres pa/_rang sangs rgyas kyi sems dang ma 'dres pa de ma yin pa'i sdig pa'i sems gzhan dang ma 'dres pa/_bsam gtan dang /_rnam par 
[\[20b.6\]]thar pa dang /_ting nge 'dzin dang snyoms par 'jug pa dang /_mngon par shes pa yongs su rdzogs par gyur pa dag la brnyas pa'i sems bskyed de/_thabs mi mkhas pa'i byang chub sems dpa' de bas dgon pa sbrul dang /[ {]ri dgas [,]ri dwags [}]dang /_bya yod pa/_rkun po dang /_sme sha can 
[\[20b.7\]]yod pa/_gcan zan mche ba can dang /_srin po rgyu ba/_dpag tshad brgya tsam du 'phags pa de lta bu'i nang na 'dug cing /_lo gcig gam/_lo brgya 'am/_lo stong ngam/_lo brgya phrag stong ngam/_lo bye 'am/_lo bye ba phrag brgya 'am/_lo bye ba phrag stong ngam/_lo bye ba 
[\[21a\]]
[\[21a.1\]]brgya phrag stong ngam/_lo bye ba khrag khrig brgya phrag stong ngam/_de bas kyang lhag par gnas su zin kyang /_dben pa gang gis byang chub sems dpa' sems dpa' chen po lhag pa'i bsam pa la yang dag par gnas shing /_rnam par spyod pa de lta bu'i 
[\[21a.2\]]dben pa shes par mi 'gyur te/_byang chub sems dpa' sems dpa' chen po de ni nyan thos dang /_rang sangs rgyas dang ldan pa'i yid la bya ba mang po dang 'dres pa nyid du rnam par spyod par 'gyur te/_dben pa de la yang dag par ma rtses par gnas shing chags pa dang /_zhen cing 
[\[21a.3\]]mngon par zhen pa de tsam gyis ni nga'i sems rangs par mi 'gyur te/_ngas byang chub sems dpa' sems dpa' chen po rnams la dben pa gang bshad pa'i dben pa de dang mi ldan pas/_dben pa de la mi gnas so/_/de ci'i phyir zhe na/_de ni 'di ltar dben pa de dang bral ba'i phyir te/_
[\[21a.4\]]de ltar de'i drung du bdud sdig to can nye bar 'ongs shing /_steng gi bar snang la gnas te/_'di skad du rigs kyi bu legs so legs so/_/'di ni de bzhin gshegs pas bstan pa'i dben pa ma nor ba yin gyis/_khyod dben pa 'di nyid kyis rnam par spyod cig_/des khyod 
[\[21a.5\]]myur du bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro zhes zer te/_de'i rgyus de dben pa de bas kyang dben pa de gces par 'dzin cing phyir grong 'dab tu 'ongs nas/_dge slong byang chub sems dpa'i theg pa pa/_sems dang yid 
[\[21a.6\]]la bya ba yongs su dag pa/_nges pa dge ba'i chos dang ldan pa gzhan dag la/_tshe dang ldan pa 'di dag ni 'du 'dzi'i rnam par spyod pas rnam par spyod do zhes khyad du gsod cing byang chub sems dpa' sems dpa' chen po dben par spyod pa de dag la 'du 'dzis rnam par spyod par skyon du gdags pa dang 
[\[21a.7\]]'dres par rnam par spyod par skyon du gdags pas brnyas pa'i sems bskyed do/_/gang 'du 'dzi rnam par spyod pas rnam par spyod pa de dag la ni dben pas rnam par spyod par 'dzin cing de dag la rim gro skyed do/_/gang la rim gro bskyed par bya ba de dag la ni nga rgyal skyed do/_/de ci'i phyir 
[\[21b\]]
[\[21b.1\]]zhe na/_de ni 'di ltar bdag ni mi ma yin pas bskul ba'o/_/mi ma yin pas dran par bya ba'o/_/rnam par spyod pa gang gis bdag spyod pa de ni rnam par spyod pa ma nor ba ste/_grong 'dab na spyod pa lta la su zhig skul bar 'gyur/_grong 'dab na spyod pa lta la su zhig dran par byed par 'gyur 
[\[21b.2\]]zhes nga rgyal skyed de/_de ltar byang chub sems dpa' de byang chub sems dpa'i theg pa pa'i rigs kyi bu gzhan dag la smod pa byed de/_rab 'byor gang zag de ni byang chub sems dpa' gdol bar rig par bya'o/_/byang chub sems dpa' sun 'byin par rig par bya'o/_/byang chub 
[\[21b.3\]]sems dpa'i gzugs brnyan du rig par bya'o/_/de ni lha dang /_mi dang /_lha ma yin du bcas pa'i 'jig rten gyi rkun po ste/_de ni lha dang /_mi dang /_lha ma yin du bcas pa'i 'jig rten gyis dge sbyong gi cha byad can gyi rkun por rig par bya ste/_ngang tshul de lta bu dang ldan 
[\[21b.4\]]pa'i gang zag ni byang chub sems dpa'i theg pa pa'i rigs kyi bu 'am rigs kyi bu mo dag gis bsnyen par mi bya/_bsten par mi bya/_rim gror mi bya'o/_/de ci'i phyir zhe na/_rab 'byor gang zag de lta bu dag ni lhag pa'i nga rgyal can du rig par bya ste/_byang chub sems dpa' 
[\[21b.5\]]sems dpa' chen pos rnam pa thams cad mkhyen pa nyid kyang yongs su ma btang la/_bla na med pa yang dag par rdzogs pa'i byang chub kyang yongs su ma btang na/_byang chub sems dpa' sems dpa' chen po bsam pa thag pas/_bla na med pa yang dag par rdzogs pa'i byang chub 
[\[21b.6\]]tu mngon par rdzogs par 'tshang rgya bar 'dod pa/_sems can thams cad kyi don bya bar 'dod pa des gang zag de lta bu'i ngang tshul can bsnyen par mi bya/_bsten par mi bya/_rim gror mi bya'i rang gi don dang ldan par 'gyur ba la brtson par bya ste/_'khor ba las rtag tu skyo 
[\[21b.7\]]zhing /_'jigs pa'i yid kyis khams gsum dang ma 'dres par spyad par bya'o/_/byang chub sems dpa' gdol pa de la yang byams pa bskyed par bya ste/_de nyid la snying brtse ba'i phyir snying rje bskyed par bya'o/_/dga' ba dang /_btang snyoms bskyed par bya'o/_/des 
[\[22a\]]
[\[22a.1\]]sems 'di ltar bskyed par bya ste/_ci nas kyang bdag gi nyes pa 'di dag thams cad du thams cad med cing mi skye bar 'gyur ba de ltar bya'o/_/gal te skyes na yang myur du spang bar bya'o zhes bslab par bya ste/_rab 'byor 'di ni byang chub sems dpa' 
[\[22a.2\]]sems dpa' chen po rnams kyi rang gi khong du chud pa'i mngon par shes pa'i mthur rig par bya'o/_/rab 'byor gzhan yang byang chub sems dpa' sems dpa' chen po lhag pa'i bsam pas bla na med pa yang dag par rdzogs pa'i byang chub tu mngon par rdzogs par 'tshang rgya bar 
[\[22a.3\]]'dod pas/_dge ba'i bshes gnyen dag la bsnyen par bya'o/_/bsten par bya'o/_/rim gror bya'o/_/gsol pa/_bcom ldan 'das byang chub sems dpa' sems dpa' chen po'i dge ba'i bshes gnyen du rig par bgyi ba de dag gang lags/_bcom ldan 'das kyis 
[\[22a.4\]]bka' stsal pa/_rab 'byor sangs rgyas bcom ldan 'das rnams ni byang chub sems dpa' sems dpa' chen po rnams kyi dge ba'i bshes gnyen du rig par bya'o/_/rab 'byor byang chub sems dpa' sems dpa' chen po rnams ni/_byang chub sems dpa' sems dpa' 
[\[22a.5\]]chen po rnams kyi dge ba'i bshes gnyen du rig par bya'o/_/rab 'byor nyan thos gang pha rol du phyin pa drug brjod cing ston pa dang 'chad cing 'grel ba dang /_rnam par 'byed cing gsal bar byed pa dang /_yang dag par ston pa de dag kyang byang chub sems dpa' sems dpa' 
[\[22a.6\]]chen po rnams kyi dge ba'i bshes gnyen du rig par bya'o/_/rab 'byor gzhan yang pha rol du phyin pa drug ni/_byang chub sems dpa' sems dpa' chen po rnams kyi dge ba'i bshes gnyen du rig par bya'o/_/dran pa nye bar gzhag pa bzhi dang /_yang dag par spong ba bzhi 
[\[22a.7\]]dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa 
[\[22b\]]
[\[22b.1\]]dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa rnams dang /_ting nge 'dzin rnams dang /_gzungs kyi sgo rnams dang /_de bzhin gshegs pa'i stobs bcu 
[\[22b.2\]]dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad ni byang chub sems dpa' sems dpa' chen po rnams kyi dge ba'i bshes gnyen du rig par bya'o/_/de bzhin nyid dang /_yang dag pa'i mtha' dang /_chos kyi 
[\[22b.3\]]dbyings ni byang chub sems dpa' sems dpa' chen po rnams kyi dge ba'i bshes gnyen du rig par bya'o/_/rab 'byor gzhan yang pha rol du phyin pa drug ni byang chub sems dpa' sems dpa' chen po rnams kyi ston par rig par bya ste/_pha rol du phyin pa drug ni lam mo/_/
[\[22b.4\]]pha rol du phyin pa drug ni snang ba'o/_/pha rol du phyin pa drug ni sgron ma'o/_/blo'o/_/shes pa'o/_/shes rab bo/_/pha rol du phyin pa drug ni dpung gnyen no/_/pha rol du phyin pa drug ni skyabs so/_/pha rol du phyin pa drug ni mgon no/_/pha rol du phyin pa drug ni ma'o/_/pha rol du 
[\[22b.5\]]phyin pa drug ni pha'o/_/dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_'phags pa'i bden pa rnams dang /_
[\[22b.6\]]bsam gtan rnams dang /_tshad med pa rnams dang /_gzugs med pa'i snyoms par 'jug pa rnams dang rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa 
[\[22b.7\]]rnams dang /_ting nge 'dzin rnams dang /_gzungs kyi sgo rnams dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad dang /_lam gyi rnam pa shes pa nyid ni byang chub sems 
[\[23a\]]
[\[23a.1\]]dpa' sems dpa' chen po rnams kyi ston par rig par bya ste/_lam gyi rnam pa shes pa nyid ni lam mo/_/lam gyi rnam pa shes pa nyid ni snang ba'o/_/lam gyi rnam pa shes pa nyid ni sgron ma'o/_/blo'o/_/shes pa'o/_/shes rab bo/_/lam gyi rnam pa shes pa 
[\[23a.2\]]nyid ni dpung gnyen no/_/lam gyi rnam pa shes pa nyid ni skyabs so/_/lam gyi rnam pa shes pa nyid ni mgon no/_/lam gyi rnam pa shes pa nyid ni ma'o/_/lam gyi rnam pa shes pa nyid ni pha'o/_/rnam pa thams cad mkhyen pa nyid ni bag chags kyi mtshams sbyor ba thams cad 
[\[23a.3\]]spong bar byed pa ste/_de ci'i phyir zhe na/_rab 'byor de ni 'di ltar byang chub kyi phyogs kyi chos sum cu rtsa bdun po 'di dag ni/_'das pa'i dus kyi de bzhin gshegs pa dgra bcom pa yang dag par rdzogs pa'i sangs rgyas gang ji snyed cig byung ba'i sangs rgyas bcom ldan 'das 
[\[23a.4\]]de dag gi yang yab dang yum du gyur to/_/rab 'byor byang chub kyi phyogs kyi chos sum cu rtsa bdun po 'di dag ni ma 'ongs pa'i dus kyi de bzhin gshegs pa dgra bcom pa yang dag par rdzogs pa'i sangs rgyas gang ji snyed cig 'byung ba'i sangs rgyas bcom ldan 'das de dag gi yang yab dang 
[\[23a.5\]]yum du 'gyur ro/_/rab 'byor byang chub kyi phyogs kyi chos sum cu rtsa bdun po 'di dag ni da ltar phyogs bcu'i 'jig rten gyi khams na sangs rgyas bcom ldan 'das gang ji snyed cig bzhugs shing 'tsho skyong ba'i sangs rgyas bcom ldan 'das de dag gi yang yab dang yum du gyur to/_/
[\[23a.6\]]de ci'i phyir zhe na/_rab 'byor 'di ltar 'di las byung ba ni 'das pa dang /_ma byon pa dang /_da ltar byung ba'i sangs rgyas bcom ldan 'das rnams te/_rab 'byor de bas na byang chub sems dpa' sems dpa' chen po bla na med pa yang dag par rdzogs pa'i byang chub tu mngon par 
[\[23a.7\]]rdzogs par 'tshang rgya bar 'dod pa dang /_sangs rgyas kyi zhing yongs su dag par bya bar 'dod pa dang /_sems can yongs su smin par bya bar 'dod pas/_bsdu ba'i dngos po bzhis sems can rnams yongs su bsdu bar bya'o/_/bzhi gang zhe na/_sbyin pa dang /_tshig snyan pa dang /_
[\[23b\]]
[\[23b.1\]]don spyad pa dang /_don mthun pa ste/_rab 'byor ngas don gyi dbang de mthong bas/_'di skad du 'di lta ste/_byang chub kyi phyogs kyi chos sum cu rtsa bdun po 'di dag ni byang chub sems dpa' sems dpa' chen po rnams kyi ston pa dang /_ma dang pha dang /_dpung gnyen dang /_skyabs dang /_
[\[23b.2\]]mgon yin no/_zhes brjod do/_/rab 'byor de bas na byang chub sems dpa' sems dpa' chen po gzhan gyi dring mi 'jog par bya bar 'dod pa dang /_gzhan gyi dring mi 'jog pa la gnas par 'dod pa dang /_sems can thams cad kyi the tshom gcad par 'dod pa dang /_sangs rgyas kyi 
[\[23b.3\]]kyi zhing yongs su dag par bya bar 'dod pa dang /_sems can yongs su smin par bya bar 'dod pas/_shes rab kyi pha rol du phyin pa 'di nyid la bslab par bya'o/_/de ci'i phyir zhe na/_byang chub sems dpa' sems dpa' chen pos chos gang la bslab par bya ba de dag shes rab kyi 
[\[23b.4\]]pha rol du phyin pa 'di las rgya cher bstan to/_/rab 'byor gyis gsol ba/_bcom ldan 'das shes rab kyi pha rol du phyin pa'i mtshan nyid ji lta bu lags/_bcom ldan 'das kyis bka' stsal pa/_rab 'byor nam mkha' ltar chags pa med pa'i mtshan nyid ni shes rab kyi pha 
[\[23b.5\]]rol du phyin pa'o/_/rab 'byor shes rab kyi pha rol du phyin pa'i mtshan nyid ni med pa ste/_shes rab kyi pha rol du phyin pa la mtshan nyid gang yang med do/_/gsol pa/_bcom ldan 'das mtshan nyid gang gis shes rab kyi pha rol du phyin pa mchis pa'i mtshan nyid des chos 
[\[23b.6\]]thams cad mchis par 'gyur ba'i rnam grangs de lta bu mchis sam/_bcom ldan 'das kyis bka' stsal pa/_rab 'byor de de bzhin no/_/de de bzhin te/_mtshan nyid gang gis shes rab kyi pha rol du phyin pa yod pa'i mtshan nyid yod pa de nyid kyi chos thams cad 
[\[23b.7\]]yod do/_/de ci'i phyir zhe na/_rab 'byor chos thams cad ni rang bzhin gyis dben pa ste/_chos thams cad ni chos thams cad kyis dben pa'o/_/chos thams cad ni chos thams cad kyis stong pa'o/_/rab 'byor rnam grangs des na 'di ltar stong pa nyid kyi mtshan 
[\[24a\]]
[\[24a.1\]]nyid dang /_dben pa'i mtshan nyid du mtshan nyid gang gis shes rab kyi pha rol du phyin pa yod pa'i mtshan nyid des chos thams cad yod do/_/rab 'byor gyis gsol pa/_bcom ldan 'das gal te chos thams cad kyang chos thams cad kyis dben 
[\[24a.2\]]la/_chos thams cad kyang chos thams cad kyis stong na sems can rnams kyi kun nas nyon mongs pa dang /_rnam par byang ba yang ji ltar mchis par 'gyur/_bcom ldan 'das dben pa ni kun nas nyon mongs par mi 'gyur/_rnam par byang bar mi 'gyur/_stong pa 
[\[24a.3\]]nyid ni kun nas nyon mongs par mi 'gyur/_rnam par byang bar mi 'gyur/_dben pa dang /_stong pa nyid ni bla na med pa yang dag par rdzogs pa'i byang chub tu mngon par rdzogs par 'tshang mi rgya/_dben pas ni stong pa nyid la chos gang yang mi dmigs/_dben pas ni stong pa nyid 
[\[24a.4\]]la sems can gang byang chub tu mngon par rdzogs par 'tshang rgya ba de lta bu mi dmigs na/_bcom ldan 'das bstan pa de'i don bdag gis ji ltar 'tshal bar bgyi/_bcom ldan 'das kyis bka' stsal pa/_rab 'byor de ji snyam du sems/_sems can rnams yun ring 
[\[24a.5\]]po nas bdag dang bdag gi zhes bya ba la spyod dam/_gsol pa/_bcom ldan 'das de de lags so bde bar gshegs pa de de lags te/_sems can rnams yun ring po nas bdag dang bdag gir bgyi ba la spyod do/_/bcom ldan 'das kyis bka' stsal pa/_rab 'byor de ji snyam 
[\[24a.6\]]du sems/_'on kyang bdag dang bdag gir bya ba dben zhing stong ngam/_/gsol pa/_/bcom ldan 'das dben no/_/bde bar gshegs pa stong ngo /_/bcom ldan 'das kyis bka' stsal pa/_rab 'byor de ji snyam du sems/_'on kyang bdag dang bdag gir bya bas sems 
[\[24a.7\]]can rnams kun du rgyug cing /_kun du 'khor bar gyur tam/_gsol pa/_bcom ldan 'das de de lta lags so/_/bde bar gshegs pa de de lta lags te/_bdag dang bdag gir bgyi bas sems can rnams kun du rgyug cing kun du 'khor bar gyur to/_/bcom ldan 'das 
[\[24b\]]
[\[24b.1\]]kyis bka' stsal pa/_rab 'byor de ltar na sems can rnams kyi kun nas nyon mongs pa yod pa yin te/_gang la bdag tu bya ba med pa dang /_bdag gir bya ba med pa de la 'dzin pa med/_gang la 'dzin pa med pa de la sems can kun du rgyug cing /_kun du 'khor ba med 
[\[24b.2\]]de/_de la kun nas nyon mongs pa gang yang med pas/_rab 'byor de ltar na sems can rnams kyi rnam par byang ba yod pa yin no/_/gsol pa/_bcom ldan 'das byang chub sems dpa' sems dpa' chen po de ltar spyod pa ni gzugs la mi spyod/_tshor ba dang /_'du shes 
[\[24b.3\]]dang /_'du byed dang /_rnam par shes pa la mi spyod/_skye mched dang /_khams la mi spyod/_rten cing 'brel par 'byung ba la mi spyod/_sbyin pa'i pha rol du phyin pa la mi spyod/_tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus 
[\[24b.4\]]kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa la mi spyod/_nang stong pa nyid la mi spyod/_dngos po med pa'i ngo bo nyid stong pa nyid kyi bar la mi spyod/_dran pa nye bar gzhag pa rnams la mi spyod/_yang dag par spong 
[\[24b.5\]]ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa la mi spyod/_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam 
[\[24b.6\]]par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo la mi spyod/_de bzhin gshegs pa'i stobs dang /_mi 'jigs pa dang /_so so 
[\[24b.7\]]yang dag par rig pa dang /_byams pa chen po dang /_snying rje chen po dang /_sangs rgyas kyi chos ma 'dres pa la mi spyod/_rnam pa thams cad mkhyen pa nyid kyi bar la mi spyod do/_/de ci'i slad du zhe na/_de ni 'di ltar gang spyod pa dang /_gang gis spyod pa dang /_gang la spyod par 
[\[25a\]]
[\[25a.1\]]'gyur ba'i chos de dag thams cad mi dmigs so/_/bcom ldan 'das de ltar spyod pa'i byang chub sems dpa' sems dpa' chen po ni lha dang /_mi dang /_lha ma yin du bcas pa'i 'jig rten gyis mi thub pa ste/_bcom ldan 'das de ltar spyod 
[\[25a.2\]]pa'i byang chub sems dpa' sems dpa' chen po ni nyan thos dang /_rang sangs rgyas thams cad kyis zil gyis non par mi nus so/_/de ci'i slad du zhe na/_de ni 'di ltar 'di lta ste/_byang chub sems dpa'i skyon ma mchis pa'i gnas zil gyis mi non pa la gnas pas/_
[\[25a.3\]]bcom ldan 'das byang chub sems dpa' sems dpa' chen po rnam pa thams cad mkhyen pa nyid yid la bgyid pa dang ma bral ba ni zil gyis mi non pa ste/_bcom ldan 'das de ltar spyod pa'i byang chub sems dpa' sems dpa' chen po ni rnam pa thams cad mkhyen pa 
[\[25a.4\]]dang nye bar gyur pa lags so/_/bcom ldan 'das kyis bka' stsal pa/_rab 'byor gal te 'dzam bu'i gling gi sems can ji snyed pa de dag thams cad snga phyi med par mi'i lus thob par gyur te/_bla na med pa yang dag par rdzogs pa'i byang chub tu mngon par rdzogs 
[\[25a.5\]]par sangs rgyas par gyur la/_de dag nam 'tsho'i bar du bzhugs pa la/_rigs kyi bu 'am/_rigs kyi bu mo la la zhig gis rim gror byas/_bkur bstir byas/_bsti stang du byas/_mchod par byas te/_dge ba'i rtsa ba de yang bla na med pa yang dag par rdzogs pa'i 
[\[25a.6\]]byang chub tu yongs su bsngos na/_rab 'byor de ji snyam du sems/_rigs kyi bu 'am/_rigs kyi bu mo de'i bsod nams de'i rgyus mang du 'phel lam/_gsol pa/_bcom ldan 'das mang ngo /_/bde bar gshegs pa mang ngo /_/bcom ldan 'das kyis bka' stsal 
[\[25a.7\]]pa/_rab 'byor de bas kyang rigs kyi bu 'am rigs kyi bu mo gang shes rab kyi pha rol du phyin pa 'di gzhan la ston pa dang /_'chad pa dang /_rnam par gzhog pa dang /_rab tu gzhog pa dang /_'grel pa dang /_rnam par 'byed pa dang /_gsal bar byed pa dang /_yang dag par 
[\[25b\]]
[\[25b.1\]]ston pa dang /_shes rab kyi pha rol du phyin pa dang ldan pa'i yid la byed pas rnam par spyod na/_de'i bsod nams ches mang du 'phel lo/_/rab 'byor gal te stong gsum gyi stong chen po'i 'jig rten gyi khams kyi bar gyi sems can gang ji snyed pa de dag thams cad snga phyi med par 
[\[25b.2\]]mi'i lus thob par gyur te/_bla na med pa yang dag par rdzogs pa'i byang chub tu mngon par rdzogs par sangs rgyas par gyur la/_de dag nam 'tsho'i bar du bzhugs pa la/_rigs kyi bu 'am rigs kyi bu mo la la zhig gis rim gror byas/_bkur bstir byas/_bsti stang du 
[\[25b.3\]]byas/_mchod pa byas te/_dge ba'i rtsa ba de yang bla na med pa yang dag par rdzogs pa'i byang chub tu yongs su bsngos na/_rab 'byor de ji snyam du sems/_rigs kyi bu 'am/_rigs kyi bu mo de'i bsod nams de'i rgyus mang du 'phel lam/_gsol pa/_bcom ldan 
[\[25b.4\]]'das mang ngo /_bde bar gshegs pa mang ngo /_/bcom ldan 'das kyis bka' stsal pa/_rab 'byor de bas kyang rigs kyi bu 'am rigs kyi bu mo gang shes rab kyi pha rol du phyin pa 'di gzhan la ston pa dang /_'chad pa dang /_rnam par gzhog pa dang /_rab tu gzhog pa dang /_/
[\[25b.5\]]'grel pa dang /_rnam par 'byed pa dang /_gsal bar byed pa dang /_yang dag par ston pa dang /_shes rab kyi pha rol du phyin pa dang ldan pa'i yid la byed pas rnam par spyod na/_de'i bsod nams ches mang du 'phel lo/_/rab 'byor gal te 'dzam bu gling gi sems can 
[\[25b.6\]]gang ji snyed pa de dag thams cad snga phyi med par mi'i lus thob par gyur la/_de dag rigs kyi bu 'am/_rigs kyi bu mo la la zhig gis/_dge ba bcu'i las kyi lam la rab tu bkod pa dang /_bsam gtan bzhi dang /_tshad med pa bzhi dang /_gzugs med pa'i snyoms 
[\[25b.7\]]par 'jug pa bzhi dang /_mngon par shes pa lnga dang /_rgyun tu zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_bla na med pa yang dag par rdzogs pa'i byang chub la rab tu 
[\[26a\]]
[\[26a.1\]]bkod de/_dge ba'i rtsa ba de yang bla na med pa yang dag par rdzogs pa'i byang chub tu yongs su bsngos na/_rab 'byor de ji snyam du sems/_rigs kyi bu'am/_rigs kyi bu mo de'i bsod nams de'i rgyus mang du 'phel lam/_gsol pa/_bcom ldan 
[\[26a.2\]]'das mang ngo /_/bde bar gshegs pa mang ngo /_/bcom ldan 'das kyis bka' stsal pa/_rab 'byor de bas kyang rigs kyi bu 'am rigs kyi bu mo gang shes rab kyi pha rol du phyin pa 'di gzhan la ston pa dang /_'chad pa dang /_rnam par gzhog pa dang /_rab tu gzhog 
[\[26a.3\]]pa dang /_'grel pa dang /_rnam par 'byed pa dang /_gsal bar byed pa dang /_yang dag par rab tu ston na/_de'i bsod nams ches mang du 'phel lo/_/rab 'byor gal te stong gsum gyi stong chen po'i 'jig rten gyi khams kyi bar gyi sems can gang ji snyed pa de dag thams cad 
[\[26a.4\]]snga phyi med par mi'i lus thob par gyur la/_de dag rigs kyi bu 'am/_rigs kyi bu mo la la zhig gis dge ba bcu'i las kyi lam la rab tu bkod pa dang /_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_mngon par shes 
[\[26a.5\]]pa lnga dang /_rgyun du zhugs pa'i 'bras bu dang /_/lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub la rab tu bkod pa dang /_bla na med pa yang dag par rdzogs pa'i byang chub la rab tu bkod de/_dge ba'i rtsa ba 
[\[26a.6\]]de yang bla na med pa yang dag par rdzogs pa'i byang chub tu yongs su bsngos na/_rab 'byor de ji snyam du sems/_rigs kyi bu 'am rigs kyi bu mo de'i bsod nams de'i rgyus mang du 'phel lam/_gsol pa/_bcom ldan 'das mang ngo /_/bde bar gshegs pa mang ngo /_/
[\[26a.7\]]bcom ldan 'das kyis bka' stsal pa/_rab 'byor de bas kyang rigs kyi bu 'am rigs kyi bu mo gang shes rab kyi pha rol du phyin pa 'di gzhan la ston pa dang /_'chad pa dang /_rnam par gzhog pa dang /_rab tu gzhog pa dang /_'grel pa dang /_rnam par 'byed pa dang /_
[\[26b\]]
[\[26b.1\]]gsal bar byed pa dang /_yang dag par ston na/_de'i bsod nams ches mang du 'phel lo/_/rab 'byor de ltar spyod pa'i byang chub sems dpa' sems dpa' chen po rnam pa thams cad mkhyen pa nyid dang ldan pa'i yid la bya bas rnam par 'byed pa ni/_sems can thams cad kyi 
[\[26b.2\]]sbyin pa'i gnas su 'gro ba yin te/_de ci'i phyir zhe na/_de ni 'di ltar de bzhin gshegs pa dgra bcom pa yang dag par rdzogs pa'i sangs rgyas ma gtogs par/_byang chub sems dpa' sems dpa' chen po'i rnam par spyod pa de lta bu ni sems can gang 
[\[26b.3\]]la yang med de/_de ci'i phyir zhe na/_de ni 'di ltar rigs kyi bu de dag shes rab kyi pha rol du phyin pa la spyod pa'i tshe/_byams pa chen po mngon par bsgrub ste/_de dag shes rab kyi pha rol du phyin pa la spyod pa'i tshe/_sems can thams cad gsad par 'gyur 
[\[26b.4\]]ba dang 'dra bar lta ste/_de dag snying rje chen po 'thob bo/_/de dag rnam par spyod pa des rnam par spyod pas/_dga' bas rab tu dga' ba dang /_mngon par dga' bar 'gyur te/_de dag dga' ba chen po mngon par bsgrub bo/_/de dag mtshan ma de dang lhan cig tu 
[\[26b.5\]]mi gnas te/_de dag btang snyoms chen po 'thob bo/_/rab 'byor de ni byang chub sems dpa' sems dpa' chen po rnams kyi shes rab kyi snang ba chen po ste/_'di ltar sbyin pa'i pha rol du phyin pa'i snang ba'o/_/tshul khrims kyi pha rol du phyin pa dang /_bzod 
[\[26b.6\]]pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa'i snang ba'o/_/rigs kyi bu de dag ni rnam pa thams cad mkhyen pa nyid mngon par rdzogs par sangs rgyas kyang /_sems can 
[\[26b.7\]]thams cad kyi sbyin pa'i gnas su 'gyur te/_bla na med pa yang dag par rdzogs pa'i byang chub las phyir mi ldog go_/de dag shes rab kyi pha rol du phyin pa dang ldan pa'i yid la bya bas rnam par spyod pa'i phyir su'i gos dang /_bsod snyoms dang /_mal cha dang /_nad kyi rkyen rtsi dang /_
[\[27a\]]
[\[27a.1\]]yo byad la yongs su spyod pa'i gtong ba dang /_sbyin bdag gi sbyin pa dag par 'gyur te/_rnam pa thams cad mkhyen pa nyid dang yang nye bar 'gyur ro/_/rab 'byor de bas na byang chub sems dpa' sems dpa' chen po don yod par khams kyi bsod 
[\[27a.2\]]snyoms la yongs su spyad par 'dod pa dang /_sems can thams cad kyi lam bstan par 'dod pa dang /_snang ba chen po dbyung bar 'dod pa dang /_khams gsum gyi btson ra na gnas pa'i sems can rnams yongs su dgrol bar 'dod pa dang /_sems can thams cad kyi 
[\[27a.3\]]bla na med pa'i shes rab kyi mig bskyed par 'dod pas/_shes rab kyi pha rol du phyin pa dang ldan pa'i yid la bya bas rtag tu rgyun mi chad par gnas par bya'o/_/gal te byang chub sems dpa' sems dpa' chen po shes rab kyi pha rol tu phyin pa dang ldan pa'i yid la bya bar 
[\[27a.4\]]rnam par spyod na yang /_des yid la bya ba gzhan gyi go mi dbye ste/_des ci nas kyang shes rab kyi pha rol du phyin pa dang ldan pa'i yid la bya ba nyid kyis nyin mtshan du mi gtong zhing brtson par gnas pa de ltar bya'o/_/rab 'byor 'di lta ste dper na/_sngon chad nor bu rin po 
[\[27a.5\]]che rnyed ma myong ba'i skyes bu zhig yod la/_des dus gzhan zhig na nor bu rin po che rnyed par gyur te/_des nor bu rin po che de rnyed pas dga' ba dang /_spro ba dang /_yid bde ba dang ldan par gyur pa las/_des nor bu rin po che de rnyed ma thag tu stor bar gyur na/_de'i rgyus 
[\[27a.6\]]sdug bsngal dang /_yid mi bde ba chen po dang ldan par 'gyur te/_rtag tu rgyun mi 'chad par kyi hud bdag ni yid du 'ong ba'i nor bu rin po che de dang bral bar gyur to zhes/_nor bu rin po che dang ldan pa'i yid la bya ba sha stag rgyun du 'byung ngo /_/rab 'byor de bzhin du byang chub 
[\[27a.7\]]sems dpa' sems dpa' chen pos 'di ni rin po che'o snyam du bsams te/_rnam pa thams cad mkhyen pa nyid dang ldan pa'i yid la bya ba dang ma bral bar bya'o/_/rnam pa thams cad mkhyen pa nyid kyi rin po che de stor bar yang mi bya ste/_de ltar na rtag tu bde ba dang /_yid bde ba 
[\[27b\]]
[\[27b.1\]]mang po dang ldan par 'gyur ro/_/gsol pa/_bcom ldan 'das yid la bgyi ba de dag thams cad kyang rang bzhin dang bral ba ste/_yid la bgyi ba thams cad kyang rang bzhin gyis stong pa lags na/_ji ltar byang chub sems dpa' sems dpa' chen po rnam pa thams 
[\[27b.2\]]cad mkhyen pa nyid dang ldan pa'i yid la bgyi ba dang ma bral ba lags/_bral ba la ni byang chub sems dpa' mi dmigs/_yid la bgyi ba mi dmigs/_rnam pa thams cad mkhyen pa nyid mi dmigs so/_/bcom ldan 'das kyis bka' stsal pa/_rab 'byor gal 
[\[27b.3\]]te byang chub sems dpa' sems dpa' chen pos/_'di ltar chos thams cad ni rang bzhin dang bral ba ste/_de dag ni nyan thos kyis ma byas/_rang sangs rgyas kyis ma byas/_sangs rgyas bcom ldan 'das rnams kyis kyang ma mdzad de/_chos rnams kyi 
[\[27b.4\]]chos nyid dang /_chos kyi gnas nyid dang /_chos skyon med pa nyid dang /_de bzhin nyid dang /_ma nor ba de bzhin nyid dang /_gzhan ma yin pa de bzhin nyid dang /_chos kyi dbyings dang /_yang dag pa'i mtha' 'di ni gnas pa yin no/_/zhes bya bar shes na/_byang chub 
[\[27b.5\]]sems dpa' sems dpa' chen po de ni shes rab kyi pha rol du phyin pa dang ma bral ba yin te/_de ci'i phyir zhe na/_rab 'byor de ni 'di ltar shes rab kyi pha rol du phyin pa ni rang bzhin gyis dben/_rang bzhin gyis stong pa ste/_de la 'phel ba med do/_/
[\[27b.6\]]yongs su 'grib pa med do/_/gsol pa/_bcom ldan 'das gal te shes rab kyi pha rol du phyin pa rang bzhin gyis dben zhing /_rang bzhin gyis stong pa lags na/_bcom ldan 'das ji ltar byang chub sems dpa' sems dpa' chen po shes rab kyi 
[\[27b.7\]]pha rol tu phyin pa la yang dag par byung zhing /_bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ba lags/_bcom ldan 'das kyis bka' stsal pa/_rab 'byor byang chub sems dpa' sems dpa' chen po ni shes 
[\[28a\]]
[\[28a.1\]]rab kyi pha rol du phyin pa la yang dag par byung yang 'phel ba 'am yongs su 'grib pa med de/_de bzhin nyid la 'phel ba 'am yongs su 'grib pa med do/_/chos kyi dbyings la 'phel ba 'am yongs su 'grib pa med do/_/yang dag 
[\[28a.2\]]pa'i mtha' la 'phel ba 'am yongs su 'grib pa med do/_/de ci'i phyir zhe na/_shes rab kyi pha rol du phyin pa ni gcig kyang ma yin/_gnyis kyang ma yin no/_/rab 'byor gal te de skad du bshad pa la/_byang chub sems dpa' sems dpa' chen po'i sems mi 
[\[28a.3\]]'jum mi 'gong mi 'jigs mi sngang /_skrag par mi 'gyur ba'i byang chub sems dpa' sems dpa' chen po ni phyir mi ldog pa'i dbyings la gnas pa ste/_byang chub sems dpa' sems dpa' chen po de ni shes rab kyi pha rol du phyin pa la spyod do/_/zhes bya bar rtogs 
[\[28a.4\]]par rig par bya'o/_/rab 'byor gyis gsol pa/_bcom ldan 'das shes rab kyi pha rol du phyin pa ni stong pa nyid dang /_gsog nyid dang /_gsob nyid dang /_rag lus pa nyid dang /_snying po ma mchis pa gang lags pa de shes rab kyi pha rol du phyin pa la spyod dam/_/
[\[28a.5\]]bcom ldan 'das kyis bka' stsal pa/_rab 'byor de ni ma yin no/_/gsol pa/_bcom ldan 'das shes rab kyi pha rol du phyin pa las gud na gang shes rab kyi pha rol tu phyin pa la spyod pa'i chos gang yang dmigs su mchis sam/_bcom ldan 'das kyis bka' stsal 
[\[28a.6\]]pa/_rab 'byor de ni ma yin no/_/gsol pa/_bcom ldan 'das ci lags/_shes rab kyi pha rol du phyin pa shes rab kyi pha rol du phyin pa la spyod dam/_bcom ldan 'das kyis bka' stsal pa/_rab 'byor de ni ma yin no/_/gsol pa/_bcom ldan 'das ci 
[\[28a.7\]]lags/_stong pa nyid stong pa nyid la spyod dam/_bcom ldan 'das kyis bka' stsal pa/_rab 'byor de ni ma yin no/_/gsol pa/_bcom ldan 'das ci lags/_stong pa nyid las gud na stong pa nyid spyod dam/_bcom ldan 'das kyis bka' stsal pa/_rab 
[\[28b\]]
[\[28b.1\]]'byor de ni ma yin no/_/gsol pa/_bcom ldan 'das ci lags/_gzugs shes rab kyi pha rol du phyin pa la spyod dam/_tshor ba dang /_'du shes dang /_'du byed dang /_rnam par shes pa shes rab kyi pha rol du phyin pa la spyod dam/_bcom ldan 'das kyis bka' stsal pa/_
[\[28b.2\]]rab 'byor de ni ma yin no/_/gsol pa/_bcom ldan 'das ci lags/_skye mched dang /_khams dang /_rten cing 'brel par 'byung ba shes rab kyi pha rol du phyin pa la spyod dam/_bcom ldan 'das kyis bka' stsal pa/_rab 'byor de ni ma yin no/_/gsol pa/_
[\[28b.3\]]bcom ldan 'das ci lags/_pha rol du phyin pa rnams dang /_stong pa nyid thams cad dang /_byang chub kyi phyogs kyi chos rnams shes rab kyi pha rol du phyin pa la spyod dam/_bcom ldan 'das kyis bka' stsal pa/_rab 'byor de ni ma yin no/_/gsol pa/_/
[\[28b.4\]]bcom ldan 'das ci lags/_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_
[\[28b.5\]]smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad shes rab kyi pha rol du 
[\[28b.6\]]phyin pa la spyod dam/_bcom ldan 'das kyis bka' stsal pa/_rab 'byor de ni ma yin no/_/gsol pa/_bcom ldan 'das ci lags/_rnam pa thams cad mkhyen pa nyid kyi bar du shes rab kyi pha rol du phyin pa la spyod dam/_bcom ldan 'das kyis bka' stsal pa/_
[\[28b.7\]]rab 'byor de ni ma yin no/_/gsol pa/_bcom ldan 'das ci lags/_gzugs kyi stong pa nyid dang /_gsog nyid dang /_gsob nyid dang /_rag lus pa nyid dang /_snying po ma mchis pa nyid dang /_de bzhin nyid dang /_ma nor ba de bzhin nyid dang /_gzhan ma yin pa de 
[\[29a\]]
[\[29a.1\]]bzhin nyid dang /_chos nyid dang /_chos kyi dbyings dang /_chos kyi gnas nyid dang /_chos skyon med pa nyid dang /_yang dag pa'i mtha' dang /_bsam gyis mi khyab pa'i dbyings de shes rab kyi pha rol du phyin pa la spyod dam/_bcom ldan 'das kyis 
[\[29a.2\]]bka' stsal pa/_rab 'byor de ni ma yin no/_/gsol pa/_bcom ldan 'das ci lags/_tshor ba dang /_'du shes dang /_'du byed dang /_rnam par shes pa'i stong pa nyid dang /_gsog nyid dang /_gsob nyid dang /_rag lus pa nyid dang /_snying po ma mchis pa nyid 
[\[29a.3\]]dang /_de bzhin nyid dang /_ma nor ba de bzhin nyid dang /_gzhan ma yin pa de bzhin nyid dang /_chos nyid dang /_chos kyi dbyings dang /_chos kyi gnas nyid dang /_chos skyon med pa nyid dang /_yang dag pa'i mtha' dang /_bsam gyis mi khyab pa'i dbyings de shes rab kyi pha 
[\[29a.4\]]rol du phyin pa la spyod dam/_bcom ldan 'das kyis bka' stsal pa/_rab 'byor de ni ma yin no/_/gsol pa/_bcom ldan 'das ci lags/_skye mched dang /_khams dang /_rten cing 'brel par 'byung ba'i stong pa nyid dang /_gsog nyid dang /_gsob nyid dang /_
[\[29a.5\]]rag lus pa nyid dang /_snying po ma mchis pa nyid dang /_de bzhin nyid dang /_ma nor ba de bzhin nyid dang /_gzhan ma yin pa de bzhin nyid dang /_chos nyid dang /_chos kyi dbyings dang /_chos kyi gnas nyid dang /_chos skyon med pa nyid dang /_yang dag pa'i mtha' dang /_
[\[29a.6\]]bsam gyis mi khyab pa'i dbyings de shes rab kyi pha rol du phyin pa la spyod dam/_bcom ldan 'das kyis bka' stsal pa/_rab 'byor de ni ma yin no/_/gsol pa/_bcom ldan 'das ci lags/_pha rol du phyin pa rnams dang /_stong pa nyid thams cad 
[\[29a.7\]]dang /_byang chub kyi phyogs kyi chos rnams dang /_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_
[\[29b\]]
[\[29b.1\]]mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas 
[\[29b.2\]]kyi chos ma 'dres pa [{]bcwo [,]bco [}]brgyad dang /_rnam pa thams cad mkhyen pa nyid kyi bar gyi stong pa nyid dang /_gsog nyid dang /_gsob nyid dang /_rag lus pa nyid dang /_snying po ma mchis pa nyid dang /_de bzhin nyid dang /_ma nor ba de bzhin nyid dang /_gzhan ma yin pa de 
[\[29b.3\]]bzhin nyid dang /_chos nyid dang /_chos kyi dbyings dang /_chos kyi gnas nyid dang /_chos skyon med pa nyid dang /_yang dag pa'i mtha' dang /_bsam gyis mi khyab pa'i dbyings de shes rab kyi pha rol du phyin pa la spyod dam/_bcom ldan 'das kyis bka' stsal pa/_
[\[29b.4\]]rab 'byor de ni ma yin no/_/rab 'byor gyis gsol pa/_bcom ldan 'das gal te chos de dag shes rab kyi pha rol du phyin pa la mi spyod na/_bcom ldan 'das byang chub sems dpa' sems dpa' chen po ji ltar shes rab kyi pha rol du phyin pa la spyod pa lags/_bcom 
[\[29b.5\]]ldan 'das kyis bka' stsal pa/_rab 'byor de ji snyam du sems/_chos gang shes rab kyi pha rol du phyin pa la spyod pa'i chos de khyod kyis mthong ngam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 
[\[29b.6\]]'byor de ji snyam du sems/_gang la byang chub sems dpa' sems dpa' chen po spyod pa'i shes rab kyi pha rol du phyin pa de lta bu khyod kyis mthong ngam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor 
[\[29b.7\]]de ji snyam du sems/_chos gang khyod kyis ma mthong ba'i chos de dmigs su yod dam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de ji snyam du sems/_chos gang dmigs su med pa de skye ba 
[\[30a\]]
[\[30a.1\]]'am/_'gag par 'gyur ram/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de ni byang chub sems dpa' sems dpa' chen po rnams kyi mi skye ba'i chos la bzod 
[\[30a.2\]]pa ste/_rab 'byor bzod pa de lta bu dang ldan pa'i byang chub sems dpa' sems dpa' chen po ni sangs rgyas bcom ldan 'das rnams kyis bla na med pa yang dag par rdzogs pa'i byang chub tu lung bstan te/_rab 'byor de ni stobs bcu dang /_mi 'jigs pa 
[\[30a.3\]]dang /_so so yang dag par rig pa dang /_sangs rgyas kyi chos ma 'dres pa'i lam zhes bya ste/_lam der zhugs pa'i byang chub sems dpa' sems dpa' chen po de ltar spyod/_de ltar rtsol/_de ltar 'bad pa ni bla na med pa yang dag par rdzogs pa'i sangs 
[\[30a.4\]]rgyas kyi ye shes/_ye shes chen po/_/rnam pa thams cad mkhyen pa'i ye shes thob par mi 'gyur zhes bya ba'i gnas med do/_/de ci'i phyir zhe na/_de ni 'di ltar byang chub sems dpa' sems dpa' chen po des mi skye ba'i chos la bzod pa thob pa'i phyir te/_
[\[30a.5\]]de'i chos de dag ni bla na med pa yang dag par rdzogs pa'i byang chub tu mngon par rdzogs par sangs rgyas kyi bar du nam yang yongs su 'grib par mi 'gyur ro/_/rab 'byor gyis gsol pa/_bcom ldan 'das ci lags/_chos thams cad kyi mi skye ba nyid gang 
[\[30a.6\]]lags pa de las/_byang chub sems dpa' sems dpa' chen po de bla na med pa yang dag par rdzogs pa'i byang chub tu lung bstan par 'gyur ram/_bcom ldan 'das kyis bka' stsal pa/_rab 'byor de ni ma yin no/_/gsol pa/_bcom ldan 'das ci 
[\[30a.7\]]lags/_skye ba yang ma lags/_mi skye ba yang ma lags pa las/_byang chub sems dpa' sems dpa' chen po bla na med pa yang dag par rdzogs pa'i byang chub tu lung bstan tam/_bcom ldan 'das kyis bka' stsal pa/_rab 'byor de ni ma yin no/_/
[\[30b\]]
[\[30b.1\]]gsol pa/_bcom ldan 'das gal te skye ba yang ma lags/_mi skye ba yang ma lags pa las kyang /_byang chub sems dpa' sems dpa' chen po bla na med pa yang dag par rdzogs pa'i byang chub tu lung mi bstan na/_byang chub sems dpa' sems dpa' chen po 
[\[30b.2\]]ji ltar bla na med pa yang dag par rdzogs pa'i byang chub tu lung bstan par 'gyur/_bcom ldan 'das kyis bka' stsal pa/_rab 'byor de ji snyam du sems/_gang bla na med pa yang dag par rdzogs pa'i byang chub tu lung bstan par 'gyur ba'i chos de lta bu khyod kyis 
[\[30b.3\]]yang dag par rjes su mthong ngam/_gsol pa/_bcom ldan 'das de ni ma lags te/_bcom ldan 'das chos gang bla na med pa yang dag par rdzogs pa'i byang chub tu lung bstan par 'gyur ba'i chos de dag ni bdag gis yang dag par rjes su ma mthong ngo /_/bcom ldan 
[\[30b.4\]]'das chos gang mngon par rdzogs par 'tshang rgya ba dang /_gang gis mngon par rdzogs par 'tshang rgya ba dang /_gang mngon par rdzogs par 'tshang rgya bar bgyi ba de lta bu'i chos kyang bdag gis yang dag par rjes su ma mthong ngo /_/bcom ldan 'das kyis bka' stsal pa/_
[\[30b.5\]]rab 'byor de de bzhin no/_/de de bzhin te/_chos thams cad mi dmigs pa'i byang chub sems dpa' sems dpa' chen po ni/_'di snyam du bdag ni mngon par rdzogs par 'tshang rgya'o/_/'dis ni mngon par rdzogs par 'tshang rgya bar bya'o/_/'di ni mngon par 
[\[30b.6\]]rdzogs par 'tshang rgya bar bya'o zhes bya bar mi sems so/_/de ci'i phyir zhe na/_rab 'byor de ni 'di ltar byang chub sems dpa' sems dpa' chen po/_shes rab kyi pha rol tu phyin pa la spyod pa'i rnam par rtog pa de dag thams cad med pa'i phyir te/_de ci'i phyir zhe na/_
[\[30b.7\]]rab 'byor shes rab kyi pha rol tu phyin pa ni rnam par mi rtog pa'o/_shes rab kyi pha rol tu phyin pa stong phrag nyi shu lnga pa las/_le'u bzhi bcu lnga pa'o//_//de nas lha'i dbang po brgya byin gyis/_bcom ldan 'das la 'di skad ces 
[\[31a\]]
[\[31a.1\]]gsol to/_/bcom ldan 'das shes rab kyi pha rol du phyin pa ni shin tu dben pa'i slad du zab pa'o/_/blta dka' ba'o/_/rtogs par dka' ba'o/_/brtag tu ma mchis pa'o/_/brtag pa'i spyod yul ma lags pa'i zhi ba phra ba zhi ba 
[\[31a.2\]]ba'o/_/mkhas shing rig pas rtogs par bgyi ba'o/_/bcom ldan 'das sems can gang shes rab kyi pha rol du phyin pa zab mo 'di nyan cing 'dzin pa dang /_'chang zhing klog pa dang /_kun chub par bgyid pa dang /_de bzhin nyid du nan tan bgyid cing /_bla na med pa yang 
[\[31a.3\]]dag par rdzogs pa'i byang chub tu mngon par sangs rgyas kyi bar du/_sems dang sems las byung ba'i chos gzhan gyi go mi 'byed pa de dag ni/_dge ba'i rtsa ba tha ma dang ldan pa ma lags so/_/bcom ldan 'das kyis bka' stsal pa/_kau shi ka de de bzhin no/_/
[\[31a.4\]]de de bzhin te/_sems can gang shes rab kyi pha rol du phyin pa zab mo 'di nyan cing 'dzin pa dang /_'chang zhing klog pa dang /_kun chub par byed pa dang /_de bzhin nyid du nan tan byed cing bla na med pa yang dag par rdzogs pa'i byang chub tu mngon par rdzogs par sangs rgyas 
[\[31a.5\]]kyi bar du/_sems dang sems las byung ba'i chos gzhan gyi go mi 'byed pa de dag ni/_dge ba'i rtsa ba tha ma dang ldan pa ma yin no/_/kau shi ka de ji snyam du sems/_'dzam bu'i gling gi sems can gang ji snyed pa de dag thams cad dge ba bcu'i las kyi lam dang ldan 
[\[31a.6\]]par gyur/_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_mngon par shes pa lnga dang ldan par gyur la/_rigs kyi bu 'am rigs kyi bu mo la la zhig kyang shes rab kyi pha rol du phyin pa 'di 'dzin cing 'chang la/_
[\[31a.7\]]klog cing kun chub par byed par gyur te/_bzung zhing bcangs te/_blags shing kun chub par byas nas kyang /_de bzhin nyid du nan tan byed na/_kau shi ka dge ba'i rtsa ba 'di la snga ma'i dge ba'i rtsa ba des brgya'i char yang nye bar mi 'gro'o/_/stong gi cha dang /_brgya phrag 
[\[31b\]]
[\[31b.1\]]stong gi cha dang /_bye ba khrag khrig brgya phrag stong gi bar gyi cha dang /_grangs dang /_cha dang /_bgrang ba dang /_dpe dang /_rgyur yang mi bzod do/_/de nas dge slong gcig cig gis lha'i dbang po brgya byin la 'di skad ces smras so/_/kau shi ka 'dzam bu gling gi sems can dge ba 
[\[31b.2\]]bcu'i las kyi lam dang ldan pa/_bsam gtan bzhi dang ldan pa/_tshad med pa bzhi dang ldan pa/_gzugs med pa'i snyoms par 'jug pa bzhi dang ldan pa/_mngon par shes pa lnga dang ldan pa/_de dag thams cad ni rigs kyi bu 'am/_rigs kyi bu mo gang shes rab 
[\[31b.3\]]kyi pha rol du phyin pa zab mo 'di mi g.yeng ba'i sems kyis 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed pa dang /_de bzhin nyid du nan tan byed cing bla na med pa yang dag par rdzogs pa'i byang chub tu mngon par rdzogs par 
[\[31b.4\]]sangs rgyas kyi bar du/_sems dang sems las byung ba'i chos gzhan gyi go mi 'byed pa de dag gis zil gyis non to/_/de skad ces smras pa dang /_lha'i dbang po brgya byin gyis/_dge slong de la 'di skad ces smras so/_/dge slong 'dzam bu gling gi sems can dge ba 
[\[31b.5\]]bcu'i las kyi lam dang ldan pa/_bsam gtan bzhi dang ldan pa/_tshad med pa bzhi dang ldan pa/_gzugs med pa'i snyoms par 'jug pa bzhi dang ldan pa/_mngon par shes pa lnga dang ldan pa/_de dag thams cad byang chub sems dpa' sems dpa' chen pos rnam 
[\[31b.6\]]pa thams cad mkhyen pa nyid dang ldan pa'i sems dang po bskyed pas kyang zil gyis non na/_gang shes rab kyi pha rol du phyin pa zab mo 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed pa dang /_bzung zhing bcangs te/_
[\[31b.7\]]blags shing kun chub par byas nas kyang /_de bzhin nyid du nan tan byed pa lta smos kyang ci dgos te/_lha dang /_mi dang /_lha ma yin du bcas pa'i 'jig rten zil gyis non par 'gyur te/_byang chub sems dpa' sems dpa' chen po des ni lha dang /_mi dang /_lha ma yin 
[\[32a\]]
[\[32a.1\]]du bcas pa'i 'jig rten zil gyis mnan cing 'gro bar 'gyur ro/_/byang chub sems dpa' sems dpa' chen po de lha dang /_mi dang /_lha ma yin du bcas pa'i 'jig rten zil gyis mnan cing 'gro bar yang ma zad de/_byang chub sems dpa' sems 
[\[32a.2\]]dpa' chen po de ni rgyun tu zhugs pa dang /_lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas gang ji snyed pa de dag thams cad kyang zil gyis mnan cing 'gro bar 'gyur ro/_/rgyun tu zhugs pa dang /_lan cig phyir 'ong ba dang /_phyir mi 'ong ba 
[\[32a.3\]]dang /_dgra bcom pa dang /_rang sangs rgyas su yang ma zad do/_/byang chub sems dpa' sems dpa' chen po de ni byang chub sems dpa' sems dpa' chen po gang sbyin pa'i pha rol tu phyin pa la spyod pa/_thabs mkhas pa dang bral ba/_shes rab kyi pha rol du phyin pa dang /_
[\[32a.4\]]bral ba de dag kyang zil gyis gnon cing 'gro bar 'gyur ro/_/sbyin pa'i pha rol du phyin pa la spyod par yang ma zad de/_byang chub sems dpa' sems dpa' chen po de ni byang chub sems dpa' sems dpa' chen po gang tshul khrims kyi pha rol tu phyin pa la spyod pa/_thabs 
[\[32a.5\]]mkhas pa dang bral ba/_shes rab kyi pha rol tu phyin pa dang bral ba/_de dag kyang zil gyis gnon cing 'gro bar 'gyur ro/_/tshul khrims kyi pha rol tu phyin pa la spyod par yang ma zad de/_byang chub sems dpa' sems dpa' chen po de ni byang chub sems dpa' sems 
[\[32a.6\]]dpa' chen po gang bzod pa'i pha rol tu phyin pa la spyod pa/_thabs mkhas pa dang bral ba/_shes rab kyi pha rol tu phyin pa dang bral ba gang ji snyed pa de dag kyang zil gyis gnon cing 'gro bar 'gyur ro/_/bzod pa'i pha rol tu phyin pa la spyod par yang ma zad de/_byang chub 
[\[32a.7\]]sems dpa' sems dpa' chen po de ni byang chub sems dpa' sems dpa' chen po gang brtson 'grus kyi pha rol tu phyin pa la spyod pa/_thabs mkhas pa dang bral ba/_shes rab kyi pha rol tu phyin pa dang bral ba gang ji snyed pa de dag kyang zil gyis gnon cing 'gro bar 
[\[32b\]]
[\[32b.1\]]'gyur ro/_/brtson 'grus kyi pha rol tu phyin pa la spyod par yang ma zad de/_byang chub sems dpa' sems dpa' chen po de ni byang chub sems dpa' sems dpa' chen po gang bsam gtan gyi pha rol tu phyin pa la spyod pa/_thabs mkhas pa dang bral ba/_shes 
[\[32b.2\]]rab kyi pha rol tu phyin pa dang bral ba gang ji snyed pa de dag kyang zil gyis gnon cing 'gro bar 'gyur ro/_/bsam gtan gyi pha rol tu phyin pa la spyod par yang ma zad de/_byang chub sems dpa' sems dpa' chen po gang shes rab kyi pha rol tu phyin pa la ji skad du bstan pa bzhin 
[\[32b.3\]]du spyod pa de dag ni/_lha dang /_mi dang /_lha ma yin du bcas pa'i 'jig rten zil gyis gnon par mi nus so/_/byang chub sems dpa' sems dpa' chen po gang shes rab kyi pha rol du phyin pa la spyod pa de dag ni shes rab kyi pha rol tu phyin pa la ji skad du bstan pa dang 'thun 
[\[32b.4\]]par spyod pa ste/_byang chub sems dpa' sems dpa' chen po de ni rnam pa thams cad mkhyen pa nyid kyi rigs rgyun mi gcad pa'i don du gnas pa'o/_/byang chub sems dpa' sems dpa' chen po de ni de bzhin gshegs pa ring du mi byed do/_/de ltar zhugs 
[\[32b.5\]]pa'i byang chub sems dpa' sems dpa' chen po de ni snying po byang chub dang 'phrad par mi 'gyur ro/_/byang chub sems dpa' sems dpa' chen po de ni sems can bying ba rnams gdon par 'dod pa'o/_/de ltar slob pa'i byang chub sems dpa' sems dpa' chen po 
[\[32b.6\]]de ni byang chub sems dpa'i bslab pa la slob pa ste/_nyan thos kyi bslab pa la slob pa ma yin no/_/rang sangs rgyas kyi bslab pa la slob pa ma yin no/_/de ltar slob pa'i byang chub sems dpa' sems dpa' chen po'i drung du rgyal po chen po bzhi dag kyang 'gro bar 
[\[32b.7\]]bya bar sems te/_nye bar 'dong zhing 'di skad ces smra'o/_/kye skyes bu chen po myur du slobs shig_/skyes bu chen po skyen par slobs shig_/lhung bzed bzhi po 'di dag ni khyod kyis snying po byang chub tu 'dug ste/_bla na med pa yang dag par rdzogs pa'i byang chub tu mngon par 
[\[33a\]]
[\[33a.1\]]rdzogs par sangs rgyas nas blang bar bya ba ste/_'di dag ni sngon gyi de bzhin gshegs pa dgra bcom pa yang dag par rdzogs pa'i sangs rgyas kyis bzhes pa'o zhes zer zhing ston to/_/de ltar shes rab kyi pha rol tu phyin pa la spyod pa'i byang chub 
[\[33a.2\]]sems dpa' sems dpa' chen po'i drung du rgyal po chen po bzhi dag kyang /_rgyal chen bzhi'i ris kyi lha'i bu rnams dang lhan cig 'dong bar sems so/_/de'i drung du bdag kyang sum cu rtsa gsum gyi lha'i bu rnams dang lhan cig 'gro bar sems so/_/lha'i 
[\[33a.3\]]rgyal po rab 'tshe ma yang /_'tshe ma'i lha'i bu rnams dang lhan cig 'gro bar sems so/_/lha'i rgyal po rab dga' ldan yang /_dga' ldan gyi lha'i bu rnams dang lhan cig 'gro bar sems so/_/lha'i rgyal po rab 'phrul dga' yang /_'phrul dga'i lha'i 
[\[33a.4\]]bu rnams dang lhan cig 'gro bar sems so/_/lha'i rgyal po dbang bsgyur yang gzhan 'phrul dbang byed kyi lha'i bu rnams dang lhan cig 'gro bar sems so/_/tshangs pa mi mjed kyi bdag po yang /_tshangs ris kyi lha'i bu rnams dang lhan cig 'gro bar sems so/_/
[\[33a.5\]]kun snang dang ba'i lha rnams kyang nye bar 'dong bar sems so/_/dge rgyas dang /_'bras bu che ba dang /_mi che ba dang /_mi gdung ba dang /_shin tu mthong ba dang /_gya nom snang ba dang /_gnas gtsang ma'i ris kyi lha rnams kyang nye bar 'dong bar sems so/_/byang chub sems 
[\[33a.6\]]dpa' sems dpa' chen po gang shes rab kyi pha rol tu phyin pa zab mo 'di la spyod pa de ni/_de bzhin gshegs pa rnams kyis kyang rtag tu dgongs pa yin te/_byang chub sems dpa' sems dpa' chen po shes rab kyi pha rol tu phyin pa zab mo 'di la de ltar spyod pa de'i 
[\[33a.7\]]lus la ni 'jig rten pa'i sdug bsngal gzhan gyis gnod par byas pa gang ji snyed cig lus la 'byung ba de dag kyang /_thams cad du thams cad lus la mi 'byung mi 'bab ste/_dge slong de ni byang chub sems dpa' sems dpa' chen po shes rab kyi pha rol tu phyin pa 
[\[33b\]]
[\[33b.1\]]zab mo 'di la spyod pa'i tshe/_'di'i yon tan du 'gyur ba ste/_'dus pa'i nad rnams gang ji snyed pa 'di lta ste/_mig gi nad dam/_rna ba'i nad dam/_sna'i nad dam/_lce'i nad dam/_lus kyi nad dam/_snying gi nad gang ji snyed pa de dag thams cad kyang /_lus la mi 
[\[33b.2\]]'byung mi 'bab ste 'di dag kyang byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa'i tshe/_'di'i yon tan du rig par bya'o/_/de nas tshe dang ldan pa dga' bo 'di snyam du gyur te/_lha'i dbang po brgya byin 'di rang gi spobs 
[\[33b.3\]]pas shes rab kyi pha rol tu phyin pa ston cing /_shes rab kyi pha rol tu phyin pa'i yon tan dang /_legs pa brjod dam/_'on te sangs rgyas kyi mthus ston snyam pa dang /_de nas lha'i dbang po brgya byin gyis tshe dang ldan pa dga' bo'i sems kyi yongs su rtog pa sems 
[\[33b.4\]]kyis yongs su shes nas/_tshe dang ldan pa dga' bo la 'di skad ces smras so/_/btsun pa dga' bo bdag de ltar shes rab kyi pha rol tu phyin pa ston pa dang /_shes rab kyi pha rol tu phyin pa'i yon tan dang legs pa brjod pa ni sangs rgyas kyi mthur rig par bya'o/_/
[\[33b.5\]]de nas bcom ldan 'das kyis/_tshe dang ldan pa dga' bo la 'di skad ces bka' stsal to/_/dga' bo de de bzhin no/_/de de bzhin te/_lha'i dbang po brgya byin shes rab kyi pha rol tu phyin pa zab mo 'di ston pa dang /_shes rab kyi pha rol tu phyin pa 'di'i yon 
[\[33b.6\]]tan dang legs pa brjod pa de ni de bzhin gshegs pa'i mthu'o/_/de ni de bzhin gshegs pa'i byin gyis brlabs so/_/dga' bo gang gi tshe byang chub sems dpa' sems dpa' chen po shes rab kyi pha rol tu phyin pa la slob pa dang /_shes rab kyi pha rol tu 
[\[33b.7\]]phyin pa la brtson par byed pa dang /_shes rab kyi pha rol tu phyin pa la sgom pa de'i tshe/_gang stong gsum gyi stong chen po'i 'jig rten gyi khams na/_bdud sdig to can gang ji snyed cig yod pa de dag thams cad ni byang chub sems dpa' sems dpa' chen po 'di 
[\[34a\]]
[\[34a.1\]]yang dag pa'i mtha' mngon tu byas te/_rgyun tu zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub thob par 'gyur ram/_'on te ma yin 
[\[34a.2\]]gyis bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur snyam ste/_dogs pa rnyed par 'gyur ro/_/dga' bo gzhan yang gang gi tshe byang chub sems dpa' sems dpa' chen po shes rab kyi pha rol tu phyin pa dang ma bral bar gyur pa 
[\[34a.3\]]de'i tshe/_bdud sdig to can mya ngan gyi zug rngus zug par 'gyur ro/_/dga' bo gzhan yang byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_bdud sdig to can ci nas kyang byang chub sems dpa' sems dpa' chen po 'di 
[\[34a.4\]]rnam pa thams cad mkhyen pa nyid yid la byed pas/_sems gcig tsam 'khrugs par 'gyur ba dang /_zhum par 'gyur ba dang /_spu g.yo bar 'gyur bar skar ma ltung ba gtong zhing 'jigs pa skyed do/_/de nas tshe dang ldan pa dga' bos/_bcom ldan 'das 
[\[34a.5\]]la 'di skad ces gsol to/_/bcom ldan 'das ci lags/_byang chub sems dpa' sems dpa' chen po thams cad kyi drung du bdud sdig to can gtse ba'i bsam pas mchi bar 'gyur ram/_bcom ldan 'das kyis bka' stsal pa/_dga' bo byang 
[\[34a.6\]]chub sems dpa' sems dpa' chen po thams cad kyi drung du bdud sdig to can gtse ba'i bsam pas 'ong ba ma yin no/_/dga' bos gsol pa/_bcom ldan 'das 'o na ji lta bu'i drung du mchi bar 'gyur/_bcom ldan 'das kyis bka' stsal pa/_dga' 
[\[34a.7\]]bo byang chub sems dpa' sems dpa' chen po gang gis sngon gyi mthar shes rab kyi pha rol tu phyin pa zab mo 'di bstan pa'i tshe/_sems mos par ma byas pa de'i drung du bdud sdig to can dag gtse ba'i bsam pas nye bar 'ong ngo /_/dga' bo gzhan yang byang chub sems 
[\[34b\]]
[\[34b.1\]]dpa' gang shes rab kyi pha rol tu phyin pa zab mo 'di bstan pa'i tshe/_'di shes rab kyi pha rol tu phyin pa yin nam/_'on te ma yin zhes the tsom du gyur pa de dag gi drung du bdud sdig to can gtse ba'i bsam pas nye bar 'ong ngo /_/dga' bo gzhan yang byang chub sems 
[\[34b.2\]]dpa' dge ba'i bshes gnyen dang bral na/_des dge ba'i bshes gnyen mi mthong bas/_shes rab kyi pha rol du phyin pa zab mo 'di mi thos so/_/ma thos pas mi shes so/_/shes rab kyi pha rol tu phyin pa ji ltar bsgom pa ma shes pas/_de bzhin nyid du nan tan 
[\[34b.3\]]mi byed de/_dga' bo byang chub sems dpa' de yang bdud sdig to can gyis glags rnyed par 'gyur ro/_/dga' bo gzhan yang byang chub sems dpa' shes rab kyi pha rol tu phyin pa dang bral la/_dam pa'i chos ma yin pa yongs su 'dzin par byed na/_dga' bo byang chub sems 
[\[34b.4\]]dpa' de la yang bdud sdig to can gyis glags rnyed par 'gyur ro/_/dga' bo gzhan yang shes rab kyi pha rol tu phyin pa dang bral ba'i byang chub sems dpa' dam pa'i chos ma yin pa la bsngags pa brjod na/_de la bdud sdig to can 'di snyam du sems te/_gang dam pa'i 
[\[34b.5\]]chos ma yin pa'i bsngags pa smra ba ni bdag gi grogs yin te/_gang dam pa'i chos ma yin pa'i bsngags pa smra ba de ni/_byang chub sems dpa'i theg pa pa mang po'i nang nas bdag gi grogs su rnyed pa ste/_de ltar gang zag byang chub sems dpa'i theg pa 'di lta ste/_/
[\[34b.6\]]nyan thos kyi sa dang rang sangs rgyas kyi sa gnyis las gcig tu gnas par 'gyur ba ni/_de bdag gi bsam pa yongs su rdzogs par byed pa'o snyam ste/_dga' bo byang chub sems dpa' de la yang bdud sdig to can gyis glags rnyed par 'gyur ro/_/dga' bo gzhan 
[\[34b.7\]]yang byang chub sems dpa' ji lta bu la bdud kyis glags rnyed par 'gyur zhe na/_byang chub sems dpa' gang shes rab kyi pha rol tu phyin pa zab mo 'di bstan pa'i tshe/_'di skad du shes rab kyi pha rol tu phyin pa ni shin tu zab ste/_khyod kyis shes rab kyi pha rol tu phyin pa 
[\[35a\]]
[\[35a.1\]]zab mo 'di thos pas ci zhig bya/_bsgoms pa dang gzung ba dang /_bcangs pa dang /_kun chub par byas pas kyang ci zhig bya/_ngas kyang de'i gting ma rnyed na khyod kyis lta rnyed re skan zhes zer na/_dga' bo byang chub sems dpa' de la yang bdud 
[\[35a.2\]]sdig to can gyis glags rnyed par 'gyur ro/_/dga' bo gzhan yang gang gi tshe byang chub sems dpa' sems dpa' chen po gzhan la byang chub sems dpa' brnyas pa skyed cing /_nga ni sbyin pa'i pha rol tu phyin pa la spyad pa'o/_/nga ni tshul khrims dang /_bzod pa dang /_
[\[35a.3\]]brtson 'grus dang /_bsam gtan dang /_shes rab kyi pha rol tu phyin pa la spyad pa'o/_/khyod ni sbyin pa'i pha rol tu phyin pa la spyod pa ma yin no/_/khyod ni tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa 
[\[35a.4\]]la spyod pa ma yin no zhes rlom sems su byed na/_dga' bo byang chub sems dpa' de la yang bdud sdig to can gyis glags rnyed par 'gyur ro/_/dga' bo gzhan yang gang gi tshe byang chub sems dpa' bdag nyid mchog tu rlom sems bskyed na/_dga' bo de'i tshe/_bdud sdig to 
[\[35a.5\]]can dga' ba dang /_spro ba dang /_nyams bde ba dang /_rab tu dga' ba dang /_tshim zhing yid bde ba skye bar 'gyur te/_dga' bo byang chub sems dpa' de la yang bdud sdig to can gyis glags rnyed par 'gyur ro/_/dga' bo gzhan yang gang gi tshe byang chub sems dpa'i [{]mying [,]ming [}]brjod pa 'am/_
[\[35a.6\]]rus brjod pa kun tu grags par gyur na/_de ming brjod pa 'am/_rus brjod pa des/_byang chub sems dpa' sems dpa' chen po gzhan dge ba'i chos can dag khyad du gsod cing /_bdag bstod/_gzhan smod la/_phyir [{]myi [,]mi [}]ldog pa'i byang chub sems dpa' sems dpa' chen 
[\[35a.7\]]po rnams kyi rnam pa dang /_tshul dang mtshan mar bya ba'i yon tan de dag kyang de la [{]myed [,]med [}]par/_rnam pa dang tshul dang /_mtshan ma [{]myed [,]med [}]par de dag gis nyon mongs pa skyed cing /_bdag bstod/_gzhan smod de/_'di skad du ji ltar nga byang chub sems dpa'i theg pa dang /_byang chub sems 
[\[35b\]]
[\[35b.1\]]dpa'i rigs la gnas par snang ba de ltar khyod byang chub sems dpa'i theg pa la gnas par [{]myi [,]mi [}]snang ngo /_/byang chub sems dpa'i rigs la gnas par [{]myi [,]mi [}]snang ngo zhes/_de de ltar gang zag byang chub sems dpa'i theg pa pa de dag la mi snyan par rjod cing smod na/_de la bdud sdig 
[\[35b.2\]]to can 'di snyam du sems te/_bdag gi gnas ni stongs par [{]myi [,]mi [}]'gyur ro/_/sems can dmyal ba chen po dang /_byol song gi skye gnas dang /_gshin rje'i 'jig rten dang /[ {]yi dgas [,]yi dwags [}]kyi yul shin tu 'phel bar 'gyur ro zhes/_ci nas kyang de'i tshig gzung du rung bar 
[\[35b.3\]]'gyur ba de lta de ltar bdud sdig to can byang chub sems dpa' de byin gyis rlob ste/_de'i tshig gzung du rung bas skye bo mang po dag kyang mnyan pa dang /_yid ches par bya bar sems te/_de la de dag gis thos sam/_mthong na/_'thun par spyod par 'gyur te/_de dag gis thos 
[\[35b.4\]]sam/_mthong nas 'thun par spyod cing de bzhin du slob ste/_de dag de bzhin du slob cing /_de bzhin nyid du nan tan byed pa'i tshe/_nyon mongs pa shin tu 'phel bar 'gyur te/_de ltar de dag bsam pa phyin ci log tu gyur pas lus dang /_ngag dang /_yid kyi las gang dang gang 
[\[35b.5\]]brtsams pa de dag thams cad mi 'dod pa dang /_mi sdug pa dang /_yid du mi 'ong bar 'grub par 'gyur te/_de ltar na sems can dmyal ba chen po de dag kyang rab tu 'phel bar 'gyur/_byol song gi skye gnas dang /_gshin rje'i 'jig rten dang /[ {]yi dgas [,]yi dwags [}]kyi yul yang rab tu 
[\[35b.6\]]'phel bar 'gyur te/_bdud kyi gnas kyang shin tu 'phel bar 'gyur bas/_dga' bo don gyi dbang de mthong nas/_bdud sdig to can dga' ba dang /_spro ba dang /_tshim pa dang /_yid bde ba skye bar 'gyur ro/_/dga' bo gzhan yang gal te gang zag byang chub sems dpa'i 
[\[35b.7\]]theg pa pa/_gang zag nyan thos kyi theg pa pa dang /_rtsod cing nga ni mchog tu gyur pa yin gyi/_khyod ni ma yin no/_zhes zer na/_de la bdud sdig to can 'di snyam du sems te/_kye ma rigs kyi bu 'di ni rnam pa thams cad mkhyen pa nyid dang ring du byed pa ste/_'di ni rnam pa thams 
[\[36a\]]
[\[36a.1\]]cad mkhyen pa nyid dang nye bar gyur pa ma yin no/_/de ci'i phyir zhe na/_'thab mo dang 'khrug pa dang /_rtsod pa dang mtshang 'dru ba 'di dag ni rnam pa thams cad mkhyen pa nyid kyi lam ma yin te/_de ni sems can dmyal ba'i lam mo/_/de ni byol song gi skye gnas kyi lam mo/_/de ni gshin rje'i 'jig rten gyi lam 
[\[36a.2\]]mo/_/de ni rnam pa thams cad mkhyen pa'i lam ma yin no snyam du sems par 'gyur ro/_/dga' bo gzhan yang gang zag byang chub sems dpa'i theg pa pa dang /_gang zag byang chub sems dpa'i theg pa can gzhan du 'thab cing rtsod la/_'khrugs cing mtshang 'dru na/_de la bdud sdig to can 'di 
[\[36a.3\]]snyam du sems te/_'di gnyis ka yang rnam pa thams cad mkhyen pa nyid ring du byed pa'o/_/'di gnyis ka yang bla na med pa yang dag par rdzogs pa'i byang chub tu mngon par rdzogs par 'tshang mi rgya'o/_/de ci'i phyir zhe na/_rigs kyi bu 'di gnyis kyis gang brtsams pa de ni/_
[\[36a.4\]]rnam pa thams cad mkhyen pa nyid kyi lam ma yin/_rigs kyi bu 'di gnyis kyis ni/_sems can dmyal ba dang /_byol song gi skye gnas dang /_gshin rje'i 'jig rten gyi lam brtsams so zhes nas/_dga' zhing spro ba dang /_tshim zhing yid bde ba skye bar 'gyur ro/_/
[\[36a.5\]]dga' bo gzhan yang gal te byang chub sems dpa' lung ma bstan pa/_byang chub sems dpa' lung bstan pa la gnod par sems shing /_'thab cing rtsod la/_'khrugs cing mtshang 'dru na/_gal te des rnam pa thams cad mkhyen pa nyid yongs su mi gtang zhe na/_ji tsam du sdig 
[\[36a.6\]]pa'i sems bskyed pa skyes pa dang /_'thab cing rtsod pa dang /_'khrugs cing mtshang 'dru bar gyur pa de srid kyi bskal par go cha bgo bar bya'o/_/dga' bos gsol pa/_bcom ldan 'das de dag gi sems bskyed pa de dag la 'byung ba gzhan mchis sam/_'on te ma lags 
[\[36a.7\]]kyis/_bskal pa de snyed kho nar go cha bgo 'tshal/_bcom ldan 'das kyis bka' stsal pa/_dga' bo gang zag nyan thos kyi theg pa pa rnams dang /_rang sangs rgyas kyi theg pa pa rnams dang /_byang chub sems dpa'i theg pa pa rnams la ngas 'byung ba dang bcas pa'i chos bstan 
[\[36b\]]
[\[36b.1\]]te/_dga' bo de la gang zag byang chub sems dpa'i theg pa pa/_byang chub sems dpa'i theg pa pa'i gang zag dang /_'thab cing rtsod la gshe zhing mi snyan du brjod pa dang /_'thabs shing rtsod de gshe ba dang mi snyan par brjod pa byas na/_phyir mi 'chags par mdud par 'dzin cing khon du bzung ste 
[\[36b.2\]]gnas na dga' bo gang zag de ni 'byung bar nga mi smra te/_gang zag des gal te rnam pa thams cad mkhyen pa nyid yongs su mi gtong zhe na/_gdon mi za bar bskal pa de snyed du go cha bgo bar bya'o/_/dga' bo byang chub sems dpa' sems dpa' chen po gang 'thabs shing rtsod de gshe ba 
[\[36b.3\]]dang /_mi snyan par brjod par gyur na yang mdud par mi 'dzin la/_phyin chad sdom pa 'dzin cing /_bdag gis ni thob par bya ba nyes par thob ste/_bdag gis sems can thams cad kyi sdug bsngal bstsal dgos na/_de ltar bdag smra ba la phyir smra ba dang /_
[\[36b.4\]]bdag gis sems can thams cad kyi zam par gyur pa bya dgos na/_de ltar bdag gzhan la mi snyan par smra zhing phyir zlogs pa ni mi tshul gyis/_bdag gis de ltar mi bya'i/_bdag gis ni glen pa dang lkugs pa bzhin du bya'o/_/bdag gis bsam pa la 'khrug 
[\[36b.5\]]pa med par bya'o/_/sems can 'di dag ni bdag gis bla na med pa yang dag par rdzogs pa'i byang chub tu mngon par rdzogs par sangs rgyas te/_yongs su mya ngan las bzla bar bya dgos na/_de dag nyid la bdag ngan sems su byed pa dang /_de dag nyid la 
[\[36b.6\]]bdag 'khrug pa ni tshul ma yin gyis/_bdag gis de dag la gnod sems su mi bya'o/_/bdag gis de dag la 'khrug par mi bya'o snyam na/_dga' bo byang chub sems dpa' sems dpa' chen po de ni 'byung ba yod par ngas bshad de/_de la ni bdud sdig to 
[\[36b.7\]]can glags lta zhing glags tshol bas kyang glags mi rnyed do/_/dga' bo gzhan yang byang chub sems dpa' sems dpa' chen pos gang zag nyan thos kyi theg pa pa dag dang 'grogs par mi bya'o/_/de dag dang lhan cig tu gnas par mi bya'o/_/'dug par mi bya'o/_/gal te 
[\[37a\]]
[\[37a.1\]]'dug na yang des su la yang gnod sems su mi bya/_'khrugs par mi bya'o/_/de ci'i phyir zhe na/_gang bdag gis 'di dag la gnod sems su bya ba dang /_'khrug par bya ba de dag ni bdag la mi tshul lo/_/de ci'i phyir zhe na/_'di ltar de 
[\[37a.2\]]dag ni bdag gis bla na med pa yang dag par rdzogs pa'i byang chub tu mngon par rdzogs par sangs rgyas te/_sdug bsngal thams cad las yongs su dgrol bar bya ba dag go snyam du bya'o//_//shes rab kyi pha rol tu phyin pa stong phrag nyi shu lnga pa/_
[\[37a.3\]]bam po lnga bcu lnga pa/_dga' bos gsol pa/_bcom ldan 'das ji ltar byang chub sems dpa' sems dpa' chen pos gang zag byang chub sems dpa'i theg pa pa dag dang gnas par bgyi/_bcom ldan 'das kyis bka' stsal pa/_dga' bo 'di lta ste/_
[\[37a.4\]]dper na/_ston pa dang ji ltar gnas pa de bzhin du byang chub sems dpa' sems dpa' chen pos gang zag byang chub sems dpa'i theg pa pa dang gnas par bya ste/_de ci'i phyir zhe na/_'di ni bdag gi grogs te gru gcig tu zhugs pa'o/_/'dis ni ji ltar bslab par 
[\[37a.5\]]bya ba de bzhin du bdag gis kyang bslab par bya'o/_/'dis sbyin pa'i pha rol du phyin pa dang /_tshul khrims kyi pha rol du phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab 
[\[37a.6\]]kyi pha rol tu phyin pa dang /_stong pa nyid thams cad dang /_byang chub kyi phyogs kyi chos rnams dang /_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i 
[\[37a.7\]]snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs dang /_mi 'jigs pa dang /_so so yang dag par rig pa dang /_byams pa chen po 
[\[37b\]]
[\[37b.1\]]dang /_snying rje chen po dang /_sangs rgyas kyi chos ma 'dres pa dang /_rnam pa thams cad mkhyen pa nyid kyi bar gang la bslab par bya ba de nyid la bdag gis kyang bslab par bya'o snyam du sems bskyed do/_/des gzhan yang sems 'di ltar bskyed par bya ste/_'di ni yang dag par 
[\[37b.2\]]rdzogs pa'i byang chub kyi lam ston pa ste/_gal te de 'dres par spyod cing rnam pa thams cad mkhyen pa nyid dang ldan pa'i yid la bya ba dang bral bar gyur na/_de la bdag gis bslab par mi bya'i/_gal te byang chub sems dpa' sems dpa' chen po de rnam pa thams cad mkhyen pa 
[\[37b.3\]]nyid dang ldan pa'i yid la bya ba dang ma bral bar gnas na bdag gis kyang de ltar bslab par bya'o snyam du sems bskyed de/_de ltar slob pa'i byang chub sems dpa' sems dpa' chen po ni bslab pa mnyam pa yin no/_/shes rab kyi pha rol tu phyin pa stong phrag nyi shu lnga pa 
[\[37b.4\]]las/_le'u bzhi bcu drug pa'o//_//de nas tshe dang ldan pa rab 'byor gyis/_bcom ldan 'das la 'di skad ces gsol to/_/bcom ldan 'das byang chub sems dpa' sems dpa' chen pos mnyam pa nyid gang la bslab par bgyi ba'i byang chub 
[\[37b.5\]]sems dpa' sems dpa' chen po rnams kyi mnyam pa nyid gang lags/_bcom ldan 'das kyis bka' stsal pa/_rab 'byor nang stong pa nyid ni byang chub sems dpa' sems dpa' chen po rnams kyi mnyam pa nyid do/_/phyi stong pa nyid ni byang chub sems dpa' sems 
[\[37b.6\]]dpa' chen po rnams kyi mnyam pa nyid do/_/phyi nang stong pa nyid ni byang chub sems dpa' sems dpa' chen po rnams kyi mnyam pa nyid do/_/rab 'byor dngos po med pa'i ngo bo nyid stong pa nyid kyi bar ni byang chub sems dpa' sems dpa' chen po rnams kyi mnyam pa nyid do/_/
[\[37b.7\]]gzugs ni gzugs kyis stong /_tshor ba dang /_'du shes dang /_'du byed dang /_rnam par shes pa ni rnam par shes pas stong /_skye mched dang /_khams dang /_rten cing 'brel par 'byung ba ni rten cing 'brel par 'byung bas stong /_pha rol tu phyin pa rnams dang /_stong 
[\[38a\]]
[\[38a.1\]]pa nyid thams cad dang /_byang chub kyi phyogs kyi chos rnams ni byang chub kyi phyogs kyi chos rnams kyis stong /_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar 
[\[38a.2\]]pa dang /_mthar gyis gnas pa'i snyoms par 'jug pa ni/_mthar gyis gnas pa'i snyoms par 'jug pas stong /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo ni gzungs kyi sgos stong /_de bzhin 
[\[38a.3\]]gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa rnams ni/_sangs rgyas kyi chos ma 'dres pas stong /_rnam pa thams cad mkhyen pa nyid kyi bar ni/_rnam pa thams cad mkhyen pa nyid kyis stong ste/_rab 
[\[38a.4\]]'byor 'di ni byang chub sems dpa' sems dpa' chen po rnams kyi mnyam pa nyid de/_de la gnas shing byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya'o/_gsol pa/_bcom ldan 'das 
[\[38a.5\]]ci lags/_byang chub sems dpa' sems dpa' chen po gzugs bas par bgyi ba'i slad du slob na/_rnam pa thams cad mkhyen pa nyid du slob pa lags sam/_gzugs 'dod chags dang bral bar bgyi ba'i slad du slob na/_rnam pa thams cad mkhyen pa nyid du slob pa lags 
[\[38a.6\]]sam/_gzugs 'gag par bgyi ba'i slad du slob na/_rnam pa thams cad mkhyen pa nyid du slob pa lags sam/_gzugs mi skye bar bgyi ba'i slad du slob na/_rnam pa thams cad mkhyen pa nyid du slob pa lags sam/_tshor ba dang /_'du shes dang /_'du byed dang /_rnam par 
[\[38a.7\]]shes pa bas par bgyi ba'i slad du slob na/_rnam pa thams cad mkhyen pa nyid du slob pa lags sam/_rnam par shes pa 'dod chags dang bral bar bgyi ba'i slad du slob na/_rnam pa thams cad mkhyen pa nyid du slob pa lags sam/_rnam par shes pa 'gag par bgyi 
[\[38b\]]
[\[38b.1\]]ba'i slad du slob na/_rnam pa thams cad mkhyen pa nyid du slob pa lags sam/_rnam par shes pa mi skye bar bgyi ba'i slad du slob na/_rnam pa thams cad mkhyen pa nyid du slob pa lags sam/_skye mched dang /_khams dang /_rten cing 'brel par 'byung ba bas par bgyi ba 
[\[38b.2\]]dang /_'dod chags dang bral bar bgyi ba dang /_'gag par bgyi ba dang /_mi skye bar bgyi ba'i slad du slob na/_rnam pa thams cad mkhyen pa nyid du slob pa lags sam/_pha rol tu phyin pa thams cad dang /_stong pa nyid thams cad dang /_byang chub kyi phyogs kyi chos 
[\[38b.3\]]sum cu rtsa bdun dang /_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med 
[\[38b.4\]]pa dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres [{]bcwo [,]bco [}]brgyad bas par bgyi ba dang /_'dod chags dang bral bar bgyi ba dang 
[\[38b.5\]]'gag par bgyi ba dang /_mi skye bar bgyi ba'i slad du slob na/_rnam pa thams cad mkhyen pa nyid du slob pa lags sam/_rnam pa thams cad mkhyen pa nyid kyi bar du bas par bgyi ba dang /_'dod chags dang bral bar bgyi ba dang /_'gag par bgyi ba dang /_mi skye bar bgyi ba'i 
[\[38b.6\]]slad du slob na/_rnam pa thams cad mkhyen pa nyid du slob pa lags sam/_bcom ldan 'das kyis bka' stsal pa/_rab 'byor de ni ma yin te/_gnas brtan rab 'byor gyis gang 'di skad du/_gzugs zad par bya ba'i phyir slob na/_rnam pa thams cad mkhyen pa 
[\[38b.7\]]nyid du slob pa yin nam/_gzugs 'dod chags dang bral bar bya ba'i phyir slob na/_rnam pa thams cad mkhyen pa nyid du slob pa yin nam/_gzugs 'gag par bya ba'i phyir slob na/_rnam pa thams cad mkhyen pa nyid du slob pa yin nam/_gzugs mi skye bar bya ba'i phyir 
[\[39a\]]
[\[39a.1\]]slob na/_rnam pa thams cad mkhyen pa nyid du slob pa yin nam/_tshor ba dang /_'du shes dang /_'du byed dang /_rnam par shes pa zad par bya ba'i phyir slob na/_rnam pa thams cad mkhyen pa nyid du slob pa yin nam/_rnam par shes pa 'dod chags 
[\[39a.2\]]dang bral bar bya ba'i phyir slob na/_rnam pa thams cad mkhyen pa nyid du slob pa yin nam/_rnam par shes pa 'gag par bya ba'i phyir slob na/_rnam pa thams cad mkhyen pa nyid du slob pa yin nam/_rnam par shes pa mi skye bar bya ba'i phyir slob na/_rnam pa thams cad 
[\[39a.3\]]mkhyen pa nyid du slob pa yin nam/_skye mched dang /_khams dang /_rten cing 'brel par 'byung ba zad par bya ba dang /_'dod chags dang bral bar bya ba dang /_'gag par bya ba dang /_mi skye bar bya ba'i phyir slob na/_rnam pa thams cad mkhyen pa nyid du slob pa yin nam/_
[\[39a.4\]]pha rol tu phyin pa thams cad dang /_stong pa nyid thams cad dang /_byang chub kyi phyogs kyi chos sum cu rtsa bdun dang /_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar 
[\[39a.5\]]gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs dang /_mi 'jigs pa dang /_so so yang dag par rig pa dang /_
[\[39a.6\]]sangs rgyas kyi chos ma 'dres pa [{]bcwo [,]bco [}]brgyad zad par bya ba dang /_'dod chags dang bral bar bya ba dang /_'gag par bya ba dang /_mi skye bar bya ba'i phyir slob na/_rnam pa thams cad mkhyen pa nyid du slob pa yin nam/_rnam pa thams cad mkhyen pa nyid kyi bar du zad par bya ba 
[\[39a.7\]]dang /_'dod chags dang bral bar bya ba dang /_'gag par bya ba dang /_mi skye bar bya ba'i phyir slob na/_rnam pa thams cad mkhyen pa nyid du slob pa yin nam/_zhes smras pa de ni ma yin no/_/rab 'byor de ji snyam du sems/_gzugs kyi de bzhin nyid gang yin pa 
[\[39b\]]
[\[39b.1\]]dang /_tshor ba dang /_'du shes dang /_'du byed dang /_rnam par shes pa'i de bzhin nyid gang yin pa dang /_skye mched dang /_khams dang /_rten cing 'brel par 'byung ba'i de bzhin nyid gang yin pa dang /_pha rol tu phyin pa rnams kyi de bzhin nyid gang yin pa dang /_stong pa 
[\[39b.2\]]nyid thams cad kyi de bzhin nyid gang yin pa dang /_byang chub kyi phyogs kyi chos sum cu rtsa bdun gyi de bzhin nyid gang yin pa dang /_'phags pa'i bden pa'i de bzhin nyid gang yin pa dang /_bsam gtan dang /_tshad med pa dang /_gzugs med pa'i snyoms par 'jug pa 
[\[39b.3\]]rnams kyi de bzhin nyid gang yin pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa'i de bzhin nyid gang yin pa dang /_mngon par shes pa dang /_ting nge 'dzin dang /_gzungs kyi 
[\[39b.4\]]sgo'i de bzhin nyid gang yin pa dang /_de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa [{]bcwo [,]bco [}]brgyad kyi de bzhin nyid gang yin pa dang /_rnam pa thams cad mkhyen pa nyid kyi bar gyi de bzhin nyid gang yin pa 
[\[39b.5\]]de zad pa 'am/_spong ba 'am/_skye ba 'am/_'gag par 'gyur ram/_gsol pa/_bcom ldan 'das de ni ma lags so/_/bde bar gshegs pa de ni ma lags so/_/bcom ldan 'das kyis bka' stsal pa/_rab 'byor de ltar slob pa'i byang chub sems dpa' 
[\[39b.6\]]sems dpa' chen po de ni de bzhin nyid la slob pa ste/_rnam pa thams cad mkhyen pa nyid la slob pa yin/_de bzhin nyid ni zad pa 'am/_spang ba 'am/_skye ba 'am/_'gag par 'gyur ba med de/_rab 'byor de ltar slob pa'i byang chub sems dpa' sems dpa' chen po de ni de bzhin 
[\[39b.7\]]nyid la slob pa ste/_rnam pa thams cad mkhyen pa nyid la slob pa yin/_rab 'byor de ltar slob pa'i byang chub sems dpa' sems dpa' chen po de ni pha rol tu phyin pa drug la slob pa yin/_stong pa nyid thams cad la slob pa yin/_dran pa nye bar gzhag pa rnams la slob pa 
[\[40a\]]
[\[40a.1\]]yin/_yang dag par spong pa dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa la slob pa yin/_'phags pa'i bden pa rnams la slob pa yin/_bsam gtan dang /_
[\[40a.2\]]tshad med pa dang /_gzugs med pa'i snyoms par 'jug pa rnams la slob pa yin/_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa la slob pa yin/_mngon par shes pa dang /_ting 
[\[40a.3\]]nge 'dzin dang /_gzungs kyi sgo la slob pa yin/_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad la slob pa yin/_rnam pa thams cad mkhyen pa nyid kyi bar la slob pa 
[\[40a.4\]]yin/_rab 'byor de ltar slob pa'i byang chub sems dpa' sems dpa' chen po ni bslab pa thams cad kyi pha rol du phyin pa thob par 'gyur ba yin/_rab 'byor de ltar slob pa'i byang chub sems dpa' sems dpa' chen po ni bdud dam bdud kyi ris kyi lha rnams kyis pham par 
[\[40a.5\]]mi nus pa yin/_rab 'byor de ltar slob pa'i byang chub sems dpa' sems dpa' chen po ni myur du phyir mi ldog pa'i sa 'thob pa yin/_rab 'byor de ltar slob pa'i byang chub sems dpa' sems dpa' chen po ni bdag gi pha de bzhin gshegs pa'i spyod yul la spyod pa 
[\[40a.6\]]yin/_rab 'byor de ltar slob pa'i byang chub sems dpa' sems dpa' chen po ni mgon du 'gyur ba'i chos rnams la slob pa yin/_rab 'byor de ltar slob pa'i byang chub sems dpa' sems dpa' chen po ni byams pa chen po dang /_snying rje chen po la slob pa yin/_rab 
[\[40a.7\]]'byor de ltar slob pa'i byang chub sems dpa' sems dpa' chen po ni sangs rgyas kyi zhing yongs su dag par bya ba'i phyir slob pa yin/_rab 'byor de ltar slob pa'i byang chub sems dpa' sems dpa' chen po ni sems can yongs su smin par bya ba'i phyir slob pa yin/_rab 'byor de 
[\[40b\]]
[\[40b.1\]]ltar slob pa'i byang chub sems dpa' sems dpa' chen po ni rnam pa bcu gnyis lan gsum du bskor ba'i chos kyi 'khor lo bskor bar bya ba'i phyir slob pa yin/_rab 'byor de ltar slob pa'i byang chub sems dpa' sems dpa' chen po ni sems can thams cad yongs su 
[\[40b.2\]]smin par bya ba'i phyir slob pa yin/_rab 'byor de ltar slob pa'i byang chub sems dpa' sems dpa' chen po ni de bzhin gshegs pa'i rigs rgyun mi gcad pa'i phyir slob pa yin/_rab 'byor de ltar slob pa'i byang chub sems dpa' sems dpa' chen po ni 'chi ba med pa'i sgo 
[\[40b.3\]]dbye bar bya'o zhes slob pa yin/_rab 'byor de ltar slob pa'i byang chub sems dpa' sems dpa' chen po ni 'dus byas kyi khams bstan par bya'o zhes slob pa yin te/_rab 'byor sems can dman pas ni bslab pa rgya chen po 'di la bslab par mi nus so/_/byang chub sems 
[\[40b.4\]]dpa' sems dpa' chen po gang bslab pa 'di la slob pa de ni/_sems can thams cad 'khor ba las gdon par 'dod pa ste/_rab 'byor de ltar slob pa'i byang chub sems dpa' sems dpa' chen po ni sems can dmyal bar mi skye'o/_/byol song gi skye gnas dang /_
[\[40b.5\]]gshin rje'i 'jig rten du mi skye'o/_/yul mtha' 'khob dang /_yul gcong rong can du mi skye'o/_/phyag dar pa dang /_gdol pa'i rigs su mi skye'o/_/zhar bar mi 'gyur ro/_/sgur por mi 'gyur ro/_/zha bor mi 'gyur ro/_/yan lag skyon can du mi 'gyur ro/_/'on 
[\[40b.6\]]par mi 'gyur ro/_/lag pa med par mi 'gyur ro/_/dbang po dang mi ldan par mi 'gyur te/_dbang po yongs su tshang zhing /_dbang po ma tshang bar mi 'gyur ro/_/srog gcod par mi 'gyur ro/_/ma byin par len pa dang /_'dod pas log par g.yem pa dang /[ {]brdzun [,]rdzun [}]du smra ba dang /_
[\[40b.7\]]phra ma can dang /_zhe gcod pa smra ba dang /_tshig kyal pa can dang /_chags sems can dang /_gnod sems can dang /_log par lta bar mi 'gyur ro/_/'tsho ba log pas 'tsho bar mi 'gyur ro/_/yang dag pa ma yin pa yongs su 'dzin par mi 'gyur ro/_/tshul khrims 
[\[41a\]]
[\[41a.1\]]ngan pa can du mi 'gyur ro/_/tshul khrims ngan pa yongs su 'dzin par mi 'gyur ro/_/rab 'byor de ltar slob pa'i byang chub sems dpa' sems dpa' chen po ni lha tshe rings po'i nang du mi skye'o/_/de ci'i phyir zhe na/_thabs mkhas pa dang ldan pas gang gis 
[\[41a.2\]]byang chub sems dpa' sems dpa' chen po lha tshe rings por mi skye ba'i thabs mkhas pa de lta bu de la yod de/_de yang gang zhe na/_'di lta ste/_shes rab kyi pha rol tu phyin pa 'di nyid la thabs mkhas pa bstan pa ste/_thabs mkhas pa de dang ldan pa'i byang chub sems 
[\[41a.3\]]dpa' sems dpa' chen po ni bsam gtan rnams la yang snyoms par 'jug_/tshad med pa rnams la yang snyoms par 'jug_/gzugs med pa'i snyoms par 'jug pa rnams la yang snyoms par 'jug ste/_bsam gtan dang /_tshad med pa dang /_gzugs med pa'i 
[\[41a.4\]]snyoms par 'jug pa rnams kyi dbang gis kyang mi skye'o/_/rab 'byor de ltar slob pa'i byang chub sems dpa' sems dpa' chen po ni 'di lta ste/_nyan thos kyi sa dang /_rang sangs rgyas kyi sa yid la bya ba'i dri ma yongs su dag pas/_sangs rgyas kyi chos thams cad kyi 
[\[41a.5\]]stobs yongs su dag pa thob par 'gyur ro/_/gsol pa/_bcom ldan 'das chos thams cad rang bzhin gyis yongs su dag pa lags na/_byang chub sems dpa' sems dpa' chen po'i chos gang gis yongs su dag pa 'thob par 'gyur ba lags/_bcom ldan 
[\[41a.6\]]'das kyis bka' stsal pa/_rab 'byor de de bzhin no/_/de de bzhin te/_ji skad du smras pa de bzhin no/_/rab 'byor chos thams cad ni rang bzhin gyis yongs su dag pa ste/_rab 'byor de ltar chos thams cad yongs su dag pa la/_byang chub sems dpa' sems 
[\[41a.7\]]dpa' chen po shes rab kyi pha rol tu phyin pa la spyod pa'i tshe/_sems zhum pa med cing 'gong pa med pa de ni/_rab 'byor shes rab kyi pha rol tu phyin pa ste/_byis pa so so'i skye bo thams cad kyis ni chos nyid de mi shes mi mthong bas/_sems can de dag gi don du byang chub 
[\[41b\]]
[\[41b.1\]]sems dpa' sems dpa' chen po sbyin pa'i pha rol du phyin pa la spyod/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la spyod/_
[\[41b.2\]]nang stong pa nyid la spyod/_dngos po med pa'i ngo bo nyid stong pa nyid kyi bar la spyod/_dran pa nye bar gzhag pa rnams la spyod/_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam 
[\[41b.3\]]yan lag brgyad pa la spyod/_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa rnams la spyod/_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_
[\[41b.4\]]mtshan ma med pa dang /_smon pa med pa la spyod/_mngon par shes pa dang /_ting nge 'dzin dang /_gzungs kyi sgo rnams la spyod/_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres 
[\[41b.5\]]pa [{]bcwo [,]bco [}]brgyad la spyod/_rnam pa thams cad mkhyen pa nyid kyi bar la spyod de/_rab 'byor de ltar spyod pa'i byang chub sems dpa' sems dpa' chen po ni chos thams cad kyi stobs dang /_mi 'jigs pa nyid rab tu thob par 'gyur te/_nyan thos dang /_rang sangs rgyas kyi 
[\[41b.6\]]sar mi ltung ngo /_/rab 'byor de ltar slob pa'i byang chub sems dpa' sems dpa' chen po ni sems can thams cad kyi sems dang /_spyod pa dang g.yo ba rnams kyi pha rol tu phyin par 'gyur ro/_/rab 'byor 'di lta ste dper na/_sa chen po'i phyogs gang na 'dzam bu na 
[\[41b.7\]]da'i gser gyi sa le sbram 'byung ba de lta bu ni nyung ngo /_/rab 'byor de bzhin du 'di lta ste/_shes rab kyi pha rol tu phyin pa'i bslab pa 'di la slob pa'i sems can de lta bu yang nyung ste/_sems can gang nyan thos kyi sa 'am/_rang sangs rgyas kyi sa la gnas par 'gyur 
[\[42a\]]
[\[42a.1\]]ba de lta bu ni de bas ches mang ngo /_/rab 'byor 'di lta ste dper na/_sems can gang 'khor los sgyur ba'i rgyal por 'gyur ba'i las yang dag par blangs te gnas pa de lta bu ni nyung ste/_sems can gang khams kyi rgyal phran du 'gyur ba'i 
[\[42a.2\]]las yang dag par blangs shing gnas pa de lta bu ni ches mang ngo /_/rab 'byor de bzhin du sems can gang rnam pa thams cad mkhyen pa'i lam 'dir 'jug pa de lta bu yang nyung ste/_sems can gang nyan thos kyi sa 'am/_rang sangs rgyas kyi sa la gnas par 'gyur ba de lta 
[\[42a.3\]]bu ni de bas ches mang ngo /_/rab 'byor gang yang byang chub sems dpa' sems dpa' chen po bla na med pa yang dag par rdzogs pa'i byang chub tu yang dag par zhugs pa de dag bas ni/_byang chub sems dpa' sems dpa' chen po gang de bzhin nyid du nan tan byed pa 
[\[42a.4\]]de lta bu ches nyung ngo /_/de bas kyang sems can gang nyan thos kyi sa 'am/_rang sangs rgyas su gnas par 'gyur ba de lta bu ni ches mang ngo /_/rab 'byor gang yang byang chub sems dpa'i theg pa pa'i rigs kyi bu shes rab kyi pha rol tu phyin pa zab mo 'di la spyod cing /_
[\[42a.5\]]the tshom med par phyir mi ldog pa'i sa gnon pa de dag bas ni/_gang phyir ldog pa'i sa gnon par 'gyur ba de lta bu ches mang ngo /_/rab 'byor de bas na byang chub sems dpa' sems dpa' chen po phyir mi ldog pa'i sa 'thob par 'dod pa dang /_phyir mi ldog pa'i sar 
[\[42a.6\]]chud par 'dod pas/_shes rab kyi pha rol tu phyin pa zab mo 'di nyid la bslab par bya'o/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_ser sna dang ldan pa'i sems mi skye'o/_/tshul khrims ngan 
[\[42a.7\]]pa dang ldan pa'i sems mi skye'o/_/'khrug pa dang ldan pa'i sems mi skye'o/_/le lo dang ldan pa'i sems mi skye'o/_/g.yeng ba dang ldan pa'i sems mi skye'o/_/shes rab 'chal ba dang ldan pa'i sems mi skye'o/_/'dod chags dang ldan pa'i sems mi skye'o/_/
[\[42b\]]
[\[42b.1\]]zhe sdang dang ldan pa'i sems mi skye'o/_/gti mug dang ldan pa'i sems mi skye'o/_/tha ba dang ldan pa'i sems mi skye'o/_/gzugs dang ldan pa'i sems mi skye'o/_/tshor ba dang /_'du shes dang /_'du byed dang /_rnam par shes pa dang ldan pa'i sems mi skye'o/_/skye 
[\[42b.2\]]mched dang /_khams dang /_rten cing 'brel par 'byung ba dang ldan pa'i sems mi skye'o/_/pha rol tu phyin pa rnams dang stong pa nyid thams cad dang /_byang chub kyi phyogs kyi chos sum cu rtsa bdun dang ldan pa'i sems mi skye'o/_/'phags pa'i bden pa dang /_bsam gtan dang /_
[\[42b.3\]]tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo dang 
[\[42b.4\]]ldan pa'i sems mi skye'o/_/de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa dang ldan pa'i sems mi skye'o/_/rnam pa thams cad mkhyen pa nyid kyi bar dang ldan pa'i sems mi skye'o/_de ci'i 
[\[42b.5\]]phyir zhe na/_rab 'byor 'di ltar byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa'i tshe chos gang yang dmigs pa med de/_ma dmigs pas chos gang la yang sems bskyed pa med do/_/rab 'byor de ltar na shes rab kyi pha rol 
[\[42b.6\]]tu phyin pa zab mo 'di la slob pa'i byang chub sems dpa' sems dpa' chen pos pha rol tu phyin pa thams cad yongs su zin par 'gyur ro/_/pha rol tu phyin pa thams cad yongs su 'dus par 'gyur ro/_/pha rol tu phyin pa thams cad dang 'thun par spyod par 'gyur ro/_/
[\[42b.7\]]de ci'i phyir zhe na/_rab 'byor de ni 'di ltar shes rab kyi pha rol tu phyin pa zab mo 'dir pha rol tu phyin pa thams cad 'dus so/_/rab 'byor 'di lta ste dper na/_'jig tshogs su lta bar lta ba'i rnam pa drug cu rtsa gnyis po thams cad kyang 'dus pa yin te/_rab 'byor de bzhin 
[\[43a\]]
[\[43a.1\]]du shes rab kyi pha rol tu phyin pa zab mo 'dir pha rol tu phyin pa thams cad 'dus so/_/rab 'byor 'di lta ste dper na/_skyes bu dus byas par gyur pa'i 'tsho ba'i dbang po 'gags pas dbang po thams cad 'gag par 'gyur ro/_/rab 'byor de 
[\[43a.2\]]bzhin du byang chub sems dpa' sems dpa' chen po shes rab kyi pha rol tu phyin pa zab mo 'di la spyod pas/_pha rol tu phyin pa thams cad 'dus pa yin te/_rab 'byor de bas na byang chub sems dpa' sems dpa' chen po pha rol tu phyin pa thams cad kyi pha rol tu 'gro bar 'dod 
[\[43a.3\]]pas/_shes rab kyi pha rol tu phyin pa zab mo 'di la bslab par bya'o/_/rab 'byor shes rab kyi pha rol tu phyin pa zab mo 'di la slob pa'i byang chub sems dpa' sems dpa' chen po ni sems can thams cad kyi mchog tu 'gyur ba la slob pa yin no/_/rab 'byor de 
[\[43a.4\]]ji snyam du sems/_stong gsum gyi stong chen po'i 'jig rten gyi khams na sems can gang ji snyed cig 'khod pa de dag mang ba yin nam/_gsol pa bcom ldan 'das mang ngo /_/bde bar gshegs pa mang ngo /_/bcom ldan 'das 'dzam bu'i gling gi sems can 
[\[43a.5\]]rnams kyang mang ba lags na/_stong gsum gyi stong chen po'i 'jig rten gyi khams kyi sems can rnams lta smos kyang ci 'tshal/_bcom ldan 'das kyis bka' stsal pa/_rab 'byor stong gsum gyi stong chen po'i 'jig rten gyi khams kyi sems can gang ji snyed pa de 
[\[43a.6\]]dag thams cad snga phyi med par mi'i lus thob par gyur te/_bla na med pa yang dag par rdzogs pa'i byang chub tu mngon par rdzogs par sangs rgyas la/_de bzhin gshegs pa de dag thams cad re re la yang sku tshe'i mthar phyin gyi bar du byang chub sems dpa' sems 
[\[43a.7\]]dpa' chen pos rgyun ma chad par na bza' dang /_bsod snyoms dang /_gzims cha dang /_snyun gyi rkyen sman dang /_yo byad mang po'i bsnyen bkur byas na/_rab 'byor de ji snyam du sems/_byang chub sems dpa' sems dpa' chen po de'i bsod nams de'i rgyus mang du 'phel 
[\[43b\]]
[\[43b.1\]]lam/_gsol pa bcom ldan 'das mang ngo /_/bde bar gshegs pa mang ngo /_/bcom ldan 'das kyis bka' stsal pa/_rab 'byor de bas kyang rigs kyi bu 'am/_rigs kyi bu mo gang shes rab kyi pha rol tu phyin pa zab mo 'di 'dzin cing 'chang ba dang /_klog cing kun chub 
[\[43b.2\]]par byed pa dang /_tshul bzhin du yid la byed cing /_de bzhin nyid du nan tan byed na/_de'i bsod nams ches mang du 'phel lo/_/de ci'i phyir zhe na/_rab 'byor byang chub sems dpa' sems dpa' chen po rnams kyi shes rab kyi pha rol tu phyin pa ni de ltar don chen por 'gyur ba 
[\[43b.3\]]ste/_bla na med pa yang dag par rdzogs pa'i byang chub sgrub pa'o/_/rab 'byor de bas na byang chub sems dpa' sems dpa' chen po sems can thams cad kyi bla na med par 'gyur bar 'dod pa dang /_sems can mgon med pa rnams kyi mgon du 'gyur bar 'dod pa dang /_
[\[43b.4\]]skyabs med pa rnams kyi skyabs su 'gyur bar 'dod pa dang /_gnas med pa rnams kyi gnas su 'gyur bar 'dod pa dang /_long ba rnams kyi mig tu 'gyur bar 'dod pa dang /_mun par gnas pa rnams kyi sgron mar 'gyur bar 'dod pa dang /_sangs rgyas su 'gyur bar 
[\[43b.5\]]'thob par 'dod pa dang /_sangs rgyas kyi yul khong du chud par 'dod pa dang /_sangs rgyas kyi rnam par rol pas rnam par rtse bar 'dod pa dang /_sangs rgyas kyi seng ge'i nga ro bsgrag par 'dod pa dang /_sangs rgyas kyi rnga brdung bar 'dod pa dang /_sangs rgyas kyi dung 
[\[43b.6\]]'bud par 'dod pa dang /_sangs rgyas kyi gtam bya bar 'dod pas/_shes rab kyi pha rol tu phyin pa zab mo 'di la bslab par bya'o/_/rab 'byor shes rab kyi pha rol tu phyin pa la slob pa'i byang chub sems dpa' sems dpa' chen pos ni phun sum tshogs pa gang 
[\[43b.7\]]thob par bya ba de dag las mi 'thob pa gang yang med do/_/rab 'byor gyis gsol pa/_bcom ldan 'das nyan thos kyi phun sum tshogs pa yang des thob par bgyi ba lags sam/_rang sangs rgyas kyi phun sum tshogs pa yang des thob par bgyi ba lags sam/_
[\[44a\]]
[\[44a.1\]]bcom ldan 'das kyis bka' stsal pa/_rab 'byor nyan thos kyi phun sum tshogs pa yang des 'thob par bya/_rang sangs rgyas kyi phun sum tshogs pa yang des 'thob par bya ste/_de la gnas par mi bya 'dug par mi bya'i/_shes pa dang mthong 
[\[44a.2\]]bas de dag mthong bar bya ste/_'da' bar bya/_byang chub sems dpa'i skyon med par chud par bya'o/_/rab 'byor de ltar slob pa'i byang chub sems dpa' sems dpa' chen po ni rnam pa thams cad mkhyen pa nyid dang nye bar 'gyur ba yin te/_bla na med pa yang dag par 
[\[44a.3\]]rdzogs pa'i byang chub tu mngon par rdzogs par 'tshang rgya'o/_/rab 'byor de ltar slob pa'i byang chub sems dpa' sems dpa' chen po ni lha dang /_mi dang /_lha ma yin du bcas pa'i 'jig rten na sbyin pa'i gnas su 'gyur ba yin te/_rab 'byor de ltar slob pa'i byang chub 
[\[44a.4\]]sems dpa' sems dpa' chen po ni de ma yin pa'i sbyin pa'i gnas nyan thos dang /_rang sangs rgyas gang ji snyed pa de dag thams cad zil gyis mnan cing 'gro bar 'gyur ba yin/_rnam pa thams cad mkhyen pa nyid dang nye bar 'gyur ba yin/_rab 'byor de ltar slob 
[\[44a.5\]]pa'i byang chub sems dpa' sems dpa' chen po ni shes rab kyi pha rol tu phyin pa mi gtong zhing /_shes rab kyi pha rol tu phyin pa la spyod pa ste/_shes rab kyi pha rol tu phyin pa dang ma bral ba'o/_/rab 'byor de ltar shes rab kyi pha rol tu phyin pa zab mo 'di la spyod 
[\[44a.6\]]pa'i byang chub sems dpa' sems dpa' chen po ni rnam pa thams cad mkhyen pa nyid las yongs su mi nyams pa'i chos can du rig par bya ste/_nyan thos dang rang sangs rgyas kyi sa ring du byed cing /_bla na med pa yang dag par rdzogs pa'i byang chub dang nye bar gyur pa yin/_
[\[44a.7\]]gal te yang 'di snyam du 'di ni shes rab kyi pha rol tu phyin pa'o/_/shes rab kyi pha rol tu phyin pa 'di la shes rab kyi pha rol tu phyin pa 'dis rnam pa thams cad mkhyen pa nyid bsgrub par bya'o zhes snyam ste/_gal te de ltar shes na shes rab kyi pha rol tu phyin pa la mi spyod do/_/gal te 
[\[44b\]]
[\[44b.1\]]'di ni shes rab kyi pha rol tu phyin pa'o/_/shes rab kyi pha rol tu phyin pa ni 'di na yod do zhes bya bar shes pa med de/_gang gi shes rab kyi pha rol tu phyin par 'gyur ba dang /_gang gis shes rab kyi pha rol tu phyin par 'gyur ba dang /_gang shes rab kyi pha rol tu phyin 
[\[44b.2\]]pas byung ste/_bla na med pa yang dag par rdzogs pa'i byang chub tu mngon par rdzogs par 'tshang rgya ba de lta bu yang mi shes mi mthong zhing /_de 'di snyam ste chos kyi dbyings dang /_de bzhin nyid dang yang dag pa'i mtha' gnas pa'i phyir/_'di ni shes rab kyi pha rol tu phyin 
[\[44b.3\]]pa yang ma yin/_shes rab kyi pha rol tu phyin pa ni 'di na yod pa yang ma yin/_shes rab kyi pha rol tu phyin pa 'dis ni chos gang yang 'byung bar 'gyur ba yang med do zhes/_rab 'byor de ltar spyod pa'i byang chub sems dpa' sems dpa' chen po ni shes rab kyi pha 
[\[44b.4\]]rol tu phyin pa la spyod pa yin no/_/shes rab kyi pha rol tu phyin pa stong phrag nyi shu lnga pa las/_le'u bzhi bcu bdun pa'o//_//de nas lha'i dbang po brgya byin 'di snyam du sems par gyur te/_'di la byang chub sems dpa' 
[\[44b.5\]]sems dpa' chen po sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa dang /_nang stong pa nyid 
[\[44b.6\]]dang /_dngos po med pa'i ngo bo nyid stong pa nyid kyi bar dang /_dran pa nye bar gzhag pa rnams dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i 
[\[44b.7\]]lam yan lag brgyad pa dang /_'phags pa'i bden pa rnams dang /_bsam gtan rnams dang tshad med pa rnams dang /_gzugs med pa'i snyoms par 'jug pa rnams dang /_rnam par thar pa rnams dang mthar gyis gnas pa'i snyoms par 'jug pa rnams dang stong pa 
[\[45a\]]
[\[45a.1\]]nyid dang mtshan ma med pa dang /_smon pa med pa dang /_mngon par shes pa rnams dang /_ting nge 'dzin rnams dang /_gzungs kyi sgo rnams dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa 
[\[45a.2\]]bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad la yang spyod bzhin du/_sems can thams cad zil gyis non na/_bla na med pa yang dag par rdzogs pa'i byang chub tu mngon par rdzogs par sangs rgyas par gyur 
[\[45a.3\]]na lta ci smos/_sems can gang gi sems/_rnam pa thams cad mkhyen pa nyid du 'jug pa de dag kyang thob pa legs par thob cing /_de dag gi 'tsho ba legs par 'tsho ba yin na/_gang gis bla na med pa yang dag par rdzogs pa'i byang chub tu sems bskyed pa dag 
[\[45a.4\]]lta ci smos/_sems can gang gis yang dag par rdzogs pa'i byang chub tu sems bskyed de/_shes rab kyi pha rol tu phyin pa 'di nyan pa de dag ni kun gyis yid du 'ong bar bya ba yin no snyam nas/_de nas lha'i dbang po brgya byin gyis me tog man dA ra ba mang po blangs te/_bcom 
[\[45a.5\]]ldan 'das gang na ba der song nas/_me tog man dA ra ba de dag gis/_de bzhin gshegs pa dgra bcom pa yang dag par rdzogs pa'i sangs rgyas la gtor to/_/mngon par gtor to/_/rab tu gtor to/_/de ltar gtor te/_mngon par gtor ba dang /_rab tu 
[\[45a.6\]]gtor ba byas nas/_tshig 'di skad ces brjod do/_/dge ba'i rtsa ba 'dis gang zag byang chub sems dpa'i theg pa pa gang gis bla na med pa yang dag par rdzogs pa'i byang chub tu dmigs pa de dag gi sangs rgyas kyi chos rnams yongs su rdzogs par gyur cig_/rnam pa 
[\[45a.7\]]thams cad mkhyen pa rnams kyi chos kun yongs su rdzogs par gyur cig_/rang byung gi chos rnams yongs su rdzogs par gyur cig_/zag pa med pa'i chos rnams yongs su rdzogs par gyur cig_/bcom ldan 'das bdag ni gang zag byang chub sems dpa'i theg pa 
[\[45b\]]
[\[45b.1\]]pa bla na med pa yang dag par rdzogs pa'i byang chub tu yang dag par zhugs pa/_slar ldog par 'gyur bar sems 'ga' tsam yang skye ba ma mchis so/_/bcom ldan 'das bdag ni byang chub sems dpa' sems dpa' chen po slar ldog te/_nyan thos sam/_rang sangs 
[\[45b.2\]]rgyas su 'gyur bar sems 'ga' tsam yang skye bar 'gyur ba ma mchis kyi/_bla na med pa yang dag par rdzogs pa'i byang chub tu mos pa skyed cing /_yang dang yang bla na med pa yang dag par rdzogs pa'i byang chub tu smon lam 'debs pa dang /_'khor ba'i sdug 
[\[45b.3\]]bsngal mang po 'di dag mthong nas/_lha dang /_mi dang /_lha ma yin du bcas pa'i 'jig rten gyi don du mos/_sman par mos/_bde bar mos shing /_legs par bgyi bar mos te/_sems bskyed pa de lta bu dag dang ldan pa'i byang chub sems dpa' sems dpa' chen 
[\[45b.4\]]po ni 'di ltar rtog ste/_ci bdag rgal nas sems can ma rgal ba sgrol bar 'gyur ram/_ci bdag grol nas sems can ma grol ba 'grol bar 'gyur ram/_ci bdag dbugs phyin nas sems can dbugs ma byung ba dbugs 'byin par 'gyur ram/_ci bdag 
[\[45b.5\]]yongs su mya ngan las 'das nas/_sems can yongs su mya ngan las ma 'das pa yongs su mya ngan las zlo bar 'gyur ram zhes rtog ste/_bcom ldan 'das de ltar theg pa la gsar du zhugs pa'i byang chub sems dpa' sems dpa' chen po rnams kyi sems 
[\[45b.6\]]bskyed pa de dag la rjes su yi rang bar bgyid pa dang /_yun ring po nas spyod spyod pa'i byang chub sems dpa' sems dpa' chen po rnams kyi sems bskyed pa de dag la rjes su yi rang bar bgyid pa dang /_phyir mi ldog pa'i byang chub sems dpa' sems dpa' chen po 
[\[45b.7\]]rnams kyi sems bskyed pa de dag la rjes su yi rang bar bgyid pa dang /_skye ba gcig gis thogs pa'i byang chub sems dpa' sems dpa' chen po rnams kyi sems bskyed pa de dag la rjes su yi rang bar bgyid na/_rigs kyi bu 'am rigs kyi bu mo de'i bsod nams ci 
[\[46a\]]
[\[46a.1\]]tsam zhig tu 'phel bar 'gyur/_de skad ces gsol pa dang /_bcom ldan 'das kyis lha'i dbang po brgya byin la 'di skad ces bka' stsal to/_/kau shi ka gling chen po bzhi pa'i 'jig rten gyi khams ni skra'i rtse mo'i tshad kyis/_tshad 
[\[46a.2\]]gzung bar rung yang srid kyis/_de dag gi rjes su yi rang ba dang ldan pa'i sems bskyed pa'i bsod nams la ni tshad med do/_/kau shi ka stong gi 'jig rten gyi khams dang /_stong gnyis kyi 'jig rten gyi khams dang /_stong gsum gyi stong chen po'i 'jig rten gyi khams 
[\[46a.3\]]ni skra'i rtse mo'i tshad kyis/_tshad gzung bar rung yang srid kyis/_de dag gi rjes su yi rang ba dang ldan pa'i sems bskyed pa'i bsod nams la ni tshad med do/_/kau shi ka stong gsum gyi stong chen po'i 'jig rten gyi khams kyi rgya mtsho chen po rnams la chu'i phung po ji 
[\[46a.4\]]snyed cig yod pa de dag ni/_skra'i rtse mo brgyar gshegs pa'i cha gcig gis/_chu'i thigs pa blang ba'i tshad kyis tshad dag gzung bar rung yang srid kyis/_de dag gi rjes su yi rang ba dang ldan pa'i sems bskyed pa'i bsod nams la ni tshad med do/_/de skad ces bka' 
[\[46a.5\]]stsal pa dang /_lha'i dbang po brgya byin gyis/_bcom ldan 'das la 'di skad gsol to/_/bcom ldan 'das gang sems bskyed pa de dag la rjes su yi rang bar mi bgyid pa'i sems can de dag ni bdud kyis byin gyis brlabs pa'o/_/bcom ldan 'das gang 
[\[46a.6\]]sems bskyed pa de dag la rjes su yi rang bar mi bgyid pa'i sems can de dag ni bdud kyi phyogs su gyur pa'o/_/bcom ldan 'das gang sems bskyed pa de dag la rjes su yi rang bar mi bgyid pa'i sems can de dag ni bdud kyi gnas nas shi 'phos pa'o/_/de ci'i slad du zhe na/_
[\[46a.7\]]bcom ldan 'das gang gis sems bskyed pa 'di bsgrubs te/_bla na med pa yang dag par rdzogs pa'i byang chub tu yongs su bsngo ba'i sems can de dag ni bdud kyi gnas 'jig par bgyid pa ste/_gang bla na med pa yang dag par rdzogs pa'i byang chub tu bskyed pa'i sems de dag ni 
[\[46b\]]
[\[46b.1\]]rjes su yi rang bar bgyi ba ste/_gang gis sangs rgyas yongs su ma btang ba dang /_chos yongs su ma btang ba dang /_dge 'dun yongs su ma btang ba de dag gis sems bskyed pa de dag la rjes su yi rang bar bgyi'o/_/rjes su yi rang nas bla na med pa yang dag par rdzogs pa'i 
[\[46b.2\]]byang chub tu bsngo bar bgyi ste/_ji ltar gnyis kyi 'du shes su mi 'gyur ba dang /_gnyis su ma mchis pa'i 'du shes su yang mi 'gyur ba de ltar yongs su bsngo bar bgyi'o/_/bcom ldan 'das kyis bka' stsal pa/_kau shi ka de de bzhin no/_/de de bzhin te/_ji skad smras 
[\[46b.3\]]pa de de bzhin no/_/kau shi ka gang sems bskyed pa 'di dag la rjes su yi rang bar byed pa de dag ni myur du de bzhin gshegs pa dgra bcom pa yang dag par rdzogs pa'i sangs rgyas rnams mnyes par byed par 'gyur te/_mnyes par byas nas kyang thugs byung bar mi 'gyur ro/_/
[\[46b.4\]]de ltar de dag rjes su yi rang ba dang ldan pa'i sems bskyed pa'i dge ba'i rtsa ba de dag dang ldan pa dag ni/_gang dang gang du skyes pa de dang de dag tu rim gror bya bar 'gyur ro/_/bkur stir bya bar 'gyur ro/_/bsti stang du bya bar 'gyur ro/_/mchod par bya bar 'gyur ro/_/
[\[46b.5\]]des nam yang gzugs yid du mi 'ong ba mthong bar mi 'gyur ro/_/nam yang sgra yid du mi 'ong ba thos par mi 'gyur ro/_/nam yang dri yid du mi 'ong ba tshor bar mi 'gyur ro/_/nam yang ro yid du mi 'ong ba myong bar mi 'gyur ro/_/nam yang reg yid du mi 'ong ba reg 
[\[46b.6\]]par mi 'gyur ro/_/nam yang chos yid du mi 'ong ba shes par mi 'gyur ro/_/nam yang sangs rgyas bcom ldan 'das rnams dang bral bar mi 'gyur te/_sangs rgyas kyi zhing nas sangs rgyas kyi zhing du 'gro zhing /_sangs rgyas bcom ldan 'das de dag la 
[\[46b.7\]]bsnyen bkur byed pa dang /_dge ba'i rtsa ba bskyed par 'gyur ro/_/de ci'i phyir zhe na/_kau shi ka de ni 'di ltar rigs kyi bu dang /_rigs kyi bu mo de dag gis byang chub sems dpa' sems dpa' chen po theg pa la gsar du zhugs pa dang /_spyod pa la zhugs 
[\[47a\]]
[\[47a.1\]]pa dang /_phyir mi ldog pa dang skye ba gcig gis thogs pa/_tshad med grangs med dpag tu med pa rnams kyis dge ba'i rtsa ba de dag la rjes su yi rang bar byas pa'i phyir te/_dge ba'i rtsa ba de dag gis rnam par 'phel bas/_bla na med pa 
[\[47a.2\]]yang dag par rdzogs pa'i byang chub tu nye bar gyur pa yin te/_de dag bla na med pa yang dag par rdzogs pa'i byang chub tu mngon par rdzogs par sangs rgyas nas sems can tshad med grangs med dpag tu med pa yongs su mya ngan las zlo bar 'gyur ro/_/ko'u shi ka rnam 
[\[47a.3\]]grangs des kyang rigs kyi bu 'am/_rigs kyi bu mo des ci nas kyang sems med pa dang /_sems ma yin pa gzhan yang med par theg pa la gsar du zhugs pa'i byang chub sems dpa' sems dpa' chen po rnams kyi dge ba'i rtsa ba la rjes su yi rang bar byas 
[\[47a.4\]]shing /_bla na med pa yang dag par rdzogs pa'i byang chub tu yongs su bsngo bar bya'o/_/sems med pa dang /_sems ma yin pa gzhan yang med par spyad pa spyod pa dang /_phyir mi ldog pa dang /_skye ba gcig gis thogs pa rnams kyi dge ba'i rtsa ba de 
[\[47a.5\]]dag la yang rjes su yi rang bar byas shing /_bla na med pa yang dag par rdzogs pa'i byang chub tu yongs su bsngo bar bya'o/_/de nas tshe dang ldan pa rab 'byor gyis/_bcom ldan 'das la 'di skad ces gsol to/_/bcom ldan 'das ji ltar na sgyu ma lta 
[\[47a.6\]]bu'i sems bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ba lags/_bcom ldan 'das kyis bka' stsal pa/_rab 'byor de ji snyam du sems/_sgyu ma lta bu'i sems de khyod kyis yang dag par rjes 
[\[47a.7\]]su mthong ngam/_gsol pa bcom ldan 'das de ni ma lags te/_bcom ldan 'das bdag gis sgyu ma yang yang dag par rjes su ma mthong sgyu ma lta bu'i sems de yang yang dag par rjes su ma mthong ngo /_/bcom ldan 'das kyis bka' stsal pa/_rab 'byor 
[\[47b\]]
[\[47b.1\]]de ji snyam du sems/_de ltar sgyu ma yang ma mthong sgyu ma lta bu'i sems kyang ma mthong na/_sems gang bla na med pa yang dag par rdzogs pa'i byang chub tu mngon par rdzogs par 'tshang rgya ba'i sems de khyod kyis yang dag par rjes su mthong ngam/_gsol pa bcom ldan 
[\[47b.2\]]'das de ni ma lags so/_/bcom ldan 'das kyis bka' stsal pa/_rab 'byor de ji snyam du sems/_sgyu ma dang /_sgyu ma lta bu'i sems las gud na chos gang bla na med pa yang dag par rdzogs pa'i byang chub tu mngon par rdzogs par 'tshang rgya ba'i chos de khyod kyis yang 
[\[47b.3\]]dag par rjes su mthong ngam/_gsol pa bcom ldan 'das de ni ma lags te/_bcom ldan 'das sgyu ma dang /_sgyu ma lta bu'i sems las gud na chos gang bla na med pa yang dag par rdzogs pa'i byang chub tu mngon par rdzogs par 'tshang rgya ba de bdag 
[\[47b.4\]]gis yang dag par rjes su ma mthong ngo /_/bcom ldan 'das de ltar bdag gis chos gzhan yang dag par rjes su ma mthong na/_mchis pa 'am/_ma mchis pa'i chos gang zhig bdag gis bstan par bgyi/_chos gang shin tu dben pa de ni mchis 
[\[47b.5\]]pa 'am ma mchis par mi 'gyur ro/_/chos gang shin tu dben pa de ni bla na med pa yang dag par rdzogs pa'i byang chub tu mngon par rdzogs par 'tshang mi rgya ste/_ma mchis pa'i chos kyang bla na med pa yang dag par rdzogs pa'i byang chub tu mngon par rdzogs par 
[\[47b.6\]]'tshang mi rgya'o/_/de ci'i slad du zhe na/_bcom ldan 'das de ni 'di ltar gang nyon mongs par 'gyur ba 'am/_rnam par byang bar 'gyur ba'i chos thams cad ni ma mchis shing yongs su ma mchis pa'o/_/de ci'i slad du zhe na/_bcom ldan 'das de ni 'di 
[\[47b.7\]]ltar shes rab kyi pha rol tu phyin pa ni shin tu dben pa'o/_/bsam gtan gyi pha rol tu phyin pa ni shin tu dben pa'o/_/brtson 'grus kyi pha rol tu phyin pa ni shin tu dben pa'o/_/bzod pa'i pha rol tu phyin pa ni shin tu dben pa'o/_/tshul khrims kyi pha rol 
[\[48a\]]
[\[48a.1\]]tu phyin pa ni shin tu dben pa'o/_/sbyin pa'i pha rol tu phyin pa ni shin tu dben pa'o/_/nang stong pa nyid ni shin tu dben pa'o/_/dngos po med pa'i ngo bo nyid stong pa nyid kyi bar ni shin tu dben pa'o/_/dran pa nye bar bzhag pa rnams 
[\[48a.2\]]ni shin tu dben pa'o/_/yang dag par spong ba rnams dang rdzu 'phrul gyi rkang pa rnams dang /_dbang po rnams dang stobs rnams dang /_byang chub kyi yan lag rnams dang /_'phags pa'i lam yan lag brgyad pa ni shin tu dben pa'o/_/'phags pa'i 
[\[48a.3\]]bden pa rnams dang /_bsam gtan rnams dang /_tshad med pa rnams dang /_gzugs med pa'i snyoms par 'jug pa rnams ni shin tu dben pa'o/_/rnam par thar pa rnams dang /_mthar gyis gnas pa'i snyoms par 'jug pa rnams dang stong pa nyid dang mtshan 
[\[48a.4\]]ma med pa dang smon pa med pa ni shin tu dben pa'o/_/mngon par shes pa rnams dang /_ting nge 'dzin rnams dang /_gzungs kyi sgo rnams ni shin tu dben pa'o/_/de bzhin gshegs pa'i stobs bcu dang /_mi 'jigs pa bzhi dang /_so so yang dag pa rig pa bzhi dang /_
[\[48a.5\]]byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad ni shin tu dben pa'o/_/rnam pa thams cad mkhyen pa nyid kyi bar ni shin du dben pa'o/_/chos gang shin tu dben pa de ni bsgom par bgyi ba yang ma lags/_rnam par bsgom 
[\[48a.6\]]par bgyi ba yang ma lags te/_de ni shes rab kyi pha rol tu phyin pa shin tu dben pa'i slad du chos gang yang bsgrub pa ma mchis so/_/shes rab kyi pha rol tu phyin pa ni shin tu dben pa lags na/_ji ltar shes rab kyi pha rol tu phyin pa la brten cing /_byang chub sems 
[\[48a.7\]]dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur/_bla na med pa yang dag par rdzogs pa'i byang chub kyang shin tu dben pa lags na/_ji ltar dben pas dben pa 'tshang rgya bar 'gyur/_bcom 
[\[48b\]]
[\[48b.1\]]ldan 'das kyis bka' stsal pa/_rab 'byor legs so/_/legs so/_/rab 'byor de de bzhin no/_/de de bzhin te/_rab 'byor shes rab kyi pha rol tu phyin pa ni shin tu dben pa'o/_/bsam gtan gyi pha rol tu phyin pa dang /_brtson 'grus kyi pha rol tu phyin 
[\[48b.2\]]pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa ni shin tu dben pa'o/_/nang stong pa nyid ni shin tu dben pa'o/_/dngos po med pa'i ngo bo nyid stong pa nyid kyi bar ni shin tu dben pa'o/_/dran pa 
[\[48b.3\]]nye bar gzhag pa rnams dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa ni shin tu dben pa'o/_/'phags 
[\[48b.4\]]pa'i bden pa rnams dang /_bsam gtan rnams dang /_tshad med pa rnams dang /_gzugs med pa'i snyoms par 'jug pa rnams ni shin tu dben pa'o/_/rnam par thar pa rnams dang /_mthar gyis gnas pa'i snyoms par 'jug pa rnams dang /_stong pa 
[\[48b.5\]]nyid dang /_mtshan ma med pa dang /_smon pa med pa ni shin tu dben pa'o/_/mngon par shes pa rnams dang /_ting nge 'dzin rnams dang /_gzungs kyi sgo rnams dang /_de bzhin gshegs pa'i stobs rnams dang /_mi 'jigs pa rnams dang /_so so yang dag 
[\[48b.6\]]par rig pa rnams dang /_byams pa chen po dang /_snying rje chen po dang /_sangs rgyas kyi chos ma 'dres pa rnams ni shin tu dben pa'o/_/rnam pa thams cad mkhyen pa nyid kyi bar ni shin tu dben pa'o/_/rab 'byor ji ltar shes rab kyi pha rol tu phyin pa shin 
[\[48b.7\]]tu dben pa dang /_bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa shin tu dben pa dang /_nang stong pa nyid shin tu 
[\[49a\]]
[\[49a.1\]]dben pa dang /_dngos po med pa'i ngo bo nyid stong pa nyid kyi bar du shin du dben pa dang /_dran pa nye bar gzhag pa rnams shin tu dben pa dang /_'phags pa'i lam yan lag brgyad pa'i bar du shin tu dben pa dang /_rnam pa thams 
[\[49a.2\]]cad mkhyen pa nyid kyi bar du shin tu dben pa de bzhin du/_bla na med pa yang dag par rdzogs pa'i byang chub tu mngon par rdzogs par 'tshang rgya ba yang shin tu dben pa'o/_/rab 'byor gal te shes rab kyi pha rol tu phyin pa shin tu dben par ma gyur/_bsam gtan 
[\[49a.3\]]gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa shin du dben par ma gyur/_nang stong pa nyid shin tu dben par ma gyur/_dngos po 
[\[49a.4\]]med pa'i ngo bo nyid stong pa nyid kyi bar du shin tu dben par ma gyur/_dran pa nye bar gzhag pa rnams shin tu dben par ma gyur/_'phags pa'i lam yan lag brgyad pa'i bar du shin tu dben par ma gyur/_rnam pa thams cad mkhyen pa nyid kyi bar du shin tu dben par ma gyur na/_
[\[49a.5\]]de shes rab kyi pha rol tu phyin par mi 'gyur ro/_/de bsam gtan gyi pha rol tu phyin pa dang /_brtson 'grus kyi pha rol du phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang sbyin pa'i pha rol tu phyin par mi 'gyur ro/_/de nang stong pa nyid du mi 'gyur ro/_/dngos po med pa'i ngo bo 
[\[49a.6\]]nyid stong pa nyid kyi bar du mi 'gyur ro/_/de dran pa nye bar gzhag pa rnams su mi 'gyur ro/_/'phags pa'i lam yan lag brgyad pa'i bar du mi 'gyur ro/_/rnam pa thams cad mkhyen pa nyid kyi bar du mi 'gyur ro/_/rab 'byor de bas na ji ltar shes rab kyi 
[\[49a.7\]]pha rol tu phyin pa shin tu dben pa dang /_ji ltar bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa shin tu dben pa dang /_
[\[49b\]]
[\[49b.1\]]ji ltar nang stong pa nyid shin tu dben pa dang /_dngos po med pa'i ngo bo nyid stong pa nyid kyi bar du shin tu dben pa dang /_ji ltar dran pa nye bar gzhag pa rnams shin du dben pa dang /_'phags pa'i lam yan lag brgyad pa'i bar du shin tu dben pa dang /_ji ltar rnam pa thams 
[\[49b.2\]]cad mkhyen pa nyid kyi bar du shin tu dben pa de ltar shes rab kyi pha rol tu phyin pa la ma brten par yang /_bla na med pa yang dag par rdzogs pa'i byang chub tu mngon par rdzogs par 'tshang mi rgya'o/_/dben pas dben pa mngon par rdzogs par 'tshang mi rgya ste/_bla na med 
[\[49b.3\]]pa yang dag par rdzogs pa'i byang chub tu mngon par rdzogs par 'tshang mi rgya bas na/_shes rab kyi pha rol tu phyin pa la ma brten par mngon par rdzogs par 'tshang mi rgya'o/_/gsol pa/_bcom ldan 'das byang chub sems dpa' sems dpa' chen po ni don zab mo 
[\[49b.4\]]la spyod pa'o/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_rab 'byor byang chub sems dpa' sems dpa' chen po ni don zab mo la spyod pa'o/_/rab 'byor byang chub sems dpa' sems dpa' chen po 
[\[49b.5\]]de ltar don zab mo la spyod cing /_'di lta ste/_nyan thos kyi sa 'am/_rang sangs rgyas kyi sar 'gyur ba'i don de mngon du mi byed pa ni dka' ba byed pa'o/_/gsol pa/_bcom ldan 'das kyis gsungs pa'i don bdag gis 'tshal ba ltar na dka' ba 
[\[49b.6\]]cung zad kyang mi bgyid na ji ltar byang chub sems dpa' sems dpa' chen po dka' ba bgyid pa lags/_de ci'i slad du zhe na/_bcom ldan 'das de ni 'di ltar gang mngon du bgyi ba'i don de yang mi dmigs/_gang gis mngon du bgyi ba'i shes rab kyi 
[\[49b.7\]]pha rol tu phyin pa de yang mi dmigs/_gang mngon du bgyi ba'i chos de yang mi dmigs te/_bcom ldan 'das chos thams cad gang mngon du bgyis pas bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ba'i don 
[\[50a\]]
[\[50a.1\]]mngon du bgyi ba de lta bu yang gang zhig mchis/_shes rab kyi pha rol tu phyin pa yang gang zhig gis mngon du bgyi/_chos mngon du bgyi ba de lta bu yang gang zhig mchis/_bcom ldan 'das 'di ni mi dmigs pa'i spyod pa ste/_de la spyod pa'i 
[\[50a.2\]]byang chub sems dpa' sems dpa' chen po chos thams cad la mun pa ma mchis pa 'thob pa'o/_/bcom ldan 'das gal te de skad du bstan pa la/_byang chub sems dpa' sems dpa' chen po'i sems mi zhum yongs su mi 'jum zhing /_mi 'jigs 
[\[50a.3\]]mi dngang /_skrag par mi 'gyur na/_bcom ldan 'das de ltar spyod pa'i byang chub sems dpa' sems dpa' chen po ni shes rab kyi pha rol tu phyin pa la spyod pa ste/_de ni spyod do zhes bgyi bar yang dag par rjes su mi mthong /_shes rab kyi pha rol tu phyin 
[\[50a.4\]]pa yang dag par rjes su mi mthong /_bla na med pa yang dag par rdzogs pa'i byang chub tu mngon par rdzogs par 'tshang rgya'o/_/zhes bgyi bar yang dag par rjes su mi mthong ngo /_/bcom ldan 'das byang chub sems dpa' sems dpa' chen po shes 
[\[50a.5\]]rab kyi pha rol tu phyin pa la spyod pa de ni 'di snyam du bdag gis nyan thos dang /_rang sangs rgyas kyis ni bsring bar bya ste/_bdag ni rnam pa thams cad mkhyen pa nyid du nye bar gyur to snyam yang mi bgyid do/_/bcom ldan 'das 'di lta ste dper na/_nam mkha' ni 
[\[50a.6\]]'di ltar bdag ni la la dang ni ring ngo /_/la la dang ni nye'o zhes bgyi bar mi sems so/_/de ci'i slad du zhe na/_bcom ldan 'das nam mkha' la bye brag ma mchis shing mi g.yo ba dang /_rnam par rtog pa ma mchis pa'i slad du ste/_bcom ldan 'das de bzhin 
[\[50a.7\]]du byang chub sems dpa' sems dpa' chen po shes rab kyi pha rol tu phyin pa la spyod pa yang 'di ltar bdag las nyan thos sam/_rang sangs rgyas kyi sa ni ring gi_/bla na med pa yang dag par rdzogs pa'i byang chub ni nye'o zhes bgyi bar mi sems so/_/de ci'i slad du 
[\[50b\]]
[\[50b.1\]]zhe na/_bcom ldan 'das shes rab kyi pha rol tu phyin pa rnam par mi rtog pa'i slad du'o/_/bcom ldan 'das 'di lta ste dper na/_sgyu ma'i skyes bu ni 'di ltar bdag las sgyu ma ni ring ngo /_/sgyu ma'i mkhan po ni nye'o/_/skye bo'i tshogs 'di ltar 'dus pa ni bdag las ring 
[\[50b.2\]]ngo zhe'am/_nye'o zhes bgyi bar mi sems so/_/de ci'i slad du zhe na/_bcom ldan 'das sgyu ma'i skyes bu ni rnam par mi rtog pa'i slad du ste/_bcom ldan 'das de bzhin du byang chub sems dpa' sems dpa' chen po shes rab kyi pha rol tu phyin pa la spyod pa yang 'di 
[\[50b.3\]]ltar bdag las nyan thos sam/_rang sangs rgyas kyi sa ni ring ngo /_/bla na med pa yang dag par rdzogs pa'i byang chub ni nye'o zhes bgyi bar mi sems so/_/de ci'i slad du zhe na/_bcom ldan 'das shes rab kyi pha rol tu phyin pa rnam par mi rtog pa'i slad du'o/_/
[\[50b.4\]]bcom ldan 'das 'di lta ste dper na/_gzugs brnyan ni 'di ltar bdag las dmigs pa gang gis gzugs brnyan 'byung ba de ni nye/_gang me long dang snod chus gang ba'i nang du byung ba de ni bdag las ring ngo zhes bgyi bar mi sems so/_/de ci'i slad du zhe na/_bcom 
[\[50b.5\]]ldan 'das gzugs brnyan rnam par mi rtog pa'i slad du ste/_bcom ldan 'das de bzhin du byang chub sems dpa' sems dpa' chen po shes rab kyi pha rol tu phyin pa la spyod pa yang 'di ltar bdag las nyan thos sam/_rang sangs rgyas kyi sa ni ring ngo /_/bla na med 
[\[50b.6\]]pa yang dag par rdzogs pa'i byang chub ni nye'o zhes bgyi bar mi sems so/_/de ci'i slad du zhe na/_bcom ldan 'das shes rab kyi pha rol tu phyin pa rnam par mi rtog pa'i slad du'o/_/bcom ldan 'das shes rab kyi pha rol tu phyin pa la ni sdug pa dang mi sdug pa ma 
[\[50b.7\]]mchis so/_/de ci'i slad du zhe na/_de ni 'di ltar gang gis 'di la sdug pa 'am/_mi sdug par 'gyur ba'i ngo bo nyid mi dmigs pa'i slad du'o/_/bcom ldan 'das 'di lta ste dper na/_de bzhin gshegs pa dgra bcom pa yang dag par rdzogs pa'i sangs 
[\[51a\]]
[\[51a.1\]]rgyas la ni sdug pa 'am mi sdug par 'gyur ba gang yang ma mchis so/_/bcom ldan 'das de bzhin du shes rab kyi pha rol tu phyin pa la yang sdug pa 'am mi sdug par 'gyur ba gang yang ma mchis so/_/bcom ldan 'das 'di lta ste/_
[\[51a.2\]]dper na/_de bzhin gshegs pa dgra bcom pa yang dag par rdzogs pa'i sangs rgyas ni rnam par rtog pa thams cad spangs pa'o/_/bcom ldan 'das de bzhin du byang chub sems dpa' sems dpa' chen po shes rab kyi pha rol tu phyin pa la spyod pa yang rnam par rtog 
[\[51a.3\]]pa thams cad spangs pa ste/_de ci'i slad du zhe na/_bcom ldan 'das shes rab kyi pha rol tu phyin pa rnam par mi rtog pa'i slad du'o/_/bcom ldan 'das 'di lta ste dper na/_de bzhin gshegs pa'i sprul pa ni 'di ltar nga las nyan thos sam/_rang sangs rgyas kyi 
[\[51a.4\]]sa ni ring ngo /_/bla na med pa yang dag par rdzogs pa'i byang chub ni nye'o zhes bgyi bar mi dgongs so/_/de ci'i slad du zhe na/_bcom ldan 'das de bzhin gshegs pa dang /_de bzhin gshegs pa'i sprul pa rnam par mi rtog pa'i slad du ste/_bcom ldan 'das de bzhin 
[\[51a.5\]]du byang chub sems dpa' sems dpa' chen po shes rab kyi pha rol tu phyin pa la spyod pa yang /_'di ltar bdag las nyan thos kyi sa 'am/_rang sangs rgyas kyi sa ni ring ngo /_/bla na med pa yang dag par rdzogs pa'i byang chub ni nye'o zhes bgyi bar mi sems so/_/de ci'i slad 
[\[51a.6\]]du zhe na/_bcom ldan 'das shes rab kyi pha rol tu phyin pa rnam par mi rtog pa'i slad du'o/_/bcom ldan 'das 'di lta ste dper na/_de bzhin gshegs pas sprul pa zhig sprul pa mdzad na/_de ni don gang gi slad du sprul pa'i don de sbyor te/_sprul pa ni mi rtog rnam 
[\[51a.7\]]par mi rtog go_/bcom ldan 'das de bzhin du shes rab kyi pha rol tu phyin pa yang don gang gi slad du brjod pa'i don de yang bgyid de/_shes rab kyi pha rol tu phyin pa de ni mi rtog rnam par mi rtog pa'o/_/bcom ldan 'das 'di lta ste dper na/_shing mkhan nam/_shing mkhan 
[\[51b\]]
[\[51b.1\]]gyi slob ma mkhas pa zhig gis bud med kyi gzugs sam/_skyes pa'i gzugs sam/_glang po'i gzugs sam/_rta'i gzugs sam/_glang gi gzugs kyi 'khrul 'khor zhig sbyar na/_de don gang gi slad du bgyis pa'i don de bsgrub kyang /_'khrul 'khor de ni rnam 
[\[51b.2\]]par mi rtog go_/bcom ldan 'das de bzhin du shes rab kyi pha rol tu phyin pa yang don gang gi slad du brjod pa'i don de bgyid kyang /_shes rab kyi pha rol tu phyin pa de ni rnam par mi rtog pa'o/_/de nas tshe dang ldan pa sha ra dwa ti'i bus/_tshe dang ldan pa rab 'byor la 'di skad 
[\[51b.3\]]ces smras so/_/tshe dang ldan pa rab 'byor shes rab kyi pha rol tu phyin pa 'ba' shig rnam par mi rtog pa yin nam/_'on te bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_
[\[51b.4\]]sbyin pa'i pha rol tu phyin pa yang rnam par mi rtog pa yin/_rab 'byor gyis smras pa/_tshe dang ldan pa sha ra dwa ti'i bu bsam gtan gyi pha rol tu phyin pa yang rnam par mi rtog pa'o/_/brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi 
[\[51b.5\]]pha rol tu phyin pa dang /_sbyin pa'i pha rol tu phyin pa yang rnam par mi rtog pa'o/_/smras pa/_tshe dang ldan pa rab 'byor ci gzugs kyang rnam par mi rtog pa yin nam/_tshor ba dang 'du shes dang /_'du byed dang /_rnam par shes pa yang rnam par mi rtog pa yin nam/_skye mched dang 
[\[51b.6\]]khams dang /_rten cing 'brel par 'byung ba yang rnam par mi rtog pa yin nam/_pha rol du phyin pa rnams kyang rnam par mi rtog pa yin nam/_stong pa nyid thams cad kyang rnam par mi rtog pa yin nam/_byang chub kyi phyogs kyi chos sum cu rtsa bdun yang rnam par mi rtog pa 
[\[51b.7\]]yin nam/_'phags pa'i bden pa rnams dang /_bsam gtan rnams dang /_tshad med pa rnam pa dang /_gzugs med pa'i snyoms par 'jug pa rnams kyang rnam par mi rtog pa yin nam/_rnam par thar pa rnams dang /_mthar gyis gnas pa'i snyoms par 'jug pa 
[\[52a\]]
[\[52a.1\]]rnams dang /_stong pa nyid dang /_mtshan ma med pa dang /_smon pa med pa yang rnam par mi rtog pa yin nam/_mngon par shes pa rnams dang /_ting nge 'dzin rnams dang /_gzungs kyi sgo rnams kyang rnam par mi rtog pa yin nam/_de bzhin gshegs 
[\[52a.2\]]pa'i stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams kyang rnam par mi rtog pa yin nam/_rnam pa thams cad mkhyen pa nyid kyi bar yang rnam par mi rtog pa yin nam/_'dus 
[\[52a.3\]]byas kyi khams dang /_'dus ma byas kyi khams kyang rnam par mi rtog pa yin nam/_rab 'byor gyis smras pa/_tshe dang ldan pa sha ra dwa ti'i bu chos thams cad ni rnam par mi rtog pa'o/_/smras pa/_tshe dang ldan pa rab 'byor gal te de ltar chos thams cad rnam par 
[\[52a.4\]]mi rtog pa yin na/_sems can dmyal ba dang /_byol song gi skye gnas dang /_gshin rje'i 'jig rten dang /_lha dang mi 'gro ba lngar 'khor ba zhes tha dad du dbye ba ci las 'ongs/_rgyun du zhugs pa dang /_lan cig phyir 'ong ba dang /_phyir mi 'ong ba dang /_dgra 
[\[52a.5\]]bcom pa dang /_rang sangs rgyas dang /_byang chub sems dpa' dang /_sangs rgyas bcom ldan 'das su brjod pa'ang ci las gyur/_rab 'byor kyis smras pa/_tshe dang ldan pa sha ra dwa ti'i bu sems can gang phyin ci log las byung ba'i lus dang /_ngag dang yid 
[\[52a.6\]]kyi las mngon par 'du byed pa de dag 'di lta bu'i skye mched mngon par bsgrubs shing las kyi rnam par smin pa phung po'i gzhi can/_rnam par rtog pa las byung ba yongs su bzung ste/_sems can dmyal ba dang /_byol song gi skye gnas dang /_gshin rje'i 'jig 
[\[52a.7\]]rten dang /_lha dang mi'i 'gro ba mngon par bsgrub bo/_/tshe dang ldan pa sha ra dwa ti'i bu gang khyod kyis 'di skad du rgyun du zhugs par brjod pa ci las gyur/_lan cig phyir 'ong ba dang phyir mi 'ong ba dang dgra bcom pa nyid dang /_rang sangs rgyas dang byang chub 
[\[52b\]]
[\[52b.1\]]sems dpa' rnams dang /_de bzhin gshegs pa dgra bcom pa yang dag par rdzogs pa'i sangs rgyas su brjod pa ci las gyur ces zer ba ni tshe dang ldan pa sha ra dwa ti'i bu rnam par mi rtog pa las rgyun du zhugs par brjod do/_/rnam par mi rtog pa las rgyun tu zhugs pa'i 
[\[52b.2\]]'bras bur brjod do/_/rnam par mi rtog pa las lan cig phyir 'ong ba dang /_phyir mi 'ong ba dang dgra bcom pa nyid du brjod do/_/rnam par mi rtog pa las rang sangs rgyas dang /_rang byang chub tu brjod do/_/rnam par mi rtog pa las sangs rgyas su brjod do/_/rnam par 
[\[52b.3\]]mi rtog pa las byang chub tu brjod do/_/tshe dang ldan pa sha ra dwa ti'i bu 'das pa'i dus na/_de bzhin gshegs pa dgra bcom pa yang dag par rdzogs pa'i sangs rgyas gang ji snyed cig byung ba'i sangs rgyas bcom ldan 'das de dag kyang rnam par rtog pa mi mnga' zhing rnam par 
[\[52b.4\]]rtog pa spangs par gyur to/_/tshe dang ldan pa sha ra dwa ti'i bu ma 'ongs pa'i dus na/_de bzhin gshegs pa dgra bcom pa yang dag par rdzogs pa'i sangs rgyas gang ji snyed cig 'byung bar 'gyur ba'i sangs rgyas bcom ldan 'das de dag kyang rnam par rtog pa mi mnga' zhing 
[\[52b.5\]]rnam par rtog pa spangs par 'gyur ro/_/tshe dang ldan pa sha ra dwa ti'i bu da ltar byung ba'i dus na/_phyogs bcu'i 'jig rten gyi khams su sangs rgyas bcom ldan 'das gang ji snyed cig bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs 
[\[52b.6\]]rgyas bcom ldan 'das de dag kyang rnam par rtog pa mi mnga' zhing rnam par rtog pa spangs pa sha stag go_/de ltar tshe dang ldan pa sha ra dwa ti'i bu/_rnam grangs des chos thams cad rnam par rtog pa med pa'i de bzhin nyid dang /_yang dag pa'i mtha'i de bzhin nyid dang /_chos 
[\[52b.7\]]kyi dbyings kyi de bzhin nyid brtson par bya ste/_rnam par rtog pa med par rig par bya'o/_/tshe dang ldan pa sha ra dwa ti'i bu byang chub sems dpa' sems dpa' chen pos de ltar rnam par mi rtog pa'i shes rab kyi pha rol tu phyin pa la spyad par bya ste/_rnam par mi rtog pa'i shes 
[\[53a\]]
[\[53a.1\]]rab kyi pha rol tu phyin pa la spyod pas/_rnam par mi rtog pa'i chos thams cad mngon par rdzogs par 'tshang rgya'o/_/shes rab kyi pha rol tu phyin pa stong phrag nyi shu lnga pa las/_le'u bzhi bcu brgyad pa'o//_//
[\[53a.2\]]shes rab kyi pha rol tu phyin pa stong phrag nyi shu lnga pa/_bam po lnga bcu drug pa/_de nas tshe dang ldan pa sha ra dwa ti'i bus/_tshe dang ldan pa rab 'byor la 'di skad ces smras so/_/kye ma tshe dang ldan pa rab 'byor byang chub sems dpa' sems dpa' chen po gang shes rab kyi 
[\[53a.3\]]pha rol tu phyin pa la spyod pa ni snying po la spyod pa'o/_/de skad ces smras pa dang /_tshe dang ldan pa rab 'byor gyis/_tshe dang ldan pa sha ra dwa ti'i bu la 'di skad ces smras so/_/kye ma tshe dang ldan pa sha ra dwa ti'i bu/_byang chub sems dpa' sems dpa' chen po gang shes 
[\[53a.4\]]rab kyi pha rol du phyin pa la spyod pa de ni snying po med pa la spyod pa'o/_/de ci'i phyir zhe na/_tshe dang ldan pa sha ra dwa ti'i bu shes rab kyi pha rol tu phyin pa ni snying po med pa'o/_/bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i 
[\[53a.5\]]pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa ni snying po med pa'o/_/nang stong pa nyid ni snying po med pa'o/_/dngos po med pa'i ngo bo nyid stong pa nyid kyi bar ni snying po med pa'o/_/dran pa nye bar gzhag pa rnams ni snying po 
[\[53a.6\]]med pa'o/_/yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa ni snying po med pa'o/_/sangs rgyas kyi chos ma 
[\[53a.7\]]'dres pa [{]bcwo [,]bco [}]brgyad kyi bar ni snying po med pa'o/_/rnam pa thams cad mkhyen pa nyid kyi bar ni snying po med pa'o/_/de ci'i phyir zhe na/_de ni 'di ltar byang chub sems dpa' sems dpa' chen po shes rab kyi pha rol tu phyin pa la spyod pas ni snying po med pa nyid kyang mi 
[\[53b\]]
[\[53b.1\]]dmigs shing yang dag par rjes su mi mthong na/_snying po dmigs pa lta ga la yod/_de nas 'dod pa na spyod pa dang /_gzugs yod pa na spyod pa'i lha'i bu shin du mang ba dag 'di snyam du gyur te/_rigs kyi bu 'am rigs kyi bu mo gang gis bla na med pa yang dag par rdzogs pa'i 
[\[53b.2\]]byang chub tu sems bskyed pa dang /_gang shes rab kyi pha rol tu phyin pa zab mo 'di ji skad du bstan pa 'di la spyod pa dang /_don 'di la spyod kyang yang dag pa'i mtha' gang mngon du byas pas/_nyan thos kyi sa 'am/_rang sangs rgyas kyi sa la gnas par 'gyur ba'i yang 
[\[53b.3\]]dag pa'i mtha' mngon du mi byed pa de dag ni phyag bya ba'i gnas te/_rnam grangs des kyang byang chub sems dpa' sems dpa' chen po chos kyi mnyam pa nyid 'di mngon par mi byed pa de dag ni phyag bya bar 'os pa'o/_/de nas tshe dang ldan pa rab 'byor gyis lha'i bu de dag 
[\[53b.4\]]la 'di skad ces smras so/_/lha'i bu dag byang chub sems dpa' sems dpa' chen po de dag la ni chos kyi mnyam pa nyid gang mngon du byas pas/_nyan thos kyi sa 'am/_rang sangs rgyas kyi sa la gnas par 'gyur ba de mngon du mi bya ba de ni mi dka'i/_lha'i 
[\[53b.5\]]bu dag sems can tshad med grangs med dpag tu med pa thams cad yongs su mya ngan las bzla'o zhes go cha bgos la/_gang yongs su mya ngan las bzla bar bya ba'i sems can de dag shin du mi dmigs pa ni de dag la de bas dka' ste/_de ltar spyod pa'i byang chub 
[\[53b.6\]]sems dpa' sems dpa' chen po ni sems can thams cad gdul bar bya'o zhes/_bla na med pa yang dag par rdzogs pa'i byang chub tu yang dag par zhugs pa yin te/_gang sems can gdul bar sems pa de ni nam mkha' gdul bar sems pa dang 
[\[53b.7\]]'dra'o/_/de ci'i phyir zhe na/_nam mkha' dben pa'i phyir sems can dben par blta'o/_/nam mkha' stong pa nyid kyi phyir sems can stong pa nyid du blta'o/_/nam mkha' snying po med pa'i phyir sems can snying po med par blta'o/_/nam mkha' 
[\[54a\]]
[\[54a.1\]]gsog gi phyir sems can gsog tu blta'o/_/lha'i bu dag rnam grangs des na byang chub sems dpa' sems dpa' chen po gang sems can med pa rnams kyi don du go cha gyon pa de dag ni dka' ba byed pa ste/_gang sems can rnams kyi don du 
[\[54a.2\]]go cha gyon pa de dag ni nam mkha' dang brtsad par 'dod pa ste/_byang chub sems dpa' sems dpa' chen pos go cha de yang bgos la/_sems can gang gi don du byang chub sems dpa' sems dpa' chen pos/_go cha bgos pa'i sems can de dag kyang mi dmigs 
[\[54a.3\]]so/_/de ci'i phyir zhe na/_sems can dben pa'i phyir go cha dben par blta'o/_/gal te de ltar bstan pa'i tshe/_byang chub sems dpa' sems dpa' chen po zhum par mi 'gyur na/_byang chub sems dpa' sems dpa' chen po shes rab kyi pha rol tu phyin 
[\[54a.4\]]pa la spyod pa yin no/_/de ci'i phyir zhe na/_gzugs dben pa'i phyir sems can dben pa'o/_/tshor ba dang /_'du shes dang /_'du byed dang /_rnam par shes pa dben pa'i phyir sems can dben pa'o/_/skye mched dang /_khams dang /_rten cing 'brel 
[\[54a.5\]]par 'byung ba dben pa'i phyir sems can dben pa'o/_/pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams dben pa'i phyir sems can dben pa'o/_/sangs rgyas kyi chos ma 'dres pa [{]bcwo [,]bco [}]brgyad kyi bar du dben 
[\[54a.6\]]pa'i phyir sems can dben pa'o/_/rnam pa thams cad mkhyen pa nyid kyi bar du dben pa'i phyir sems can dben pa'o/_/gzugs dben pa'i phyir shes rab kyi pha rol tu phyin pa dben pa'o/_/tshor ba dang /_'du shes dang /_'du byed dang /_rnam par shes pa dben 
[\[54a.7\]]pa'i phyir shes rab kyi pha rol tu phyin pa dben pa'o/_/skye mched dang /_khams dang /_rten cing 'brel par 'byung ba dben pa'i phyir shes rab kyi pha rol tu phyin pa dben pa'o/_/pha rol tu phyin pa rnams dang /_stong pa nyid thams cad dang /_byang chub kyi phyogs kyi chos 
[\[54b\]]
[\[54b.1\]]rnams dben pa'i phyir shes rab kyi pha rol du phyin pa dben pa'o/_/sangs rgyas kyi chos ma 'dres pa [{]bcwo [,]bco [}]brgyad dben pa'i phyir shes rab kyi pha rol tu phyin pa dben pa'o/_/rnam pa thams cad mkhyen pa nyid kyi bar du dben pa'i phyir shes rab kyi pha rol tu phyin pa dben 
[\[54b.2\]]pa'o/_/lha'i bu dag gal te byang chub sems dpa' sems dpa' chen po chos thams cad dben par bshad pa la sems mi 'jum yongs su zhum par mi 'gyur la/_de'i yid 'jigs par mi 'gyur na byang chub sems dpa' sems dpa' chen po shes rab 
[\[54b.3\]]kyi pha rol tu phyin pa la spyod pa'o/_/de nas bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor ci'i phyir byang chub sems dpa' sems dpa' chen po shes rab kyi pha rol du phyin pa la zhum par mi 'gyur ba yin/_
[\[54b.4\]]gsol pa/_bcom ldan 'das chos thams cad ma mchis pa'i slad du/_byang chub sems dpa' sems dpa' chen po shes rab kyi pha rol tu phyin pa la zhum par mi 'gyur ro/_/bcom ldan 'das chos thams cad dben pa dang zhi ba dang ma skyes pa'i slad du/_
[\[54b.5\]]byang chub sems dpa' sems dpa' chen po/_shes rab kyi pha rol tu phyin pa la zhum par mi 'gyur te/_bcom ldan 'das de'i slad du/_byang chub sems dpa' sems dpa' chen po shes rab kyi pha rol du phyin pa la zhum par mi 'gyur ro/_/
[\[54b.6\]]de ci'i slad du zhe na/_bcom ldan 'das de ni 'di ltar gang zhum par 'gyur ba dang /_gang gis zhum par 'gyur ba dang /_gang la zhum par 'gyur ba'i chos de dag thams cad ni ma mchis pa ste dmigs su ma mchis so/_/bcom ldan 'das gal te 
[\[54b.7\]]byang chub sems dpa' sems dpa' chen po de skad du bshad pa la mi 'jum mi 'gong zhing tshi chad pa dang /_sgyid lug par mi 'gyur la/_mi 'jigs mi sngang skrag par mi 'gyur na shes rab kyi pha rol tu phyin pa la spyod pa lags so/_/de ci'i slad du zhe na/_
[\[55a\]]
[\[55a.1\]]bcom ldan 'das de ni 'di ltar gang zhum par 'gyur ba 'am/_gang gis zhum par 'gyur ba 'am/_gang la zhum par 'gyur ba'i chos de dag thams cad ni ma mchis pa ste/_bcom ldan 'das de ltar spyod pa'i byang chub sems 
[\[55a.2\]]dpa' sems dpa' chen po ni dbang po dang bcas tshangs pa dang bcas/_skye dgu'i bdag po dang bcas pa'i lha rnams kyis phyag bya bar 'gyur ro/_/bcom ldan 'das kyis bka' stsal pa/_rab 'byor byang chub sems dpa' sems dpa' 
[\[55a.3\]]chen po gang shes rab kyi pha rol tu phyin pa la spyod pa de ni/_dbang po dang bcas/_tshangs pa dang bcas/_skye dgu'i bdag po dang bcas pa'i lha rnams kyis phyag bya bar yang ma zad de/_gang 'phags pa mngon par 'phags pa'i kha dog dang ldan pa/_
[\[55a.4\]]dge rgyas dang /_'bras bu che ba dang /_gnas gtsang ma'i ris kyi lha rnams kyis kyang shes rab kyi pha rol tu phyin pa la de ltar spyod pa'i/_byang chub sems dpa' sems dpa' chen po de la phyag bya bar 'gyur ro/_/rab 'byor phyogs bcu'i 'jig 
[\[55a.5\]]rten gyi khams na de bzhin gshegs pa dgra bcom pa yang dag par rdzogs pa'i sangs rgyas grangs med tshad med pa gang ji snyed cig bzhugs shing 'tsho skyong ba de dag kyang byang chub sems dpa' sems dpa' chen po shes rab kyi pha rol tu phyin pa la spyod 
[\[55a.6\]]pa de la dgongs pa mdzad de/_byang chub sems dpa' sems dpa' chen po shes rab kyi pha rol tu phyin pa la spyod pa de ni/_sbyin pa'i pha rol tu phyin pa yongs su rdzogs par byed pa'o/_/tshul khrims kyi pha rol tu phyin pa dang /_bzod pa'i pha 
[\[55a.7\]]rol tu phyin pa dang /_brtson 'grus kyi pha rol tu phyin pa dang /_bsam gtan kyi pha rol tu phyin pa dang /_shes rab kyi pha rol tu phyin pa yongs su rdzogs par byed pa'o/_/nang stong pa nyid yongs su rdzogs par byed pa'o/_/dngos po med pa'i ngo bo nyid 
[\[55b\]]
[\[55b.1\]]stong pa nyid kyi bar du yongs su rdzogs par byed pa'o/_/byang chub kyi phyogs kyi chos sum cu rtsa bdun yongs su rdzogs par byed pa'o/_/'phags pa'i bden pa rnams dang /_bsam gtan rnams dang /_tshad med pa rnams dang /_gzugs med pa'i snyoms 
[\[55b.2\]]par 'jug pa rnams yongs su rdzogs par byed pa'o/_/rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa rnams dang /_ting nge 'dzin 
[\[55b.3\]]rnams dang /_gzungs kyi sgo rnams yongs su rdzogs par byed pa'o/_/de bzhin gshegs pa'i stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams yongs su rdzogs 
[\[55b.4\]]par byed pa'o/_/rnam pa thams cad mkhyen pa nyid kyi bar du yongs su rdzogs par byed pa'o zhes bya bar dgongs pa mdzad do/_/rab 'byor byang chub sems dpa' sems dpa' chen po shes rab kyi pha rol tu phyin pa la spyod pa gang la/_sangs rgyas bcom 
[\[55b.5\]]ldan 'das rnams kyis dgongs pa mdzad pa'i byang chub sems dpa' sems dpa' chen po de ni sangs rgyas su 'gyur bar zhugs par rig par bya'o/_/rab 'byor gang gA'i klung gi bye ma snyed kyi 'jig rten gyi khams dag na/_sems can gang ji snyed cig 
[\[55b.6\]]yod pa de dag thams cad bdud sdig to can du gyur te/_bdud sdig to can de dag re res kyang de snyed kyi bdud sdig to can mngon par sprul kyang /_de dag thams cad kyis byang chub sems dpa' sems dpa' chen po de la bar chad bya bar mi nus so/_/rab 'byor 
[\[55b.7\]]chos gnyis dang ldan pa'i byang chub sems dpa' sems dpa' chen po ni bdud sdig to can rnams kyis mi thub pa yin te/_gnyis gang zhe na/_des chos thams cad stong pa'o zhes bya bar rnam par bltas pa yin/_sems can thams cad kyang yongs su ma 
[\[56a\]]
[\[56a.1\]]btang ba yin te/_rab 'byor chos 'di gnyis dang ldan pa'i byang chub sems dpa' sems dpa' chen po ni bdud sdig to can rnams kyis mi thub pa yin no/_/rab 'byor gzhan yang shes rab kyi pha rol tu phyin pa la spyod pa'i byang chub 
[\[56a.2\]]sems dpa' sems dpa' chen po chos gnyis dang ldan pa ni bdud sdig to can rnams kyis mi thub pa yin te/_gnyis gang zhe na/_ji skad du smras pa de bzhin du byed pa yin/_sangs rgyas bcom ldan 'das rnams kyis dgongs pa yin te/_rab 'byor shes 
[\[56a.3\]]rab kyi pha rol tu phyin pa la spyod pa'i byang chub sems dpa' sems dpa' chen po/_chos de gnyis dang ldan pa ni bdud sdig to can rnams kyis mi thub pa yin no/_/rab 'byor de ltar spyod pa'i byang chub sems dpa' sems dpa' chen po'i drung du ni lha'i bu rnams kyang 
[\[56a.4\]]'ong bar sems so/_/bsnyen bkur ba dang /_yongs su dri ba dang /_kun du dri ba yang byed par 'gyur te/_rigs kyi bu khyod sangs rgyas kyi byang chub myur du thob par 'gyur gyis/_de bas na rigs kyi bu khyod kyis 'di lta ste/_stong pa nyid kyis rnam par spyod pa dang /_/
[\[56a.5\]]mtshan ma med pas rnam par spyod pa dang /_smon pa med pas rnam par spyod pa de nyid kyis rnam par spyod par gyis shig_/de ci'i phyir zhe na/_rigs kyi bu khyod kyis rnam par spyod pa des rnam par spyad pa dang /_sems can mgon med pa rnams kyi mgon du 'gyur 
[\[56a.6\]]ro/_/sems can skyabs med pa rnams kyi skyabs su 'gyur ro/_/sems can dpung gnyen med pa rnams kyi dpung gnyen du 'gyur ro/_/sems can gnas med pa rnams kyi gnas su 'gyur ro/_/sems can rten med pa rnams kyi rten du 'gyur ro/_/
[\[56a.7\]]sems can gling med pa rnams kyi gling du 'gyur ro/_/sems can mun par gyur pa rnams kyi snang bar 'gyur ro zhes de la spro ba skyed par 'gyur ro/_/de ci'i phyir zhe na/_de ni 'di ltar 'jig rten gyi khams tshad med grangs med pa dag na/_sangs rgyas bcom 
[\[56b\]]
[\[56b.1\]]ldan 'das gang ji snyed cig dge slong gi dge 'dun gyis yongs su bskor te bzhugs shing 'tsho skyong ba dang /_chos ston pa de dag kyang byang chub sems dpa' sems dpa' chen po gang shes rab kyi pha rol tu phyin pa la spyod cing /_'di lta ste/_shes rab kyi pha rol 
[\[56b.2\]]tu phyin pa'i yon tan de dag dang ldan pa'i byang chub sems dpa' sems dpa' chen po de'i ming dang rigs yongs su brjod pa'i tshul gyis chos ston cing ched du brjod pa ched du brjod pa mdzad de/_rab 'byor 'di lta ste/_dper na/_nga da ltar byang chub sems dpa' 
[\[56b.3\]]sems dpa' chen po rin chen dpal gyi ming yongs su brjod pa'i tshul gyis chos ston cing ched du brjod pa ched du brjod pa dang /_byang chub sems dpa' sems dpa' chen po gtsug phud kyi ming yongs su brjod pa'i tshul gyis chos ston cing ched du brjod pa ched du brjod 
[\[56b.4\]]pa dang /_de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa'i zhabs 'bring na/_tshangs pa'i spyad pa spyod pa shes rab kyi pha rol du phyin pa dang ma bral ba de dag gi ming yongs su brjod pa'i tshul gyis chos ston cing ched du brjod pa 
[\[56b.5\]]ched du brjod pa bzhin no/_/shar phyogs kyi sangs rgyas bcom ldan 'das gang ji snyed cig bzhugs shing 'tsho skyong ba dang /_chos ston pa de dag kyang de na byang chub sems dpa' sems dpa' chen po gang ji snyed cig tshangs pa'i spyad pa spyod cing shes rab kyi pha 
[\[56b.6\]]rol du phyin pa dang ma bral ba de dag la spro bar mdzad pa'i tshul gyis chos ston te/_ched du brjod pa yang ched du brjod pa mdzad do/_/lho dang /_nub dang /_byang dang /_byang shar dang /_shar lho dang lho nub dang nub byang dang 'og dang /_steng gi phyogs kyi 'jig rten gyi khams kyi 
[\[56b.7\]]sangs rgyas bcom ldan 'das gang ji snyed cig bzhugs shing 'tsho skyong ba dang /_chos ston pa de dag kyang de na byang chub sems dpa' sems dpa' chen po gang ji snyed cig tshangs pa'i spyad pa spyod cing /_shes rab kyi pha rol tu phyin pa dang ma bral ba de dag la spro bar mdzad 
[\[57a\]]
[\[57a.1\]]pa'i tshul gyis chos ston te/_ched du brjod pa yang ched du brjod pa mdzad do/_/byang chub sems dpa' sems dpa' chen po sems dang po bskyed pa nas nye bar bzung ste/_thams cad mkhyen pa nyid thob kyi bar du byang chub kyi lam yongs 
[\[57a.2\]]su sbyong ba gang ji snyed cig yod pa de dag la yang /_sangs rgyas bcom ldan 'das de dag spro bar mdzad pa'i tshul gyis chos ston te/_ched du brjod pa yang ched du brjod pa mdzad do/_/de ci'i phyir zhe na/_rab 'byor byang chub sems dpa' sems dpa' chen po gang 
[\[57a.3\]]sangs rgyas kyi tshul rgyun mi 'chad pa'i don du zhugs pa de dag ni dka' ba byed pa'o/_/gsol pa/_bcom ldan 'das sangs rgyas bcom ldan 'das de dag byang chub sems dpa' sems dpa' chen po slar ldog pa 'am/_slar mi ldog pa 'am/_gang gi 
[\[57a.4\]]ming yongs su brjod pa'i tshul gyis chos ston pa mdzad/_bcom ldan 'das kyis bka' stsal pa/_rab 'byor byang chub sems dpa' sems dpa' chen po ni phyir [{]myi [,]mi [}]ldog pa las/_shes rab kyi pha rol du phyin pa la spyod pa yang yod/_byang chub sems 
[\[57a.5\]]dpa' sems dpa' chen po ni lung ma bstan pa las/_shes rab kyi pha rol tu phyin pa la spyod pa yang yod de/_de dag la sangs rgyas bcom ldan 'das de dag spro bar mdzad pa'i tshul gyis chos ston cing /_ched du brjod pa yang ched du brjod pa mdzad do/_/gsol 
[\[57a.6\]]pa/_bcom ldan 'das de dag gang lags/_bcom ldan 'das kyis bka' stsal pa/_rab 'byor byang chub sems dpa' sems dpa' chen po gang byang chub sems dpa'i spyad pa spyod pa'i tshe/_de bzhin gshegs pa dgra bcom pa yang dag par rdzogs pa'i 
[\[57a.7\]]sangs rgyas mi 'khrugs pa'i rjes su slob pa'i tshul gyis rnam par spyod pa de dag la sangs rgyas bcom ldan 'das de dag spro bar mdzad pa'i tshul gyis chos ston cing /_ched du brjod pa yang ched du brjod pa mdzad do/_/rab 'byor gang byang chub sems dpa' sems 
[\[57b\]]
[\[57b.1\]]dpa' chen po rin chen dpal gyi rjes su slob pa'i tshul gyis byang chub sems dpa'i spyad pa spyod pa de dag la yang /_sangs rgyas bcom ldan 'das de dag spro bar mdzad pa'i tshul gyis chos ston cing /_ched du brjod pa yang ched du brjod pa mdzad do/_/rab 'byor gzhan 
[\[57b.2\]]yang byang chub sems dpa' sems dpa' chen po gang shes rab kyi pha rol tu phyin pa la spyod cing chos thams cad skye ba med par mos kyang mi skye ba'i chos la bzod pa ma thob pa/_chos thams cad stong pa'o zhes bya ba dang /_chos thams cad zhi ba'o zhes bya ba dang /_chos thams 
[\[57b.3\]]cad gsog gsob ste rag lus pa'o zhes bya ba dang /_snying po med pa'o zhes bya bar mos kyang /_mi skye ba'i chos la bzod pa ma thob pa de dag la yang sangs rgyas bcom ldan 'das de dag spro bar mdzad pa'i tshul gyis chos ston cing /_ched du brjod pa yang ched du brjod pa mdzad 
[\[57b.4\]]do/_/rab 'byor byang chub sems dpa' sems dpa' chen po gang la sangs rgyas bcom ldan 'das rnams ming yongs su brjod pa'i tshul gyis chos ston cing ched du brjod pa yang ched du brjod pa mdzad pa'i/_byang chub sems dpa' sems dpa' chen po de dag gis ni 
[\[57b.5\]]nyan thos kyi sa dang rang sangs rgyas kyi sa spangs pa yin te/_bla na med pa yang dag par rdzogs pa'i byang chub tu yang lung bstan pa yin/_rab 'byor byang chub sems dpa' sems dpa' chen po shes rab kyi pha rol tu phyin pa la spyod pa gang la/_sangs rgyas 
[\[57b.6\]]bcom ldan 'das rnams ming yongs su brjod pa'i tshul gyis chos ston cing /_ched du brjod pa yang ched du brjod pa mdzad pa'i byang chub sems dpa' sems dpa' chen po de ni phyir mi ldog pa nyid la gnas par 'gyur te/_de la gnas pas rnam pa thams cad 
[\[57b.7\]]mkhyen pa nyid thob par 'gyur ro/_/rab 'byor gzhan yang byang chub sems dpa' sems dpa' chen po shes rab kyi pha rol du phyin pa zab mo bshad pa thos na/_'di ni de bzhin gshegs pa dgra bcom pa yang dag par rdzogs pa'i sangs rgyas kyis ji ltar bshad pa de 
[\[58a\]]
[\[58a.1\]]bzhin no zhes nem nur med cing the tshom mi za la rmongs par mi 'gyur na/_des ni phyis kyang rgya cher de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa dang /_byang chub sems dpa'i theg pa pa'i rigs 
[\[58a.2\]]kyi bu de dag las thos par 'gyur te/_byang chub sems dpa'i theg pa pa'i rigs kyi bu de yang shes rab kyi pha rol tu phyin pa 'di la mos shing shes rab kyi pha rol du phyin pa zab mo 'di de bzhin gshegs pas ji skad du bstan pa de bzhin du mos pas phyir mi ldog pa 
[\[58a.3\]]nyid la gnas par 'gyur te/_rab 'byor de ltar byang chub sems dpa' sems dpa' chen pos shes rab kyi pha rol du phyin pa 'di thos pa ni phan pa mang por 'gyur ba yin te/_gang gis thos shing mos nas de bzhin nyid du gnas pa dang /_de bzhin nyid du nan tan 
[\[58a.4\]]byed pa de dag ni smos kyang mi smos te/_de dag de bzhin nyid la gnas/_de bzhin nyid la nan tan du byas nas rnam pa thams cad mkhyen pa nyid la gnas par 'gyur ro/_/gsol pa/_bcom ldan 'das de bzhin nyid du gnas nas de bzhin nyid du nan tan 
[\[58a.5\]]bgyis te chos gang yang ma dmigs na/_de ji ltar rnam pa thams cad mkhyen pa nyid la gnas par 'gyur ba lags/_bcom ldan 'das de ltar de bzhin nyid la ma gtogs pa'i chos kyang gang yang mi dmigs na/_su zhig de bzhin nyid la gnas par 
[\[58a.6\]]'gyur/_su zhig de bzhin nyid la gnas nas bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur/_su zhig de bzhin nyid la gnas shing chos ston par 'gyur/_de bzhin nyid kyang dmigs su ma mchis na/_de 
[\[58a.7\]]bzhin nyid la gnas par 'gyur ba dang /_de bzhin nyid la gnas te bla na med pa yang dag par rdzogs pa'i byang chub tu mngon par rdzogs par 'tshang rgya ba dang /_de bzhin nyid la gnas shing chos ston par 'gyur ba lta ci smos te de ni gnas ma mchis so/_/bcom 
[\[58b\]]
[\[58b.1\]]ldan 'das kyis bka' stsal pa/_rab 'byor gang khyod 'di skad du gang de bzhin nyid la gnas pa dang /_de bzhin nyid la gnas te bla na med pa yang dag par rdzogs pa'i byang chub tu mngon par rdzogs par 'tshang rgya ba dang /_de bzhin nyid la gnas shing chos ston 
[\[58b.2\]]par 'gyur ba de lta bu'i chos gang yang de bzhin nyid la ma gtogs par gzhan dmigs su med de de bzhin nyid kyang dmigs su med na/_de bzhin nyid la gnas par 'gyur ba dang /_de bzhin nyid la gnas te bla na med pa yang dag par rdzogs pa'i byang chub tu mngon 
[\[58b.3\]]par rdzogs par 'tshang rgya ba dang /_de bzhin nyid la gnas shing chos ston par 'gyur ba lta ci smos te/_de ni gnas med do zhes zer ba ni/_rab 'byor de de bzhin no/_/de de bzhin te/_ji skad du smras pa de bzhin no/_/rab 'byor gang de bzhin nyid la 
[\[58b.4\]]gnas pa dang /_gang de bzhin nyid la gnas te/_bla na med pa yang dag par rdzogs pa'i byang chub tu mngon par rdzogs par 'tshang rgya ba dang /_gang de bzhin nyid la gnas shing chos ston par 'gyur ba de lta bu'i chos gang yang de bzhin nyid la ma gtogs par gzhan 
[\[58b.5\]]yang dmigs su med de/_de bzhin nyid kyang dmigs su med na/_gang de bzhin nyid la gnas par 'gyur ba dang /_de bzhin nyid la gnas te/_bla na med pa yang dag par rdzogs pa'i byang chub tu mngon par rdzogs par 'tshang rgya ba dang /_de bzhin nyid la gnas 
[\[58b.6\]]shing chos ston par 'gyur ba lta ci smos te de ni gnas med do/_/de ci'i phyir zhe na/_rab 'byor de bzhin gshegs pa rnams byung yang rung /_de bzhin gshegs pa rnams ma byung yang rung ste/_chos rnams kyi de bzhin nyid dang /_ma nor ba de bzhin nyid dang /_/
[\[58b.7\]]gzhan ma yin pa de bzhin nyid dang /_chos nyid de ni gnas pa'o/_/chos rnams kyi chos kyi dbyings dang /_chos kyi gnas nyid dang /_chos skyon med pa nyid dang /_yang dag pa'i mtha' de ni gnas pa ste/_rab 'byor de bzhin nyid 'di la ni gang yang gnas par 'gyur 
[\[59a\]]
[\[59a.1\]]ba med de/_de la gnas shing bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ba su yang med na/_de la gnas shing chos ston par 'gyur ba lta ci smos te de ni gnas med do/_/de nas lha'i dbang po 
[\[59a.2\]]brgya byin gyis bcom ldan 'das la 'di skad ces gsol to/_/bcom ldan 'das shes rab kyi pha rol tu phyin pa 'di ni zab pa ste/_bcom ldan 'das byang chub sems dpa' sems dpa' chen po gang bla na med pa yang dag par rdzogs pa'i byang chub tu mngon 
[\[59a.3\]]par rdzogs par 'tshang rgya bar 'tshal ba de dag ni dka' ba bgyid pa'o/_/de ci'i phyir zhe na/_bcom ldan 'das chos gang yang dmigs su ma mchis te/_su yang de bzhin nyid la gnas pa ma mchis la/_bla na med pa yang dag par rdzogs pa'i byang chub 
[\[59a.4\]]tu mngon par rdzogs par 'tshang rgya ba yang gang yang ma mchis te/_chos ston pa yang gang yang ma mchis la des zhum par yang mi 'gyur zhing de dag la nem nur du mi 'gyur ba 'am/_rmongs par 'gyur bar ma mchis pa ni dka' ba bgyid pa'o/_/de nas gnas 
[\[59a.5\]]brtan rab 'byor gyis/_lha'i dbang po brgya byin la 'di skad ces smras so/_/kau shi ka gang khyod kyis 'di skad du bcom ldan 'das byang chub sems dpa' sems dpa' chen po gang chos zab mo 'di dag la nem nur du mi 'gyur/_rmongs par mi 'gyur ba ni dka' 
[\[59a.6\]]ba bgyid pa'o zhes gsol pa ni/_kau shi ka chos thams cad stong pa nyid yin na/_de la nem nur du 'gyur ba 'am/_rmongs par 'gyur ba lta su zhig yod/_brgya byin gyis smras pa/_gnas brtan rab 'byor ni gang ci ston kyang de thams cad stong pa nyid 
[\[59a.7\]]brtsams shing ston te/_ci la yang chags pa med do/_/'di lta ste dper na/_bar snang la 'phangs pa'i mda' ni ci la yang chags pa med do/_/de bzhin du gnas brtan rab 'byor gyis chos bstan par yang ci la yang chags pa med do/_/
[\[59b\]]
[\[59b.1\]]shes rab kyi pha rol du phyin pa stong phrag nyi shu lnga pa las/_le'u bzhi bcu dgu pa'o//_//de nas lha'i dbang po brgya byin gyis bcom ldan 'das la 'di skad ces gsol to/_/bcom ldan 'das ci lags/_bdag gis de skad du gsol te/_
[\[59b.2\]]de skad du brjod pas/_bcom ldan 'das kyis gsungs pa'i rjes su brjod pa dang /_chos su brjod cing chos kyis gnyer ba'i chos nyid yang dag par lung bstan pas lung bstan par 'gyur ba lags sam/_bcom ldan 'das kyis bka' stsal pa/_kau 
[\[59b.3\]]shi ka gang khyod kyis de skad du smras te de skad du brjod pas de bzhin gshegs pas gsungs pa'i rjes su brjod pa dang /_chos su brjod cing chos kyis gnyer ba'i chos nyid lung bstan par 'gyur ro/_/brgya byin gyis gsol pa/_bcom ldan 'das gnas brtan rab 'byor 'dis ci dang ci 
[\[59b.4\]]spobs pa de thams cad stong pa nyid brtsams shing spobs/_mtshan ma ma mchis pa nyid brtsams shing spobs/_smon pa ma mchis pa nyid brtsams shing spobs pa dang /_sbyin pa'i pha rol tu phyin pa nyid brtsams shing spobs/_tshul khrims kyi pha 
[\[59b.5\]]rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa nyid brtsams shing spobs pa dang /_nang stong pa nyid dang /_dngos po med pa'i ngo bo 
[\[59b.6\]]nyid stong pa nyid kyi bar du brtsams shing spobs pa dang /_dran pa nye bar gzhag pa rnams brtsams shing spobs pa dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag 
[\[59b.7\]]rnams dang /_'phags pa'i lam yan lag brgyad pa brtsams shing spobs pa dang /_'phags pa'i bden pa rnams dang /_bsam gtan rnams dang /_tshad med pa rnams dang /_gzugs med pa'i snyoms par 'jug pa rnams brtsams shing spobs pa dang /_
[\[60a\]]
[\[60a.1\]]rnam par thar pa rnams dang /_mthar gyis gnas pa'i snyoms par 'jug pa rnams dang /_stong pa nyid dang /_mtshan ma med pa dang /_smon pa med pa dang /_mngon par shes pa rnams dang /_ting nge 'dzin rnams dang /_gzungs kyi 
[\[60a.2\]]sgo rnams brtsams shing spobs pa dang /_de bzhin gshegs pa'i stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams brtsams shing spobs pa dang /_rnam pa thams cad mkhyen 
[\[60a.3\]]pa nyid kyi bar du brtsams shing spobs pa ni ngo mtshar che'o/_/bcom ldan 'das kyis bka' stsal pa/_kau shi ka gnas brtan rab 'byor stong pa nyid la rnam par spyod pas/_sbyin pa'i pha rol tu phyin pa nyid kyang mi dmigs na/_gang sbyin pa'i pha rol du phyin pa 
[\[60a.4\]]la spyod pa lta ci smos/_tshul khrims kyi pha rol tu phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa nyid kyang mi dmigs na/_gang shes rab kyi pha rol 
[\[60a.5\]]du phyin pa la spyod pa lta ci smos/_nang stong pa nyid kyang mi dmigs na/_gang nang stong pa nyid la bsgom pa lta ci smos/_dngos po med pa'i ngo bo nyid stong pa nyid kyi bar yang mi dmigs na/_gang dngos po med pa'i ngo bo nyid stong pa nyid la bsgom pa lta ci smos/_dran 
[\[60a.6\]]pa nye bar gzhag pa rnams kyang mi dmigs na/_gang dran pa nye bar gzhag pa rnams la bsgom pa lta ci smos/_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_
[\[60a.7\]]'phags pa'i lam yan lag brgyad pa yang mi dmigs na/_gang 'phags pa'i lam yan lag brgyad pa la spyod pa lta ci smos/_'phags pa'i bden pa rnams dang /_bsam gtan rnams dang /_tshad med pa rnams dang /_gzugs med pa'i snyoms par 
[\[60b\]]
[\[60b.1\]]'jug pa rnams kyang mi dmigs na/_gang gzugs med pa'i snyoms par 'jug pa rnams la bsgom pa lta ci smos/_rnam par thar pa rnams dang /_mthar gyis gnas pa'i snyoms par 'jug pa rnams dang /_stong pa nyid dang /_mtshan ma med pa dang /_smon pa med pa dang /_
[\[60b.2\]]mngon par shes pa rnams dang /_ting nge 'dzin rnams dang /_gzungs kyi sgo rnams kyang mi dmigs na/_gang gzungs kyi sgo rnams la bsgom pa lta ci smos/_de bzhin gshegs pa'i stobs rnams kyang mi dmigs na/_gang de bzhin gshegs pa'i stobs rnams mngon par 
[\[60b.3\]]bsgrub pa lta ci smos/_mi 'jigs pa rnams kyang mi dmigs na/_gang mi 'jigs pa rnams mngon par bsgrub pa lta ci smos/_so so yang dag par rig pa rnams kyang mi dmigs na/_gang so so yang dag par rig pa rnams mngon par bsgrub pa lta ci smos/_
[\[60b.4\]]snying rje chen po nyid kyang mi dmigs na/_gang snying rje chen po la rnam par spyod pa lta ci smos/_sangs rgyas kyi chos ma 'dres pa rnams kyang mi dmigs na/_gang sangs rgyas kyi chos ma 'dres pa rnams mngon par bsgrub pa lta ci smos/_byang chub kyi yan lag 
[\[60b.5\]]rnams kyang mi dmigs na/_gang byang chub mngon par rdzogs par 'tshang rgya ba lta ci smos/_rnam pa thams cad mkhyen pa nyid kyang mi dmigs na/_gang rnam pa thams cad mkhyen pa nyid rjes su 'thob pa lta ci smos/_de bzhin gshegs pa nyid kyang mi dmigs 
[\[60b.6\]]na/_gang de bzhin gshegs par 'gyur ba lta ci smos/_ma skyes pa nyid kyang mi dmigs na/_gang ma skyes pa mngon par 'du byed pa lta ci smos/_mtshan rnams kyang mi dmigs na/_gang gi lus la mtshan yod par 'gyur ba lta ci smos/_dpe byad rnams 
[\[60b.7\]]kyang mi dmigs na/_gang gi lus la dpe byad yod par 'gyur ba lta ci smos/_de ci'i phyir zhe na/_kau shi ka gnas brtan rab 'byor ni chos thams cad dben pa la rnam par spyod pa ste/_dmigs su med pa la rnam par spyod pa/_stong pa nyid la rnam par spyod 
[\[61a\]]
[\[61a.1\]]pa/_mtshan ma med pa la rnam par spyod pa/_smon pa med pa la rnam par spyod pa ste/_kau shi ka gnas brtan rab 'byor gyi rnam par spyod pa gang yin pa des ni/_byang chub sems dpa' sems dpa' chen po shes rab kyi pha rol tu phyin pa 
[\[61a.2\]]la rnam par spyod pa dang /_shes rab kyi pha rol du phyin pa la rnam par spyod pa'i rnam par spyod pa la brgya'i char yang nye bar mi 'gro_/stong gi cha dang /_brgya phrag stong gi cha dang /_bye ba khrag khrig brgya phrag stong gi bar gyi char yang nye bar mi 'gro_/grangs dang cha dang /_
[\[61a.3\]]bgrang ba dang /_dpe dang rgyur yang mi bzod do/_/de ci'i phyir zhe na/_de bzhin gshegs pa'i rnam par spyod pa'i rnam par spyod pa ma gtogs par byang chub sems dpa' sems dpa' chen po/_shes rab kyi pha rol tu phyin pa la spyod pa'i rnam par spyod pa gang yin 
[\[61a.4\]]pa dang /_nyan thos rnams kyi rnam par spyod pa gang yin pa dang /_rang sangs rgyas rnams kyi rnam par spyod pa gang yin pa'i rnam par spyod pa de dag las byang chub sems dpa' sems dpa' chen po shes rab kyi pha rol du phyin pa la spyod pa'i rnam par spyod pa 'di nyid 
[\[61a.5\]]mchog ces bya'o/_/rab ces bya'o/_/phul zhes bya'o/_/dam pa zhes bya'o/_/gya nom pa zhes bya'o/_/bla na med pa/_gong na med pa/_mnyam pa med pa/_mi mnyam pa dang mnyam pa zhes bya'o/_/kau shi ka de bas na byang chub sems dpa' sems dpa' chen po sems 
[\[61a.6\]]can thams cad kyi mchog tu 'gyur bar 'dod pas/_'di lta ste/_shes rab kyi pha rol tu phyin pa'i rnam par spyod pa 'di nyid kyis rnam par spyad par bya'o/_/de ci'i phyir zhe na/_kau shi ka shes rab kyi pha rol du phyin pa 'di la spyod pa'i byang chub sems dpa' 
[\[61a.7\]]sems dpa' chen po ni nyan thos dang /_rang sangs rgyas kyi sa las 'das te/_byang chub sems dpa'i skyon med par 'jug go_/byang chub sems dpa'i skyon med par zhugs nas/_sangs rgyas kyi chos rnams yongs su rdzogs par byed par 'gyur ro/_/sangs 
[\[61b\]]
[\[61b.1\]]rgyas kyi chos rnams yongs su rdzogs par byas nas/_rnam pa thams cad mkhyen pa nyid kyi ye shes rjes su 'thob par 'gyur ro/_/rnam pa thams cad mkhyen pa nyid kyi ye shes rjes su thob nas/_bag chags kyi mtshams sbyor ba'i nyon mongs pa thams cad spangs 
[\[61b.2\]]pa'i de bzhin gshegs pa dgra bcom pa yang dag par rdzogs pa'i sangs rgyas su 'gyur ro/_/de nas 'khor de'i nang nas sum cu rtsa gsum gyi lha rnams me tog man dA ra ba mang po thogs te/_bcom ldan 'das la gtor to/_/mngon par gtor to/_/rab 
[\[61b.3\]]tu gtor to/_/dge slong brgya drug cu tsam yang stan las longs nas/_chos gos phrag pa gcig la gzar te/_bus mo g.yas pa'i lha nga sa la btsugs nas/_bcom ldan 'das gang na ba de logs su thal mo sbyar ba btud nas/_bcom ldan 'das 
[\[61b.4\]]la mig mi 'dzum par lta zhing phyag 'tshal lo/_/dge slong de dag gis thal mo sbyar te btud pa'i tshe/_sangs rgyas kyi mthus snyim pa me tog man dA ra bas gang bar gyur nas/_me tog man dA ra ba de dag gis de bzhin gshegs pa dgra bcom pa yang dag 
[\[61b.5\]]par rdzogs pa'i sangs rgyas la gtor to/_/mngon par gtor to/_/rab tu gtor to/_/de ltar 'thor zhing mngon par 'thor ba dang /_rab tu 'thor ba de'i tshe tshig 'di skad ces brjod de/_bcom ldan 'das dge ba'i rtsa ba 'dis nyan thos dang /_rang 
[\[61b.6\]]sangs rgyas thams cad kyi spyod yul ma lags pa'i rnam par spyod pa dam pas/_bdag cag rnam par spyod par gyur cig ces smras pa dang /_de nas bcom ldan 'das kyis dge slong de dag gi bsam pa thugs su chud de/_de'i tshe 'dzum pa mdzad do/_/
[\[61b.7\]]sangs rgyas bcom ldan 'das rnams kyi chos nyid kyis kyang de ste/_de ltar 'dzum pa mdzad pa'i tshe/_bcom ldan 'das kyi zhal gyi sgo nas/_'di lta ste/_'od zer sngon po dang /_ser po dang /_dmar po dang /_dkar po dang /_leb rgan dang /_shel 
[\[62a\]]
[\[62a.1\]]dang dngul gyi kha dog lta bu rnam pa sna tshogs byung ste/_de dag gis stong gsum gyi stong chen po'i 'jig rten gyi khams snang bas rgyas par bkang nas phyir 'dus te/_bcom ldan 'das la lan gsum du g.yas phyogs su bskor ba byas nas/_
[\[62a.2\]]bcom ldan 'das kyi dbu'i gtsug tu nub bo/_de nas tshe dang ldan pa dga' bo stan las langs nas/_bla gos phrag pa gcig tu byas te/_pus mo g.yas pa'i lha nga sa la btsugs nas/_bcom ldan 'das ga la ba de logs su thal mo sbyar bas btud de/_
[\[62a.3\]]bcom ldan 'das la 'di skad ces gsol to/_/bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rnams ni rgyu dang rkyen ma mchis par 'dzum pa mi mdzad na/_ci'i rgyu ci'i rkyen gyis 'dzum pa mdzad/_de skad ces 
[\[62a.4\]]gsol pa dang /_bcom ldan 'das kyis tshe dang ldan pa dga' bo la 'di skad ces bka' stsal to/_/dga' bo dge slong brgya drug cu bo 'di dag bskal pa dpe skar ma lta bu la/_bla na med pa yang dag par rdzogs pa'i byang chub tu mngon par rdzogs par 'tshang rgya 
[\[62a.5\]]ste/_me tog sil ma zhes bya ba'i de bzhin gshegs pa dgra bcom pa yang dag par rdzogs pa'i sangs rgyas sha stag 'jig rten du 'byung bar 'gyur ro/_/dga' bo me tog sil ma zhes bya ba'i de bzhin gshegs pa dgra bcom pa yang dag par rdzogs pa'i 
[\[62a.6\]]sangs rgyas de dag gi dge slong gi dge 'dun mtshungs par 'gyur/_sangs rgyas kyi zhing mtshungs par 'gyur/_tshe'i tshad kyang 'di lta ste/_lo stong du mtshungs par 'gyur te/_de dag gang dang gang nas mngon par 'byung bar 'gyur ba dang /_mngon par byung 
[\[62a.7\]]nas rab tu 'byung ba dang /_rab tu byung nas bla na med pa yang dag par rdzogs pa'i byang chub tu mngon par rdzogs par 'tshang rgya ba de dang de dag tu me tog kha dog rnam pa lnga dang ldan pa'i me tog gi char mngon par 'bab par 'gyur ro/_/dga' bo de bas na byang chub 
[\[62b\]]
[\[62b.1\]]sems dpa' sems dpa' chen po rnam par spyod pa'i dam pas rnam par spyod par 'dod pas/_shes rab kyi pha rol du phyin pa 'di la spyad par bya'o/_/byang chub sems dpa' sems dpa' chen po de bzhin gshegs pa'i rnam par spyod pas rnam par spyod par 
[\[62b.2\]]'dod pas/_shes rab kyi pha rol tu phyin pa la spyad par bya'o/_/dga' bo rigs kyi bu 'am/_rigs kyi bu mo gang shes rab kyi pha rol du phyin pa zab mo 'di la spyod pa'i rigs kyi bu dang /_rigs kyi bu mo des 'di ltar bdag ni mi'i nang nas shi 'phos nas 'dir skyes pa 
[\[62b.3\]]'am/_dga' ldan gyi lha'i ris nas shi 'phos nas 'dir skyes pa ste/_mi'i nang du shes rab kyi pha rol du phyin pa zab mo 'di rgya cher thos pa 'am/_dga' ldan gyi lha'i ris su shes rab kyi pha rol du phyin pa zab mo 'di rgya cher thos pa'o zhes bya bar rtogs par 
[\[62b.4\]]rig par bya'o/_/dga' bo byang chub sems dpa' sems dpa' chen po gang shes rab kyi pha rol du phyin pa zab mo 'di la spyod pa de dag de bzhin gshegs pas rnam par gzigs par blta ste/_dga' bo rigs kyi bu 'am/_rigs kyi bu mo la la zhig 
[\[62b.5\]]shes rab kyi pha rol du phyin pa zab mo 'di nyan pa dang /_thos nas 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed pa dang /_gang zag byang chub sems dpa'i theg pa ba rnams la shes rab kyi pha rol tu phyin pa 
[\[62b.6\]]zab mo 'di ston cing rjes su 'doms pa'i gang zag byang chub sems dpa'i theg pa pa des/_bdag gis de bzhin gshegs pa dgra bcom pa yang dag par rdzogs pa'i sangs rgyas rnams las/_shes rab kyi pha rol du phyin pa zab mo 'di thos par 
[\[62b.7\]]gyur/_bzung ba dang /_bcangs pa dang /_blags pa dang /_kun chub par byas par gyur te/_de bzhin gshegs pa dgra bcom pa yang dag par rdzogs pa'i sangs rgyas de dag la yang dge ba'i rtsa ba mang po bskyed par gyur to zhes bya bar rtogs par rig par 
[\[63a\]]
[\[63a.1\]]bya ste/_dga' bo rigs kyi bu 'am/_rigs kyi bu mo des bdag gis ni nyan thos rnams la dge ba'i rtsa ba ma bskyed/_nyan thos rnams las shes rab kyi pha rol du phyin pa zab mo 'di thos pa ma yin no zhes bya bar rig par bya'o/_/dga' bo 
[\[63a.2\]]rigs kyi bu 'am/_rigs kyi bu mo gang la la shes rab kyi pha rol du phyin pa zab mo 'di 'dzin pa dang /_'chang ba dang /_klog pa dang /_kun chub par byed pa dang /_don dang chos dang /_yi ge dang 'thun par khong du chud par byed na/_dga' bo rigs kyi bu 'am/_rigs kyi 
[\[63a.3\]]bu mo des bdag la ni de bzhin gshegs pa dgra bcom pa yang dag par rdzogs pa'i sangs rgyas mngon du gyur to zhes bya bar rtogs par rig par bya'o/_/dga' bo rigs kyi bu 'am/_rigs kyi bu mo gang la la shes rab kyi pha rol du phyin pa zab mo 'di bstan pa thos na 
[\[63a.4\]]phyir mi zlog cing ngan du mi brjod la thos nas kyang mos pa thob par 'gyur na/_dga' bo rigs kyi bu 'am/_rigs kyi bu mo de ni sngon gyi rgyal ba la bya ba byas pa/_dge ba'i rtsa ba bskyed pa/_dge ba'i gshes gnyen gyis yongs su bzung bar rig par bya'o/_/dga' 
[\[63a.5\]]bo rigs kyi bu 'am/_rigs kyi bu mo gang la las de bzhin gshegs pa dgra bcom pa yang dag par rdzogs pa'i sangs rgyas rnams la dge ba'i rtsa ba bskyed pa lta yang mi slu ste/_nyan thos sam/_rang sangs rgyas sam/_sangs rgyas su 'gyur mod kyi/_'on 
[\[63a.6\]]kyang dga' bo byang chub sems dpa' sems dpa' chen po/_sbyin pa'i pha rol du phyin pa la spyod pa dang /_tshul khrims kyi pha rol du phyin pa la spyod pa dang /_bzod pa'i pha rol du phyin pa la spyod pa dang /_brtson 'grus kyi pha rol du phyin pa la spyod pa dang /_bsam 
[\[63a.7\]]gtan gyi pha rol du phyin pa la spyod pa dang /_shes rab kyi pha rol du phyin pa la spyod pa dang /_stong pa nyid thams cad dang /_byang chub kyi phyogs kyi chos sum cu rtsa bdun dang /_'phags pa'i bden pa rnams dang /_bsam gtan rnams dang /_tshad med pa rnams 
[\[63b\]]
[\[63b.1\]]dang /_gzugs med pa'i snyoms par 'jug pa rnams dang /_rnam par thar pa rnams dang /_mthar gyis gnas pa'i snyoms par 'jug pa rnams dang /_stong pa nyid dang /_mtshan ma med pa dang /_smon pa med pa dang /_mngon par shes pa rnams dang /_ting nge 'dzin rnams 
[\[63b.2\]]dang /_gzungs kyi sgo rnams dang /_de bzhin gshegs pa'i stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa [{]bcwo [,]bco [}]brgyad la spyod pa dang /_rnam pa thams cad mkhyen pa nyid kyi bar 
[\[63b.3\]]la spyod pas ni shin du rtogs par bya ste/_shin du rtogs pa'i byang chub sems dpa' sems dpa' chen po/_sbyin pa'i pha rol du phyin pa la spyod pa dang /_tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du 
[\[63b.4\]]phyin pa dang /_bsam gtan gyi pha rol du phyin pa dang /_shes rab kyi pha rol du phyin pa la spyod pa dang /_nang stong pa nyid la spyod pa dang /_dngos po med pa'i ngo bo nyid stong pa nyid kyi bar la spyod pa dang /_dran pa nye bar gzhag pa rnams la spyod pa dang /_yang dag par 
[\[63b.5\]]spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa la spyod pa dang /_sangs rgyas kyi chos ma 'dres pa [{]bcwo [,]bco [}]brgyad kyi bar la spyod pa dang /_
[\[63b.6\]]rnam pa thams cad mkhyen pa nyid kyi bar la spyod pa ni nyan thos sam/_rang sangs rgyas su mi 'gyur ro/_/dga' bo de bas na shes rab kyi pha rol du phyin pa zab mo 'di khyod la gtad de/_dga' bo gal te khyod kyis/_ngas chos gang ji snyed cig bshad pa las/_
[\[63b.7\]]shes rab kyi pha rol du phyin pa ma gtogs par ngas chos bstan pa de dag thams cad bzung ste/_kun chub par byas nas/_de'i 'og tu chud gsan te bor yang de tsam gyis dga' bo khyod la skyon du ngas mi brtsi'i/_dga' bo gal te khyod kyis shes rab kyi pha rol du phyin 
[\[64a\]]
[\[64a.1\]]pa zab mo 'di bzung ste/_kun chub par byas nas/_de'i 'og tu chud gsan tam/_bor bar gyur na des ni/_dga' bo khyod la ngas skyon du gzung ngo /_/dga' bo de bas na shes rab kyi pha rol du phyin pa zab mo 'di khyod la gtad 
[\[64a.2\]]kyis/_ci nas kyang gzung ba dang /_bcang ba dang /_klag pa dang /_kun chub par bya ba dang /_shin du yid la gzung bar gyis shig_/legs par yongs su zin pa dang /_legs par kun chub pa dang /_legs par bcang bar gyis shig_/yi ge dang /_tshig dang /_
[\[64a.3\]]'bru shin tu rdzogs pa dang /_nges pa'i tshig shin du legs par zin par bya'o/_/dga' bo rigs kyi bu 'am/_rigs kyi bu mo gang la la shes rab kyi pha rol du phyin pa zab mo 'di 'dzin pa dang /_'chang ba dang /_klog pa dang /_kun chub par byed pa des ni/_
[\[64a.4\]]'das pa dang /_ma byon pa dang /_da ltar byung ba'i sangs rgyas bcom ldan 'das kyi byang chub bzung bar 'gyur ro/_/dga' bo rigs kyi bu 'am/_rigs kyi bu mo gang la la shes rab kyi pha rol du phyin pa zab mo 'di 'dzin pa des ni/_'das pa dang /_ma byon 
[\[64a.5\]]pa dang /_da ltar byung ba'i sangs rgyas bcom ldan 'das kyi byang chub 'thun par yongs su bzung bar 'gyur ro/_/dga' bo mngon du gyur par nga la gang me tog dang /_phreng ba dang /_spos dang /_byug pa dang /_phye ma dang /_na bza' dang /_gdugs dang /_rgyal 
[\[64a.6\]]mtshan dang /_ba dan gyis rim gror bya ba dang /_bkur bstir bya ba dang /_bsti stang du bya ba dang /_mchod par bya bar 'dod pa des/_shes rab kyi pha rol du phyin pa zab mo 'di gzung bar bya/_bcang bar bya/_klag par bya/_kun chub par bya'o/_/
[\[64a.7\]]shes rab kyi pha rol du phyin pa zab mo 'di bzung ste/_bcangs nas blags shing /_kun chub par bya ste/_me tog dang /_phreng ba dang /_spos dang /_byug pa dang /_phye ma dang /_na bza' dang /_gdugs dang /_rgyal mtshan dang /_ba dan gyis rim gror bya/_/
[\[64b\]]
[\[64b.1\]]bkur stir bya/_bsti stang du bya/_mchod par bya'o/_/shes rab kyi pha rol du phyin pa la rim gro dang /_bkur sti dang /_bsti stang dang /_mchod pa byas na des ni nga yang mchod par 'gyur/_'das pa dang /_ma byon pa dang /_da ltar byung ba'i sangs rgyas 
[\[64b.2\]]bcom ldan 'das rnams kyang mchod par 'gyur ro/_/dga' bo gang la la shes rab kyi pha rol du phyin pa zab mo 'di bstan pa la rim gro dang /_dga' ba dang /_mos pa bskyed pa des ni/_'das pa dang /_ma byon pa dang /_da ltar byung ba'i sangs rgyas bcom ldan 'das 
[\[64b.3\]]rnams la rim gro dang /_dga' ba dang /_mos pa bskyed par 'gyur ro/_/dga' bo gal te khyod la nga sdug cing yid du 'ong bas yongs su ma btang zhe na/_dga' bo khyod kyis shes rab kyi pha rol tu phyin pa 'di sdug pa dang /_yid du 'ong ba dang /_yongs su mi btang ba gyis 
[\[64b.4\]]shig_/ci nas kyang shes rab kyi pha rol du phyin pa zab mo 'di las tshig 'ga' yang khyod kyis chud ma zos par gyis shig_/dga' bo ngas shes rab kyi pha rol du phyin pa zab mo 'di gtang bar brtsams te/_khyod la shin du mang du bstan pa yang mdor na/_dga' bo 
[\[64b.5\]]khyod la nga ji ltar ston par gyur pa de bzhin du shes rab kyi pha rol du phyin pa 'di yang khyod kyi ston pa yin gyi/_dga' bo de bas na ngas khyod la tshad med par gtad pas shes rab kyi pha rol du phyin pa zab mo 'di yongs su gtad de/_dga' bo de bas na lha dang mi dang lha 
[\[64b.6\]]ma yin du bcas pa'i 'jig rten gyi mdun du brjod de/_sus sangs rgyas yongs su ma btang ba dang /_chos yongs su ma btang ba dang /_dge 'dun yongs su ma btang ba dang /_'das pa dang ma byon pa dang /_da ltar byung ba'i sangs rgyas bcom ldan 'das rnams 
[\[64b.7\]]yongs su ma btang ba dang /_'das pa dang /_ma byon pa dang da ltar byung ba'i sangs rgyas bcom ldan 'das rnams kyi byang chub yongs su ma btang ba des/_shes rab kyi pha rol du phyin pa 'di yongs su btang bar mi bya ste/_'di ni nga'i gdams ngag go_/dga' bo rigs 
[\[65a\]]
[\[65a.1\]]kyi bu'am rigs kyi bu mo gang la la shes rab kyi pha rol du phyin pa zab mo 'di 'dzin pa dang /_'chang ba dang /_klog pa dang /_'phel bar byed pa dang /_kun chub par byed pa dang /_tshul bzhin du yid la byed pa dang /_gzhan la yang shes rab kyi pha 
[\[65a.2\]]rol tu phyin pa zab mo 'di rnam grangs du mar rgya cher 'chad pa dang /_ston pa dang rab tu ston pa dang /_shes par byed pa dang /_rab tu gzhog pa dang /_'grel pa dang /_rnam par 'byed pa dang /_gsal bar byed pa dang /_yang dag par ston pa'i rigs kyi bu dang rigs kyi bu mo de 
[\[65a.3\]]ni myur du bla na med pa yang dag par rdzogs pa'i byang chub tu mngon par rdzogs par 'tshang rgya ste/_rnam pa thams cad mkhyen pa nyid dang nye bar gyur pa yin/_de ci'i phyir zhe na/_dga' bo shes rab kyi pha rol du phyin pa las byung ba ni/_sangs rgyas bcom ldan 'das 
[\[65a.4\]]rnams kyi bla na med pa yang dag par rdzogs pa'i byang chub ste/_dga' bo 'das pa'i dus kyi de bzhin gshegs pa dgra bcom pa yang dag par rdzogs pa'i sangs rgyas gang ji snyed cig byung ba'i sangs rgyas bcom ldan 'das de dag gi bla na med pa yang dag par rdzogs pa'i 
[\[65a.5\]]byang chub kyang shes rab kyi pha rol du phyin pa nyid las byung ngo /_/dga' bo ma 'ongs pa'i dus kyi de bzhin gshegs pa dgra bcom pa yang dag par rdzogs pa'i sangs rgyas gang ji snyed cig 'byung ba'i sangs rgyas bcom ldan 'das de dag gi bla na med pa yang dag par rdzogs 
[\[65a.6\]]pa'i byang chub kyang shes rab kyi pha rol du phyin pa nyid las 'byung bar 'gyur ro/_/dga' bo da ltar byung ba'i dus na shar phyogs dang /_lho dang /_nub dang /_byang dang /_byang shar dang /_shar lho dang /_lho nub dang /_nub byang dang /_'og dang steng gi 'jig rten gyi khams grangs med 
[\[65a.7\]]tshad med dpag tu med pa dag na/_de bzhin gshegs pa dgra bcom pa yang dag par rdzogs pa'i sangs rgyas gang ji snyed cig bzhugs shing 'tsho skyong ba dang /_chos ston pa'i sangs rgyas bcom ldan 'das de dag gi bla na med pa yang dag par rdzogs pa'i byang chub 
[\[65b\]]
[\[65b.1\]]kyang shes rab kyi pha rol du phyin pa nyid las byung ngo /_/dga' bo de bas na bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod pa dang /_pha rol du phyin pa drug la slob par 'dod pa'i byang chub sems dpa' sems dpa' chen pos shes 
[\[65b.2\]]rab kyi pha rol du phyin pa zab mo 'di la bslab par bya'o/_/de ci'i phyir zhe na/_dga' bo 'di lta ste shes rab kyi pha rol du phyin pa ni byang chub sems dpa' sems dpa' chen po rnams kyi ma ste skyed par byed pa'o/_/dga' bo byang chub sems dpa' sems dpa' 
[\[65b.3\]]chen po gang pha rol du phyin pa drug la slob pa de dag thams cad ni bla na med pa yang dag par rdzogs pa'i byang chub tu 'byung bar 'gyur te/_dga' bo de bas na khyod la pha rol du phyin pa drug po 'di dag yang dang yang yongs su gtad do/_/rjes su gtad do/_/de ci'i phyir zhe na/_dga' 
[\[65b.4\]]bo 'di ni de bzhin gshegs pa dgra bcom pa yang dag par rdzogs pa'i sangs rgyas rnams kyi chos kyi mdzod de/_'di ltar pha rol du phyin pa drug gi mdzod ni zad mi shes pa'i chos kyi mdzod do/_/dga' bo phyogs bcu'i 'jig rten gyi khams tshad med grangs med 
[\[65b.5\]]dpag tu med pa dag na/_de bzhin gshegs pa dgra bcom pa yang dag par rdzogs pa'i sangs rgyas gang ji snyed cig bzhugs shing 'tsho skyong ba dang /_chos ston pa'i sangs rgyas bcom ldan 'das de dag kyang pha rol du phyin pa drug gi mdzod 'di las chos ston to/_/dga' 
[\[65b.6\]]bo 'das pa'i dus kyi de bzhin gshegs pa dgra bcom pa yang dag par rdzogs pa'i sangs rgyas gang ji snyed cig byung ba de dag kyang pha rol du phyin pa drug po 'di dag la bslabs nas/_bla na med pa yang dag par rdzogs pa'i byang chub tu mngon par rdzogs par 
[\[65b.7\]]sangs rgyas te chos ston to/_/dga' bo ma 'ongs pa'i dus kyi de bzhin gshegs pa dgra bcom pa yang dag par rdzogs pa'i sangs rgyas gang ji snyed cig 'byung ba de dag kyang pha rol du phyin pa drug po 'di dag la bslabs te/_bla na med pa yang dag par 
[\[66a\]]
[\[66a.1\]]rdzogs pa'i byang chub tu mngon par rdzogs par 'tshang rgya bar 'gyur te/_chos kyang ston par 'gyur ro/_/dga' bo 'das pa dang /_ma byon pa dang /_da ltar byung ba'i sangs rgyas bcom ldan 'das rnams kyi nyan thos gang ji snyed cig 
[\[66a.2\]]yod pa de dag kyang shes rab kyi pha rol du phyin pa 'di nyid la bslabs te yongs su mya ngan las 'das par gyur to/_/yongs su mya ngan las 'da'o/_/yongs su mya ngan las 'da' bar 'gyur ro/_/dga' bo gal te khyod kyis gang zag nyan thos kyi thegs pa pa 
[\[66a.3\]]rnams la nyan thos kyis brtsams te/_chos bstan pa'i chos bstan pa des stong gsum gyi stong chen po'i 'jig rten gyi khams kyi sems can gang ji snyed pa de dag thams cad dgra bcom pa nyid mngon du byed par gyur kyang /_da rung nyan thos khyod kyis nga'i 
[\[66a.4\]]nyan thos kyi bya ba byas par mi 'gyur gyi/_dga' bo gal te khyod kyis byang chub sems dpa' sems dpa' chen po la shes rab kyi pha rol du phyin pa dang ldan pa'i tshig 'ga' zhig brjod de bstan na/_nyan thos khyod kyis nga dgyes par byas pa yin 
[\[66a.5\]]te/_nyan thos kyis nyan thos kyi bya ba byas par 'gyur ro/_/dga' bo de ji snyam du sems/_chos bstan pa snga ma des stong gsum gyi stong chen po'i 'jig rten gyi khams kyi sems can gang ji snyed pa de dag thams cad snga phyi med par dgra bcom 
[\[66a.6\]]pa nyid mngon du byed par gyur na/_dgra bcom pa de dag gi sbyin pa las byung ba'i bsod nams bya ba'i dngos po dang /_tshul khrims las byung ba dang /_bsgom pa las byung ba'i bsod nams bya ba'i dngos po de dag mang ngam/_gsol pa/_/
[\[66a.7\]]bcom ldan 'das mang ngo /_/bde bar gshegs pa mang ngo /_/bcom ldan 'das kyis bka' stsal pa/_dga' bo de bas gang zag nyan thos kyi theg pa pa gang byang chub sems dpa' sems dpa' chen po la chung ngu na nyi ma gcig cig shes rab kyi 
[\[66b\]]
[\[66b.1\]]pha rol du phyin pa dang ldan pa'i chos ston na/_de'i bsod nams ches mang du 'phel bar 'gyur ro/_/dga' bo nyin gcig lta zhog gi_/gal te nyi ma phyed dam/_dga' bo nyi ma phyed lta zhog gi_/gal te snga dro gcig gam/_dga' bo snga dro gcig lta zhog gi_/
[\[66b.2\]]gal te chu tshod gcig tsam 'am/_dga' bo chu tshod gcig tsam lta zhog gi_/gal te skad 'ga' yud 'ga' thang 'ga' zhig gang zag nyan thos kyi theg pa pas/_byang chub sems dpa' sems dpa' chen po la shes rab kyi pha rol tu phyin pa dang ldan 
[\[66b.3\]]pa'i chos bstan na/_dga' bo de'i bsod nams ni ches mang du 'phel bar 'gyur te/_nyan thos dang /_rang sangs rgyas kyi theg pa pa'i rigs kyi bu dang rigs kyi bu mo de dag thams cad kyi dge ba'i rtsa ba yang des zil gyis non par 'gyur ro/_/dga' 
[\[66b.4\]]bo gal te byang chub sems dpa' sems dpa' chen po gang zag byang chub sems dpa'i theg pa pa rnams la chung ngu na nyi ma gcig gam/_nyi ma phyed dam snga dro gcig gam/_chu tshod gcig tsam 'am/_skad 'ga' yud 'ga' thang 'ga' zhig shes rab 
[\[66b.5\]]kyi pha rol du phyin pa dang ldan pa'i chos ston na/_dga' bo byang chub sems dpa' sems dpa' chen po des nyan thos dang /_rang sangs rgyas kyi theg pa pa'i rigs kyi bu dang rigs kyi bu mo de dag thams cad kyi dge ba'i rtsa ba zil gyis non par 'gyur te/_
[\[66b.6\]]de ci'i phyir zhe na/_'di ltar de ni bdag kyang bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod la/_gzhan yang bla na med pa yang dag par rdzogs pa'i byang chub tu yang dag par bskul zhing /_yang dag par 
[\[66b.7\]]dga' bar byed pa yin/_yang dag par spro bar byed pa yin/_yang dag par gzhog pa yin/_yang dag par 'god pa yin te/_dga' bo byang chub sems dpa' sems dpa' chen po de ltar pha rol du phyin pa drug la spyod pa dang /_dran pa nye bar gzhag 
[\[67a\]]
[\[67a.1\]]pa bzhi la spyod pa dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa la spyod pa dang /_'phags 
[\[67a.2\]]pa'i bden pa bzhi dang /_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa 
[\[67a.3\]]dang /_smon pa med pa dang /_mngon par shes pa rnams dang /_ting nge 'dzin rnams dang /_gzungs kyi sgo rnams la spyod pa dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas 
[\[67a.4\]]kyi chos ma 'dres pa [{]bcwo [,]bco [}]brgyad la spyod pa dang /_rnam pa thams cad mkhyen pa nyid kyi bar la spyod pa'i dge ba'i rtsa ba mang pos rnam par 'phel ba ni bla na med pa yang dag par rdzogs pa'i byang chub las yongs su nyam pa'i gnas med skabs med de de ni gnas ma 
[\[67a.5\]]yin no/_/shes rab kyi pha rol du phyin pa 'di bshad pa'i tshe/_bcom ldan 'das kyis 'khor bzhi dang /_lha dang mi dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po de ltar 'khod pa 
[\[67a.6\]]rnams kyi mdun du rdzu 'phrul mngon par 'du mdzad pa gang mngon par 'du mdzad pas/_thams cad kyis de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa 'khor rgya mtsho lta bu 'khrug pa med pa kun kyang dgra bcom 
[\[67a.7\]]pa zag pa zad pa/_nyon mongs pa med pa dbang du gyur pa/_sems shin tu rnam par grol ba/_shes rab shin tu rnam par grol ba/_cang shes pa/_glang po chen po bya ba byas pa/_byed pa byas pa/_khur bor ba/_rang gi don rjes su thob pa/_srid par sbyor ba 
[\[67b\]]
[\[67b.1\]]yongs su zad pa bka' yang dag pas sems shin tu rnam par grol ba/_sems thams cad la dbang dam pa'i pha rol du phyin pa thob pa sha stag gi_/dge slong gi dge 'dun dang /_byang chub sems dpa' sems dpa' chen po sha stag gis kun nas bskor 
[\[67b.2\]]cing mdun du bdar ba mthong bar gyur pa de lta bu'i rdzu 'phrul mngon par 'du mdzad pa mngon par 'du mdzad do/_/de nas bcom ldan 'das kyis rdzu 'phrul mngon par 'du mdzad pa de phyir brtul bar gyur te/_rdzu 'phrul mngon par 'du mdzad pa de phyir 
[\[67b.3\]]brtul bar gyur nas/_'khor bzhi po de dag gis de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa yang ma mthong /_gang zag nyan thos sam/_byang chub sems dpa'i theg pa pa de dag kyang ma mthong ngo /_/
[\[67b.4\]]de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa'i sangs rgyas de'i zhing yang ma mthong ngo /_/sangs rgyas la [{]stsogs [,]sogs [}]pa dge slong gi dge 'dun yang mig lam na mi snang bar gyur to/_/de ci'i phyir zhe na/_de bzhin 
[\[67b.5\]]gshegs pa dgra bcom pa yang dag par rdzogs pa'i sangs rgyas kyis/_rdzu 'phrul mngon par 'du mdzad pa phyir brtul ba mdzad pas/_de'i phyir de dag gis mi mthong bar gyur to/_/de nas bcom ldan 'das kyis tshe dang ldan pa dga' bo la bka' 
[\[67b.6\]]stsal pa/_dga' bo khyod kyis de bzhin gshegs pa mi 'khrugs pa'i sangs rgyas kyi zhing de dang de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa dang /_dge slong gi dge 'dun dang byang chub sems dpa'i dge 'dun mthong ngam/_
[\[67b.7\]]gsol pa/_bcom ldan 'das sangs rgyas kyi zhing de yang ma mthong /_de bzhin gshegs pa de yang ma mthong /_dge slong gi dge 'dun de yang ma mthong /_byang chub sems dpa'i dge 'dun de yang ma mthong ste/_mig lam du yang mi gda'o/_/bcom ldan 
[\[68a\]]
[\[68a.1\]]'das kyis bka' stsal pa/_dga' bo de bzhin du chos thams cad kyang mig lam du snang ba ma yin te/_chos la chos snang bar mi 'gyur/_chos kyis chos mi mthong /_chos kyis chos mi shes so/_/dga' bo ji ltar 
[\[68a.2\]]de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa dang /_nyan thos de dag dang /_gang zag byang chub sems dpa'i theg pa pa de dag dang /_sangs rgyas kyi zhing de dag mig lam du snang bar ma gyur pa de bzhin du chos thams cad kyang mig lam du snang ba 
[\[68a.3\]]ma yin te/_chos la chos snang bar mi 'gyur/_chos kyis chos mi mthong /_chos kyis chos mi shes so/_/dga' bo chos thams cad ni shes pa med pa/_mthong ba med pa/_byed pa med pa/_bya ba la mthu med pa sha stag ste/_de ci'i phyir zhe na/_dga' 
[\[68a.4\]]bo chos thams cad ni nam mkha' ltar byed pa med pas/_byed pa med cing 'dzin pa med pa'o/_/dga' bo chos thams cad ni sgyu ma'i skyes bu lta bu ste/_bsam gyis mi khyab pa'o/_/dga' bo chos thams cad ni sems dang bral zhing rnam par bsgrubs pas so sor 
[\[68a.5\]]gnas pa'i mtshan nyid med de snying po med pa'i phyir tshor ba med pa'o/_/de ltar spyod pa'i byang chub sems dpa' sems dpa' chen po ni shes rab kyi pha rol du phyin pa la spyod pa ste/_chos gang la yang mngon par chags pa med do/_/dga' bo de ltar slob pa'i byang chub 
[\[68a.6\]]sems dpa' sems dpa' chen po ni shes rab kyi pha rol du phyin pa la slob pa ste/_byang chub sems dpa' sems dpa' chen po pha rol du phyin pa thams cad yongs su rdzogs par bya bar 'dod pas shes rab kyi pha rol du phyin pa la bslab par bya'o/_/de ltar slob 
[\[68a.7\]]pa ni rab ces bya'o/_/gtso bo zhes bya'o/_/mchog ces bya'o/_/dam pa zhes bya'o/_/phul zhes bya'o/_/gya nom pa zhes bya'o/_/bla na med pa zhes bya'o/_/gong na med pa zhes bya'o/_/mnyam pa med pa zhes bya'o/_/mi mnyam pa dang mnyam pa zhes bya'o/_/
[\[68b\]]
[\[68b.1\]]'jig rten thams cad la phan pa/_'jig rten thams cad la bde ba/_mgon med pa rnams kyi mgon du gyur pa/_sangs rgyas kyis gnang ba/_sangs rgyas kyis bsngags pa ste/_de la gnas shing de bzhin gshegs pa dgra bcom pa yang dag par rdzogs 
[\[68b.2\]]pa'i sangs rgyas rnams stong gsum gyi stong chen po'i 'jig rten gyi khams 'di phyag g.yas pas gyen du bteg cing phyir gzhog kyang sems can de dag gis stong gsum gyi stong chen po'i 'jig rten gyi khams 'di bteg go zhes bya ba dang /_bzhag go zhes bya bar 
[\[68b.3\]]mi shes pa'o/_/de ci'i phyir zhe na/_dga' bo sangs rgyas bcom ldan 'das rnams kyang shes rab kyi pha rol du phyin pa de nyid la bslabs pas 'das pa dang /_ma 'ongs pa dang /_da ltar byung ba'i chos rnams la thogs pa mi mnga' ba'i ye shes 
[\[68b.4\]]gzigs pa grub pa yin te/_dga' bo bslab pa gang ji snyed cig yod pa'i bslab pa thams cad kyi nang na shes rab kyi pha rol tu phyin pa la bslab pa ni rab ces bya'o/_/gtso bo zhes bya'o/_/mchog ces bya'o/_/dam pa zhes bya'o/_/phul zhes 
[\[68b.5\]]bya'o/_/gya nom pa zhes bya'o/_/bla na med pa zhes bya'o/_/gong na med pa zhes bya'o/_/mnyam pa med pa zhes bya'o/_/mi mnyam pa dang mnyam pa zhes bya'o/_/dga' bo gang shes rab kyi pha rol du phyin pa'i tshad gzung ba 'am/_mtha' btsal bar 
[\[68b.6\]]'dod pa de ni/_nam mkha' la tshad gzung ba dang mtha' btsal bar 'dod du zad do/_/de ci'i phyir zhe na/_dga' bo shes rab kyi pha rol du phyin pa ni tshad med pa ste/_dga' bo ngas shes rab kyi pha rol du phyin pa la tshad du bstan pa med do/_/ming mang 
[\[68b.7\]]po dang /_tshig mang po dang /_'bru mang po la ni tshad yod kyi/_shes rab kyi pha rol du phyin pa la ni tshad med do/_/gsol pa/_bcom ldan 'das ci'i slad du shes rab kyi pha rol du phyin pa la tshad ma mchis pa lags/_bcom ldan 'das kyis bka' stsal 
[\[69a\]]
[\[69a.1\]]pa/_dga' bo mi zad pa'i phyir shes rab kyi pha rol du phyin pa la tshad med do/_/dga' bo dben pa'i phyir shes rab kyi pha rol du phyin pa la tshad med do/_/dga' bo 'das pa'i dus kyi de bzhin gshegs pa dgra bcom pa yang dag par rdzogs pa'i 
[\[69a.2\]]sangs rgyas gang ji snyed cig byung ba de dag kyang shes rab kyi pha rol du phyin pa 'di nyid las byung ste/_shes rab kyi pha rol du phyin pa zad par ma gyur to/_/dga' bo ma 'ongs pa'i dus kyi de bzhin gshegs pa dgra bcom pa yang dag par rdzogs pa'i sangs rgyas gang 
[\[69a.3\]]ji snyed cig 'byung ba de dag kyang shes rab kyi pha rol du phyin pa 'di nyid las 'byung ste/_shes rab kyi pha rol du phyin pa zad par 'gyur ba med do/_/dga' bo da ltar phyogs bcu'i 'jig rten na de bzhin gshegs pa dgra bcom pa yang dag par rdzogs pa'i sangs 
[\[69a.4\]]rgyas gang ji snyed cig bzhugs shing 'tsho skyong ba dang /_chos ston pa'i sangs rgyas bcom ldan 'das de dag kyang shes rab kyi pha rol du phyin pa 'di nyid las byung ste/_shes rab kyi pha rol du phyin pa ma zad do/_/de ci'i phyir zhe na/_dga' bo shes rab kyi 
[\[69a.5\]]pha rol du phyin pa zad par bya bar sems pa de ni nam mkha' zad par bya bar sems su zad de/_shes rab kyi pha rol du phyin pa ni ma zad mi zad zad par mi 'gyur ro/_/bsam gtan gyi pha rol du phyin pa dang /_brtson 'grus kyi pha rol du phyin pa dang /_
[\[69a.6\]]bzod pa'i pha rol du phyin pa dang /_tshul khrims kyi pha rol du phyin pa dang /_sbyin pa'i pha rol du phyin pa ni ma zad mi zad zad par mi 'gyur ro/_/nang stong pa nyid dang /_phyi stong pa nyid dang /_phyi nang stong pa nyid dang /_dngos po med pa'i ngo bo nyid stong pa 
[\[69a.7\]]nyid kyi bar ni ma zad mi zad zad par mi 'gyur ro/_/dran pa nye bar gzhag pa rnams dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags 
[\[69b\]]
[\[69b.1\]]pa'i lam yan lag brgyad pa ni ma zad mi zad zad par mi 'gyur ro/_/'phags pa'i bden pa rnams dang /_bsam gtan rnams dang /_tshad med pa rnams dang /_gzugs med pa'i snyoms par 'jug pa rnams dang /_stong pa nyid dang /_mtshan ma med pa dang /_smon 
[\[69b.2\]]pa med pa dang /_mngon par shes pa rnams dang /_rnam par thar pa rnams dang /_ting nge 'dzin rnams dang /_gzungs kyi sgo rnams ni ma zad mi zad zad par mi 'gyur ro/_/de bzhin gshegs pa'i stobs bcu dang /_mi 'jigs pa bzhi dang /_so so yang dag 
[\[69b.3\]]par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad ni ma zad mi zad zad par mi 'gyur ro/_/rnam pa thams cad mkhyen pa nyid kyi bar ni ma zad mi zad zad par mi 'gyur ro/_/chos de dag la ni skye ba yang med na/_de dag zad par 'gyur ba 
[\[69b.4\]]lta ga la yod/_de nas bcom ldan 'das kyis ljags kyi dbang po bkram ste/_zhal gyi dkyil 'khor thams cad ljags kyi dbang pos yongs su bkab nas/_tshe dang ldan pa dga' bo la bka' stsal pa/_dga' bo de ji snyam du sems/_lce'i dbang po 
[\[69b.5\]]'di lta bu dang ldan pa log par smra ba 'am gzhan du smra bar 'gyur ram/_gsol pa/_bcom ldan 'das ma lags so/_/bde bar gshegs pa de ni ma lags so/_/bcom ldan 'das kyis bka' stsal pa/_dga' bo de bas na shes rab kyi pha rol 
[\[69b.6\]]tu phyin pa 'di 'khor bzhi la rgya cher ston cig_/rjod cig sgrogs shig shod cig khod cig rab tu khod cig_/khrol cig rnam par phye zhig_/gsal bar gyis shig_/yang dag par ston cig_/dga' bo shes rab kyi pha rol du phyin pa zab mo 'di las gang la nyan 
[\[69b.7\]]thos kyi theg pa pa dang /_rang sangs rgyas kyi theg pa pa dang /_gang zag byang chub sems dpa'i theg pa pas bslab par bya ba dang /_gang la ji ltar bstan pa bzhin du bslabs pas rang rang gi sa la gnas par 'gyur ba'i chos thams cad rgya cher bstan 
[\[70a\]]
[\[70a.1\]]te/_dga' bo shes rab kyi pha rol du phyin pa zab mo 'di ni yi ge thams cad la 'jug pa'o/_/dga' bo shes rab kyi pha rol du phyin pa zab mo 'di ni gzungs kyi sgo gang la byang chub sems dpa' sems dpa' chen pos bslab 
[\[70a.2\]]par bya ba'i gzungs thams cad kyi sgo yin te/_gzungs 'di 'dzin pa'i byang chub sems dpa' sems dpa' chen po rnams la ni spobs pa dang /_so so yang dag par rig pa'i sgo thams cad mngon du 'gyur ro/_/dga' bo shes rab kyi pha rol du phyin 
[\[70a.3\]]pa 'di ni 'das pa dang /_ma byon pa dang /_da ltar byung ba'i sangs rgyas bcom ldan 'das rnams kyi dam pa'i chos mi zad pa'i mdzod ngas bshad pa'o/_/dga' bo de bas na khyod kyis yid ches pa dang /_khong du chud par bya ste/_gang shes rab kyi pha rol 
[\[70a.4\]]du phyin pa zab mo 'di 'dzin pa dang /_'chang ba dang /_klog pa dang /_kun chub par byed pa ni 'das pa dang /_ma 'ongs pa dang /_da ltar byung ba'i sangs rgyas bcom ldan 'das rnams kyi byang chub 'dzin pa yin te/_dga' bo khyod kyis shes rab kyi pha rol du 
[\[70a.5\]]phyin pa'i gzungs gang bzung bas/_chos thams cad gzung bar 'gyur ba'i shes rab kyi pha rol du phyin pa'i gzungs ngas bstan pa ni 'di yin no/_/shes rab kyi pha rol tu phyin pa stong phrag nyi shu lnga pa las/_le'u lnga bcu pa'o//_//
[\[70a.6\]]//shes rab kyi pha rol tu phyin pa stong phrag nyi shu lnga pa/_bam po lnga bcu bdun pa/_/de nas tshe dang ldan pa rab 'byor 'di snyam du 'gyur te/_shes rab kyi pha rol du phyin pa yang zab/_de bzhin gshegs pa dgra bcom pa yang dag par rdzogs pa'i 
[\[70a.7\]]sangs rgyas rnams kyi byang chub kyang zab na/_bdag gis de bzhin gshegs pa dgra bcom pa yang dag par rdzogs pa'i sangs rgyas la de dri'o snyam ste/_de nas tshe dang ldan pa rab 'byor gyis bcom ldan 'das la 'di skad ces gsol to/_/bcom ldan 'das shes 
[\[70b\]]
[\[70b.1\]]rab kyi pha rol du phyin pa ni mi bas pa'o/_/bcom ldan 'das kyis bka' stsal pa/_rab 'byor nam mkha' mi zad pa'i phyir/_shes rab kyi pha rol du phyin pa mi zad pa'o/_/gsol pa/_bcom ldan 'das ji ltar shes rab kyi pha rol du phyin pa mngon 
[\[70b.2\]]par bsgrub par bgyi/_bcom ldan 'das kyis bka' stsal pa/_rab 'byor gzugs mi zad pas shes rab kyi pha rol du phyin pa mngon par bsgrub par bya'o/_/tshor ba dang /_'du shes dang /_'du byed dang /_rnam par shes pa mi zad pas shes rab 
[\[70b.3\]]kyi pha rol du phyin pa mngon par bsgrub par bya'o/_/rab 'byor skye mched dang /_khams dang /_rten cing 'brel par 'byung ba mi zad pas shes rab kyi pha rol du phyin pa mngon par bsgrub par bya'o/_/rab 'byor sbyin pa'i pha rol du phyin pa mi zad pas shes rab 
[\[70b.4\]]kyi pha rol tu phyin pa mngon par bsgrub par bya'o/_/tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa mi zad pas shes 
[\[70b.5\]]rab kyi pha rol du phyin pa mngon par bsgrub par bya'o/_/rab 'byor nang stong pa nyid mi zad pas shes rab kyi pha rol du phyin pa mngon par bsgrub par bya'o/_/dngos po med pa'i ngo bo nyid stong pa nyid kyi bar du mi zad pas shes rab kyi pha rol du phyin pa mngon par bsgrub 
[\[70b.6\]]par bya'o/_/rab 'byor dran pa nye bar gzhag pa mi zad pas shes rab kyi pha rol du phyin pa mngon par bsgrub par bya'o/_/rab 'byor yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags 
[\[70b.7\]]pa'i lam yan lag brgyad pa mi zad pas shes rab kyi pha rol du phyin pa mngon par bsgrub par bya'o/_/rab 'byor 'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par 
[\[71a\]]
[\[71a.1\]]thar pa dang /_mthar gyi gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo mi zad pas shes rab kyi pha rol du phyin pa mngon 
[\[71a.2\]]par bsgrub par bya'o/_/rab 'byor de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa mi zad pas shes rab kyi pha rol du phyin pa mngon par bsgrub par bya'o/_/rab 'byor rnam pa thams 
[\[71a.3\]]cad mkhyen pa nyid kyi bar du mi zad pas shes rab kyi pha rol du phyin pa mngon par bsgrub par bya'o/_/rab 'byor gzhan yang gzugs nam mkha' ltar zad mi shes pas byang chub sems dpa' sems dpa' chen pos shes rab kyi pha rol du phyin pa mngon par bsgrub par 
[\[71a.4\]]bya'o/_/rab 'byor tshor ba dang /_'du shes dang /_'du byed dang /_rnam par shes pa nam mkha' ltar zad mi shes pas byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/_/rab 'byor skye mched dang /_
[\[71a.5\]]khams dang /_rten cing 'brel par 'byung ba nam mkha' ltar zad mi shes pas byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/_/rab 'byor sbyin pa'i pha rol du phyin pa nam mkha' ltar zad mi shes 
[\[71a.6\]]pas shes rab kyi pha rol du phyin pa mngon par bsgrub par bya'o/_/tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa 
[\[71a.7\]]nam mkha' ltar zad mi shes pas shes rab kyi pha rol du phyin pa mngon par bsgrub par bya'o/_/rab 'byor nang stong pa nyid nam mkha' ltar zad mi shes pas shes rab kyi pha rol du phyin pa mngon par bsgrub par bya'o/_/dngos po med pa'i ngo bo nyid stong pa nyid kyi bar 
[\[71b\]]
[\[71b.1\]]du nam mkha' ltar zad mi shes pas shes rab kyi pha rol du phyin pa mngon par bsgrub par bya'o/_/rab 'byor dran pa nye bar gzhag pa nam mkha' ltar zad mi shes pas shes rab kyi pha rol du phyin pa mngon par bsgrub par bya'o/_/yang dag par spong ba dang /_rdzu 'phrul gyi rkang 
[\[71b.2\]]pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa nam mkha' ltar zad mi shes pas shes rab kyi pha rol du phyin pa mngon par bsgrub par bya'o/_/rab 'byor 'phags pa'i bden pa dang /_bsam gtan dang /_
[\[71b.3\]]tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo nam 
[\[71b.4\]]mkha' ltar zad mi shes pas shes rab kyi pha rol du phyin pa mngon par bsgrub par bya'o/_/rab 'byor de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa nam mkha' ltar zad mi shes 
[\[71b.5\]]pas/_shes rab kyi pha rol du phyin pa mngon par bsgrub par bya'o/_/rab 'byor rnam pa thams cad mkhyen pa nyid kyi bar du nam mkha' ltar zad mi shes pas shes rab kyi pha rol du phyin pa mngon par bsgrub par bya'o/_/rab 'byor gzhan yang ma rig pa 
[\[71b.6\]]nam mkha' ltar zad mi shes pas byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/_/rab 'byor 'du byed nam mkha' ltar zad mi shes pas byang chub sems dpa' sems dpa' chen pos shes rab kyi 
[\[71b.7\]]pha rol du phyin pa mngon par bsgrub par bya'o/_/rab 'byor rnam par shes pa nam mkha' ltar zad mi shes pas byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/_/rab 'byor ming dang gzugs nam mkha' 
[\[72a\]]
[\[72a.1\]]ltar zad mi shes pas/_byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/_/rab 'byor skye mched drug nam mkha' ltar zad mi shes pas/_byang chub sems dpa' sems 
[\[72a.2\]]dpa' chen pos shes rab kyi pha rol du phyin pa mngon par bsgrub par bya'o/_/rab 'byor reg pa nam mkha' ltar zad mi shes pas/_byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/_/rab 'byor tshor 
[\[72a.3\]]ba nam mkha' ltar zad mi shes pas/_/byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/_/rab 'byor sred pa nam mkha' ltar zad mi shes pas/_byang chub sems dpa' sems dpa' chen pos shes rab 
[\[72a.4\]]kyi pha rol du phyin pa mngon par bsgrub par bya'o/_/rab 'byor len pa nam mkha' ltar zad mi shes pas/_byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/_/rab 'byor srid pa nam mkha' ltar 
[\[72a.5\]]zad mi shes pas/_byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/_/rab 'byor skye ba nam mkha' ltar zad mi shes pas/_byang chub sems dpa' sems dpa' chen pos shes rab kyi pha rol du 
[\[72a.6\]]phyin pa mngon par bsgrub par bya'o/_/rab 'byor rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa nam mkha' ltar zad mi shes pas/_byang chub sems dpa' sems dpa' chen pos shes 
[\[72a.7\]]rab kyi pha rol du phyin pa mngon par bsgrub par bya ste/_rab 'byor de ltar byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/_/rab 'byor 'di ni byang chub sems dpa' sems dpa' chen po'i rten cing 
[\[72b\]]
[\[72b.1\]]'brel par 'byung ba la rnam par lta ba dang /_shin du rnam par spang ba la rnam par lta ba ste/_gang de ltar rten cing 'brel par 'byung ba la rnam par lta ba de ni/_byang chub sems dpa' sems dpa' chen po snying po byang chub la 'dug pa'i ma 'dres pa'i chos te/_de 
[\[72b.2\]]ltar rten cing 'brel par 'byung ba la rnam par lta ba des ni/_rnam pa thams cad mkhyen pa nyid kyi ye shes thob par 'gyur ro/_/rab 'byor gang la la nam mkha' ltar zad mi shes pas mngon par bsgrub pa 'dis shes rab kyi pha rol du phyin pa la spyod 
[\[72b.3\]]cing rten cing 'brel par 'byung ba la rnam par lta ba de ni/_nyan thos kyi sa 'am/_rang sangs rgyas kyi sa la gnas par mi 'gyur te/_de ni bla na med pa yang dag par rdzogs pa'i byang chub la gnas par 'gyur ro/_/rab 'byor gang zag byang chub sems 
[\[72b.4\]]dpa'i theg pa pa gang phyir ldog pa de dag thams cad ni shes rab kyi pha rol du phyin pa yid la bya ba 'di la ma brten pa dang /_shes rab kyi pha rol du phyin pa la spyod pa'i tshe/_byang chub sems dpa' sems dpa' chen pos ji ltar nam mkha' ltar zad mi shes pas mngon 
[\[72b.5\]]par bsgrub pas rten cing 'brel par 'byung ba rnam par blta bar bya ba dang /_mngon par bsgrub par bya ba mi shes pas phyir ldog go_/rab 'byor gang zag byang chub sems dpa'i theg pa pa phyir ldog pa de dag thams cad ni thabs mkhas pa 'di la ma rten pas 
[\[72b.6\]]bla na med pa yang dag par rdzogs pa'i byang chub las phyir ldog go_/rab 'byor byang chub sems dpa' sems dpa' chen po bla na med pa yang dag par rdzogs pa'i byang chub las phyir mi ldog pa de dag thams cad kyang shes rab kyi pha rol du phyin pa 'di la brten 
[\[72b.7\]]pas/_bla na med pa yang dag par rdzogs pa'i byang chub las phyir mi ldog ste/_de ltar thabs mkhas pas shes rab kyi pha rol du phyin pa la spyod pa'i byang chub sems dpa' sems dpa' chen pos nam mkha' ltar zad mi shes pa mngon par bsgrub pas 
[\[73a\]]
[\[73a.1\]]shes rab kyi pha rol du phyin pa rnam par blta bar bya/_mngon par bsgrub par bya'o/_/rab 'byor de ltar byang chub sems dpa' sems dpa' chen po rten cing 'brel par 'byung ba la rnam par blta bas ni/_chos gang yang rgyu med 
[\[73a.2\]]pa las byung bar yang dag par rjes su mi mthong /_chos gang yang rtag par yang dag par rjes su mi mthong /_chos gang yang 'gag par yang dag par rjes su mi mthong /_chos gang yang bdag dang /_sems can dang /_srog dang /_'gro ba dang /_gso ba dang skyes 
[\[73a.3\]]bu dang /_gang zag dang /_shed can dang /_shed bdag dang /_byed pa po dang /_byed du 'jug pa po dang /_slong ba po dang /_yongs su slong ba po dang /_tshor ba po dang /_tshor du 'jug pa po dang /_shes pa po dang /_lta ba por yang dag par rjes su mi mthong /_rtag pa dang /_
[\[73a.4\]]mi rtag pa dang /_bde ba dang sdug bsngal ba dang /_bdag dang bdag med pa dang /_zhi ba dang /_ma zhi bar yang dag par rjes su mi mthong ste/_rab 'byor de ltar shes rab kyi pha rol du phyin pa la spyod pa'i tshe/_byang chub sems dpa' sems dpa' chen pos rten cing 
[\[73a.5\]]'brel par 'byung ba rnam par blta bar bya'o/_/rab 'byor gang gi tshe/_byang chub sems dpa' sems dpa' chen po shes rab kyi pha rol du phyin pa la spyod pa de'i tshe/_gzugs rtag pa 'am/_mi rtag pa 'am/_bde ba 'am sdug bsngal ba 'am/_bdag yod 
[\[73a.6\]]pa 'am/_bdag med pa 'am/_zhi ba 'am/_ma zhi bar yang dag par rjes su mi mthong ngo /_/tshor ba dang 'du shes dang /_'du byed dang /_rnam par shes pa rtag pa 'am/_mi rtag pa 'am/_bde ba 'am/_sdug bsngal ba 'am/_bdag yod pa 'am/_bdag med 
[\[73a.7\]]pa 'am/_zhi ba 'am ma zhi bar yang dag par rjes su mi mthong ngo /_/skye mched dang /_khams dang /_rten cing 'brel par 'byung ba rtag pa 'am/_mi rtag pa 'am/_bde ba 'am/_sdug bsngal ba 'am/_bdag yod pa 'am/_bdag med pa 'am/_zhi ba' ma ma zhi 
[\[73b\]]
[\[73b.1\]]bar yang dag par rjes su mi mthong ngo /_/pha rol du phyin pa thams cad dang /_stong pa nyid thams cad dang /_byang chub kyi phyogs kyi chos sum cu rtsa bdun rtag pa 'am/_mi rtag pa 'am/_bde ba 'am/_sdug bsngal ba 'am/_bdag yod pa 'am/_bdag 
[\[73b.2\]]med pa 'am/_zhi ba 'am/_ma zhi bar yang dag par rjes su mi mthong ngo /_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa 
[\[73b.3\]]dang /_rnam par thar pa dang /_ting nge 'dzin dang /_gzungs kyi sgo dang /_mngon par shes pa dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad rtag pa 'am/_mi rtag pa 'am/_
[\[73b.4\]]bde ba 'am/_sdug bsngal ba 'am/_bdag yod pa 'am/_bdag med pa 'am/_zhi ba 'am/_ma zhi bar yang dag par rjes su mi mthong ngo /_/rnam pa thams cad mkhyen pa nyid kyi bar du rtag pa 'am/_mi rtag pa 'am/_bde ba 'am/_sdug bsngal ba 'am/_
[\[73b.5\]]bdag yod pa 'am/_bdag med pa 'am/_zhi ba 'am/_ma zhi bar yang dag par rjes su mi mthong ngo /_/de ci'i phyir zhe na/_rab 'byor de ni 'di ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/_shes rab kyi pha rol 
[\[73b.6\]]du phyin pa dang /_yang dag par rjes su mi mthong ste/_chos gang gis shes rab kyi pha rol du phyin pa yang dag par rjes su mthong bar 'gyur ba'i chos de yang yang dag par rjes su mi mthong ngo /_/bsam gtan gyi pha rol du phyin pa dang /_brtson 'grus kyi pha rol du 
[\[73b.7\]]phyin pa dang /_bzod pa'i pha rol du phyin pa dang /_tshul khrims kyi pha rol du phyin pa dang /_sbyin pa'i pha rol du phyin pa yang dag par rjes su mi mthong ste/_chos gang gis sbyin pa'i pha rol du phyin pa yang dag par rjes su mthong bar 'gyur ba'i chos de yang yang 
[\[74a\]]
[\[74a.1\]]dag par rjes su mi mthong ngo /_/nang stong pa nyid yang dag par rjes su mi mthong ste/_chos gang gis nang stong pa nyid yang dag par rjes su mthong bar 'gyur ba'i chos de yang yang dag par rjes su mi mthong ngo /_/dngos po med pa'i ngo bo nyid 
[\[74a.2\]]stong pa nyid kyi bar la yang dag par rjes su mi mthong ste/_chos gang gis dngos po med pa'i ngo bo nyid stong pa nyid yang dag par rjes su mthong bar 'gyur ba'i chos de yang yang dag par rjes su mi mthong ngo /_/dran pa nye bar gzhag pa dang /_yang dag par spong ba dang /_rdzu 'phrul 
[\[74a.3\]]gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa yang dag par rjes su mi mthong ste/_chos gang gis 'phags pa'i lam yan lag brgyad pa yang dag par rjes su mthong bar 'gyur ba'i chos de yang 
[\[74a.4\]]yang dag par rjes su mi mthong ngo /_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan 
[\[74a.5\]]ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo yang dag par rjes su mi mthong ste/_chos gang gis gzungs kyi sgo yang dag par rjes su mthong bar 'gyur ba'i chos de yang yang dag par rjes su mi mthong ngo /_/de bzhin 
[\[74a.6\]]gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa [{]bcwo [,]bco [}]brgyad yang dag par rjes su mi mthong ste/_chos gang gis sangs rgyas kyi chos ma 'dres pa [{]bcwo [,]bco [}]brgyad yang dag par rjes su mthong bar 'gyur ba'i chos de yang yang dag 
[\[74a.7\]]par rjes su mi mthong ngo /_/rnam pa thams cad mkhyen pa nyid kyi bar du yang dag par rjes su mi mthong ste/_chos gang gis rnam pa thams cad mkhyen pa nyid yang dag par rjes su mthong bar 'gyur ba'i chos de yang yang dag par rjes su mi mthong ngo /_/chos gang gis 
[\[74b\]]
[\[74b.1\]]bag chags kyi mtshams sbyor ba thams cad spang bar bya ba de yang yang dag par rjes su mi mthong ngo /_/rab 'byor de ltar byang chub sems dpa' sems dpa' chen pos chos thams cad mi dmigs pa'i tshul gyis shes rab kyi pha rol du phyin pa la spyad par bya'o/_/rab 
[\[74b.2\]]'byor gang gi tshe byang chub sems dpa' sems dpa' chen po chos thams cad mi dmigs par shes rab kyi pha rol du phyin pa la spyod pa de'i tshe/_bdud sdig to can mya ngan gyi zug rngus zug par 'gyur ro/_/rab 'byor 'di lta ste dper na/_skyes bu zhig pha ma 
[\[74b.3\]]'chi ba'i dus byas par gyur na/_mya ngan gyi zug rngus zug par 'gyur te/_mya ngan gyi zug rngu mi bzad pa dang ldan par 'gyur ro/_/rab 'byor de bzhin du byang chub sems dpa' sems dpa' chen po chos thams cad mi dmigs par shes rab kyi pha rol tu phyin 
[\[74b.4\]]pa la spyod pa'i tshe/_bdud sdig to can mya ngan gyi zug rngus zug par 'gyur te/_mya ngan gyi zug rngu mi bzad pa dang ldan par 'gyur ro/_/rab 'byor gyis gsol pa ci lags/_bcom ldan 'das bdud sdig to can gcig 'ga' zhig mya ngan gyi zug rngu 
[\[74b.5\]]mi bzad pas zug par 'gyur ram/_'on te stong gsum gyi stong chen po'i 'jig rten gyi khams na/_bdud sdig to can gang ji snyed cig mchis pa de dag thams cad mya ngan gyi zug rngu mi bzad pas zug par 'gyur/_bcom ldan 'das kyis bka' 
[\[74b.6\]]stsal pa/_rab 'byor nam byang chub sems dpa' sems dpa' chen po shes rab kyi pha rol du phyin pa la rnam par spyod pas rnam par spyod pa'i tshe/_stong gsum gyi stong chen po'i 'jig rten gyi khams na/_bdud sdig to can gang ji snyed cig yod pa de dag 
[\[74b.7\]]thams cad mya ngan gyi zug rngu mi bzad pas zug par 'gyur te/_rang rang gi stan la 'dug mi 'dod do/_/de ltar rnam par spyod pa'i byang chub sems dpa' sems dpa' chen po la ni lha dang /_mi dang /_lha ma yin du bcas pa'i 'jig rten gyis gang gi phyir de 
[\[75a\]]
[\[75a.1\]]bzung zhing phyir bzlog pa'i glags mi rnyed gting mi rnyed do/_/rab 'byor de bas na byang chub sems dpa' sems dpa' chen po myur du bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod pas/_shes rab 
[\[75a.2\]]kyi pha rol du phyin pa la rnam par spyod pas rnam par spyad par bya ste/_shes rab kyi pha rol du phyin pa'i rnam par spyod pas rnam par spyod pa'i byang chub sems dpa' sems dpa' chen po ni sbyin pa'i pha rol du phyin pa bsgom pa yongs su rdzogs par 'gyur ro/_/tshul 
[\[75a.3\]]khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa bsgom pa yongs su rdzogs par 'gyur te/_shes rab kyi pha rol du 
[\[75a.4\]]phyin pa la rnam par spyod pas rnam par spyod pa'i byang chub sems dpa' sems dpa' chen po ni pha rol du phyin pa thams cad bsgom pa yongs su rdzogs par 'gyur ro/_/de nas tshe dang ldan pa rab 'byor gyis/_bcom ldan 'das la 'di skad ces gsol 
[\[75a.5\]]to/_/bcom ldan 'das ji ltar byang chub sems dpa' sems dpa' chen po shes rab kyi pha rol du phyin pa la spyod pa'i sbyin pa'i pha rol du phyin pa bsgom pa yongs su rdzogs par 'gyur ba lags/_tshul khrims kyi pha rol tu phyin pa dang /_bzod pa'i 
[\[75a.6\]]pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa bsgom pa yongs su rdzogs par 'gyur ba lags/_bcom ldan 'das kyis bka' stsal pa/_rab 'byor 'di la 
[\[75a.7\]]byang chub sems dpa' sems dpa' chen po sbyin pa yongs su gtong ba'i tshe/_rnam pa thams cad mkhyen pa nyid du yongs su bsngo zhing sbyin pa de dag yongs su gtong ste/_rab 'byor de ltar na byang chub sems dpa' sems dpa' chen po'i sbyin pa'i pha rol du 
[\[75b\]]
[\[75b.1\]]phyin pa bsgom pa yongs su rdzogs par 'gyur ro/_/rab 'byor ji ltar na byang chub sems dpa' sems dpa' chen po tshul khrims kyi pha rol du phyin pa bsgom pa yongs su rdzogs par 'gyur zhe na/_rab 'byor 'di la byang chub sems dpa' sems dpa' chen po 
[\[75b.2\]]tshul khrims srung ba'i tshe/_rnam pa thams cad mkhyen pa nyid du yongs su bsngo zhing tshul khrims de dag srung ste/_de ltar na rab 'byor byang chub sems dpa' sems dpa' chen po'i tshul khrims kyi pha rol du phyin pa bsgom pa yongs su rdzogs par 'gyur ro/_/
[\[75b.3\]]rab 'byor ji ltar na byang chub sems dpa' sems dpa' chen po bzod pa'i pha rol du phyin pa bsgom pa yongs su rdzogs par 'gyur zhe na/_rab 'byor 'di la byang chub sems dpa' sems dpa' chen po bzod pa bsgrub pa'i tshe/_rnam pa thams cad mkhyen pa nyid 
[\[75b.4\]]du yongs su bsngo zhing bzod pa de bsgom ste/_rab 'byor de ltar na byang chub sems dpa' sems dpa' chen po'i bzod pa'i pha rol du phyin pa bsgom pa yongs su rdzogs par 'gyur ro/_/rab 'byor ji ltar na byang chub sems dpa' sems dpa' chen po 
[\[75b.5\]]brtson 'grus kyi pha rol du phyin pa bsgom pa yongs su rdzogs par 'gyur zhe na/_rab 'byor 'di la byang chub sems dpa' sems dpa' chen po brtson 'grus rtsom pa'i tshe/_rnam pa thams cad mkhyen pa nyid du yongs su bsngo zhing brtson 'grus de brtsam ste/_
[\[75b.6\]]rab 'byor de ltar na byang chub sems dpa' sems dpa' chen po'i brtson 'grus kyi pha rol du phyin pa bsgom pa yongs su rdzogs par 'gyur ro/_/rab 'byor ji ltar na byang chub sems dpa' sems dpa' chen po bsam gtan gyi pha rol du phyin pa bsgom pa yongs 
[\[75b.7\]]su rdzogs par 'gyur zhe na/_rab 'byor 'di la byang chub sems dpa' sems dpa' chen po bsam gtan la snyoms par 'jug pa'i tshe/_rnam pa thams cad mkhyen pa nyid du yongs su bsngo zhing bsam gtan de dag la snyoms par 'jug ste/_rab 'byor de ltar 
[\[76a\]]
[\[76a.1\]]na byang chub sems dpa' sems dpa' chen po'i bsam gtan gyi pha rol du phyin pa bsgom pa yongs su rdzogs par 'gyur ro/_/rab 'byor ji ltar na byang chub sems dpa' sems dpa' chen po'i shes rab kyi pha rol du phyin pa 
[\[76a.2\]]bsgom pa yongs su rdzogs par 'gyur zhe na/_rab 'byor 'di la byang chub sems dpa' sems dpa' chen po shes rab kyi pha rol du phyin pa bsgom pa'i tshe/_rnam pa thams cad mkhyen pa nyid du yongs su bsngo zhing shes rab de bsgom ste/_rab 'byor de 
[\[76a.3\]]ltar na byang chub sems dpa' sems dpa' chen po'i shes rab kyi pha rol du phyin pa bsgom pa yongs su rdzogs par 'gyur ro/_/de nas tshe dang ldan pa rab 'byor gyis bcom ldan 'das la 'di skad ces gsol to/_/bcom ldan 'das ji ltar na byang chub sems 
[\[76a.4\]]dpa' sems dpa' chen po sbyin pa'i pha rol du phyin pa la gnas shing /_tshul khrims kyi pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po sbyin 
[\[76a.5\]]pa yongs su gtong zhing /_rnam pa thams cad mkhyen pa nyid du yongs su bsngo ba'i tshe/_sems can rnams la byams pa'i lus kyi las dang /_byams pa'i ngag gi las dang /_byams pa'i yid kyi las nye bar gnas par 'gyur te/_de'i tshe byang chub 
[\[76a.6\]]sems dpa' sems dpa' chen po tshul khrims kyi pha rol du phyin pa yongs su 'dzin to/_/gsol pa/_bcom ldan 'das ji ltar na byang chub sems dpa' sems dpa' chen po sbyin pa'i pha rol du phyin pa la gnas shing /_bzod pa'i pha rol du phyin 
[\[76a.7\]]pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po sbyin pa yongs su gtong ba'i tshe/_len pa rnams gshe zhing 'khyal la tshul ma yin pa'i tshig rtsub pos mi 
[\[76b\]]
[\[76b.1\]]snyan par brjod kyang /_de de dag la gnod pa'i sems mi skyed de/_rab 'byor de ltar na byang chub sems dpa' sems dpa' chen po/_sbyin pa'i pha rol du phyin pa la gnas shing bzod pa'i pha rol du phyin pa yongs su 'dzin to/_/gsol pa/_bcom 
[\[76b.2\]]ldan 'das ji ltar na byang chub sems dpa' sems dpa' chen po sbyin pa'i pha rol du phyin pa la gnas shing /_brtson 'grus kyi pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems 
[\[76b.3\]]dpa' sems dpa' chen po sbyin pa yongs su gtong ba'i tshe/_len pa de dag gshe zhing 'khyal la tshul ma yin pa'i tshig rtsub pos mi snyan par brjod do/_de ltar spyo ba dang /_kyal pa dang /_tshul ma yin pa'i tshig rtsub pos mi snyan par brjod kyang sbyin pa'i 
[\[76b.4\]]blo dang yongs su gtong ba'i blo nyid du 'gyur te/_bdag gis ni sbyin pa yongs su gtang bar bya ste/_bdag gis sbyin pa yongs su mi gtang bar mi bya'o zhes de lus dang sems kyis brtson 'grus skyed de/_rab 'byor de ltar na byang chub sems dpa' sems dpa' 
[\[76b.5\]]chen po sbyin pa'i pha rol du phyin pa la gnas shing /_brtson 'grus kyi pha rol du phyin pa yongs su 'dzin to/_/gsol pa/_bcom ldan 'das ji ltar na byang chub sems dpa' sems dpa' chen po sbyin pa'i pha rol du phyin pa la gnas shing bsam gtan gyi 
[\[76b.6\]]pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po sbyin pa yongs su gtong ba'i tshe nyan thos kyi sa 'am/_rang sangs rgyas kyi sar yongs su mi bsngo'i/_gzhan 
[\[76b.7\]]du na rnam pa thams cad mkhyen pa nyid la de'i sems 'jug ste/_rab 'byor de ltar na byang chub sems dpa' sems dpa' chen po sbyin pa'i pha rol du phyin pa la gnas shing /_bsam gtan gyi pha rol du phyin pa yongs su 'dzin to/_/gsol pa/_bcom ldan 
[\[77a\]]
[\[77a.1\]]'das ji ltar na byang chub sems dpa' sems dpa' chen po thabs mkhas pas sbyin pa yongs su gtong zhing /_shes rab kyi pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la 
[\[77a.2\]]byang chub sems dpa' sems dpa' chen po sbyin pa sbyin zhing sbyin pa yongs su gtong ba'i tshe/_de rtag tu sbyin pa la sgyu ma'i blo nye bar gnas shing sbyin pa des sems can gang la yang phan pa 'am mi phan par gyur pa mi mthong ste/_rab 'byor de ltar na byang chub 
[\[77a.3\]]sems dpa' sems dpa' chen po thabs mkhas pas sbyin pa'i pha rol du phyin pa la gnas shing shes rab kyi pha rol du phyin pa yongs su 'dzin to/_/shes rab kyi pha rol tu phyin pa stong phrag nyi shu lnga pa las/_le'u lnga bcu gcig pa'o//_//
[\[77a.4\]]de nas tshe dang ldan pa rab 'byor gyis/_bcom ldan 'das la 'di skad ces gsol to/_/bcom ldan 'das ji ltar na byang chub sems dpa' sems dpa' chen po tshul khrims kyi pha rol du phyin pa la gnas shing sbyin pa'i pha rol du phyin pa yongs su 
[\[77a.5\]]'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po tshul khrims kyi pha rol du phyin pa la gnas pa ni/_lus sam/_ngag gam/_sems kyi sdom pa gang yang rung ste/_
[\[77a.6\]]sdom pa des nyan thos kyi sa 'am/_rang sangs rgyas kyi sa la reg par mi byed de/_de tshul khrims kyi pha rol du phyin pa la gnas shing sems can rnams kyi srog mi gcod do/_/ma byin par mi len to/_/'dod pas log par mi g.yem mo/_/[{]brdzun [,]rdzun [}]
[\[77a.7\]]gyi tshig mi smra'o/_/phra ma'i tshig mi smra'o/_/zhe gcod pa'i tshig rtsub po mi smra'o/_/tshig kyal pa mi smra'o/_/chags sems su mi byed do/_/gnod sems su mi byed do/_/log par mi lta'o/_/de tshul khrims kyi pha rol du phyin pa de la 
[\[77b\]]
[\[77b.1\]]gnas shing /_zas 'dod pa la zas/_skom 'dod pa la skom/_bzhon pa 'dod pa la bzhon pa/_gos 'dod pa la gos/_me tog 'dod pa la me tog/_/phreng ba 'dod pa la phreng ba/_spos 'dod pa la spos/_byug pa 'dod pa la byug pa/_mal cha 'dod pa la 
[\[77b.2\]]mal cha/_gnas 'dod pa la gnas/_'tsho ba 'dod pa la 'tsho ba/_yo byad 'dod pa la yo byad yongs su gtong ba nas/_mi'i yo byad gang ci yang rung ba'i bar du 'dod pa rnams la mi'i yo byad gang ci yang rung ba dag yongs su gtong zhing /_sbyin pa de ltar gtong 
[\[77b.3\]]ba'i tshe/_sbyin pa de sems can thams cad dang thun mong du byas te/_bla na med pa yang dag par rdzogs pa'i byang chub tu yongs su bsngo'o/_/de yang ci nas kyang bsngo ba des nyan thos kyi sa 'am/_rang sangs rgyas kyi sar mi 'gyur ba de ltar yongs su bsngo ste/_
[\[77b.4\]]rab 'byor de ltar na byang chub sems dpa' sems dpa' chen po tshul khrims kyi pha rol du phyin pa la gnas shing /_sbyin pa'i pha rol du phyin pa yongs su 'dzin to/_/gsol pa/_bcom ldan 'das ji ltar na byang chub sems dpa' sems dpa' 
[\[77b.5\]]chen po tshul khrims kyi pha rol du phyin pa la gnas shing /_bzod pa'i pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po tshul khrims kyi pha 
[\[77b.6\]]rol du phyin pa la gnas pa'i drung du sems can thams cad lhags nas yan lag dang /_nying lag rnams gcad gtubs te dong yang de la byang chub sems dpa' sems dpa' chen po 'khrug pa med de/_gnod pa'i sems gcig kyang mi skyed do/_/
[\[77b.7\]]gzhan du na de 'di snyam du sems te/_de ltar sems can thams cad kyis bdag gi yan lag dang /_nying lag rnams gcad gtubs te/_dong ba ni bdag gis thob par bya ba legs par thob bo/_/bdag gi lus rul ba 'di yongs su btang bas de 
[\[78a\]]
[\[78a.1\]]bzhin gshegs pa'i sku lha rdzas kyi rdo rje las byung ba thob par bya'o snyam ste/_rab 'byor de ltar na byang chub sems dpa' sems dpa' chen po tshul khrims kyi pha rol du phyin pa la gnas shing /_bzod pa'i pha rol du phyin pa yongs su 'dzin 
[\[78a.2\]]to/_/gsol pa/_bcom ldan 'das ji ltar na byang chub sems dpa' sems dpa' chen po tshul khrims kyi pha rol du phyin pa la gnas shing /_brtson 'grus kyi pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 
[\[78a.3\]]'di la byang chub sems dpa' sems dpa' chen po tshul khrims kyi pha rol du phyin pa la gnas shing sems can thams cad bdag gis 'khor ba las bsgral te/_'chi ba med pa'i dbyings su dgod par bya'o zhes lus dang sems kyi brtson 'grus nyam par 
[\[78a.4\]]mi byed cing /_dge ba'i rtsa ba de yang bla na med pa yang dag par rdzogs pa'i byang chub tu yongs su bsngo ste/_ci nas kyang gang yongs su bsngo ba dang /_ci yongs su bsngo ba dang /_gang la yongs su bsngo ba'i blo rnam pa gsum du mi 'gyur ba de ltar yongs su 
[\[78a.5\]]bsngo ste/_rab 'byor de ltar na byang chub sems dpa' sems dpa' chen po tshul khrims kyi pha rol du phyin pa la gnas shing /_brtson 'grus kyi pha rol du phyin pa yongs su 'dzin to/_/gsol pa/_bcom ldan 'das ji ltar na byang chub sems dpa' sems 
[\[78a.6\]]dpa' chen po tshul khrims kyi pha rol du phyin pa la gnas shing /_bsam gtan gyi pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor gang gi tshe byang chub sems dpa' sems dpa' chen po bsam gtan 
[\[78a.7\]]dang po la snyoms par 'jug pa dang /_bsam gtan gnyis pa dang /_bsam gtan gsum pa dang /_bsam gtan bzhi pa la snyoms par 'jug pa dang /_'gog pa'i bar la snyoms par 'jug pa'i tshe/_nyan thos kyi sa 'am/_rang sangs rgyas kyi 
[\[78b\]]
[\[78b.1\]]sar dmigs pa med de/_gzhan du na de 'di snyam du bdag gis ting nge 'dzin gyi pha rol du phyin pa 'di la gnas te/_sems can thams cad 'khor ba las yongs su dgrol bar bya'o snyam ste/_rab 'byor de ltar na byang chub sems dpa' sems dpa' chen po 
[\[78b.2\]]tshul khrims kyi pha rol du phyin pa la gnas shing /_bsam gtan gyi pha rol du phyin pa yongs su 'dzin to/_/gsol pa/_bcom ldan 'das ji ltar na byang chub sems dpa' sems dpa' chen po tshul khrims kyi pha rol du phyin pa la gnas shing /_shes 
[\[78b.3\]]rab kyi pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po tshul khrims kyi pha rol du phyin pa la gnas shing /_chos gang yang 'dus byas su mi mthong 
[\[78b.4\]]'dus ma byas su mi mthong /_dngos po yod pa 'dus byas su mi mthong /_dngos po med pa 'dus ma byas su mi mthong /_mtshan ma yod pa 'dus byas su mi mthong /_mtshan ma med pa 'dus ma byas su mi mthong /_gzhan du na chos gang yang de bzhin nyid 
[\[78b.5\]]las 'da' ba med pa las phar chos gang yang yod pa 'am/_med par yang dag par rjes su mi mthong ste/_shes rab kyi pha rol du phyin pa dang thabs mkhas pa des nyan thos kyi sa dang /_rang sangs rgyas kyi sar mi ltung ste/_rab 'byor de ltar na byang chub sems 
[\[78b.6\]]dpa' sems dpa' chen po tshul khrims kyi pha rol du phyin pa la gnas shing /_shes rab kyi pha rol du phyin pa yongs su 'dzin to/_/gsol pa/_bcom ldan 'das ji ltar na byang chub sems dpa' sems dpa' chen po bzod pa'i pha rol du phyin pa la 
[\[78b.7\]]gnas shing /_sbyin pa'i pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po sems dang po bskyed pa nas nye bar bzung ste/_snying po byang chub la 
[\[79a\]]
[\[79a.1\]]'dug gi bar du sbyin pa yongs su gtong ba'i tshe/_sems can thams cad gshe zhing 'khyal la/_yan lag dang nying lag gcod par gyur kyang /_de la byang chub sems dpa' sems dpa' chen po bzod pa'i pha rol du phyin pa la gnas 
[\[79a.2\]]pa de 'di snyam du sems te/_sems can 'di dag la ni bdag gis sbyin pa yongs su gtang bar bya'i/_sbyin pa yongs su mi gtang bar bya ba ma yin no zhes te/_de sems can de dag zas 'dod pa la ni zas/_skom 'dod pa la ni skom/_bzhon pa 'dod 
[\[79a.3\]]pa la ni bzhon pa/_gos 'dod pa la ni gos/_me tog 'dod pa la ni me tog_/phreng ba 'dod pa la ni phreng ba/_spos 'dod pa la ni spos/_byug pa 'dod pa la ni byug pa/_mal cha 'dod pa la ni mal cha/_gnas 'dod pa la ni gnas/_'tsho ba 'dod 
[\[79a.4\]]pa la ni 'tsho ba/_yo byad 'dod pa la mi'i yo byad/_gang ci yang rung ba'i bar du yongs su gtong ste/_dge ba'i rtsa ba de dag kyang sems can thams cad dang thun mong du byas shing /_rnam pa thams cad mkhyen pa nyid du yongs su bsngo ste/_ci nas kyang gang yongs 
[\[79a.5\]]su bsngo ba dang /_ci yongs su bsngo ba dang /_gang la yongs su bsngo ba'i blo rnam pa gsum du mi 'gyur ba de ltar yongs su bsngo ste/_rab 'byor de ltar na byang chub sems dpa' sems dpa' chen po bzod pa'i pha rol du phyin pa la gnas shing sbyin pa'i pha 
[\[79a.6\]]rol du phyin pa yongs su 'dzin to/_/gsol pa/_bcom ldan 'das ji ltar na byang chub sems dpa' sems dpa' chen po bzod pa'i pha rol du phyin pa la gnas shing /_tshul khrims kyi pha rol du phyin pa yongs su 'dzin pa lags/_bcom ldan 
[\[79a.7\]]'das kyis bka' stsal pa/_rab 'byor 'di la byang chub sems dpa' sems dpa' chen po sems dang po bskyed pa nas nye bar bzung ste/_snying po byang chub la 'dug gi bar du sems can yin no cog gi srog mi gcod do/_/ma byin par mi len to/_/'dod pas 
[\[79b\]]
[\[79b.1\]]log par mi g.yem mo/_/rdzun gyi tshig mi smra'o/_/phra ma'i tshig mi smra'o/_/zhe gcod pa'i tshig mi smra'o/_/tshig kyal pa mi smra'o/_/chags sems su mi byed do/_/gnod sems su mi byed do/_/log par mi lta'o/_/de'i sems kyang nyan thos kyi 
[\[79b.2\]]sa 'am/_rang sangs rgyas kyi sa la mi 'jug ste/_dge ba'i rtsa ba de yang sems can thams cad dang thun mong du byas te/_bla na med pa yang dag par rdzogs pa'i byang chub tu bsngo ste/_ci nas kyang gang yongs su bsngo ba dang /_ci yongs su bsngo ba dang /_gang 
[\[79b.3\]]la yongs su bsngo ba'i blo rnam pa gsum du mi 'gyur ba de ltar yongs su bsngo ste/_rab 'byor de ltar na byang chub sems dpa' sems dpa' chen po bzod pa'i pha rol du phyin pa la gnas shing /_tshul khrims kyi pha rol du phyin pa yongs su 'dzin to/_/gsol pa/_
[\[79b.4\]]bcom ldan 'das ji ltar na byang chub sems dpa' sems dpa' chen po bzod pa'i pha rol du phyin pa la gnas shing /_brtson 'grus kyi pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub 
[\[79b.5\]]sems dpa' sems dpa' chen po bzod pa'i pha rol du phyin pa la gnas shing /_brtson 'grus 'di lta bu yongs su bskyed de/_bdag gis dpag tshad dam/_dpag tshad brgya 'am/_dpag tshad stong ngam/_dpag tshad brgya phrag stong ngam/_dpag tshad bye ba 
[\[79b.6\]]'am/_dpag tshad bye ba khrag khrig brgya phrag stong gi bar ram/_'jig rten gyi khams brgya 'am/_'jig rten gyi khams bye ba khrag khrig brgya phrag stong gi bar du song ste/_de dag tu chung ngu na sems can 'ga' tsam yang skyabs su 'gro ba 'am/_bslab pa'i 
[\[79b.7\]]gnas la gzhag par bya'o/_/bzod pa 'am/_rgyun du zhugs pa'i 'bras bu 'am/_lan cig phyir 'ong ba'i 'bras bu 'am/_phyir mi 'ong ba'i 'bras bu 'am/_dgra bcom pa nyid dam/_rang byang chub 'am/_bla na med pa yang dag par rdzogs pa'i 
[\[80a\]]
[\[80a.1\]]byang chub la rab tu gzhag par bya'o zhes brtson 'grus rtsam ste/_dge ba'i rtsa ba de dag kyang sems can thams cad dang thun mong du byas shing /_bla na med pa yang dag par rdzogs pa'i byang chub tu yongs su bsngo ste/_rab 'byor de 
[\[80a.2\]]ltar na byang chub sems dpa' sems dpa' chen po bzod pa'i pha rol du phyin pa la gnas shing /_brtson 'grus kyi pha rol du phyin pa yongs su 'dzin to/_/gsol pa/_bcom ldan 'das ji ltar na byang chub sems dpa' sems dpa' chen po bzod pa'i 
[\[80a.3\]]pha rol du phyin pa la gnas shing /_bsam gtan gyi pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po bzod pa'i pha rol du phyin pa la gnas shing /_'di 
[\[80a.4\]]ltar 'dod pa las dben pa/_sdig pa mi dge ba'i chos las dben pa/_rtog pa dang bcas pa/_dpyod pa dang bcas pa/_dben pa las skyes pa'i dga' ba dang bde ba can bsam gtan dang po la nye bar bsgrubs te gnas so/_/bsam gtan gnyis pa 
[\[80a.5\]]la nye bar bsgrubs te gnas so/_/bsam gtan gsum pa la nye bar bsgrubs te gnas so/_/bsam gtan bzhi pa la nye bar bsgrubs te gnas so/_/'gog pa'i snyoms par 'jug pa'i bar la nye bar bsgrubs te gnas so/_/sems dang sems 
[\[80a.6\]]las byung ba'i chos dge ba'i rtsa ba dang ldan pa gang dang gang skyes pa thams cad kyang rnam pa thams cad mkhyen pa nyid du yongs su bsngo'o/_/de yang ci nas kyang de'i tshe/_bsam gtan dang /_bsam gtan gyi yan lag rnams mi dmigs pa de ltar yongs su bsngo ste/_
[\[80a.7\]]rab 'byor de ltar na byang chub sems dpa' sems dpa' chen po bzod pa'i pha rol du phyin pa la gnas shing /_bsam gtan gyi pha rol du phyin pa yongs su 'dzin to/_/gsol pa/_bcom ldan 'das ji ltar na byang chub sems dpa' sems dpa' chen 
[\[80b\]]
[\[80b.1\]]po bzod pa'i pha rol du phyin pa la gnas shing /_shes rab kyi pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po bzod pa'i pha rol du phyin pa la gnas shing /_
[\[80b.2\]]gang gi tshe chos rnams la dben pa'i rnam pa 'am/_zhi ba'i rnam pa 'am/_mi zad pa'i rnam par chos kyi rjes su lta zhing gnas kyang snying po byang chub la nam 'dug gi bar du chos nyid de mngon du mi byed de/_snying po byang chub la 'dug nas kyang rnam pa thams cad 
[\[80b.3\]]mkhyen pa nyid thob par byed do/_/de las langs nas chos kyi 'khor lo yang bskor te/_rab 'byor de ltar na byang chub sems dpa' sems dpa' chen po bzod pa'i pha rol du phyin pa la gnas shing /_shes rab kyi pha rol du phyin pa yongs su 'dzin te/_ci nas 
[\[80b.4\]]kyang mi spong /_mi 'dzin pa de ltar yongs su 'dzin to/_/gsol pa/_bcom ldan 'das ji ltar na byang chub sems dpa' sems dpa' chen po brtson 'grus kyi pha rol du phyin pa la gnas shing /_sbyin pa'i pha rol du phyin pa yongs su 'dzin pa lags/_bcom 
[\[80b.5\]]ldan 'das kyis bka' stsal pa/_rab 'byor 'di la byang chub sems dpa' sems dpa' chen po brtson 'grus kyi pha rol du phyin pa la gnas shing /_lus dang sems kyis brtson pa mi 'dor ba yin te/_bdag gis bla na med pa yang dag par rdzogs pa'i byang chub tu 
[\[80b.6\]]mngon par rdzogs par 'tshang mi rgya bar mi bya'i/_bdag gis ni gdon mi za bar bla na med pa yang dag par rdzogs pa'i byang chub tu mngon par rdzogs par 'tshang rgya bar bya'o/_zhes de sems can rnams kyi don du dpag tshad dam/_dpag tshad brgya 'am/_dpag tshad stong 
[\[80b.7\]]ngam/_dpag tshad brgya phrag stong ngam/_'jig rten gyi khams sam/_'jig rten gyi khams bye ba khrag khrig brgya phrag stong gi bar dag tu song zhing /_brtson 'grus kyi pha rol du phyin pa la gnas te/_chung ngu na sems can 'ga' tsam yang byang chub la rab tu 'jog 
[\[81a\]]
[\[81a.1\]]go_/gal te gang zag byang chub sems dpa'i theg pa pa dang ma phrad na yang /_de dag tu gang zag nyan thos kyi theg pa pa ni nyan thos kyi sa la rab tu gzhog go_/gang zag rang sangs rgyas kyi theg pa pa ni rang sangs rgyas kyi sa la rab tu gzhog ste/_
[\[81a.2\]]chung ngu na sems can 'ga' tsam yang dge ba bcu'i las kyi lam la rab tu gzhog go_/des chos kyi sbyin pa de dag byin nas zang zing gi sbyin pas sems can rnams tshim par byed de/_dge ba'i rtsa ba de yang nyan thos kyi sa 'am/_rang sangs rgyas kyi sar yongs su mi 
[\[81a.3\]]bsngo'i/_gzhan du na sems can thams cad dang thun mong du byas shing /_bla na med pa yang dag par rdzogs pa'i byang chub tu yongs su bsngo ste/_rab 'byor de ltar na byang chub sems dpa' sems dpa' chen po brtson 'grus kyi pha rol du phyin pa la gnas shing /_sbyin 
[\[81a.4\]]pa'i pha rol du phyin pa yongs su 'dzin to/_/gsol pa/_bcom ldan 'das ji ltar na byang chub sems dpa' sems dpa' chen po brtson 'grus kyi pha rol du phyin pa la gnas shing /_tshul khrims kyi pha rol du phyin pa yongs su 'dzin pa lags/_bcom 
[\[81a.5\]]ldan 'das kyis bka' stsal pa/_rab 'byor 'di la byang chub sems dpa' sems dpa' chen po sems dang po bskyed pa nas nye bar bzung ste/_snying po byang chub la 'dug gi bar du bdag gis kyang srog gcod pa spangs pa yin/_gzhan yang srog 
[\[81a.6\]]gcod pa spang ba la yang dag par bskul ba yin/_srog gcod pa spong ba'i legs pa brjod pa yin/_gzhan gang gis srog gcod pa spangs pa de dag gi legs pa brjod cing 'thun pas dga' bar byed pa yin no/_/bdag gis kyang ma byin par len pa spangs 
[\[81a.7\]]pa yin/_gzhan yang ma byin par len pa spong ba la yang dag par bskul ba yin/_ma byin par len pa spong ba'i legs pa brjod pa yin/_gzhan gang gis ma byin par len pa spong ba de dag gi legs pa brjod cing 'thun pas dga' bar byed pa yin/_bdag 
[\[81b\]]
[\[81b.1\]]gis kyang 'dod pas log par g.yem pa spangs pa yin/_gzhan yang 'dod pas log par g.yem pa spong ba la yang dag par bskul ba yin/_'dod pas log par g.yem pa spong ba'i legs pa brjod pa yin/_gzhan gang gis 'dod pas log par 
[\[81b.2\]]g.yem pa spangs pa de dag gi legs pa brjod cing 'thun pas dga' bar byed pa yin/_bdag gis kyang [{]brdzun [,]rdzun [}]du smra ba spangs pa yin/_gzhan yang [{]brdzun [,]rdzun [}]du smra ba spangs pa la yang dag par bskul ba yin/[ {]brdzun [,]rdzun [}]du smra ba spong ba'i legs pa brjod pa yin/_
[\[81b.3\]]gzhan gang gis [{]brdzun [,]rdzun [}]du smra ba spangs pa de dag gi legs pa brjod cing 'thun pas dga' bar byed pa yin/_bdag gis kyang phra ma spangs pa yin/_gzhan yang phra ma spong ba la yang dag par bskul ba yin/_phra ma spong ba'i legs pa brjod pa yin/_gzhan 
[\[81b.4\]]gang gis phra ma spangs pa de dag gi legs pa brjod cing 'thun pas dga' bar byed pa yin/_bdag gis kyang zhe gcod pa'i tshig spangs pa yin/_gzhan yang zhe gcod pa'i tshig spong ba la yang dag par bskul ba yin/_zhe gcod pa'i tshig spong ba'i legs pa 
[\[81b.5\]]brjod pa yin/_gzhan gang gis zhe gcod pa'i tshig spangs pa de dag gi legs pa brjod cing 'thun pas dga' bar byed pa yin/_bdag gis kyang tshig kyal pa spangs pa yin/_gzhan yang tshig kyal pa spong ba la yang dag par bskul ba yin/_tshig kyal pa 
[\[81b.6\]]spong ba'i legs pa brjod pa yin/_gzhan gang gis tshig kyal pa spangs pa de dag gi legs pa brjod cing 'thun pas dga' bar byed pa yin/_bdag gis kyang chags sems spangs pa yin/_gzhan yang chags sems spong ba la yang dag par bskul ba 
[\[81b.7\]]yin/_chags sems spong ba'i legs pa brjod pa yin/_gzhan gang gis chags sems spangs pa de dag gi legs pa brjod cing 'thun pas dga' bar byed pa yin/_bdag gis kyang gnod sems spangs pa yin/_gzhan yang gnod sems spong ba 
[\[82a\]]
[\[82a.1\]]la yang dag par bskul ba yin/_gnod sems spong ba'i legs pa brjod pa yin/_gzhan gang gis gnod sems spangs pa de dag gi legs pa brjod cing 'thun pas dga' bar byed pa yin/_bdag gis kyang log par 
[\[82a.2\]]lta ba spangs pa yin/_gzhan yang log par lta ba spong ba la yang dag par bskul ba yin/_log par lta ba spong ba'i legs pa brjod pa yin/_gzhan gang gis log par lta ba spangs pa de dag gi legs pa brjod cing 'thun pas dga' bar byed pa yin te/_
[\[82a.3\]]tshul khrims kyi pha rol du phyin pa des 'dod pa'i khams su gnas par mi byed/_gzugs kyi khams su gnas par mi byed/_gzugs med pa'i khams su gnas par mi byed/_nyan thos kyi sa 'am/_rang sangs rgyas kyi sa la gnas par mi byed de/_
[\[82a.4\]]gzhan du na dge ba'i rtsa ba de dag sems can thams cad dang thun mong du byas shing /_bla na med pa yang dag par rdzogs pa'i byang chub tu yongs su bsngo ste/_ci nas kyang gang yongs su bsngo ba dang /_ci yongs su bsngo ba dang /_gang la yongs su bsngo ba'i blo rnam pa 
[\[82a.5\]]gsum du mi 'gyur ba de ltar yongs su bsngo ste/_rab 'byor de ltar na byang chub sems dpa' sems dpa' chen po brtson 'grus kyi pha rol du phyin pa la gnas shing /_tshul khrims kyi pha rol du phyin pa yongs su 'dzin to/_/gsol pa/_bcom ldan 
[\[82a.6\]]'das ji ltar na byang chub sems dpa' sems dpa' chen po brtson 'grus kyi pha rol du phyin pa la gnas shing /_bzod pa'i pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub 
[\[82a.7\]]sems dpa' sems dpa' chen po sems dang po bskyed pa nas nye bar bzung ste/_snying po byang chub la 'dug gi bar du mir gyur pa 'am/_mi ma yin par gyur pas/_sems rnam par 'khrugs par byas pa 'am/_yan lag dang nying lag bcad gtubs 
[\[82b\]]
[\[82b.1\]]shing khyer te dong yang de la byang chub sems dpa' sems dpa' chen po brtson 'grus kyi pha rol du phyin pa la gnas pa de 'di snyam du bdag las ci zhig bcad do/_/bdag las ci zhig gtubs so/_/bdag las ci zhig khyer ro zhes bya bar mi sems te/_gzhan 
[\[82b.2\]]du na de 'di snyam du gang gi phyir bdag gi lus yongs su bsgrubs pa de dag 'dir 'ong zhing yan lag dang nying lag bcad gtubs nas khyer zhing 'dong ba ni bdag gis thob par bya ba legs par thob bo snyam mo/_/des ni chos rnams kyi rang bzhin yang legs par yid 
[\[82b.3\]]la byas pa yin te/_dge ba'i rtsa ba de dag kyang nyan thos kyi sa 'am/_rang sangs rgyas kyi sar yongs su mi bsngo'i/_gzhan du na sems can thams cad dang thun mong du byas shing /_bla na med pa yang dag par rdzogs pa'i byang chub tu yongs su bsngo'o/_/
[\[82b.4\]]rab 'byor de ltar na byang chub sems dpa' sems dpa' chen po brtson 'grus kyi pha rol du phyin pa la gnas shing /_bzod pa'i pha rol du phyin pa yongs su 'dzin to/_/gsol pa/_bcom ldan 'das ji ltar na byang chub sems dpa' sems dpa' chen po 
[\[82b.5\]]brtson 'grus kyi pha rol du phyin pa la gnas shing /_bsam gtan gyi pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po 'dod pas dben/_sdig to mi 
[\[82b.6\]]dge ba'i chos kyis dben pa/_rtog pa dang bcas pa/_dpyod pa dang bcas pa/_dben pa las skyes pa'i dga' ba dang bde ba can bsam gtan dang po la nye bar bsgrubs te gnas so/_/de rnam par rtog pa dang /_rnam par dpyod pa nye bar zhi nas nang yongs su 
[\[82b.7\]]dang ste/_sems kyi rgyud gcig tu gyur pas rtog pa med pa/_dpyod pa med pa'i ting nge 'dzin las skyes pa'i dga' ba dang bde ba can bsam gtan gnyis pa la nye bar bsgrubs te gnas so/_/de dga' ba las 'dod chags dang bral bas dran pa dang ldan zhing shes bzhin 
[\[83a\]]
[\[83a.1\]]du btang snyoms la gnas te/_bde ba lus kyis myong la/_'phags pa rnams kyis de la dran pa dang ldan pa/_bde ba la rnam par spyod pa/_btang snyoms pa'o zhes brjod pa ste/_dga' ba med pa'i bsam gtan gsum pa la 
[\[83a.2\]]nye bar bsgrubs te gnas so/_/de bde ba yang spangs/_sdug bsngal ba yang spangs shing yid bde ba dang /_yid mi bde ba snga nas kyang nub pas/_bde ba yang med/_sdug bsngal ba yang med pa/_btang snyoms dang dran pas yongs su dag pa'i bsam 
[\[83a.3\]]gtan bzhi pa la nye bar bsgrubs te gnas so/_/de sems can rnams la bde ba'i 'du shes yid la byed pas byams pa tshad med pa la nye bar bsgrubs te gnas so/_/de sems can rnams la sdug bsngal dang bral ba'i 'du shes yid la byed pas snying rje tshad 
[\[83a.4\]]med pa la nye bar bsgrubs te gnas so/_/de sems can rnams la dga' ba'i 'du shes yid la byed pas/_dga' ba tshad med pa la nye bar bsgrubs te gnas so/_/de sems can rnams la sdug bsngal dang bde ba med pa'i 'du shes yid la byed pas btang 
[\[83a.5\]]snyoms tshad med pa la nye bar bsgrubs te gnas so/_/de gzugs la che long du 'du shes shing /_nam mkha' la zhi bar 'du shes pa yid la byed pas nam mkha' mtha' yas skye mched la nye bar bsgrubs te gnas so/_/de nam mkha' la che long du 
[\[83a.6\]]'du shes shing /_rnam par shes pa la zhi bar/_'du shes pa yid la byed pas/_rnam shes mtha' yas skye mched la/_nye bar bsgrubs te gnas so/_/de rnam par shes pa la che long du 'du shes shing /_cung zad med pa la zhi bar 
[\[83a.7\]]'du shes pa yid la byed pas/_cung zad med pa'i skye mched la nye bar bsgrubs te gnas so/_/de cung zad med pa la che long du 'du shes pas/_'du shes med 'du shes med min la zhi bar 'du shes pa yid la byed pas/_'du shes med 'du shes med 
[\[83b\]]
[\[83b.1\]]min skye mched la nye bar bsgrubs te gnas so/_/de bsam gtan dang /_tshad med pa dang /_gzugs med pa'i snyoms par 'jug pa de dag gi rnam par smin pa yongs su mi len te/_gzhan du na sems can rnams kyi don bya ba'i phyir de dag tu skye zhing sems can de 
[\[83b.2\]]dag sbyin pa'i pha rol du phyin pa dang /_tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol tu phyin pa dang /_pha rol du phyin pa drug 
[\[83b.3\]]po 'di dag la yongs su smin par byed do/_/dge ba'i rtsa ba bskyed pa'i don du sangs rgyas bcom ldan 'das rnams la bsnyen bkur byed cing sangs rgyas kyi zhing nas sangs rgyas kyi zhing du 'gro ste/_rab 'byor de ltar na byang chub sems dpa' sems dpa' chen 
[\[83b.4\]]po brtson 'grus kyi pha rol du phyin pa la gnas shing /_bsam gtan gyi pha rol du phyin pa yongs su 'dzin to/_/gsol pa/_bcom ldan 'das ji ltar na byang chub sems dpa' sems dpa' chen po brtson 'grus kyi pha rol du phyin pa la gnas shing /_
[\[83b.5\]]shes rab kyi pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po brtson 'grus kyi pha rol du phyin pa la gnas shing /_sbyin pa'i pha rol du phyin pa dngos 
[\[83b.6\]]po dang /_rdzas dang /_mtshan mar yang dag par rjes su mi mthong /_tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du 
[\[83b.7\]]phyin pa dngos po dang /_rdzas dang /_mtshan mar yang dag par rjes su mi mthong /_nang stong pa nyid dngos po dang /_rdzas dang /_mtshan mar yang dag par rjes su mi mthong /_dngos po med pa'i ngo bo nyid stong pa nyid kyi bar du dngos po dang /_rdzas dang /_mtshan mar yang 
[\[84a\]]
[\[84a.1\]]dag par rjes su mi mthong /_dran pa nye bar gzhag pa rnams dngos po dang /_rdzas dang /_mtshan mar yang dag par rjes su mi mthong /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag 
[\[84a.2\]]dang /_'phags pa'i lam yan lag brgyad pa dngos po dang /_rdzas dang /_mtshan mar yang dag par rjes su mi mthong /_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa rnams dngos po dang /_rdzas 
[\[84a.3\]]dang /_mtshan mar yang dag par rjes su mi mthong ngo /_/rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa rnams dngos po dang /_rdzas dang /_
[\[84a.4\]]mtshan mar yang dag par rjes su mi mthong /_ting nge 'dzin rnams dang /_gzungs kyi sgo rnams dngos po dang /_rdzas dang /_mtshan mar yang dag par rjes su mi mthong /_de bzhin gshegs pa'i stobs bcu dang /_mi 'jigs pa bzhi dang /_so so yang dag par 
[\[84a.5\]]rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad dngos po dang /_rdzas dang /_mtshan mar yang dag par rjes su mi mthong /_rnam pa thams cad mkhyen pa nyid kyi bar du dngos po dang /_rdzas dang /_mtshan mar yang dag par rjes su mi mthong ba ste/_
[\[84a.6\]]chos thams cad dngos po dang /_rdzas dang /_mtshan mar yang dag par rjes su mi mthong bas/_chos gang la yang gnas mi 'cha' zhing de ji skad du smra ba de ltar byed pa yin te/_rab 'byor de ltar byang chub sems dpa' sems dpa' chen po brtson 'grus kyi pha 
[\[84a.7\]]rol du phyin pa la gnas shing /_shes rab kyi pha rol du phyin pa yongs su 'dzin to/_/gsol pa/_bcom ldan 'das ji ltar na byang chub sems dpa' sems dpa' chen po bsam gtan gyi pha rol du phyin pa la gnas shing /_sbyin pa'i pha rol du phyin pa 
[\[84b\]]
[\[84b.1\]]yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po 'dod pas dben/_sdig to mi dge ba'i chos kyis dben pa/_rtog pa dang bcas pa/_dpyod pa dang bcas pa/_
[\[84b.2\]]dben pa las skyes pa'i dga' ba dang bde ba can bsam gtan dang po la nye bar bsgrubs te gnas so/_/de rnam par rtog pa dang /_rnam par dpyod pa nye bar zhi nas nang yongs su dang ste/_sems kyi rgyud gcig tu gyur pas rtog pa med pa/_dpyod 
[\[84b.3\]]pa med pa/_ting nge 'dzin las skyes pa'i dga' ba dang bde ba can bsam gtan gnyis pa la nye bar bsgrubs te gnas so/_/de dga' ba las 'dod chags dang bral bas dran pa dang ldan zhing /_shes bzhin du btang snyoms la gnas te/_bde ba lus kyis 
[\[84b.4\]]myong la/_'phags pa rnams kyis de la dran pa dang ldan pa/_bde ba la rnam par spyod pa btang snyoms pa'o zhes brjod pa ste/_dga' ba med pa'i bsam gtan gsum pa la nye bar bsgrubs te gnas so/_/de bde ba yang spangs/_sdug bsngal ba yang 
[\[84b.5\]]spangs shing /_yid bde ba dang /_yid mi bde ba snga nas kyang nub pas/_bde ba yang med/_sdug bsngal ba yang med pa/_btang snyoms dang dran pas yongs su dag pa bsam gtan bzhi pa la nye bar bsgrubs te gnas so/_/de 'du shes med 'du 
[\[84b.6\]]shes med min skye mched kyi bar la yang de bzhin du nye bar bsgrubs te gnas so/_/de bsam gtan gyi pha rol du phyin pa de la gnas nas mi g.yeng ba'i yid kyis/_sems can de dag la zang zing gi sbyin pa dang /_chos kyi sbyin pa yongs su gtong zhing /_
[\[84b.7\]]gzhan yang zang zing gi sbyin pa dang chos kyi sbyin pa la yang dag par bskul lo/_/zang zing gi sbyin pa dang /_chos kyi sbyin pa'i legs pa yang brjod do/_/gzhan yang zang zing gi sbyin pa dang /_chos kyi sbyin pa yongs su gtong ba de dag gi legs pa yang 
[\[85a\]]
[\[85a.1\]]brjod cing 'thun pas dga' bar byed pa yin te/_dge ba'i rtsa ba de dag kyang nyan thos kyi sa 'am/_rang sangs rgyas kyi sar yongs su mi bsngo'i/_gzhan du na sems can thams cad dang thun mong du byas shing /_bla na med pa yang 
[\[85a.2\]]dag par rdzogs pa'i byang chub tu yongs su bsngo ste/_rab 'byor de ltar na byang chub sems dpa' sems dpa' chen po bsam gtan gyi pha rol du phyin pa la gnas shing /_sbyin pa'i pha rol du phyin pa yongs su 'dzin to/_/gsol pa/_bcom ldan 'das 
[\[85a.3\]]ji ltar na byang chub sems dpa' sems dpa' chen po bsam gtan gyi pha rol du phyin pa la gnas shing /_tshul khrims kyi pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems 
[\[85a.4\]]dpa' sems dpa' chen po bsam gtan gyi pha rol du phyin pa la gnas shing /_sems 'dod chags dang ldan pa mi skyed/_sems zhe sdang dang ldan pa dang /_gti mug dang ldan pa dang /_'tshe ba dang ldan pa mi skyed de/_gzhan du na rnam pa thams cad 
[\[85a.5\]]mkhyen pa nyid dang ldan pa'i yid la byed pas rnam par spyod cing /_dge ba'i rtsa ba de dag kyang nyan thos kyi sa 'am/_rang sangs rgyas kyi sar yongs su mi bsngo'i/_gzhan du na sems can thams cad dang thun mong du byas shing /_bla na med pa yang 
[\[85a.6\]]dag par rdzogs pa'i byang chub tu yongs su bsngo ste/_rab 'byor de ltar na byang chub sems dpa' sems dpa' chen po bsam gtan gyi pha rol du phyin pa la gnas shing /_tshul khrims kyi pha rol du phyin pa yongs su 'dzin to/_/gsol pa/_/
[\[85a.7\]]bcom ldan 'das ji ltar na byang chub sems dpa' sems dpa' chen po bsam gtan gyi pha rol du phyin pa la gnas shing /_bzod pa'i pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la 
[\[85b\]]
[\[85b.1\]]byang chub sems dpa' sems dpa' chen po bsam gtan gyi pha rol du phyin pa la gnas shing /_gzugs la dbu ba lta bur rab tu rtog_/tshor ba la chu bur lta bu dang /_'du shes la smig rgyu lta bu dang /_'du byed la chu shing lta bu dang /_rnam par 
[\[85b.2\]]shes pa la sgyu ma lta bur rab tu rtog ste/_de de ltar len pa'i phung po lnga la so sor rtog cing /_snying po med par 'du shes nye bar gnas pa yin te/_de de ltar so sor rtog pas de 'di snyam ste/_yan lag dang nying lag yongs su gtubs kyang su la gcod su la 
[\[85b.3\]]gcad lus ni su'i lus/_tshor ba ni su'i tshor ba/_'du shes ni su'i 'du shes/_'du byed ni su'i 'du byed/_rnam par shes pa ni su'i rnam par shes pa snyam ste/_de de ltar so sor rtog pa'i tshe 'di snyam ste/_gang la spyo ba dang /_kyal pa byas 
[\[85b.4\]]na gnod sems skye ba de lta bu'i gshe ba yang gang zhig yod/_'khyal ba yang gang zhig yod snyom ste/_rab 'byor de ltar na byang chub sems dpa' sems dpa' chen po bsam gtan gyi pha rol tu phyin pa la gnas shing /_bzod pa'i pha rol du phyin pa yongs 
[\[85b.5\]]su 'dzin to//_//shes rab kyi pha rol tu phyin pa stong phrag nyi shu lnga pa/_bam po lnga bcu brgyad pa/_gsol pa/_bcom ldan 'das ji ltar na byang chub sems dpa' sems dpa' chen po bsam gtan gyi pha rol du phyin pa la gnas 
[\[85b.6\]]shing /_brtson 'grus kyi pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po bsam gtan gyi pha rol tu phyin pa la gnas shing /_'dod pas dben sdig to 
[\[85b.7\]]mi dge ba'i chos kyis dben pa/_rtog pa dang bcas pa/_dpyod pa dang bcas pa/_dben pa las skyes pa'i dga' ba dang /_bde ba can bsam gtan dang po la nye bar bsgrubs te gnas so/_/de rnam par rtog pa dang rnam par dpyod pa nye bar zhi nas/_nad 
[\[86a\]]
[\[86a.1\]]yongs su dang ste/_sems kyi rgyud gcig tu gyur pas/_rtog pa med pa/_dpyod pa med pa/_ting nge 'dzin las skyes pa'i dga' ba dang /_bde ba can bsam gtan gnyis pa la nye bar bsgrubs te gnas so/_/de dga' ba las 
[\[86a.2\]]'dod chags dang bral bas dran pa dang ldan zhing /_shes bzhin du btang snyoms la gnas te/_bde ba lus kyis myong la/_'phags pa rnams kyis dran pa dang ldan pa bde ba la rnam par spyod pa btang snyoms pa'o zhes brjod pa ste/_dga' ba med pa'i bsam 
[\[86a.3\]]gtan gsum pa la nye bar bsgrubs te gnas so/_/de bde ba yang spangs sdug bsngal ba yang spangs shing /_yid bde ba dang /_yid mi bde ba snga nas kyang nub pas/_bde ba yang med/_sdug bsngal ba yang med pa/_btang snyoms dang dran pas yongs 
[\[86a.4\]]su dag pa'i bsam gtan bzhi pa la nye bar bsgrubs shing gnas te/_de bsam gtan dang /_bsam gtan gyi yan lag de dag la yang mtshan mar mi 'dzin to/_/de de ltar mnyam par bzhag pa'i sems dang ldan pas rdzu 'phrul rnam pa du ma nyams su myong 
[\[86a.5\]]bar byed de/_de sa chen po 'di yang rab tu g.yo bar byed do/_/gcig tu gyur cing mang por 'gyur ro/_/mang por gyur cing gcig tu 'gyur ro/_/snang ba dang /_mi snang ba yang nyams su myong bar byed do/_/rtsig pa las thal ba dang /_ra ba las thal ba dang /_ri 
[\[86a.6\]]las thal ba thogs pa med par 'gro ste/_dper na nam mkha' la bya ba bzhin no/_/nam mkha' la yang 'gro ste/_dper na 'dab chags bya bzhin no/_/sa la yang gyen du 'byung ba dang /_'og tu 'dzul ba byed de/_dper na chu la bya ba bzhin no/_/chu la 
[\[86a.7\]]yang 'bying ba med par 'gro ste/_dper na sa la bya ba bzhin no/_/du bar 'thul zhing mer 'bar te/_dper na me'i phung po chen po bzhin no/_/nyi ma dang /_zla ba 'di dag 'di ltar rdzu 'phrul che la 'di ltar mthu che zhing /_dbang che ba de dag kyang 
[\[86b\]]
[\[86b.1\]]lag pas byugs shing tshangs pa'i 'jig rten gyi bar du lus kyis dbang sgyur ro/_/de lta'i rna ba rnam par dag pa mi las 'das pas/_lha dang mi'i sgra nye 'am ring yang rung ste thos so/_/de sems can pha rol dang gang zag pha rol gyi sems sems kyis yang dag pa ji lta ba bzhin 
[\[86b.2\]]du rab tu shes te 'dod chags dang ldan pa'i sems la/_'dod chags dang ldan pa'i sems shes bya bar yang dag pa ji lta ba bzhin du rab tu shes so/_/bla na med pa'i sems kyi bar la bla na med pa'i sems shes bya bar yang dag pa ji lta ba bzhin du rab tu shes 
[\[86b.3\]]so/_/de sngon gyi gnas rnam pa du ma rjes su dran te sems gcig kyang rjes su dran pa nas sems brgya'i bar du yang rjes su dran no/_/bskal pa gcig gi bar du rjes su dran pa nas bskal pa brgya'i bar du yang rjes su dran no/_/bskal pa bye ba khrag khrig 
[\[86b.4\]]brgya stong du ma'i bar du yang rjes su dran te/_bdag ni de lta bu zhig na 'dug 'dug ste/_ming ni 'di zhes bya/_rus ni 'di zhes bya/_rigs ni 'di zhes bya/_kha zas ni 'di lta bu zhig za za/_yun ni 'di srid cig tu 'dug 'dug_/tshe'i mtha' ni 'di tsam 
[\[86b.5\]]zhig tu gyur te/_de ltar bdag 'di nas shi 'phos nas che ge mo zhig tu skyes so zhes bya ba nas/_de nas shi 'phos nas ni 'dir skyes so zhes bya ba'i bar du rnam pa dang bcas/_gtan tshigs dang bcas/_dan rtags dang bcas par bdag dang gzhan gyi sngon 
[\[86b.6\]]gyi gnas rnam pa du mar rjes su dran no/_/de ni lha'i mig rnam par dag pa mi las 'das pas/_sems can 'chi 'pho ba dang /_skye ba nas sems can rnams las gzhan du 'gro ba'i bar du yang dag pa ji lta ba bzhin du rab tu shes te/_de mngon par 
[\[86b.7\]]shes pa lnga po de dag la gnas nas/_sangs rgyas bcom ldan 'das rnams la bsnyen bkur bya ba dang /_yongs su dri ba dang /_yongs su zhu ba dang /_dge ba'i rtsa ba bsags pa dang /_sems can yongs su smin par bya ba dang /_sangs rgyas kyi zhing 
[\[87a\]]
[\[87a.1\]]yongs su dag par bya ba'i phyir sangs rgyas kyi zhing nas sangs rgyas kyi zhing du 'gro ste/_dge ba'i rtsa ba de dag kyang nyan thos kyi sa 'am/_rang sangs rgyas kyi sar yongs su mi bsngo'i/_gzhan du na sems can thams cad dang thun mong du 
[\[87a.2\]]byas shing /_bla na med pa yang dag par rdzogs pa'i byang chub tu yongs su bsngo zhing /_ci nas kyang gang yongs su bsngo ba dang /_ci yongs su bsngo ba dang /_gang la yongs su bsngo ba'i blo rnam pa gsum du mi 'gyur ba de ltar yongs su bsngo ste/_rab 'byor de ltar 
[\[87a.3\]]na byang chub sems dpa' sems dpa' chen po bsam gtan gyi pha rol du phyin pa la gnas shing /_brtson 'grus kyi pha rol du phyin pa yongs su 'dzin to/_/gsol pa/_bcom ldan 'das ji ltar na byang chub sems dpa' sems dpa' chen po 
[\[87a.4\]]bsam gtan gyi pha rol du phyin pa la gnas shing /_shes rab kyi pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po bsam gtan gyi pha rol du phyin 
[\[87a.5\]]pa la gnas pas/_gzugs mi dmigs so/_/tshor ba dang /_'du shes dang /_'du byed dang /_rnam par shes pa mi dmigs so/_mig mi dmigs so/_/rna ba dang /_sna dang /_lce dang /_lus dang /_yid mi dmigs so/_/gzugs mi dmigs so/_/
[\[87a.6\]]sgra dang /_dri dang ro dang reg dang /_chos mi dmigs so/_/mig gi rnam par shes pa mi dmigs so/_/yid kyi rnam par shes pa'i bar du mi dmigs so/_/mig gi 'dus te reg pa mi dmigs so/_/yid kyi 'dus te reg pa'i bar du mi dmigs 
[\[87a.7\]]so/_/mig gi 'dus te reg pa las byung ba'i tshor ba mi dmigs so/_/yid kyi 'dus te reg pa las byung ba'i tshor ba'i bar du mi dmigs so/_/sa'i khams mi dmigs so/_/rnam par shes pa'i khams kyi bar du mi dmigs so/_/ma rig pa mi dmigs 
[\[87b\]]
[\[87b.1\]]so/_/rga shi'i bar du mi dmigs so/_/sbyin pa'i pha rol tu phyin pa mi dmigs so/_/tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi 
[\[87b.2\]]pha rol tu phyin pa mi dmigs so/_/nang stong pa nyid mi dmigs so/_/dngos po med pa'i ngo bo nyid stong pa nyid kyi bar du mi dmigs so/_/dran pa nye bar gzhag pa rnams mi dmigs so/_/yang dag par spong ba rnams dang /_rdzu 'phrul gyi rkang pa rnams dang /_
[\[87b.3\]]dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa mi dmigs so/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa 
[\[87b.4\]]dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_rnam par thar pa'i sgo stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_
[\[87b.5\]]de bzhin gshegs pa'i stobs dang /_mi 'jigs pa dang /_so so yang dag par rig pa dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad mi dmigs so/_/rnam pa thams cad mkhyen pa nyid kyi bar du mi 
[\[87b.6\]]dmigs so/_/'dus byas kyi khams mi dmigs so/_/'dus ma byas kyi khams mi dmigs so/_/de ltar mi dmigs pas na mngon par 'du mi byed do/_/mngon par 'du mi byed pas na skye ba 'am 'gag pa mi byed do/_/de ci'i phyir zhe na/_
[\[87b.7\]]rab 'byor de ni 'di ltar de bzhin gshegs pa rnams byung yang rung ma byung yang rung ste/_chos rnams kyi chos kyi gnas nyid de ni gnas pa ste/_chos kyi dbyings de bzhin gnas pa'i phyir de mi skye mi 'gag pas/_de g.yeng ba med pa'i sems dang 
[\[88a\]]
[\[88a.1\]]ldan par rnam pa thams cad mkhyen pa nyid dang ldan pa'i yid la bya ba dang ma bral ba yin te/_rab 'byor de ltar na byang chub sems dpa' sems dpa' chen po bsam gtan gyi pha rol du phyin pa la gnas shing /_shes rab kyi pha rol 
[\[88a.2\]]du phyin pa yongs su 'dzin to/_/gsol pa/_bcom ldan 'das ji ltar na byang chub sems dpa' sems dpa' chen po shes rab kyi pha rol du phyin pa la gnas shing /_sbyin pa'i pha rol du phyin pa yongs su 'dzin pa lags/_bcom ldan 'das 
[\[88a.3\]]kyis bka' stsal pa/_rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos thams cad stong pa'o zhes bya bar yang dag par rjes su mthong ngo /_/gsol pa/_bcom ldan 'das ji ltar 
[\[88a.4\]]na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos thams cad stong pa'o zhes bgyi bar yang dag par rjes su mthong ba lags/_bcom ldan 'das kyis bka' stsal pa/_rab 'byor 'di la byang chub 
[\[88a.5\]]sems dpa' sems dpa' chen po shes rab kyi pha rol du phyin pa la spyod pa'i tshe/_nang stong pa nyid la nang stong pa nyid ces bya bar mi dmigs so/_/phyi stong pa nyid la phyi stong pa nyid ces bya bar mi dmigs so/_/phyi nang stong pa nyid la phyi nang stong pa nyid ces 
[\[88a.6\]]bya bar mi dmigs so/_/stong pa nyid stong pa nyid la stong pa nyid stong pa nyid ces bya bar mi dmigs so/_/chen po stong pa nyid la chen po stong pa nyid ces bya bar mi dmigs so/_/don dam pa stong pa nyid la don dam pa stong pa nyid ces bya bar mi dmigs so/_/
[\[88a.7\]]'dus byas stong pa nyid la 'dus byas stong pa nyid ces bya bar mi dmigs so/_/'dus ma byas stong pa nyid la 'dus ma byas stong pa nyid ces bya bar mi dmigs so/_/mtha' las 'das pa stong pa nyid la mtha' las 'das pa stong pa nyid 
[\[88b\]]
[\[88b.1\]]ces bya bar mi dmigs so/_/thog ma dang tha ma med pa stong pa nyid la thog ma dang tha ma med pa stong pa nyid ces bya bar mi dmigs so/_/dor ba med pa stong pa nyid la dor ba med pa stong pa nyid ces bya bar mi dmigs so/_/rang bzhin stong pa nyid la rang bzhin stong 
[\[88b.2\]]pa nyid ces bya bar mi dmigs so/_/chos thams cad stong pa nyid la chos thams cad stong pa nyid ces bya bar mi dmigs so/_/rang gi mtshan nyid stong pa nyid la rang gi mtshan nyid stong pa nyid ces bya bar mi dmigs te/_byang chub sems dpa' sems 
[\[88b.3\]]dpa' chen po de stong pa nyid bcu bzhi po de dag la gnas shing /_gzugs stong zhes bya ba 'am mi stong zhes bya bar mi dmigs so/_/tshor ba dang /_'du shes dang /_'du byed dang /_rnam par shes pa stong zhes bya ba 'am mi stong zhes bya bar mi dmigs so/_/skye 
[\[88b.4\]]mched dang /_khams dang /_rten cing 'brel par 'byung ba stong zhes bya ba 'am mi stong zhes bya bar mi dmigs so/_/pha rol du phyin pa thams cad dang /_byang chub kyi phyogs kyi chos sum cu rtsa bdun stong zhes bya ba 'am mi stong zhes bya bar mi dmigs so/_/'phags 
[\[88b.5\]]pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa brgyad dang /_mthar gyis gnas pa'i snyoms par 'jug pa dgu stong zhes bya ba 'am mi stong zhes bya bar mi dmigs so/_/
[\[88b.6\]]stong pa nyid dang /_mtshan ma med pa dang /_smon pa med pa stong zhes bya ba 'am mi stong zhes bya bar mi dmigs so/_/mngon par shes pa dang /_ting nge 'dzin dang /_gzungs kyi sgo rnams stong zhes bya ba 'am mi stong zhes bya bar mi dmigs so/_/stobs bcu 
[\[88b.7\]]dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad stong zhes bya ba 'am mi stong zhes bya bar mi dmigs so/_/bla na med pa yang dag par rdzogs pa'i byang chub kyi bar du stong zhes bya ba 'am mi stong zhes bya bar 
[\[89a\]]
[\[89a.1\]]mi dmigs so/_/'dus byas kyi khams stong zhes bya ba 'am mi stong zhes bya bar mi dmigs so/_/'dus ma byas kyi khams stong zhes bya ba 'am mi stong zhes bya bar mi dmigs te/_/byang chub sems dpa' sems dpa' chen po shes rab 
[\[89a.2\]]kyi pha rol tu phyin pa 'di la spyod cing /_zas sam/_skom 'am/_bzhon pa 'am/_gos sam/_me tog gam/_phreng ba 'am/_spos sam/_byug pa 'am/_mal cha 'am/_gnas sam/_'tsho ba 'am/_yo byad dam/_mi'i yo byad gang ci yang rung 
[\[89a.3\]]ba'i sbyin pa gang dang gang gtong yang des sbyin pa de yang stong zhes bya bar yang dag par rjes su mi mthong ngo /_/gang yongs su gtong ba dang /_gang la yongs su gtong ba de yang stong zhes bya ba 'am/_mi stong zhes bya bar yang dag par rjes su mi mthong ste/_de la 'jungs 
[\[89a.4\]]pa'i sems sam/_yongs su 'dzin pa'i sems kyi skabs med do/_/de ci'i phyir zhe na/_shes rab kyi pha rol du phyin pa la spyod pa'i byang chub sems dpa' sems dpa' chen po la sems dang po bskyed pa nas nye bar bzung ste/_snying po byang chub la 'dug 
[\[89a.5\]]gi bar du rnam par rtog pa de dag thams cad med de/_de bzhin gshegs pa dgra bcom pa yang dag par rdzogs pa'i sangs rgyas bla na med pa yang dag par rdzogs pa'i byang chub tu mngon par rdzogs par sangs rgyas pa la ji ltar 'jungs pa'i thugs sam/_
[\[89a.6\]]yongs su 'dzin pa'i thugs mi mnga' ba de bzhin du byang chub sems dpa' sems dpa' chen po/_shes rab kyi pha rol du phyin pa la spyod pa la yang 'jungs pa'i sems sam/_yongs su 'dzin pa'i sems skye ba med do/_/de ni 'di ltar shes rab 
[\[89a.7\]]kyi pha rol du phyin pa 'di nyid byang chub sems dpa' sems dpa' chen po'i ston pa'o/_/rab 'byor de ltar na byang chub sems dpa' sems dpa' chen po shes rab kyi pha rol du phyin pa la gnas shing /_sbyin pa'i pha rol du phyin pa yongs su 'dzin to/_/
[\[89b\]]
[\[89b.1\]]gsol pa/_bcom ldan 'das ji ltar na byang chub sems dpa' sems dpa' chen po shes rab kyi pha rol du phyin pa la gnas shing /_tshul khrims kyi pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di 
[\[89b.2\]]la byang chub sems dpa' sems dpa' chen po shes rab kyi pha rol du phyin pa la gnas shing /_nyan thos kyi sa dang /_rang sangs rgyas kyi sa'i go skabs mi 'byed do/_/de ci'i phyir zhe na/_de ni 'di ltar des nyan thos kyi sa 'am/_rang sangs rgyas kyi sa yang 
[\[89b.3\]]mi dmigs/_sems de yang mi dmigs te/_de sems dang po bskyed pa nas nye bar bzung ste/_snying po byang chub la 'dug gi bar du bdag gis kyang srog gcod pa spangs pa yin/_gzhan yang srog gcod pa spong ba la yang dag par bskul ba yin/_
[\[89b.4\]]srog gcod pa spong ba'i legs pa brjod pa yin/_gzhan gang gis srog gcod pa spangs pa de dag gi legs pa brjod cing 'thun pas dga' bar byed pa yin/_bdag gis kyang ma byin par len pa dang /_'dod pas log par g.yem pa dang /[ {]brdzun [,]rdzun [}]du smra ba dang /_
[\[89b.5\]]phra ma dang /_zhe gcod pa'i tshig dang /_tshig kyal pa dang /_chags sems dang /_gnod sems dang /_log par lta ba spangs pa yin/_gzhan yang log par lta ba spong ba la yang dag par bskul ba yin/_log par lta ba spong ba'i legs pa brjod 
[\[89b.6\]]pa yin/_gzhan gang gis log par lta ba spangs pa de dag gi legs pa brjod cing 'thun pas dga' bar byed pa yin te/_tshul khrims des nyan thos sam/_rang sangs rgyas kyi chos gang la yang chags par mi 'gyur na/_gzhan man chad lta la ci 
[\[89b.7\]]smos te/_rab 'byor de ltar na byang chub sems dpa' sems dpa' chen po shes rab kyi pha rol du phyin pa la gnas shing /_tshul khrims kyi pha rol tu phyin pa yongs su 'dzin to/_/gsol pa/_bcom ldan 'das ji ltar na byang chub sems dpa' sems dpa' 
[\[90a\]]
[\[90a.1\]]chen po shes rab kyi pha rol du phyin pa la gnas shing /_bzod pa'i pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po shes 
[\[90a.2\]]rab kyi pha rol du phyin pa la gnas shing rjes su 'thun pa'i bzod pa skyes te/_de 'di snyam du 'di la chos gang yang skye ba 'am/_'gag pa 'am/_'byung ba 'am/_'jig pa 'am/_'ching ba 'am/_gshe ba 'am/_'khyal ba 'am/_gcad pa 'am/_gtub pa 'am/_
[\[90a.3\]]rdeg pa med do snyam pas de la sems dang po bskyed pa nas nye bar bzung ste/_snying po byang chub la 'dug gi bar du gal te sems can thams cad drung du lhags nas spyos te kyal tam/_rdo dbyug gis brdegs sam/_mtshon gyis btab ste/_bcad gtubs 
[\[90a.4\]]kyang de la 'di snyam ste/_kye ma chos rnams kyi chos nyid 'di ni ngo mtshar che ste/_'di la chos gang la yang spyo ba 'am kyal pa 'am/_gcad pa 'am/_gtub pa 'am/_brdeg pa 'am/_bcing ba med do snyam ste/_rab 'byor de ltar na 
[\[90a.5\]]byang chub sems dpa' sems dpa' chen po shes rab kyi pha rol du phyin pa la gnas shing /_bzod pa'i pha rol du phyin pa yongs su 'dzin to/_/gsol pa/_bcom ldan 'das ji ltar na byang chub sems dpa' sems dpa' chen po shes rab 
[\[90a.6\]]kyi pha rol du phyin pa la gnas shing /_brtson 'grus kyi pha rol du phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po shes rab kyi pha rol du phyin 
[\[90a.7\]]pa la gnas shing /_rdzu 'phrul gyi rkang pa bzhi la gnas te/_thabs mkhas pa dang ldan pas lus dang sems kyi brtson pa bskyed de/_de 'jig rten gyi khams gcig gam/_'jig rten gyi khams brgya 'am/_'jig rten gyi khams stong 
[\[90b\]]
[\[90b.1\]]ngam/_'jig rten gyi khams bye ba khrag khrig brgya phrag stong gi bar dag tu song ste/_sems can rnams la chos ston cing /_sbyin pa'i pha rol du phyin pa la rab tu 'god do/_/tshul khrims kyi pha rol du phyin pa dang /_bzod pa'i pha rol du phyin pa dang /_brtson 
[\[90b.2\]]'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa la rab tu 'god do/_/dran pa nye bar gzhag pa rnams la rab tu 'god do/_/'phags pa'i lam yan lag brgyad pa'i bar la rab tu 'god do/_/
[\[90b.3\]]rgyun du zhugs pa'i 'bras bu la rab tu 'god do/_/lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub la rab tu 'god do/_/bla na med pa yang dag par rdzogs pa'i byang chub la rab tu 'god 
[\[90b.4\]]do/_/de yang ci nas kyang 'dus byas kyi khams la rab tu bkod pa yang ma yin/_'dus ma byas kyi khams la rab tu bkod pa yang ma yin pa de ltar rab tu 'god de/_rab 'byor de ltar na byang chub sems dpa' sems dpa' chen po shes rab kyi pha rol 
[\[90b.5\]]du phyin pa la gnas shing /_brtson 'grus kyi pha rol tu phyin pa yongs su 'dzin to/_/gsol pa/_bcom ldan 'das ji ltar na byang chub sems dpa' sems dpa' chen po shes rab kyi pha rol du phyin pa la gnas shing /_bsam gtan gyi pha rol du 
[\[90b.6\]]phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po shes rab kyi pha rol du phyin pa la gnas shing /_de bzhin gshegs pa'i ting nge 'dzin ma gtogs 
[\[90b.7\]]par/_nyan thos kyi ting nge 'dzin tam/_rang sangs rgyas kyi ting nge 'dzin tam/_byang chub sems dpa'i ting nge 'dzin kyang rung ste/_ting nge 'dzin gang ji snyed pa de dag thams cad la snyoms par 'jug ste/_ting nge 'dzin de dag la gnas shing /_
[\[91a\]]
[\[91a.1\]]rnam par thar pa brgyad la lugs dang 'thun pa dang /_lugs dang mi mthun par snyoms par 'jug cing rnam par ldang ngo /_/brgyad gang zhe na/_rab 'byor 'di la byang chub sems dpa' sems dpa' chen po gzugs can gyis 
[\[91a.2\]]gzugs rnams mthong ba 'di ni rnam par thar pa dang po'o/_/nang gzugs med pa'i 'du shes dang ldan pas/_phyi rol gyi gzugs rnams mthong ba 'di ni rnam par thar pa gnyis pa'o/_bzang bar mos pa 'di ni rnam par thar pa gsum pa'o/_/de rnam 
[\[91a.3\]]pa thams cad du gzugs kyi 'du shes las yang dag par 'das te/_thogs pa'i 'du shes rnams nub par gyur cing /_sna tshogs kyi 'du shes yid la mi byed pas nam mkha' mtha' yas so zhes te/_nam mkha' mtha' yas skye mched la nye bar 
[\[91a.4\]]bsgrubs te gnas pa 'di ni rnam par thar pa bzhi pa'o/_/de rnam pa thams cad du nam mkha' mtha' yas skye mched las yang dag par 'das te/_rnam par shes pa mtha' yas so zhes te/_rnam shes mtha' yas skye mched la nye bar bsgrubs te 
[\[91a.5\]]gnas pa 'di ni rnam par thar pa lnga pa'o/_/de rnam pa thams cad du rnam shes mtha' yas skye mched las yang dag par 'das te/_cung zad ma yod do zhes [{]chung zad [,]cung zad [}]med pa'i skye mched la nye bar bsgrubs te gnas pa 'di ni rnam par thar pa drug pa'o/_/
[\[91a.6\]]de rnam pa thams cad du cung zad med pa'i skye mched las yang dag par 'das te/_'du shes med 'du shes med min skye mched la nye bar bsgrubs te gnas pa 'di ni rnam par thar pa bdun pa'o/_/de rnam pa thams cad du 'du shes med 'du shes 
[\[91a.7\]]med min skye mched las yang dag par 'das te/_'du shes dang tshor ba 'gog pa la nye bar bsgrubs te gnas pa 'di ni rnam par thar pa brgyad pa ste/_de ltar na rnam par thar pa brgyad po 'di dag la lugs dang 'thun pa dang /_lugs dang mi 
[\[91b\]]
[\[91b.1\]]mthun par snyoms par 'jug cing rnam par ldang ngo /_/mthar gyis gnas pa'i snyoms par 'jug pa dgu la lugs dang mthun pa dang /_lugs dang mi mthun par snyoms par 'jug cing rnam par ldang ste/_dgu gang zhe na/_rab 'byor 'di la byang 
[\[91b.2\]]chub sems dpa' sems dpa' chen po 'di 'dod pas dben/_sdig to mi dge ba'i chos kyis dben pa/_rtog pa dang bcas pa/_dpyod pa dang bcas pa/_dben pa las skyes pa'i dga' ba dang bde ba can bsam gtan dang po la nye bar bsgrubs te 
[\[91b.3\]]gnas so/_/de rnam par rtog pa dang rnam par dpyod pa nye bar zhi nas nang yongs su dang ste/_sems kyi rgyud gcig tu gyur pas/_rtog pa med pa/_dpyod pa med pa ting nge 'dzin las skyes pa'i dga' ba dang bde ba can bsam gtan gnyis pa la nye 
[\[91b.4\]]bar bsgrubs te gnas so/_/de dga' ba las 'dod chags dang bral bas dran pa dang ldan zhing shes bzhin du btang snyoms su gnas te/_bde ba lus kyis myong la/_'phags pa rnams kyis de la dran pa dang ldan pa bde ba la rnam par spyod pa/_btang 
[\[91b.5\]]snyoms pa'o zhes brjod pa ste/_dga' ba med pa'i bsam gtan gsum pa la nye bar bsgrubs te gnas so/_/de bde ba de yang spangs/_sdug bsngal ba yang spangs shing /_yid bde ba dang /_yid mi bde ba snga nas kyang nub pas/_bde ba yang med/_sdug bsngal 
[\[91b.6\]]ba yang med pa/_btang snyoms dang dran pas yongs su dag pa bsam gtan bzhi pa la nye bar bsgrubs te gnas so/_/de rnam pa thams cad du gzugs kyi 'du shes las yang dge bar 'das te/_thogs pa'i 'du shes rnams nub par gyur cing sna tshogs 
[\[91b.7\]]kyi 'du shes yid la mi byed pas/_nam mkha' mtha' yas so zhes te/_nam mkha' mtha' yas skye mched la nye bar bsgrubs te gnas so/_/de rnam pa thams cad du nam mkha' mtha' yas skye mched las yang dag par 'das te/_rnam par shes pa mtha' 
[\[92a\]]
[\[92a.1\]]yas so zhes rnam shes mtha' yas skye mched la nye bar bsgrubs te gnas so/_/de rnam pa thams cad du rnam shes mtha' yas skye mched las yang dag par 'das te/_cung zad ma yod do zhes cung zad med pa'i skye mched la nye 
[\[92a.2\]]bar bsgrubs te gnas so/_/de rnam pa thams cad du cung zad med pa'i skye mched las yang dag par 'das te/_'du shes med 'du shes med min skye mched la nye bar bsgrubs te gnas so/_/de rnam pa thams cad du 'du shes med 'du shes med min skye mched las 
[\[92a.3\]]yang dag par 'das te/_'du shes dang tshor ba 'gog pa la nye bar bsgrubs te gnas so/_/de ltar mthar gyis gnas pa'i snyoms par 'jug pa dgu po de dag la lugs dang 'thun pa dang /_lugs dang mi mthun par snyoms par 'jug cing rnam par ldang ngo /_/de rnam 
[\[92a.4\]]par thar pa brgyad po de dag dang /_mthar gyis gnas pa'i snyoms par 'jug pa dgu po de dag rnam par phye zhing /_seng ge rnam par bsgyings pa'i ting nge 'dzin la snyoms par 'jug go_/rab 'byor byang chub sems dpa' sems dpa' chen po'i ting nge 'dzin seng ge rnam 
[\[92a.5\]]par bsgyings pa de gang zhe na/_rab 'byor 'di la byang chub sems dpa' sems dpa' chen po 'dod pas dben/_sdig to mi dge ba'i chos kyis dben pa/_rtog pa dang bcas pa/_dpyod pa dang bcas pa/_dben pa las skyes pa'i dga' ba dang /_bde ba can 
[\[92a.6\]]bsam gtan dang po la nye bar bsgrubs te gnas so/_/bsam gtan dang po las langs nas bsam gtan gnyis pa la snyoms par 'jug go_/bsam gtan gnyis pa las langs nas/_bsam gtan gsum pa la snyoms par 'jug go_/bsam gtan 
[\[92a.7\]]gsum pa las langs nas/_bsam gtan bzhi pa la snyoms par 'jug go_/bsam gtan bzhi pa las langs nas/_nam mkha' mtha' yas skye mched la snyoms par 'jug go_/nam mkha' mtha' yas skye mched las langs nas/_rnam shes 
[\[92b\]]
[\[92b.1\]]mtha' yas skye mched la snyoms par 'jug go_/rnam shes mtha' yas skye mched las langs nas/_cung zad med pa'i skye mched la snyoms par 'jug go_/cung zad med pa'i skye mched las langs nas/_'du shes med 'du shes med min skye mched la 
[\[92b.2\]]snyoms par 'jug go_/'du shes med 'du shes med min skye mched las langs nas/_'gog pa la snyoms par 'jug go_/'gog pa la snyoms par 'jug pa las langs nas/_'du shes med 'du shes med min skye mched la snyoms par 'jug go_/
[\[92b.3\]]'du shes med 'du shes med min skye mched las langs nas/_cung zad med pa'i skye mched la snyoms par 'jug go_/cung zad med pa'i skye mched las langs nas/_rnam shes mtha' yas skye mched la snyoms par 'jug go_/rnam shes mtha' yas skye 
[\[92b.4\]]mched las langs nas/_nam mkha' mtha' yas skye mched la snyoms par 'jug go_/nam mkha' mtha' yas skye mched las langs nas/_bsam gtan bzhi pa la snyoms par 'jug go_/bsam gtan bzhi pa las langs nas/_bsam gtan gsum pa la 
[\[92b.5\]]snyoms par 'jug go_/bsam gtan gsum pa las langs nas/_bsam gtan gnyis pa la snyoms par 'jug go_/bsam gtan gnyis pa las langs nas/_bsam gtan dang po la snyoms par 'jug te/_de seng ge rnam par bsgyings pa'i 
[\[92b.6\]]ting nge 'dzin 'di rnam par smin par byas nas/_thod rgal gyi ting nge 'dzin la snyoms par 'jug go_/rab 'byor byang chub sems dpa' sems dpa' chen po'i ting nge 'dzin thod rgal de gang zhe na/_rab 'byor 'di la byang chub sems dpa' sems dpa' chen po 
[\[92b.7\]]'dod pas dben/_sdig to mi dge ba'i chos kyis dben pa/_rtog pa dang bcas pa/_dpyod pa dang bcas pa/_dben pa las skyes pa'i dga' ba dang bde ba can bsam gtan dang po la nye bar bsgrubs te gnas so/_/bsam gtan dang po las langs nas/_/
[\[93a\]]
[\[93a.1\]]bsam gtan gnyis pa la nye bar bsgrubs te gnas so/_/bsam gtan gnyis pa las langs nas/_bsam gtan gsum pa la nye bar bsgrubs te gnas so/_/bsam gtan gsum pa las langs nas/_bsam 
[\[93a.2\]]gtan bzhi pa la nye bar bsgrubs te gnas so/_/bsam gtan bzhi pa las langs nas/_nam mkha' mtha' yas skye mched kyi snyoms par 'jug pa la nye bar bsgrubs te gnas so/_/nam mkha' mtha' yas skye mched kyi snyoms par 'jug pa las langs 
[\[93a.3\]]nas/_rnam shes mtha' yas skye mched kyi snyoms par 'jug pa la nye bar bsgrubs te gnas so/_/rnam shes mtha' yas skye mched kyi snyoms par 'jug pa las langs nas/_cung zad med pa'i skye mched kyi snyoms par 'jug pa la nye bar bsgrubs te 
[\[93a.4\]]gnas so/_/cung zad med pa'i skye mched kyi snyoms par 'jug pa las langs nas/_'du shes med 'du shes med min skye mched kyi snyoms par 'jug pa la nye bar bsgrubs te gnas so/_/'du shes med 'du shes med min skye mched kyi snyoms par 
[\[93a.5\]]'jug pa las langs nas/_'du shes dang tshor ba 'gog pa la nye bar bsgrubs te gnas so/_/'gog pa'i snyoms par 'jug pa las langs nas/_bsam gtan dang po la snyoms par 'jug go_/bsam gtan dang po las langs nas/_
[\[93a.6\]]'gog pa'i snyoms par 'jug pa la snyoms par 'jug go_/'gog pa'i snyoms par 'jug pa las langs nas/_bsam gtan gnyis pa la snyoms par 'jug go_/bsam gtan gnyis pa las langs nas/_'gog pa'i snyoms par 'jug 
[\[93a.7\]]pa la snyoms par 'jug go_/'gog pa'i snyoms par 'jug pa las langs nas/_bsam gtan gsum pa la snyoms par 'jug go_/bsam gtan gsum pa las langs nas/_'gog pa'i snyoms par 'jug pa la snyoms par 'jug go_/
[\[93b\]]
[\[93b.1\]]'gog pa'i snyoms par 'jug pa las langs nas/_bsam gtan bzhi pa la snyoms par 'jug go_/bsam gtan bzhi pa las langs nas/_'gog pa'i snyoms par 'jug pa la snyoms par 'jug go_/'gog pa'i snyoms par 'jug pa las 
[\[93b.2\]]langs nas/_nam mkha' mtha' yas skye mched kyi snyoms par 'jug pa la snyoms par 'jug go_/nam mkha' mtha' yas skye mched kyi snyoms par 'jug pa las langs nas/_'gog pa'i snyoms par 'jug pa la snyoms par 'jug go_/
[\[93b.3\]]'gog pa'i snyoms par 'jug pa las langs nas/_rnam shes mtha' yas skye mched kyi snyoms par 'jug pa la snyoms par 'jug go_/rnam shes mtha' yas skye mched kyi snyoms par 'jug pa las langs nas/_'gog pa'i snyoms 
[\[93b.4\]]par 'jug pa la snyoms par 'jug go_/'gog pa'i snyoms par 'jug pa las langs nas/_cung zad med pa'i skye mched kyi snyoms par 'jug pa la snyoms par 'jug go_/cung zad med pa'i skye mched kyi snyoms par 'jug pa las langs nas/_
[\[93b.5\]]'gog pa'i snyoms par 'jug pa la snyoms par 'jug go_/'gog pa'i snyoms par 'jug pa las langs nas/_'du shes med 'du shes med min skye mched kyi snyoms par 'jug pa la snyoms par 'jug go_/'du shes med 'du shes med min skye 
[\[93b.6\]]mched kyi snyoms par 'jug pa las langs nas/_'gog pa'i snyoms par 'jug pa la snyoms par 'jug go_/'gog pa'i snyoms par 'jug pa las langs nas/_mnyam par ma bzhag pa'i sems su byed do/_/mnyam par ma bzhag pa'i 
[\[93b.7\]]sems las langs nas 'gog pa'i snyoms par 'jug pa la snyoms par 'jug go/_/'gog pa'i snyoms par 'jug pa las langs nas/_mnyam par ma bzhag pa'i sems la gnas so/_/mnyam par ma bzhag pa'i sems las langs nas 'du shes med 'du shes 
[\[94a\]]
[\[94a.1\]]med min skye mched kyi snyoms par 'jug pa la snyoms par 'jug go_/'du shes med 'du shes med min skye mched kyi snyoms par 'jug pa las langs nas/_mnyam par ma bzhag pa'i sems la gnas so/_/mnyam 
[\[94a.2\]]par ma bzhag pa'i sems las langs nas cung zad med pa'i skye mched kyi snyoms par 'jug pa la snyoms par 'jug go_/cung zad med pa'i skye mched kyi snyoms par 'jug pa las langs nas/_mnyam par ma bzhag pa'i sems la gnas so/_/mnyam par ma bzhag 
[\[94a.3\]]pa'i sems las langs nas/_rnam shes mtha' yas skye mched la snyoms par 'jug go_/rnam shes mtha' yas skye mched kyi snyoms par 'jug pa las langs nas/_mnyam par ma bzhag pa'i sems la gnas so/_/mnyam par ma bzhag 
[\[94a.4\]]pa'i sems las langs nas/_nam mkha' mtha' yas skye mched la snyoms par 'jug go_/nam mkha' mtha' yas skye mched las langs nas/_mnyam par ma bzhag pa'i sems la gnas so/_/mnyam par ma bzhag pa'i sems las langs nas/_
[\[94a.5\]]bsam gtan bzhi pa la snyoms par 'jug go_/bsam gtan bzhi pa las langs nas/_mnyam par ma bzhag pa'i sems su byed do/_/mnyam par ma bzhag pa'i sems las langs nas/_bsam gtan gsum pa la snyoms par 'jug go_/bsam 
[\[94a.6\]]gtan gsum pa las langs nas/_mnyam par ma bzhag pa'i sems su byed do/_/mnyam par ma bzhag pa'i sems las langs nas/_bsam gtan gnyis pa la snyoms par 'jug go_/bsam gtan gnyis pa las langs nas/_mnyam par ma 
[\[94a.7\]]bzhag pa'i sems su byed do/_/mnyam par ma bzhag pa'i sems las langs nas/_bsam gtan dang po la snyoms par 'jug go_/bsam gtan dang po las langs nas/_mnyam par ma bzhag pa'i sems su byed do/_/de thod rgal gyi ting nge 'dzin 
[\[94b\]]
[\[94b.1\]]'di la gnas shing /_chos thams cad mnyam pa nyid rjes su 'thob par byed de/_rab 'byor de ltar na byang chub sems dpa' sems dpa' chen po shes rab kyi pha rol du phyin pa la gnas shing /_bsam gtan gyi pha rol tu phyin pa yongs su 'dzin to/_/
[\[94b.2\]]shes rab kyi pha rol tu phyin pa stong phrag nyi shu lnga pa las/_le'u lnga bcu gnyis pa'o//_//de nas tshe dang ldan pa rab 'byor gyis/_bcom ldan 'das la 'di skad ces gsol to/_/bcom ldan 'das byang chub sems dpa' 
[\[94b.3\]]sems dpa' chen po gang thabs mkhas pa de lta bu dang ldan pa de yun ring po ji srid cig nas yang dag par zhugs pa lags/_bcom ldan 'das kyis bka' stsal pa/_rab 'byor thabs mkhas pa de lta bu dang ldan pa'i byang chub sems dpa' sems 
[\[94b.4\]]dpa' chen po de ni bskal pa bye ba khrag khrig grangs med pa nas yang dag par zhugs pa yin no/_/gsol pa/_bcom ldan 'das byang chub sems dpa' sems dpa' chen po thabs mkhas pa de lta bu dang ldan pa des sangs rgyas ji snyed cig bsnyen bkur ba 
[\[94b.5\]]lags/_bcom ldan 'das kyis bka' stsal pa/_rab 'byor thabs mkhas pa de lta bu dang ldan pa'i byang chub sems dpa' sems dpa' chen po des ni sangs rgyas gang gA'i klung gi bye ma snyed bsnyen bkur bar rig par bya'o/_/gsol pa/_bcom ldan 
[\[94b.6\]]'das byang chub sems dpa' sems dpa' chen po thabs mkhas pa de lta bu dang ldan pa des dge ba'i rtsa ba ci zhig bskyed pa lags/_bcom ldan 'das kyis bka' stsal pa/_sems dang po bskyed pa nas nye bar bzung ste/_byang chub sems dpa' sems 
[\[94b.7\]]dpa' chen po thabs mkhas pa de lta bu dang ldan pa des yongs su rdzogs par ma byas pa'i sbyin pa'i pha rol du phyin pa'i bya ba de lta bu gang yang med do/_byang chub sems dpa' sems dpa' chen po des yongs su rdzogs par ma byas pa'i tshul khrims kyi pha rol du phyin pa'i 
[\[95a\]]
[\[95a.1\]]bya ba dang /_bzod pa'i pha rol du phyin pa'i bya ba dang /_brtson 'grus kyi pha rol du phyin pa'i bya ba dang /_bsam gtan gyi pha rol du phyin pa'i bya ba dang /_shes rab kyi pha rol du phyin pa'i bya ba de lta bu gang yang med do/_/gsol pa/_
[\[95a.2\]]bcom ldan 'das byang chub sems dpa' sems dpa' chen po thabs mkhas pa de lta bu dang ldan pa de dag ni ngo mtshar che'o/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_byang chub sems dpa' sems dpa' chen 
[\[95a.3\]]po thabs mkhas pa de lta bu dang ldan pa de dag ni ngo mtshar che'o/_/rab 'byor 'di lta ste dper na/_nyi ma'i dkyil 'khor dang /_zla ba'i dkyil 'khor ni gling bzhir las byed cing gling bzhi'i rjes su 'gro'o/_/gling bzhi'i rjes su 'brang ngo /_/rab 'byor 
[\[95a.4\]]de bzhin du shes rab kyi pha rol du phyin pa yang pha rol du phyin pa lnga'i las byed cing pha rol du phyin pa lnga'i rjes su 'gro_/rjes su 'brang ste/_shes rab kyi pha rol du phyin pa dang ma bral na/_pha rol du phyin pa lnga pha rol du phyin pa'i ming 'thob bo/_/shes rab 
[\[95a.5\]]kyi pha rol du phyin pa dang bral na/_pha rol du phyin pa lnga pha rol du phyin pa lnga'i ming mi 'thob bo/_/rab 'byor 'di lta ste dper na/_'khor los sgyur ba'i rgyal po dang bral na/_rin po che sna bdun gyis 'khor los sgyur ba'i ming mi 'thob bo/_/rab 'byor 
[\[95a.6\]]de bzhin du pha rol du phyin pa lnga yang shes rab kyi pha rol du phyin pa dang bral na/_pha rol du phyin pa'i ming mi 'thob bo/_/rab 'byor 'di lta ste dper na/_khyim thab med pa'i bud med rnams ni 'phyon ma pa rnams kyis tshugs par sla ba yin no/_/rab 'byor 
[\[95a.7\]]de bzhin du pha rol du phyin pa lnga yang shes rab kyi pha rol du phyin pa dang bral na/_bdud dam bdud kyi ris kyi lha rnams kyis tshugs par sla ba yin no/_/rab 'byor 'di lta ste dper na/_khyim thab dpa' bos shin du bsrungs pa'i bud med shin du phun sum tshogs 
[\[95b\]]
[\[95b.1\]]pa'i khyim na 'dug pa ni 'phyon ma pa rnams kyis mi tshugs pa yin no/_/rab 'byor de bzhin du pha rol du phyin pa lnga yang shes rab kyi pha rol du phyin pa dang ma bral na/_bdud dam bdud kyi ris kyi lha rnams kyis mi tshugs pa yin no/_/rab 'byor 'di lta ste dper na/_
[\[95b.2\]]g.yul du 'gro ba'i skyes bu go cha tshang bar gyon pa/_mtshon cha thams cad thogs pa ni g.yul ngo na 'dug pa'i tshe/_rgyal po'i zla'am phyir rgol ba dang /_dgra rnams kyis thub par dka'o/_/rab 'byor de bzhin du pha rol du phyin pa lnga yang shes rab kyi pha 
[\[95b.3\]]rol du phyin pa dang ma bral na/_bdud dang bdud kyi ris kyi lha rnams dang /_gang zag lhag pa'i nga rgyal can nam/_byang chub sems dpa' gdol ba rnams kyis kyang thob par dka'o/_/rab 'byor 'di lta ste dper na/_'khor los sgyur ba'i rgyal 
[\[95b.4\]]po la khams kyi rgyal po yod pa rnams ni nang nub nang nub cing rim gro bya ba'i don du drung du 'ong ngo /_/rab 'byor de bzhin du pha rol du phyin pa lnga yang shes rab kyi pha rol du phyin pas yongs su zin na/_rnam pa thams cad mkhyen pa nyid gang na ba der 'dong ngo /_/rab 'byor 
[\[95b.5\]]'di lta ste dper na/_chu klung gang ji snyed cig yod pa thams cad ni chu klung chen po gang gA gang na ba der 'dong ste/_de dag chu klung gang gA dang 'grogs shing rgya mtsho chen po'i nang du 'dong ngo /_/rab 'byor de bzhin du pha rol du phyin pa lnga yang shes rab kyi pha rol 
[\[95b.6\]]du phyin pas yongs su zin na/_rnam pa thams cad mkhyen pa nyid gang na ba der 'dong ngo /_/rab 'byor 'di lta ste dper na/_skyes bu'i lag pa g.yas pa ni dgos pa thams cad byed do/_/rab 'byor shes rab kyi pha rol du phyin pa yang de bzhin du 
[\[95b.7\]]blta ste/_pha rol du phyin pa lnga ni lag pa g.yon pa ji lta ba bzhin du blta'o/_/rab 'byor 'di lta ste dper na/_/chu klung phra mo rnams kyi chu dang /_chu klung chen po rnams kyi chu gang ji snyed cig yod pa de dag thams cad kyang rgya mtsho chen por phyin na/_/
[\[96a\]]
[\[96a.1\]]'di lta ste/_lan tshwa'i ror ro gcig par 'gyur ro/_/rab 'byor de bzhin du pha rol du phyin pa lnga yang shes rab kyi pha rol du phyin pas yongs su zin na/_rnam pa thams cad mkhyen pa nyid du phyin pa'i tshe/_'di lta ste/_rnam pa 
[\[96a.2\]]thams cad mkhyen pa nyid kyi ror ro gcig par 'gyur ro/_/rab 'byor 'di lta ste dper na/_'khor los sgyur ba'i rgyal po'i dpung gi tshogs yan lag bzhi dang ldan pa'i mdun du ni 'khor lo rin po che 'gro zhing 'dug ste/_gang du 'khor los sgyur ba'i 
[\[96a.3\]]rgyal po zas kyi don du 'dug par gyur pa der/_'khor los sgyur ba'i rgyal po'i dpung gi tshogs thams cad yongs su tshim par byed cing /_'khor lo rin po che de gnas nas g.yo ba med do/_/rab 'byor de bzhin du pha rol tu phyin pa lnga po 'di dag kyang shes 
[\[96a.4\]]rab kyi pha rol du phyin pas yongs su bkri ba yin te/_rnam pa thams cad mkhyen pa nyid gang na ba der 'dong zhing der gnas so/_/der gnas par gyur nas kyang gnas de las mi 'da'o/_/rab 'byor 'di lta ste dper na/_'khor los sgyur ba'i rgyal 
[\[96a.5\]]po'i 'khor lo rin po che de dang /_blon po rin po che de dang /_khyim bdag rin po che de dang /_bud med rin po che de dang /_nor bu rin po che de dang /_glang po rin po che de dang /_rta rin po che de dag ni dpung gi tshogs yan lag bzhi dang ldan pa'i mdun du 'dong ngo /_/rab 'byor de bzhin 
[\[96a.6\]]du shes rab kyi pha rol du phyin pa yang pha rol du phyin pa lnga po 'di dag gi mdun du 'gro ste/_mdun du song nas kyang rnam pa thams cad mkhyen pa nyid gang na ba der gnas par 'gyur te/_shes rab kyi pha rol du phyin pa ni 'di snyam du bdag gi phyi bzhin du sbyin pa'i 
[\[96a.7\]]pha rol du phyin pa 'brang ngo snyam du mi sems so/_/'di snyam du bdag gi phyi bzhin du tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa 'brang ngo /_
[\[96b\]]
[\[96b.1\]]snyam du mi sems so/_/sbyin pa'i pha rol du phyin pa yang 'di snyam du bdag ni shes rab kyi pha rol du phyin pa'i rjes su 'brang ngo snyam du mi sems so/_/tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du 
[\[96b.2\]]phyin pa dang /_bsam gtan gyi pha rol du phyin pa yang 'di snyam du bdag ni shes rab kyi pha rol du phyin pa'i rjes su 'brang ngo snyam du mi sems so/_/de ci'i phyir zhe na/_de dag gi rang bzhin ni 'di yin te/_ci yang nus pa med pa ngo bo nyid kyis stong zhing 
[\[96b.3\]]gsog ste/_smig rgyu ba lta bu'o/_/de nas tshe dang ldan pa rab 'byor gyis/_bcom ldan 'das la 'di skad ces gsol to/_/bcom ldan 'das gal te chos thams cad rang bzhin gyis stong pa lags na/_bcom ldan 'das ji ltar byang chub 
[\[96b.4\]]sems dpa' sems dpa' chen po sbyin pa'i pha rol du phyin pa la spyod pa dang /_tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab 
[\[96b.5\]]kyi pha rol du phyin pa la spyod pa bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po pha rol du phyin pa 
[\[96b.6\]]drug la spyod pa'i tshe/_'di snyam du kye ma 'jig rten gnas pa 'di ni sems phyin ci log tu gyur pa ste/_de dag ni thabs la mi mkhas pas 'khor ba nas yongs su gdon par mi nus kyis/_ma la bdag gis sems can de dag gi don du sbyin pa'i pha rol 
[\[96b.7\]]du phyin pa la spyad par bya'o/_/tshul khrims kyi pha rol du phyin pa la spyad par bya'o/_/bzod pa'i pha rol du phyin pa la spyad par bya'o/_/brtson 'grus kyi pha rol du phyin pa la spyad par bya'o/_/bsam gtan gyi pha rol du phyin pa la spyad par bya'o/_/
[\[97a\]]
[\[97a.1\]]shes rab kyi pha rol du phyin pa la spyad par bya'o/_/snyam nas/_de sems can de dag gi don du phyi nang gi dngos po rnams yongs su gtong ste/_de yongs su gtong ba'i tshe 'di snyam ste/_bdag gis gang yang yongs su ma btang ba 
[\[97a.2\]]med do/_/de ci'i phyir zhe na/_'di ltar dngos po 'di dag ni bdag nyid 'jig pa'o snyam ste/_rab 'byor de ltar yongs su rtog pa'i byang chub sems dpa' sems dpa' chen po ni sbyin pa'i pha rol du phyin pa yongs su rdzogs par byed do/_/de sems 
[\[97a.3\]]can de dag nyid kyi don du tshul khrims ngan pa'i skabs mi 'byed de/_de ci'i phyir zhe na/_'di ltar de ni 'di snyam du sems te/_bdag bla na med pa yang dag par rdzogs pa'i byang chub tu yang dag par zhugs la srog gcod pa dang /_ma byin par len pa dang /_
[\[97a.4\]]'dod pas log par g.yem pa dang /[ {]brdzun [,]rdzun [}]gyi tshig smra ba dang /_phra ma can du 'gyur ba dang /_zhe gcod pa'i tshig smra ba dang /_tshig kyal pa can du 'gyur ba dang /_chags sems can du 'gyur ba dang /_gnod sems su byed pa dang /_
[\[97a.5\]]log par lta ba can du 'gyur ba dang /_yul la smon pa dang /_lha dang /_tshangs pa dang /_nyan thos kyi sa dang /_rang sangs rgyas kyi sar smon pa 'di dag ni bdag la tshul dang mi 'dra'o snyam ste/_rab 'byor de ltar yongs su rtog pa'i byang chub sems dpa' 
[\[97a.6\]]sems dpa' chen po ni tshul khrims kyi pha rol du phyin pa la spyod pa yin no/_/de sems can de dag nyid kyi don du tshig rtsub pa dang brlang pas rtag tu spyos shing brgyad kyang 'khrug pa'i sems mi skyed/_rdo dbyug dang /_bong ba dang /_mtshon gyis btab cing bsnun pa dang /_
[\[97a.7\]]lus kyi yan lag gshegs sam/_nying lag bcad kyang zhe sdang gi sems mi skyed do/_/de ci'i phyir zhe na/_'di ltar de ni sgra thams cad sgra brnyan lta bur yongs su rtog go_/gzugs thams cad dbu ba lta bur yongs su rtog go/_/rab 'byor de 
[\[97b\]]
[\[97b.1\]]ltar yongs su rtog pa'i byang chub sems dpa' sems dpa' chen po ni bzod pa'i pha rol du phyin pa la spyod pa yin no/_/sems can de dag nyid kyi don du dge ba'i rtsa ba thams cad yongs su btsal ba'i phyir le lo'i sems mi skyed do/_/de ci'i phyir zhe na/_'di 
[\[97b.2\]]ltar de ni 'di snyam du sems te/_mtho ris su skye ba yang le lo can gyis rnyed par dka' na/_bla na med pa yang dag par rdzogs pa'i byang chub lta ci smos kyis/_de bas na bdag gis nam bla na med pa yang dag par rdzogs pa'i byang chub tu mngon par rdzogs 
[\[97b.3\]]par sangs rgyas kyi bar du brtson 'grus brtsam par bya'o/_/de dag rtag tu brtson pa mi 'dor bar bya'o snyam ste/_rab 'byor de ltar yongs su rtog pa'i byang chub sems dpa' sems dpa' chen po ni brtson 'grus kyi pha rol du phyin pa la spyod pa yin no/_/
[\[97b.4\]]de sems can de dag nyid kyi don du sems mi 'khrug pa yin te/_de ci'i phyir zhe na/_'di ltar de ni 'di snyam du sems te/_'jig rten pa'i bsam gtan du skye ba yang /_sems 'khrugs pas rnyed par dka' na/_bla na med pa yang dag par rdzogs pa'i byang 
[\[97b.5\]]chub lta ci smos kyis/_de bas na bdag gis ni nam bla na med pa yang dag par rdzogs pa'i byang chub tu mngon par rdzogs par sangs rgyas kyi bar du bdag gi sems mi 'khrugs par bya'o snyam du sems te/_rab 'byor de ltar yongs su rtog pa'i byang chub 
[\[97b.6\]]sems dpa' sems dpa' chen po ni bsam gtan gyi pha rol tu phyin pa la spyod pa yin no/_/de sems can de dag nyid kyi don du nam bla na med pa yang dag par rdzogs pa'i byang chub tu mngon par rdzogs par sangs rgyas kyi bar du nam yang shes rab kyi pha rol tu 
[\[97b.7\]]phyin pa dang bral bar mi 'gyur te/_de ci'i phyir zhe na/_'di ltar de ni 'di snyam du sems te/_shes rab kyi pha rol du phyin pa la ma zhugs par rnam pa gzhan gyis sems can yongs su smin par bya bar mi nus kyis/_de bas na bdag gis shes rab 'chal ba 
[\[98a\]]
[\[98a.1\]]dang ldan pa'i sems 'ga' tsam yang bskyed par mi bya'o snyam ste/_rab 'byor de ltar yongs su rtog pa'i byang chub sems dpa' sems dpa' chen po ni sems can rnams kyi don du shes rab kyi pha rol du phyin pa la spyod pa yin no/_/
[\[98a.2\]]gsol pa/_bcom ldan 'das gal te pha rol du phyin pa rnams la tha dad pa ma mchis na/_shes rab kyi pha rol du phyin pa 'di ji skad du pha rol du phyin pa lnga'i rab ces bgyi/_gtso bo zhes bgyi/_mchog ces bgyi/_dam pa zhes bgyi/_phul zhes bgyi/_
[\[98a.3\]]gya nom pa zhes bgyi/_bla na med pa zhes bgyi/_gong na med pa zhes bgyi/_mnyam pa med pa zhes bgyi/_mi mnyam pa dang mnyam pa zhes bgyi/_bcom ldan 'das kyis bka' stsal pa/_rab 'byor de de bzhin no/_/de de bzhin te/_rab 'byor pha rol 
[\[98a.4\]]du phyin pa rnams la ni rnam pa tha dad pa gang yang med de/_gal te shes rab kyi pha rol du phyin pa med na ni pha rol du phyin pa lnga po 'di dag gis kyang pha rol du phyin pa'i ming thob par mi 'gyur te/_shes rab kyi pha rol du phyin pa la brten na/_pha rol du phyin pa lnga 
[\[98a.5\]]po 'di dag gis kyang pha rol du phyin pa'i ming 'thob par 'gyur ro/_/rab 'byor 'di lta ste dper na/_lus rnam pa tha dad pa rnams ni ri'i rgyal po ri rab kyi drung du phyin na kha dog gcig tu 'gyur ro/_/rab 'byor de bzhin du shes rab kyi pha rol du phyin pa 
[\[98a.6\]]la brten na/_pha rol du phyin pa lnga po 'di dag gis pha rol du phyin pa'i ming 'thob par 'gyur te/_de dag kyang rnam pa thams cad mkhyen pa nyid du phyin na/_'di ltar rnam pa thams cad mkhyen pa nyid kyi kha dog tu kha dog gcig par 'gyur te/_'di ni sbyin 
[\[98a.7\]]pa'i pha rol du phyin pa'o/_/'di ni tshul khrims kyi pha rol du phyin pa'o/_/'di ni bzod pa'i pha rol du phyin pa'o/_/'di ni brtson 'grus kyi pha rol du phyin pa'o/_/'di ni bsam gtan gyi pha rol du phyin pa'o/_/'di ni shes rab kyi pha rol du phyin pa'o/_/
[\[98b\]]
[\[98b.1\]]zhes bya ba'i khyad par gang yang med do/_/de ci'i phyir zhe na/_'di ltar de dag la ngo bo nyid med pas de'i phyir khyad par med do/_/gsol pa/_bcom ldan 'das de ltar chos gang la yang khyad par ma mchis la/_bye brag ma mchis na rjes su 'thob par 'gyur ba ni gang zhig 
[\[98b.2\]]mchis/_shes rab kyi pha rol du phyin pa ni ci'i slad du pha rol du phyin pa lnga po de dag gi rab ces bgyi/_gtso bo zhes bgyi/_mchog ces bgyi/_dam pa zhes bgyi/_phul zhes bgyi/_gya nom pa zhes bgyi/_bla na med pa zhes bgyi/_gong na med pa zhes bgyi/_
[\[98b.3\]]mnyam pa med pa zhes bgyi/_mi mnyam pa dang mnyam pa zhes bgyi/_bcom ldan 'das kyis bka' stsal pa/_rab 'byor de de bzhin no/_/de de bzhin te/_don rjes su thob par bya ba la chos gang yang bye brag dang khyad par med de/_'on kyang 'jig rten gyi 
[\[98b.4\]]tha snyad dang brdar bya na/_sems can rnams 'khor ba las yongs su gdon pa'i don du sbyin pa'i pha rol du phyin pa yang yod do/_/tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_
[\[98b.5\]]bsam gtan gyi pha rol du phyin pa dang /_shes rab kyi pha rol tu phyin pa yang yod do/_/sems can de dag la yang skye ba med/_'chi ba med/_'pho ba med/_'byung ba med de/_sems can med pas chos thams cad med par rig par bya'o/_/rab 'byor rnam grangs 
[\[98b.6\]]des na/_shes rab kyi pha rol tu phyin pa ni pha rol tu phyin pa lnga po 'di dag gi rab ces bya/_gtso bo zhes bya/_mchog ces bya/_dam pa zhes bya/_phul zhes bya/_gya nom pa zhes bya/_bla na med pa zhes bya/_gong na med pa zhes bya/_mnyam pa med pa zhes bya/_mi mnyam pa 
[\[98b.7\]]dang mnyam pa zhes bya ste/_rab 'byor 'di lta ste dper na/_'dzam bu'i gling gi bud med gang ji snyed pa de dag gi nang na/_bud med rin po che ni rab ces bya/_gtso bo zhes bya/_mchog ces bya/_dam pa zhes bya/_phul zhes bya/_gya nom pa zhes bya/_bla na 
[\[99a\]]
[\[99a.1\]]med pa zhes bya/_gong na med pa zhes bya/_mnyam pa med pa zhes bya/_mi mnyam pa dang mnyam pa zhes bya ba bzhin no/_/gsol pa/_bcom ldan 'das de ltar shes rab kyi pha rol du phyin pa rab ces bgyi ba dang /_gtso bo zhes bgyi ba 
[\[99a.2\]]dang /_mchog ces bgyi ba dang /_dam pa zhes bgyi ba dang /_phul zhes bgyi ba dang /_gya nom pa zhes bgyi ba dang /_bla na med pa zhes bgyi ba dang /_gong na med pa zhes bgyi ba dang /_mnyam pa med pa zhes bgyi ba dang /_mi mnyam pa dang mnyam pa zhes bgyi ba de ci 
[\[99a.3\]]las dgongs/_bcom ldan 'das kyis bka' stsal pa/_rab 'byor de ni 'di ltar shes rab kyi pha rol du phyin pa 'di ni dge ba'i chos thams cad yongs su bzung zhing mi gnas pa'i tshul gyis rnam pa thams cad mkhyen pa nyid gang na ba der gnas par 'gyur ba'i 
[\[99a.4\]]phyir ro/_/gsol pa/_bcom ldan 'das shes rab kyi pha rol du phyin pa chos gang yang yongs su 'dzin pa 'am gtong ba mchis sam/_bcom ldan 'das kyis bka' stsal pa/_rab 'byor de ni ma yin te/_shes rab kyi pha rol du phyin pa ni chos gang yang yongs 
[\[99a.5\]]su 'dzin pa 'am gtong ba med do/_/de ci'i phyir zhe na/_rab 'byor de ni 'di ltar chos thams cad yongs su gzung ba med pa dang gtang ba med pa'i phyir ro/_/gsol pa/_bcom ldan 'das ji ltar na shes rab kyi pha rol du phyin pa ni chos thams cad mi 'dzin 
[\[99a.6\]]mi gtong ba lags/_bcom ldan 'das kyis bka' stsal pa/_rab 'byor shes rab kyi pha rol du phyin pa ni gzugs yongs su mi 'dzin mi gtong ngo /_/rab 'byor shes rab kyi pha rol du phyin pa ni tshor ba dang /_'du shes dang /_'du byed dang /_rnam par 
[\[99a.7\]]shes pa yongs su mi 'dzin mi gtong ngo /_/rab 'byor shes rab kyi pha rol du phyin pa ni skye mched dang /_khams dang /_rten cing 'brel par 'byung ba yongs su mi 'dzin mi gtong ngo /_/rab 'byor shes rab kyi pha rol du phyin pa ni pha rol du phyin pa thams cad dang /_
[\[99b\]]
[\[99b.1\]]stong pa nyid thams cad dang byang chub kyi phyogs kyi chos sum cu rtsa bdun yongs su mi 'dzin mi gtong ngo /_/rab 'byor shes rab kyi pha rol du phyin pa ni 'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa brgyad 
[\[99b.2\]]dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams yongs su mi 'dzin mi gtong ngo /_/rab 'byor shes rab kyi pha 
[\[99b.3\]]rol du phyin pa ni stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad yongs su mi 'dzin mi gtong ngo /_/rab 'byor shes rab kyi pha rol du phyin pa ni bla na med pa yang dag par rdzogs pa'i 
[\[99b.4\]]byang chub kyi bar du yongs su mi 'dzin mi gtong ngo /_/gsol pa/_bcom ldan 'das ji ltar na gzugs yongs su ma bzung ma btang ba lags/_ji ltar na tshor ba dang /_'du shes dang /_'du byed dang /_rnam par shes pa yongs su ma bzung ma btang ba 
[\[99b.5\]]lags/_ji ltar na rnam pa thams cad mkhyen pa nyid kyi bar du yongs su ma bzung ma btang ba lags/_bcom ldan 'das kyis bka' stsal pa/_rab 'byor gzugs yid la mi byed pas/_gzugs yongs su ma bzung ma btang ba yin no/_/tshor ba 
[\[99b.6\]]dang /_'du shes dang /_'du byed dang /_rnam par shes pa yid la mi byed pas/_rnam par shes pa yongs su ma bzung ma btang ba yin no/_/skye mched dang /_khams dang /_rten cing 'brel par 'byung ba yid la mi byed pas/_rten cing 'brel par 'byung 
[\[99b.7\]]ba yongs su ma bzung ma btang ba yin no/_/pha rol du phyin pa thams cad dang /_stong pa nyid thams cad dang /_byang chub kyi phyogs kyi chos sum cu rtsa bdun yid la mi byed pas/_byang chub kyi phyogs kyi chos sum cu rtsa bdun yongs su ma bzung ma btang ba yin no/_/
[\[100a\]]
[\[100a.1\]]'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa 
[\[100a.2\]]nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo yid la mi byed pas/_gzungs kyi sgo yongs su ma bzung ma btang ba yin no/_/stobs bcu dang /_mi 'jigs pa bzhi dang /_
[\[100a.3\]]so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad yid la mi byed pas/_sangs rgyas kyi chos ma 'dres pa rnams yongs su ma bzung ma btang ba yin no/_/rnam pa thams cad mkhyen pa nyid kyi bar du yid la mi byed pas/_
[\[100a.4\]]rnam pa thams cad mkhyen pa nyid yongs su ma bzung ma btang ba yin no/_/rab 'byor de ltar na gzugs yongs su ma bzung ma btang ba yin no/_/rnam pa thams cad mkhyen pa nyid kyi bar du yongs su ma bzung ma btang ba yin no/_/gsol pa/_/
[\[100a.5\]]bcom ldan 'das gal te gzugs yid la mi bgyi/_tshor ba dang /_'du shes dang /_'du byed dang /_rnam par shes pa yid la mi bgyi/_skye mched dang /_khams dang /_rten cing 'brel par 'byung ba yid la mi bgyi/_pha rol du phyin pa thams 
[\[100a.6\]]cad dang /_stong pa nyid thams cad dang /_byang chub kyi phyogs kyi chos sum cu rtsa bdun yid la mi bgyi/_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa brgyad 
[\[100a.7\]]dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo yid la mi bgyi/_stobs bcu dang /_mi 'jigs pa bzhi 
[\[100b\]]
[\[100b.1\]]dang /_so so yang dag par rig pa bzhi dang /_sangs rgyas kyi chos ma 'dres pa rnams yid la mi bgyi/_rnam pa thams cad mkhyen pa nyid kyi bar du yid la mi bgyi na/_'o na bcom ldan 'das gzugs yid la ma bgyis/_tshor ba dang /_'du shes dang /_
[\[100b.2\]]'du byed dang /_rnam par shes pa yid la ma bgyis/_skye mched dang /_khams dang /_rten cing 'brel par 'byung ba yid la ma bgyis/_pha rol du phyin pa thams cad dang /_stong pa nyid thams cad dang /_byang chub kyi phyogs kyi chos sum cu rtsa bdun yid 
[\[100b.3\]]la ma bgyis/_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma 
[\[100b.4\]]med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo yid la ma bgyis/_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad yid 
[\[100b.5\]]la ma bgyis/_rnam pa thams cad mkhyen pa nyid kyi bar du yid la ma bgyis par dge ba'i rtsa ba rnams ji ltar rnam par 'phel bar 'gyur/_dge ba'i rtsa ba rnams rnam par ma 'phel bar yang ji ltar pha rol du phyin pa drug yongs su rdzogs par 'gyur/_pha rol du 
[\[100b.6\]]phyin pa drug yongs su ma rdzogs par yang ji ltar rnam pa thams cad mkhyen pa nyid thob par 'gyur/_bcom ldan 'das kyis bka' stsal pa/_rab 'byor nam gzugs yid la mi byed/_tshor ba dang /_'du shes dang /_'du byed dang /_rnam par shes pa yid la 
[\[100b.7\]]mi byed/_skye mched dang /_khams dang /_rten cing 'brel par 'byung ba yid la mi byed/_pha rol du phyin pa thams cad dang /_stong pa nyid thams cad dang /_byang chub kyi phyogs kyi chos sum cu rtsa bdun yid la mi byed/_'phags pa'i bden pa dang /_bsam 
[\[101a\]]
[\[101a.1\]]gtan dang /_tshad med pa dang /_gzugs med pa'i snyoms par 'jug pa dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa 
[\[101a.2\]]dang /_ting nge 'dzin dang /_gzungs kyi sgo rnams yid la mi byed/_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad yid la mi byed/_bla na med pa yang dag par rdzogs pa'i byang chub kyi 
[\[101a.3\]]bar du yid la mi byed na/_de'i tshe/_byang chub sems dpa' sems dpa' chen po'i/_dge ba'i rtsa ba rnams/_rnam par 'phel bar 'gyur te/_dge ba'i rtsa ba rnam par 'phel bas/_pha rol du phyin pa drug yongs su rdzogs par 
[\[101a.4\]]'gyur ro/_/pha rol tu phyin pa drug yongs su rdzogs pas/_rnam pa thams cad mkhyen pa nyid thob par 'gyur ro/_/de ci'i phyir zhe na/_gzugs yid la ma byas/_tshor ba dang /_'du shes dang /_'du byed dang /_rnam par shes pa yid la ma byas/_
[\[101a.5\]]skye mched dang /_khams dang /_rten cing 'brel par 'byung ba yid la ma byas/_pha rol du phyin pa thams cad dang /_stong pa nyid thams cad dang /_byang chub kyi phyogs kyi chos sum cu rtsa bdun yid la ma byas/_'phags pa'i bden pa dang /_bsam gtan dang /_tshad med 
[\[101a.6\]]ba dang /_gzugs med pa'i snyoms par 'jug pa dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs 
[\[101a.7\]]kyi sgo rnams yid la ma byas/_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad yid la ma byas pas/_bla na med pa yang dag par rdzogs pa'i byang chub tu mngon par rdzogs par 'tshang rgya'o/_/
[\[101b\]]
[\[101b.1\]]gsol pa/_ci'i slad du de ltar gzugs yid la ma bgyis/_de ltar tshor ba dang /_'du shes dang /_'du byed dang /_rnam par shes pa yid la ma bgyis/_de ltar skye mched dang /_khams dang /_rten cing 'brel par 'byung ba yid la ma bgyis/_de ltar pha rol du 
[\[101b.2\]]phyin pa thams cad dang /_stong pa nyid thams cad dang /_byang chub kyi phyogs kyi chos sum cu rtsa bdun yid la ma bgyis/_de ltar 'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa brgyad 
[\[101b.3\]]dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams yid la ma bgyis/_de ltar stobs bcu dang /_mi 'jigs pa bzhi 
[\[101b.4\]]dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad yid la ma bgyis/_bla na med pa yang dag par rdzogs pa'i byang chub yid la ma bgyis par rnam pa thams cad mkhyen pa nyid 'thob par 'gyur ro//_//
[\[101b.5\]]shes rab kyi pha rol tu phyin pa stong phrag nyi shu lnga pa/_bam po lnga bcu dgu pa/_bcom ldan 'das kyis bka' stsal pa/_yid la byed pas ni gal te 'dod pa'i khams sam/_gal te gzugs kyi khams sam/_gal te gzugs med pa'i khams su 'dre bar 
[\[101b.6\]]'gyur te/_yid la mi byed pas ni gang du yang 'dre bar mi 'gyur ro/_/rab 'byor byang chub sems dpa' sems dpa' chen pos shes rab kyi pha rol tu phyin pa la spyod pa'i tshe/_chos gang dang yang 'dre bar mi bya'o/_/gsol pa/_bcom ldan 'das byang chub sems 
[\[101b.7\]]dpa' sems dpa' chen po shes rab kyi pha rol du phyin pa la de ltar spyod pa de gang la gnas par 'gyur/_bcom ldan 'das kyis bka' stsal pa/_rab 'byor de ltar spyod pa'i byang chub sems dpa' sems dpa' chen po ni gzugs la gnas par mi 'gyur ro/_/
[\[102a\]]
[\[102a.1\]]tshor ba dang /_'du shes dang /_'du byed dang /_rnam par shes pa la gnas par mi 'gyur ro/_/skye mched dang /_khams dang /_rten cing 'brel par 'byung ba la gnas par mi 'gyur ro/_/pha rol tu phyin pa thams cad dang /_stong pa nyid 
[\[102a.2\]]thams cad dang /_byang chub kyi phyogs kyi chos sum cu rtsa bdun la gnas par mi 'gyur ro/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i 
[\[102a.3\]]snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo la gnas par mi 'gyur ro/_/stobs bcu dang /_mi 'jigs pa bzhi dang /_so so yang dag par 
[\[102a.4\]]rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad la gnas par mi 'gyur ro/_/rnam pa thams cad mkhyen pa nyid kyi bar la gnas par mi 'gyur ro/_/gsol pa/_bcom ldan 'das ci'i slad du rnam pa thams cad mkhyen pa nyid la yang 
[\[102a.5\]]gnas par mi 'gyur ba lags/_bcom ldan 'das kyis bka' stsal pa/_mngon par chags pa med pa'i phyir gang la yang gnas par mi 'gyur ro/_/de ci'i phyir zhe na/_'di ltar de gang la mngon par chags par bya ba 'am/_gnas par 
[\[102a.6\]]bya ba'i chos de lta bu gang yang yang dag par rjes su mi mthong ste/_rab 'byor de ltar na byang chub sems dpa' sems dpa' chen po mngon par chags pa med pa dang /_gnas pa med pa'i tshul gyis shes rab kyi pha rol du phyin pa la spyod do/_/gal te 
[\[102a.7\]]yang byang chub sems dpa' sems dpa' chen po 'di snyam du sems shing gang de ltar spyod pa dang /_de ltar bsgom pa de ni shes rab kyi pha rol du phyin pa la spyod/_de ni shes rab kyi pha rol du phyin pa la bsgom pa ste/_bdag ni shes rab kyi pha rol du 
[\[102b\]]
[\[102b.1\]]phyin pa la spyod do/_/bdag ni shes rab kyi pha rol tu phyin pa la bsgom mo snyam zhing /_gal te de ltar 'du shes na/_shes rab kyi pha rol du phyin pa las ring du byed pa yin no/_/gang shes rab kyi pha rol tu phyin pa las ring du gyur pa de ni/_bsam gtan 
[\[102b.2\]]gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa las ring du gyur pa yin/_nang stong pa nyid las ring du gyur pa yin/_dngos po 
[\[102b.3\]]med pa'i ngo bo nyid stong pa nyid kyi bar las ring du gyur pa yin/_dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa las ring 
[\[102b.4\]]du gyur pa yin/_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_rnam par thar pa'i sgo stong pa nyid dang /_
[\[102b.5\]]mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo las ring du gyur pa yin/_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres 
[\[102b.6\]]pa [{]bcwo [,]bco [}]brgyad las ring du gyur pa yin/_rnam pa thams cad mkhyen pa nyid kyi bar las ring du gyur pa yin/_de ci'i phyir zhe na/_shes rab kyi pha rol du phyin pa ni gang la yang mngon par chags par mi byed de/_shes rab kyi pha rol tu phyin pa la mngon 
[\[102b.7\]]par chags pa gang yang med do/_/de ci'i phyir zhe na/_de ni 'di ltar gang la mngon par chags par 'gyur ba de lta bu'i rang bzhin de la med de/_rab 'byor gal te byang chub sems dpa' sems dpa' chen po shes rab kyi pha rol tu phyin par 'du shes na 
[\[103a\]]
[\[103a.1\]]yang /_byang chub sems dpa' sems dpa' chen po de shes rab kyi pha rol tu phyin pa las nyams par 'gyur te/_gang shes rab kyi pha rol tu phyin pa las nyams par gyur pa de ni/_chos thams cad las nyams par 'gyur ro/_/
[\[103a.2\]]gal te yang de 'di snyam du shes rab kyi pha rol tu phyin pa ni pha rol tu phyin pa lnga po yongs su 'dzin to snyam na yang /_byang chub sems dpa' sems dpa' chen po de shes rab kyi pha rol tu phyin pa las yongs su nyams pa yin no/_/gal te yang de 'di 
[\[103a.3\]]snyam du shes rab kyi pha rol tu phyin pa ni nang stong pa nyid yongs su 'dzin to/_/dngos po med pa'i ngo bo nyid stong pa nyid kyi bar du yongs su 'dzin to snyam na yang /_byang chub sems dpa' sems dpa' chen po de shes rab kyi pha rol tu phyin pa las nyams 
[\[103a.4\]]pa yin no/_/gal te yang de 'di snyam du shes rab kyi pha rol du phyin pa ni dran pa nye bar gzhag pa bzhi yongs su 'dzin to/_/'phags pa'i lam yan lag brgyad pa'i bar du yongs su 'dzin to snyam na yang /_byang chub sems dpa' sems dpa' 
[\[103a.5\]]chen po de shes rab kyi pha rol tu phyin pa las nyams pa yin no/_/gal te yang de 'di snyam du shes rab kyi pha rol tu phyin pa ni 'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_
[\[103a.6\]]rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo yongs su 'dzin to/_/snyam na yang /_
[\[103a.7\]]byang chub sems dpa' sems dpa' chen po de shes rab kyi pha rol du phyin pa las nyams pa yin no/_/gal te yang de 'di snyam du shes rab kyi pha rol tu phyin pa ni stobs bcu dang /_mi 'jigs pa bzhi dang /_so so yang dag par rig pa bzhi dang /_
[\[103b\]]
[\[103b.1\]]sangs rgyas kyi chos ma 'dres pa [{]bcwo [,]bco [}]brgyad yongs su 'dzin to snyam na yang /_byang chub sems dpa' sems dpa' chen po de shes rab kyi pha rol tu phyin pa las nyams pa yin no/_/gal te yang de 'di snyam du shes rab kyi pha rol tu phyin pa ni rnam pa 
[\[103b.2\]]thams cad mkhyen pa nyid kyi bar du yongs su 'dzin to snyam na yang /_byang chub sems dpa' sems dpa' chen po de shes rab kyi pha rol tu phyin pa las nyams pa yin te shes rab kyi pha rol tu phyin pa dang bral bas ni/_bla na med pa yang dag par rdzogs 
[\[103b.3\]]pa'i byang chub tu mngon par rdzogs par 'tshang rgya bar mi nus so/_/gal te yang de 'di snyam du shes rab kyi pha rol tu phyin pa 'di la gnas pa ni bla na med pa yang dag par rdzogs pa'i byang chub tu lung bstan to snyam na yang /_byang chub sems dpa' sems 
[\[103b.4\]]dpa' chen po de shes rab kyi pha rol tu phyin pa las nyams pa yin te/_shes rab kyi pha rol tu phyin pa las nyams pa ni/_bla na med pa yang dag par rdzogs pa'i byang chub tu lung mi ston to/_/gal te yang de 'di snyam du shes rab kyi pha rol tu phyin pa 'di la gnas 
[\[103b.5\]]te/_byang chub sems dpa' sems dpa' chen po sbyin pa'i pha rol tu phyin pa mngon par bsgrub bo/_/tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_
[\[103b.6\]]shes rab kyi pha rol du phyin pa mngon par bsgrub bo/_/nang stong pa nyid mngon par bsgrub bo/_/dngos po med pa'i ngo bo nyid stong pa nyid kyi bar du mngon par bsgrub bo/_/dran pa nye bar gzhag pa rnams mngon par bsgrub bo/_/yang dag par spong ba dang /_
[\[103b.7\]]rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa mngon par bsgrub bo/_/'phags pa'i bden pa dang /_bsam gtan dang /_tshad med pa dang /_gzugs med pa'i 
[\[104a\]]
[\[104a.1\]]snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_
[\[104a.2\]]gzungs kyi sgo rnams mngon par bsgrub bo/_/de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad mngon par bsgrub po snyam na 
[\[104a.3\]]yang /_byang chub sems dpa' sems dpa' chen po de shes rab kyi pha rol tu phyin pa las nyams pa yin no/_/de ci'i phyir zhe na/_shes rab kyi pha rol du phyin pa las nyams pas ni/_sbyin pa'i pha rol tu phyin pa mngon par bsgrub par mi nus so/_/tshul 
[\[104a.4\]]khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa mngon par bsgrub par mi nus so/_/nang stong pa nyid mngon par bsgrub par 
[\[104a.5\]]mi nus so/_/dngos po med pa'i ngo bo nyid stong pa nyid kyi bar du mngon par bsgrub par mi nus so/_/dran pa nye bar gzhag pa mngon par bsgrub par mi nus so/_/yang dag par spong ba dang /_rdzu 'phrul gyi rkang pa dang /_dbang po dang /_stobs dang /_/
[\[104a.6\]]byang chub kyi yan lag dang /_'phags pa'i lam yan lag brgyad pa mngon par bsgrub par mi nus so/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar 
[\[104a.7\]]pa dang /_mthar gyis gnas pa'i snyoms par 'jug pa dang /_rnam par thar pa'i sgo stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams mngon par bsgrub par mi nus 
[\[104b\]]
[\[104b.1\]]so/_/de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad mngon par bsgrub par mi nus so/_/gal te yang de 'di snyam 
[\[104b.2\]]du de bzhin gshegs pas ni chos thams cad yongs su ma bzung ste/_rang gis mngon par rdzogs par sangs rgyas nas bshad do/_/bstan to/_/rab tu phye'o snyam na yang /_byang chub sems dpa' sems dpa' chen po de shes rab kyi pha rol tu phyin pa las nyams pa 
[\[104b.3\]]yin no/_/de ci'i phyir zhe na/_de bzhin gshegs pas ni chos gang yang mngon par rdzogs par sangs rgyas pa med de/_rab 'byor de yang 'di ltar de bzhin gshegs pa ni chos gang yang 'dogs pa med na/_chos la la zhig mngon par rdzogs par 'tshang rgya bar 
[\[104b.4\]]'gyur ba lta ga la yod de/_de ni gnas ma yin no/_/de nas tshe dang ldan pa rab 'byor gyis/_bcom ldan 'das la 'di skad ces gsol to/_/bcom ldan 'das ji ltar na byang chub sems dpa' sems dpa' chen po shes rab kyi pha rol tu phyin pa la 
[\[104b.5\]]spyod pa'i skyon 'di dag ma mchis par 'gyur ba lags/_bcom ldan 'das kyis bka' stsal pa/_rab 'byor nam byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_'di snyam du chos thams cad ni med pa ste 
[\[104b.6\]]yongs su ma bzung ba'o/_/de ltar chos thams cad med cing yongs su ma bzung ba ni mngon par rdzogs par 'tshang rgya bar mi nus so/_/zhes bya bar yang dag par shes te/_gal te de ltar spyod na shes rab kyi pha rol tu phyin pa la spyod pa yin no/_/gal te de 
[\[104b.7\]]ltar yongs su ma bzung ba'i chos thams cad la mngon par chags na/_byang chub sems dpa' sems dpa' chen po shes rab kyi pha rol tu phyin pa dang bral ba yin te/_de ci'i phyir zhe na/_shes rab kyi pha rol tu phyin pa ni mngon par chags pas 
[\[105a\]]
[\[105a.1\]]brjod pa ma yin no/_/gsol pa/_bcom ldan 'das ci lags/_shes rab kyi pha rol tu phyin pa shes rab kyi pha rol tu phyin pa dang ma bral ba lags sam bsam gtan gyi pha rol tu phyin pa dang /_brtson 'grus kyi pha rol tu phyin pa dang /_
[\[105a.2\]]bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa sbyin pa'i pha rol tu phyin pa dang ma bral ba lags sam/_nang stong pa nyid nang stong pa nyid dang ma bral ba lags sam/_dngos po med pa'i ngo bo nyid stong pa 
[\[105a.3\]]nyid kyi bar du dngos po med pa'i ngo bo nyid stong pa nyid dang ma bral ba lags sam/_dran pa nye bar gzhag pa rnams dran pa nye bar gzhag pa rnams dang ma bral ba lags sam/_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_
[\[105a.4\]]byang chub kyi yan lag dang /_'phags pa'i lam yan lag brgyad pa/_'phags pa'i lam yan lag brgyad pa dang ma bral ba lags sam/_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa 
[\[105a.5\]]dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_rnam par thar pa'i sgo stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams gzungs 
[\[105a.6\]]kyi sgo rnams dang ma bral ba lags sam/_de bzhin gshegs pa'i stobs dang /_mi 'jigs pa dang /_so so yang dag par rig pa dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad sangs rgyas kyi chos ma 'dres 
[\[105a.7\]]pa rnams dang ma bral ba lags sam/_rnam pa thams cad mkhyen pa nyid kyi bar du rnam pa thams cad mkhyen pa nyid dang ma bral ba lags sam/_de gal te shes rab kyi pha rol tu phyin pa yang shes rab kyi pha rol tu phyin pa dang ma bral/_bsam gtan gyi pha rol tu 
[\[105b\]]
[\[105b.1\]]phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa yang sbyin pa'i pha rol tu phyin pa dang ma bral/_rnam pa thams cad mkhyen pa nyid kyi bar yang /_
[\[105b.2\]]rnam pa thams cad mkhyen pa nyid dang ma bral ba zhig lags na ni/_'o na shes rab kyi pha rol tu phyin pa yang ji ltar mngon par bsgrub par bgyi/_bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin 
[\[105b.3\]]pa dang /_tshul khrims kyi pha rol tu phyin pa dang /_sbyin pa'i pha rol tu phyin pa yang /_ji ltar mngon par bsgrub par bgyi/_rnam pa thams cad mkhyen pa nyid kyi bar du yang ji ltar mngon par bsgrub par bgyi/_bcom ldan 'das kyis 
[\[105b.4\]]bka' stsal pa/_rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_gzugs she 'am/_'di ni gzugs so/_/'di'i gzugs so zhes bya bar mngon par chags pa med do/_/tshor ba dang /_
[\[105b.5\]]'du shes dang /_'du byed dang /_rnam par shes pa zhe 'am/_'di ni rnam par shes pa'o/_/'di'i rnam par shes pa'o zhes bya bar mngon par chags pa med do/_/skye mched dang /_khams dang /_rten cing 'brel par 'byung ba zhe 'am/_'di 
[\[105b.6\]]ni rten cing 'brel par 'byung ba'o/_/'di'i rten cing 'brel par 'byung ba'o zhes bya bar mngon par chags pa med do/_/rnam pa thams cad mkhyen pa nyid kyi bar zhe 'am/_'di ni rnam pa thams cad mkhyen pa nyid do/_/'di'i rnam pa thams 
[\[105b.7\]]cad mkhyen pa nyid do zhes bya bar mngon par chags pa med do/_/gzugs rtag pa 'am/_mi rtag par mngon par chags pa med do/_/tshor ba dang /_'du shes dang /_'du byed dang /_rnam par shes pa rtag pa 'am mi rtag par mngon par chags 
[\[106a\]]
[\[106a.1\]]pa med do/_/skye mched dang /_khams dang /_rten cing 'brel par 'byung ba rtag pa 'am mi rtag par mngon par chags pa med do/_/rnam pa thams cad mkhyen pa nyid kyi bar du rtag pa 'am mi rtag par mngon par chags pa 
[\[106a.2\]]med do/_/gzugs bde ba 'am/_sdug bsngal bar mngon par chags pa med do/_/tshor ba dang /_'du shes dang /_'du byed dang /_rnam par shes pa bde ba 'am sdug bsngal bar mngon par chags pa med do/_/skye mched dang /_khams dang /_rten 
[\[106a.3\]]cing 'brel par 'byung ba bde ba 'am sdug bsngal bar mngon par chags pa med do/_/rnam pa thams cad mkhyen pa nyid kyi bar du bde ba 'am/_sdug bsngal bar mngon par chags pa med do/_/gzugs bdag gam/_bdag med par mngon par chags 
[\[106a.4\]]pa med do/_/tshor ba dang /_'du shes dang /_'du byed dang /_rnam par shes pa bdag gam/_bdag med par mngon par chags pa med do/_/skye mched dang /_khams dang /_rten cing 'brel par 'byung ba bdag gam/_bdag med par mngon par chags 
[\[106a.5\]]pa med do/_/rnam pa thams cad mkhyen pa nyid kyi bar du bdag gam/_bdag med par mngon par chags pa med do/_/gzugs zhi ba 'am ma zhi bar mngon par chags pa med do/_/tshor ba dang /_'du shes dang /_'du byed dang /_rnam par shes pa zhi ba 
[\[106a.6\]]'am ma zhi bar mngon par chags pa med do/_/skye mched dang /_khams dang /_rten cing 'brel par 'byung ba zhi ba 'am ma zhi bar mngon par chags pa med do/_/rnam pa thams cad mkhyen pa nyid kyi bar du zhi ba 'am/_ma zhi bar mngon par chags 
[\[106a.7\]]pa med do/_/gzugs stong pa 'am/_mi stong par mngon par chags pa med do/_/tshor ba dang /_'du shes dang /_'du byed dang /_rnam par shes pa stong pa 'am mi stong par mngon par chags pa med do/_/skye mched dang /_khams dang /_rten cing 
[\[106b\]]
[\[106b.1\]]'brel par 'byung ba stong pa 'am mi stong par mngon par chags pa med do/_/rnam pa thams cad mkhyen pa nyid kyi bar du stong pa 'am mi stong par mngon par chags pa med do/_/gzugs mtshan ma yod pa 'am/_mtshan ma med par mngon par 
[\[106b.2\]]chags pa med do/_/tshor ba dang /_'du shes dang /_'du byed dang /_rnam par shes pa mtshan ma yod pa 'am mtshan ma med par mngon par chags pa med do/_/skye mched dang /_khams dang /_rten cing 'brel par 'byung ba mtshan ma yod 
[\[106b.3\]]pa 'am mtshan ma med par mngon par chags pa med do/_/rnam pa thams cad mkhyen pa nyid kyi bar du mtshan ma yod pa 'am mtshan ma med par mngon par chags pa med do/_/gzugs smon pa yod pa 'am smon pa med par mngon par chags 
[\[106b.4\]]pa med do/_/tshor ba dang /_'du shes dang /_'du byed dang /_rnam par shes pa smon pa yod pa 'am/_smon pa med par mngon par chags pa med do/_/skye mched dang /_khams dang /_rten cing 'brel par 'byung ba smon pa yod pa 'am smon 
[\[106b.5\]]pa med par mngon par chags pa med do/_/rnam pa thams cad mkhyen pa nyid kyi bar du smon pa yod pa 'am/_smon pa med par mngon par chags pa med do/_/gzugs dben pa 'am mi dben par mngon par chags pa med do/_/tshor ba dang /_
[\[106b.6\]]'du shes dang /_'du byed dang /_rnam par shes pa dben pa 'am mi dben par mngon par chags pa med do/_/skye mched dang /_khams dang /_rten cing 'brel par 'byung ba dben pa 'am mi dben par mngon par chags pa med do/_/rnam pa thams 
[\[106b.7\]]cad mkhyen pa nyid kyi bar du dben pa 'am mi dben par mngon par chags pa med do/_/de ci'i phyir zhe na/_rang bzhin med pa'i chos ni rtag ces bya ba 'am/_mi rtag ces bya ba 'am/_bde zhes bya ba 'am/_sdug bsngal zhes bya ba 'am/_bdag 
[\[107a\]]
[\[107a.1\]]yod ces bya ba 'am bdag med ces bya ba 'am/_zhi zhes bya ba 'am ma zhi zhes bya ba 'am/_stong zhes bya ba 'am mi stong zhes bya ba 'am/_mtshan ma yod ces bya ba 'am/_mtshan ma med ces bya ba 'am/_smon pa yod ces bya 
[\[107a.2\]]ba 'am/_smon pa med ces bya ba 'am/_dben zhes bya ba 'am mi dben zhes bya bar mngon par rdzogs par 'tshang rgya bar mi nus so/_/ngo bo nyid ni ngo bo nyid kyis mngon par bsgrub par mi nus te/_rab 'byor byang chub sems dpa' sems dpa' chen po shes 
[\[107a.3\]]rab kyi pha rol tu phyin pa la spyod pa dang /_bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa la spyod pa de ni rnam pa 
[\[107a.4\]]thams cad mkhyen pa nyid la gnas par 'gyur ro/_/rab 'byor 'di lta ste dper na/_'khor los sgyur ba'i rgyal po'i dpung gi tshogs yan lag bzhi dang ldan pa ni/_'khor los sgyur ba'i rgyal po gang dang gang du 'gro ba de dang der 'gro'o/_/rab 'byor 
[\[107a.5\]]de bzhin du pha rol tu phyin pa lnga po 'di dag kyang shes rab kyi pha rol tu phyin pa'i rjes su 'brang ste/_rnam pa thams cad mkhyen pa nyid gang na ba der gnas par 'gyur ro/_/rab 'byor 'di lta ste dper na/_kha lo sgyur ba ni rta zung bzhi pa'i shing rta la 
[\[107a.6\]]zhon zhing lam mnyam pa nas 'gro'o/_/de bzhin du pha rol tu phyin pa lnga'i kha lo sgyur ba shes rab kyi pha rol tu phyin pa yang /_rnam pa thams cad mkhyen pa nyid gang na ba der lam mnyam pa nas 'gro'o/_/gsol pa/_bcom ldan 'das byang chub 
[\[107a.7\]]sems dpa' sems dpa' chen po rnams kyi lam ni gang lags/_lam ma lags pa ni gang lags/_bcom ldan 'das kyis bka' stsal pa/_rnam pa thams cad mkhyen pa nyid thob par bya ba la nyan thos kyi lam ni/_byang chub sems dpa' sems 
[\[107b\]]
[\[107b.1\]]dpa' chen po rnams kyi lam ma yin no/_/rang sangs rgyas kyi lam ni/_byang chub sems dpa' sems dpa' chen po rnams kyi lam ma yin no/_/rnam pa thams cad mkhyen pa nyid thob par bya ba la shes rab kyi pha rol tu phyin pa sngon du 'gro ba'i pha rol tu phyin pa 
[\[107b.2\]]drug ni/_byang chub sems dpa' sems dpa' chen po rnams kyi lam ste/_'di ni byang chub sems dpa' sems dpa' chen po rnams kyi lam dang lam ma yin pa'o/_/gsol pa/_bcom ldan 'das de ltar shes rab kyi pha rol tu phyin pa 'di lam dang 
[\[107b.3\]]lam ma lags pa ston pa ni/_byang chub sems dpa' sems dpa' chen po rnams la don chen po'i slad du nye bar gnas so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_shes rab kyi pha rol tu phyin pa ni lam dang 
[\[107b.4\]]lam ma yin pa ston pas/_byang chub sems dpa' sems dpa' chen po rnams la don chen po'i phyir nye bar gnas so/_/shes rab kyi pha rol tu phyin pa ni byang chub sems dpa' sems dpa' chen po rnams la don tshad med pa'i phyir nye bar gnas so/_/shes rab 
[\[107b.5\]]kyi pha rol tu phyin pa ni byang chub sems dpa' sems dpa' chen po rnams la don grangs med pa'i phyir nye bar gnas te/_shes rab kyi pha rol tu phyin pa ni don de yang brjod mod kyi/_gzugs yongs su mi 'dzin to/_/tshor ba dang /_'du shes dang /_'du byed dang /_
[\[107b.6\]]rnam par shes pa yongs su mi 'dzin to/_/nyan thos dang /_rang sangs rgyas kyi sar 'gyur ba'i bar du yongs su gzung ba'i phyir nye bar gnas pa ma yin no/_/shes rab kyi pha rol tu phyin pa 'di ni byang chub sems dpa' sems dpa' chen po bla na med pa yang dag 
[\[107b.7\]]par rdzogs pa'i byang chub yongs su 'thob par byed pa ma yin no/_/nyan thos kyi sa dang /_rang sangs rgyas kyi sa 'dor ba ma yin no/_/rnam pa thams cad mkhyen pa nyid dang sprod pa ma yin no/_/de ltar chos kyi gnas nyid tshad mar byas nas/_shes rab 
[\[108a\]]
[\[108a.1\]]kyi pha rol tu phyin pa 'di ni chos gang yang skyed pa ma yin/_'gog pa ma yin no/_/gsol pa/_bcom ldan 'das de ltar shes rab kyi pha rol tu phyin pa 'di chos gang yang bskyed pa ma lags/_'gog pa ma lags na/_
[\[108a.2\]]bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pas/_ji ltar sbyin pa yongs su gtang bar bgyi/_ji ltar tshul khrims bsrung bar bgyi/_ji ltar bzod pa bsgom par bgyi/_ji ltar brtson 'grus 
[\[108a.3\]]brtsam par bgyi/_ji ltar bsam gtan la snyoms par 'jug par bgyi/_ji ltar shes rab la bsgom par bgyi/_bcom ldan 'das kyis bka' stsal pa/_rab 'byor rnam pa thams cad mkhyen pa nyid du dmigs te/_sbyin pa sbyin par bya'o/_/
[\[108a.4\]]rnam pa thams cad mkhyen pa nyid du dmigs te/_tshul khrims bsrung bar bya'o/_/rnam pa thams cad mkhyen pa nyid du dmigs te/_bzod pa bsgom par bya'o/_/rnam pa thams cad mkhyen pa nyid du dmigs te/_brtson 'grus brtsam par bya'o/_/rnam 
[\[108a.5\]]pa thams cad mkhyen pa nyid du dmigs te/_bsam gtan la snyoms par 'jug par bya'o/_/rnam pa thams cad mkhyen pa nyid du dmigs te/_shes rab bsgom par bya'o/_/des dge ba'i rtsa ba de dag kyang sems can thams cad dang thun mong du byas 
[\[108a.6\]]te/_bla na med pa yang dag par rdzogs pa'i byang chub tu yongs su bsngo bar bya'o/_/de ltar byang chub sems dpa' sems dpa' chen po'i/_dge ba'i rtsa ba de dag bla na med pa yang dag par rdzogs pa'i byang chub tu yongs su bsngos na/_pha rol tu phyin 
[\[108a.7\]]pa drug bsgom pa yongs su rdzogs par 'gyur ro/_/byang chub sems dpa' sems dpa' chen po byams pa bsgom pa gang yin pa de ni/_rnam pa thams cad mkhyen pa nyid do/_/byang chub sems dpa' sems dpa' chen po gang pha rol tu phyin pa drug 
[\[108b\]]
[\[108b.1\]]dang ma bral ba de ni rnam pa thams cad mkhyen pa nyid dang ma bral ba ste/_de bas na byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod pas pha rol du phyin pa drug la spyad par bya'o/_/
[\[108b.2\]]pha rol tu phyin pa drug la spyod pa'i byang chub sems dpa' sems dpa' chen po ni dge ba'i rtsa ba thams cad yongs su rdzogs nas/_rnam pa thams cad mkhyen pa nyid thob par 'gyur ro/_/rab 'byor de lta bas na byang chub sems dpa' sems dpa' chen 
[\[108b.3\]]pos pha rol tu phyin pa drug la brtson par bya'o/_/gsol pa/_bcom ldan 'das byang chub sems dpa' sems dpa' chen pos ji ltar pha rol tu phyin pa drug la brtson par bgyi/_bcom ldan 'das kyis bka' stsal pa/_rab 'byor 'di la 
[\[108b.4\]]byang chub sems dpa' sems dpa' chen pos gzugs dang ldan pa yang ma yin/_mi ldan pa yang ma yin/_tshor ba dang /_'du shes dang /_'du byed dang /_rnam par shes pa ldan pa yang ma yin mi ldan pa yang ma yin/_skye mched dang /_
[\[108b.5\]]khams dang /_rten cing 'brel par 'byung ba ldan pa yang ma yin mi ldan pa yang ma yin/_pha rol du phyin pa thams cad dang /_stong pa nyid thams cad dang /_byang chub kyi phyogs kyi chos sum cu rtsa bdun ldan pa yang ma yin mi ldan pa yang ma 
[\[108b.6\]]yin/_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma 
[\[108b.7\]]med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa rnams ldan pa 
[\[109a\]]
[\[109a.1\]]yang ma yin mi ldan pa yang ma yin/_rnam pa thams cad mkhyen pa nyid kyi bar du ldan pa yang ma yin mi ldan pa yang ma yin no zhes bya bar rab tu brtag par bya ste/_rab 'byor de ltar byang chub sems dpa' sems dpa' chen pos 
[\[109a.2\]]pha rol tu phyin pa drug la brtson par bya'o/_/rab 'byor gzhan yang byang chub sems dpa' sems dpa' chen pos/_gzugs la gnas par bya'o zhes brtson par mi bya'o/_/tshor ba dang /_'du shes dang /_'du byed dang /_rnam par shes pa la gnas par 
[\[109a.3\]]bya'o/_/zhes brtson par mi bya'o/_/skye mched dang /_khams dang /_rten cing 'brel par 'byung ba la gnas par bya'o zhes brtson par mi bya'o/_/pha rol tu phyin pa thams cad dang /_stong pa nyid thams cad dang /_/byang chub kyi phyogs kyi chos sum 
[\[109a.4\]]cu rtsa bdun la gnas par bya'o zhes brtson par mi bya'o/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug 
[\[109a.5\]]pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams la gnas par bya'o zhes brtson par mi bya'o/_/stobs bcu dang /_mi 'jigs pa bzhi dang /_so so 
[\[109a.6\]]yang dag par rig pa bzhi dang /_sangs rgyas kyi chos ma 'dres pa rnams la gnas par bya'o/_/zhes brtson par mi bya'o/_/rnam pa thams cad mkhyen pa nyid kyi bar la gnas par bya'o zhes brtson par mi bya'o/_/de ci'i phyir zhe na/_gzugs 
[\[109a.7\]]ni gang la yang mi gnas so/_/tshor ba dang /_'du shes dang /_'du byed dang /_rnam par shes pa ni gang la yang mi gnas so/_/skye mched dang /_khams dang /_rten cing 'brel par 'byung ba ni gang la yang mi gnas so/_/pha rol tu phyin pa 
[\[109b\]]
[\[109b.1\]]thams cad dang /_stong pa nyid thams cad dang /_byang chub kyi phyogs kyi chos sum cu rtsa bdun ni gang la yang mi gnas so/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_
[\[109b.2\]]mthar gyis gnas pa'i snyoms par 'jug pa dang /_rnam par thar pa'i sgo stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams ni gang la yang mi gnas so/_/stobs 
[\[109b.3\]]bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa rnams ni gang la yang mi gnas so/_/rnam pa thams cad mkhyen pa nyid kyi bar ni gang la yang mi gnas pa ste/_de ltar mi gnas pa'i tshul 
[\[109b.4\]]gyis byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya bar bya'o/_/rab 'byor 'di lta ste dper na/_skyes bu zhig shing tog a mra 'am/_pa na sa za bar 'dod na/_des shing 
[\[109b.5\]]tog a mra 'am/_pa na sa bskyed par bya'o/_/bskyed nas kyang dus dus su chus bcu'o/_/gnod pa gsal lo/_/de rgyu rkyen tshogs pa'i dbang gis mthar gyis 'phel na/_shing tog a mra 'am/_pa na sa yod par 'gyur te/_de 
[\[109b.6\]]shing tog a mra 'am/_shing tog pa na sa za bar 'gyur ro/_/rab 'byor de bzhin du byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod pas kyang pha rol tu phyin 
[\[109b.7\]]pa drug la bslabs te/_sems can rnams sbyin pas rjes su gzung bar bya'o/_/tshul khrims dang /_bzod pa dang /_brtson 'grus dang /_bsam gtan dang /_shes rab kyis rjes su gzung bar bya'o/_/sems can rnams 'khor ba las yongs su 
[\[110a\]]
[\[110a.1\]]dgrol bar bya'o/_/rab 'byor de lta bas na byang chub sems dpa' sems dpa' chen po gzhan gyi dring mi 'jog par 'dod pa dang /_sangs rgyas kyi zhing yongs su sbyang bar 'dod pa dang /_snying po byang chub tu 'dug par 'dod pa dang /_
[\[110a.2\]]chos kyi 'khor lo bskor bar 'dod pas/_pha rol tu phyin pa drug la bslab par bya'o/_/gsol pa/_bcom ldan 'das shes rab kyi pha rol tu phyin pas shes rab kyi pha rol tu phyin pa la bslab par bya'o zhes gsung ngam/_bcom ldan 'das kyis bka' 
[\[110a.3\]]stsal pa/_rab 'byor shes rab kyi pha rol tu phyin pas shes rab kyi pha rol tu phyin pa la bslab par bya'o zhes smra'o/_/chos thams cad la dbang du 'gyur ba thob par 'dod pas/_shes rab kyi pha rol tu phyin pa la bslab par bya'o zhes smra'o/_/de ci'i phyir zhe 
[\[110a.4\]]na/_gang gis chos thams cad la dbang du 'gyur ba'i sa thob par 'gyur ba de ni shes rab kyi pha rol tu phyin pa'o/_/shes rab kyi pha rol tu phyin pa 'di ni chos thams cad kyi sgo ste/_'di lta ste dper na/_rgya mtsho chen po ni chu klung thams cad kyi sgo'o/_/de bzhin du shes 
[\[110a.5\]]rab kyi pha rol tu phyin pa yang chos thams cad kyi sgo ste/_gang zag nyan thos kyi theg pa pa 'am/_rang sangs rgyas kyi theg pa pa 'am/_byang chub sems dpa'i theg pa pa rnams kyis shes rab kyi pha rol tu phyin pa 'di nyid la bslab par bya'o/_/rab 'byor de bas na byang 
[\[110a.6\]]chub sems dpa' sems dpa' chen pos sbyin pa'i pha rol tu phyin pa la bslab par bya'o/_/tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol 
[\[110a.7\]]tu phyin pa la bslab par bya'o/_/nang stong pa nyid la bslab par bya'o/_/phyi stong pa nyid la bslab par bya'o/_/phyi nang stong pa nyid la bslab par bya'o/_/dngos po med pa'i ngo bo nyid stong pa nyid kyi bar la bslab par bya'o/_/dran pa nye bar gzhag pa bzhi la bslab par 
[\[110b\]]
[\[110b.1\]]bya'o/_/de bzhin du yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa la bslab par bya'o/_/'phags pa'i bden pa dang /_bsam gtan dang /_tshad med pa dang /_gzugs med pa'i 
[\[110b.2\]]snyoms par 'jug pa dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_rnam par thar pa'i sgo stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams la bslab 
[\[110b.3\]]par bya'o/_/de bzhin gshegs pa'i stobs dang /_mi 'jigs pa dang /_so so yang dag par rig pa dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad la bslab par bya'o/_/rnam pa thams cad mkhyen pa nyid kyi bar la bslab par bya'o/_/
[\[110b.4\]]rab 'byor 'di lta ste dper na/_'phong gi slob dpon lag tshod dang 'byor pa'i gzhu thogs pa ni dgra dang phyir rgol ba rnams kyis thub par dka'o/_/rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa yang bdud dam bdud kyi ris kyi 
[\[110b.5\]]lha rnams kyis thub par dka'o/_/rab 'byor de lta bas na byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod pas/_shes rab kyi pha rol tu phyin pa la bslab par bya'o/_/de ltar shes rab 
[\[110b.6\]]kyi pha rol tu phyin pa la spyod pa de la 'das pa dang /_ma 'ongs pa dang /_da ltar byung ba'i sangs rgyas bcom ldan 'das rnams dgongs pa mdzad do/_/gsol pa/_sangs rgyas bcom ldan 'das rnams ji ltar byang chub sems dpa' sems dpa' chen po sbyin pa'i pha rol tu 
[\[110b.7\]]phyin pa la spyod pa la dgongs pa mdzad/_ji ltar tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la spyod pa la dgongs pa mdzad/_
[\[111a\]]
[\[111a.1\]]ji ltar nang stong pa nyid la spyod pa la dgongs pa mdzad/_ji ltar dngos po med pa'i ngo bo nyid stong pa nyid kyi bar la spyod pa la dgongs pa mdzad/_ji ltar dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_
[\[111a.2\]]stobs dang /_byang chub kyi yan lag dang /_'phags pa'i lam yan lag brgyad pa la spyod pa la dgongs pa mdzad/_ji ltar 'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_
[\[111a.3\]]mthar gyis gnas pa'i snyoms par 'jug pa dang /_rnam par thar pa'i sgo stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams la spyod pa la dgongs pa mdzad/_ji ltar de bzhin gshegs 
[\[111a.4\]]pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa [{]bcwo [,]bco [}]brgyad la spyod pa la dgongs pa mdzad/_ji ltar rnam pa thams cad mkhyen pa nyid kyi bar la spyod pa la dgongs pa mdzad/_bcom ldan 'das kyis bka' 
[\[111a.5\]]stsal pa/_rab 'byor 'di la sangs rgyas bcom ldan 'das rnams ni byang chub sems dpa' sems dpa' chen po sbyin pa'i pha rol tu phyin pa la spyod pa la dgongs pa mdzad de/_ci nas kyang sbyin pa mi dmigs pa de ltar dgongs pa mdzad do/_/tshul khrims kyi pha 
[\[111a.6\]]rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa spyod pa la dgongs pa mdzad de/_ci nas kyang shes rab mi dmigs pa de ltar dgongs pa mdzad do/_/
[\[111a.7\]]nang stong pa nyid spyod pa la dgongs pa mdzad de/_/ci nas kyang nang stong pa nyid mi dmigs pa de ltar dgongs pa mdzad do/_/dngos po med pa'i ngo bo nyid stong pa nyid kyi bar du spyod pa la dgongs pa mdzad de/_ci nas kyang dngos po med pa'i ngo bo nyid stong pa nyid mi dmigs pa de ltar 
[\[111b\]]
[\[111b.1\]]dgongs pa mdzad do/_/dran pa nye bar gzhag pa rnams spyod pa la dgongs pa mdzad de/_ci nas kyang dran pa nye bar gzhag pa rnams mi dmigs pa de ltar dgongs pa mdzad do/_/yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i 
[\[111b.2\]]lam yan lag brgyad pa spyod pa la dgongs pa mdzad de/_ci nas kyang 'phags pa'i lam yan lag brgyad pa mi dmigs pa de ltar dgongs pa mdzad do/_/'phags pa'i bden pa dang bsam gtan dang /_tshad med pa dang /_gzugs med pa'i snyoms par 'jug pa dang /_rnam par 
[\[111b.3\]]thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams spyod pa la dgongs pa mdzad de/_ci nas kyang gzungs kyi sgo rnams mi dmigs pa de ltar dgongs pa 
[\[111b.4\]]mdzad do/_/de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa [{]bcwo [,]bco [}]brgyad spyod pa la dgongs pa mdzad de/_ci nas kyang sangs rgyas kyi chos ma 'dres pa [{]bcwo [,]bco [}]brgyad mi dmigs pa de ltar dgongs pa mdzad do/_/rnam 
[\[111b.5\]]pa thams cad mkhyen pa nyid kyi bar du spyod pa la dgongs pa mdzad de/_ci nas kyang rnam pa thams cad mkhyen pa nyid mi dmigs pa de ltar dgongs pa mdzad de/_de ltar mi dmigs pa'i byang chub sems dpa' sems dpa' chen po la dgongs pa mdzad do/_/rab 'byor gzhan yang sangs 
[\[111b.6\]]rgyas bcom ldan 'das rnams ni byang chub sems dpa' sems dpa' chen po la gzugs su dgongs pa mi mdzad do/_/tshor ba dang /_'du shes dang /_'du byed dang /_rnam par shes par dgongs pa mi mdzad do/_/skye mched dang /_khams dang /_rten cing 'brel par 'byung bar 
[\[111b.7\]]dgongs pa mi mdzad do/_/sbyin pa'i pha rol tu phyin par dgongs pa mi mdzad do/_/tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin par 
[\[112a\]]
[\[112a.1\]]dgongs pa mi mdzad do/_/nang stong pa nyid du dgongs pa mi mdzad do/_/dngos po med pa'i ngo bo nyid stong pa nyid kyi bar du dgongs pa mi mdzad do/_/dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_
[\[112a.2\]]byang chub kyi yan lag dang /_'phags pa'i lam yan lag brgyad par dgongs pa mi mdzad do/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms 
[\[112a.3\]]par 'jug pa dang /_rnam par thar pa'i sgo stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgor dgongs pa mi mdzad do/_/stobs bcu dang /_mi 'jigs pa bzhi dang /_so so yang dag par rig 
[\[112a.4\]]pa bzhi dang /_sangs rgyas kyi chos ma 'dres pa rnams su dgongs pa mi mdzad do/_/rnam pa thams cad mkhyen pa nyid kyi bar du dgongs pa mi mdzad do/_/gsol pa/_bcom ldan 'das byang chub sems dpa' sems dpa' chen pos gnas mang por yang bslab 
[\[112a.5\]]par bgyi la/_gang la yang bslab par mi bgyi'o/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_byang chub sems dpa' sems dpa' chen pos gnas mang por yang bslab par bya ste/_gang la yang bslab par mi bya'o/_/
[\[112a.6\]]de ci'i phyir zhe na/_de ni 'di ltar gang la byang chub sems dpa' sems dpa' chen pos bslab par bya ba'i chos de dag mi dmigs so/_/gsol pa/_bcom ldan 'das de ltar de bzhin gshegs pas chos 'di dag mdo dang rgyas par bstan na/_de la byang chub 
[\[112a.7\]]sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya bar 'tshal bas/_pha rol tu phyin pa drug po 'di dag mdo dang rgyas par kun chub par bgyi'o/_/kun chub par bgyis nas tshig gis 
[\[112b\]]
[\[112b.1\]]shin tu goms par bgyi'o/_/tshig gis shin tu goms par bgyis nas yid kyis rtogs par bgyi'o/_/de yang ci nas kyang sems dang sems las byung ba'i chos mi rgyu ba de ltar rtogs par bgyi'o/_/bcom ldan 'das kyis bka' stsal pa/_rab 'byor de de bzhin no/_/
[\[112b.2\]]de de bzhin te/_pha rol tu phyin pa drug po mdo dang rgyas par bstan pa 'di dag la slob pa'i byang chub sems dpa' sems dpa' chen po ni chos thams cad kyi mdo dang rgyas pa shes par 'gyur ro/_/gsol pa/_bcom ldan 'das ji ltar na byang chub sems dpa' sems dpa' chen po chos thams 
[\[112b.3\]]cad kyi mdo dang rgyas pa 'tshal bar 'gyur ba lags/_bcom ldan 'das kyis bka' stsal pa/_gzugs kyi de bzhin nyid shes na/_chos thams cad kyi mdo dang rgyas pa shes par 'gyur ro/_/tshor ba dang /_'du shes dang /_'du byed dang /_rnam par shes pa'i de bzhin nyid shes na/_chos 
[\[112b.4\]]thams cad kyi mdo dang rgyas pa shes par 'gyur ro/_/skye mched dang /_khams dang /_rten cing 'brel par 'byung ba'i de bzhin nyid shes na/_chos thams cad kyi mdo dang rgyas pa shes par 'gyur ro/_/pha rol tu phyin pa thams cad dang /_stong pa nyid thams cad dang /_byang chub kyi phyogs 
[\[112b.5\]]kyi chos sum cu rtsa bdun gyi de bzhin nyid shes na/_chos thams cad kyi mdo dang rgyas pa shes par 'gyur ro/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa 
[\[112b.6\]]dang /_stong pa nyid dang /_mtshan ma med pa dang /_smon pa med pa dang mngon par shes pa dang /_ting nge 'dzin dang /_gzungs kyi sgo rnams kyi de bzhin nyid shes na/_chos thams cad kyi mdo dang rgyas pa shes par 'gyur ro/_/stobs bcu dang /_mi 'jigs pa bzhi dang /_so so yang dag par 
[\[112b.7\]]rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad kyi de bzhin nyid shes na/_chos thams cad kyi mdo dang rgyas pa shes par 'gyur ro/_/rnam pa thams cad mkhyen pa nyid kyi bar gyi de bzhin nyid shes na/_chos thams cad kyi mdo dang rgyas pa shes par 'gyur ro/_/gsol pa/_
[\[113a\]]
[\[113a.1\]]bcom ldan 'das gzugs kyi de bzhin nyid ji lta bu lags/_bcom ldan 'das kyis bka' stsal pa/_de bzhin nyid gang la skye ba mi dmigs/_'jig pa mi dmigs/_gnas pa las gzhan du 'gyur ba mi dmigs pa 'di ni gzugs kyi de bzhin nyid 
[\[113a.2\]]de/_de la byang chub sems dpa' sems dpa' chen pos bslab par bya'o/_/gsol pa/_bcom ldan 'das tshor ba dang /_'du shes dang /_'du byed dang /_rnam par shes pa'i de bzhin nyid ji lta bu lags/_rnam pa thams cad mkhyen pa nyid kyi bar gyi de bzhin nyid ji lta bu 
[\[113a.3\]]lags/_bcom ldan 'das kyis bka' stsal pa/_de bzhin nyid gang la skye ba mi dmigs/_'jig pa mi dmigs/_gnas pa las gzhan du 'gyur ba mi dmigs pa 'di ni tshor ba dang /_'du shes dang /_'du byed dang /_rnam par shes pa'i de bzhin nyid de/_de la byang chub 
[\[113a.4\]]sems dpa' sems dpa' chen pos bslab par bya'o/_/de bzhin nyid gang la skye ba mi dmigs/_'jig pa mi dmigs/_gnas pa las gzhan du 'gyur ba mi dmigs pa 'di ni rnam pa thams cad mkhyen pa nyid kyi bar gyi de bzhin nyid de/_de la byang chub sems 
[\[113a.5\]]dpa' sems dpa' chen pos bslab par bya'o/_/yang dag pa'i mtha' shes na/_chos thams cad kyi mdo dang rgyas pa shes par 'gyur ro/_/gsol pa/_bcom ldan 'das yang dag pa'i mtha' gang lags/_bcom ldan 'das kyis bka' stsal pa/_mtha' 
[\[113a.6\]]med pa ni yang dag pa'i mtha' ste/_mtha' 'di la slob pa'i byang chub sems dpa' sems dpa' chen po ni/_chos thams cad kyi mdo dang rgyas pa shes par 'gyur ro/_/chos kyi dbyings shes na/_byang chub sems dpa' sems dpa' chen po chos thams 
[\[113a.7\]]cad kyi mdo dang rgyas pa shes par 'gyur ro/_/gsol pa bcom ldan 'das chos kyi dbyings gang lags/_bcom ldan 'das kyis bka' stsal pa/_dbyings med pa ni chos kyi dbyings te/_chos kyi dbyings de la chad pa dang /_yongs su chad pa mi dmigs so/_/chos 
[\[113b\]]
[\[113b.1\]]kyi dbyings de ltar shes pa'i byang chub sems dpa' sems dpa' chen po ni chos thams cad kyi mdo dang rgyas pa shes par 'gyur ro/_/gsol pa/_bcom ldan 'das ji ltar chos thams cad kyi mdo dang rgyas pa 'tshal bar bgyi/_bcom ldan 'das kyis bka' stsal pa/_ci nas kyang 
[\[113b.2\]]chos thams cad ldan pa yang ma yin mi ldan pa yang ma yin par shes par bya'o/_/gsol pa/_bcom ldan 'das ldan pa yang ma lags/_mi ldan pa yang ma lags pa'i chos de dag kyang gang lags/_bcom ldan 'das kyis bka' stsal pa/_gzugs ldan pa yang ma 
[\[113b.3\]]yin mi ldan pa yang ma yin no/_/tshor ba dang /_'du shes dang /_'du byed dang /_rnam par shes pa ldan pa yang ma yin mi ldan pa yang ma yin no/_/skye mched dang /_khams dang rten cing 'brel bar 'byung ba ldan pa yang ma yin mi ldan pa yang ma yin no/_/pha rol tu phyin pa 
[\[113b.4\]]thams cad dang /_stong pa nyid thams cad dang /_byang chub kyi phyogs kyi chos sum cu rtsa bdun ldan pa yang ma yin mi ldan pa yang ma yin no/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_
[\[113b.5\]]rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams ldan pa yang ma yin mi ldan pa yang ma yin no/_/de bzhin 
[\[113b.6\]]gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa [{]bcwo [,]bco [}]brgyad ldan pa yang ma yin mi ldan pa yang ma yin no/_/rnam pa thams cad mkhyen pa nyid kyi bar du ldan pa yang ma yin mi ldan pa yang ma yin no/_/'dus byas 
[\[113b.7\]]kyi khams ldan pa yang ma yin mi ldan pa yang ma yin no/_/'dus ma byas kyi khams ldan pa yang ma yin mi ldan pa yang ma yin no/_/de ci'i phyir zhe na/_gang ldan pa 'am mi ldan par 'gyur ba de lta bu'i ngo bo nyid med de/_gang ngo bo nyid med pa de ni dngos po med pa'o/_/dngos 
[\[114a\]]
[\[114a.1\]]po med pa ni dngos po med pa dang ldan pa yang ma yin mi ldan pa yang ma yin te/_de ltar chos thams cad shes par bya'o/_/rab 'byor 'di ni byang chub sems dpa' sems dpa' chen po rnams kyi mdor bsdus pa ste/_mdor bsdus pa'i pha rol tu 
[\[114a.2\]]phyin pa 'di la las dang po pa'i byang chub sems dpa' sems dpa' chen pos bslab par bya'o/_/byang chub sems dpa'i sa bcu la gnas te mdor bsdus pa la bslab par bya'o/_/mdor bsdus pa 'di la slob pa'i byang chub sems dpa' sems dpa' chen po ni chos 
[\[114a.3\]]thams cad kyi mdo dang rgyas pa shes par 'gyur ro/_/gsol pa/_bcom ldan 'das 'di ni byang chub sems dpa' sems dpa' chen po dbang po rnon pos rtogs pa'o/_/bcom ldan 'das kyis bka' stsal pa/_rab 'byor 'di ni byang chub sems dpa' sems 
[\[114a.4\]]dpa' chen po dbang po zhan pas kyang rtogs par 'gyur ba'o/_/'di ni byang chub sems dpa' sems dpa' chen po dbang po 'brid pos kyang rtogs par 'gyur ba'o/_/'di ni byang chub sems dpa' sems dpa' chen po dbang po mnyam par gzhag pas kyang rtogs par 'gyur 
[\[114a.5\]]ba ste/_'di ni slob par 'dod pa'i byang chub sems dpa' sems dpa' chen pos gang gis kyang rtogs par mi 'gyur ba med do/_/'di ni le lo can gyis rtogs par 'gyur ba ma yin/_brtson 'grus zhan pas rtogs par 'gyur ba ma yin/_dran pa nyams pas rtogs 
[\[114a.6\]]par 'gyur ba ma yin/_sems 'khrugs pas rtogs par 'gyur ba ma yin gyi/_'di ni brtson 'grus brtsams pa/_le lo med pa/_dran pa nye bar gnas pas rtogs par 'gyur ba'o/_/phyir mi ldog pa'i sa la slob par 'dod cing /_rnam pa thams cad mkhyen pa nyid thob par 
[\[114a.7\]]'dod pas rtogs par 'gyur ba ste/_gal te ji skad du bstan pa'i shes rab kyi pha rol tu phyin pa la slob cing /_sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan 
[\[114b\]]
[\[114b.1\]]gyi pha rol tu phyin pa dang /_shes rab kyi pha rol tu phyin pa la bslabs nas/_rnam pa thams cad mkhyen pa nyid thob par byed na/_byang chub sems dpa' sems dpa' chen po de shes rab kyi pha rol tu phyin pa la spyod pa'i tshe/_bdud kyi las ci byung yang rung ste/_de dag thams cad 'byung ba nyid 
[\[114b.2\]]kyi tshe/_rab tu spang bar 'gyur ro/_/de bas na thabs mkhas pa yongs su gzung bar 'dod pa'i byang chub sems dpa' sems dpa' chen pos shes rab kyi pha rol tu phyin pa la bslab par bya'o/_/gang gi tshe byang chub sems dpa' sems dpa' chen po shes rab kyi pha rol tu phyin 
[\[114b.3\]]pa la spyod pa dang /_shes rab kyi pha rol tu phyin pa la bsgom pa dang /_shes rab kyi pha rol tu phyin pa la brtson par byed pa de'i tshe/_'jig rten gyi khams grangs med pa dag na sangs rgyas bcom ldan 'das gang ji snyed gcig bzhugs shing 'tsho skyong ba dang /_chos ston pa de dag kyang byang 
[\[114b.4\]]chub sems dpa' sems dpa' chen po shes rab kyi pha rol tu phyin pa la spyod pa de dag la dgongs pa mdzad do/_/de ci'i phyir zhe na/_'di lta ste/_pha rol tu phyin pa drug po 'di dag las byung ba ni/_'das pa dang /_ma byon pa dang /_da ltar byung ba'i 
[\[114b.5\]]sangs rgyas bcom ldan 'das rnams te/_de bas na byang chub sems dpa' sems dpa' chen po/_shes rab kyi pha rol tu phyin pa la spyod pas 'di ltar yongs su brtag par bya ste/_chos gang 'das pa dang /_ma byon pa dang /_da ltar byung ba'i sangs rgyas 
[\[114b.6\]]bcom ldan 'das rnams kyis/_brnyes par 'gyur ba dang /_brnyes pa dang /_brnyes par 'gyur ba'i chos de dag bdag gis kyang thob par bya'o snyam du brtag par bya ste/_rab 'byor byang chub sems dpa' sems dpa' chen po/_shes rab kyi pha rol 
[\[114b.7\]]tu phyin pa la spyod pas de ltar brtson par bya'o/_/de ltar brtson pa'i byang chub sems dpa' sems dpa' chen po ni myur du bla na med pa yang dag par rdzogs pa'i byang chub tu mngon par rdzogs par 'tshang rgya'o/_/rab 'byor de bas na byang chub sems dpa' 
[\[115a\]]
[\[115a.1\]]sems dpa' chen pos rnam pa thams cad mkhyen pa nyid yid la bya ba dang ma bral bar bya ste/_gal te byang chub sems dpa' sems dpa' chen po/_rnam pa thams cad mkhyen pa nyid kyi don du de ltar spyod na chung ngu na se gol 
[\[115a.2\]]gtogs pa tsam du shes rab kyi pha rol tu phyin pa bsgom yang /_byang chub sems dpa' sems dpa' chen po de'i bsod nams ni ches mang du 'phel gyi/_stong gsum gyi stong chen po'i 'jig rten gyi khams na sems can gang ji snyed cig 'khod pa de 
[\[115a.3\]]dag sbyin pas yongs su tshim par byas pa dang /_tshul khrims la rab tu bkod pa dang /_ting nge 'dzin la rab tu bkod pa dang /_shes rab la rab tu bkod pa dang /_rnam par grol ba la rab tu bkod pa dang /_rnam par grol ba'i ye shes mthong 
[\[115a.4\]]ba la rab tu bkod pa dang /_rgyun tu zhugs pa'i 'bras bu la rab tu bkod pa dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid la rab tu bkod pa dang /_rang byang chub la rab tu bkod pas ni ma 
[\[115a.5\]]yin te/_gang shes rab kyi pha rol tu phyin pa/_zab mo 'di se gol gtogs pa tsam du bsgom pa de'i bsod nams ni ches mang du 'phel lo/_/de ci'i phyir zhe na/_sbyin pa dang /_tshul khrims dang /_ting nge 'dzin dang /_shes rab dang /_rnam 
[\[115a.6\]]par grol ba dang /_rnam par grol ba'i ye shes mthong ba dang /_rgyun tu zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub ni 'di las byung ste/_phyogs 
[\[115a.7\]]bcu'i 'jig rten gyi khams dag na/_sangs rgyas bcom ldan 'das gang ji snyed cig bzhugs shing 'tsho skyong ba dang /_chos ston pa de dag thams cad kyang shes rab kyi pha rol tu phyin pa 'di las byung ngo /_/sangs rgyas bcom ldan 'das gang 'das pa dang /_
[\[115b\]]
[\[115b.1\]]ma byon pa dang /_da ltar byung ba de dag kyang shes rab kyi pha rol tu phyin pa 'di nyid las byung ngo /_/rab 'byor gzhan yang gang skad 'ga' 'am/_nyi ma 'ga' 'am/_nyi ma brgya 'am/_lo 'ga' 'am/_lo brgya 'am/_bskal pa 'ga' 'am/_bskal 
[\[115b.2\]]pa brgya nas/_bskal pa grangs med pa brgya'i bar du/_shes rab kyi pha rol tu phyin pa 'di rnam pa thams cad mkhyen pa nyid la dmigs pa'i yid la byas pas bsgom pa de'i bsod nams ni ches mang du 'phel gyi/_'jig rten gyi khams gang gA'i klung gi bye 
[\[115b.3\]]ma snyed dag na/_sems can gang ji snyed cig 'khod pa de dag thams cad sbyin pa la rab tu bkod pa dang /_tshul khrims la rab tu bkod pa dang /_ting nge 'dzin dang /_shes rab dang /_rnam par grol ba dang /_rnam par grol ba'i ye shes mthong 
[\[115b.4\]]ba la rab tu bkod pa dang /_rgyun tu zhugs pa'i 'bras bu la rab tu bkod pa dang /_lan cig phyir 'ong ba'i 'bras bu la rab tu bkod pa dang /_phyir mi 'ong ba'i 'bras bu la rab tu bkod pa dang /_dgra bcom pa nyid la rab tu bkod pa dang /_rang byang 
[\[115b.5\]]chub la rab tu bkod pas ni ma yin no/_/de ci'i phyir zhe na/_gang gis sbyin pa las byung ba'i bsod nams bya ba'i dngos po bstan pa dang /_tshul khrims dang /_bsgom pa las byung ba'i bsod nams bya ba'i dngos po bstan pa dang /_rgyun tu zhugs pa'i 
[\[115b.6\]]'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub bstan pa'i sangs rgyas bcom ldan 'das de dag kyang 'di las byung ngo /_/byang chub sems dpa' sems dpa' 
[\[115b.7\]]chen po gang de ltar bstan pa'i/_shes rab kyi pha rol tu phyin pa la gnas pa de ni phyir mi ldog par rig par bya ste/_byang chub sems dpa' sems dpa' chen po/_gang thabs mkhas pa 'di dang ldan pa de ni de bzhin gshegs pas dgongs par 
[\[116a\]]
[\[116a.1\]]rig par bya'o/_/byang chub sems dpa' sems dpa' chen po/_de ni sangs rgyas bye ba khrag khrig brgya stong mang po bsnyen bkur bar rig par bya'o/_/byang chub sems dpa' sems dpa' chen po/_/de ni dge ba'i 
[\[116a.2\]]rtsa ba bskyed par rig par bya'o/_/byang chub sems dpa' sems dpa' chen po/_de ni dge ba'i bshes gnyen gyis yongs su zin par rig par bya'o/_/byang chub sems dpa' sems dpa' chen po/_de ni pha rol tu phyin pa drug la spyod par 
[\[116a.3\]]rig par bya'o/_/byang chub sems dpa' sems dpa' chen po/_de ni stong pa nyid bcu bzhi la bsgoms par rig par bya'o/_/byang chub sems dpa' sems dpa' chen po de ni/_byang chub kyi phyogs kyi chos sum bcu rtsa bdun la bsgoms par 
[\[116a.4\]]rig par bya'o/_/byang chub sems dpa' sems dpa' chen po de ni/_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis 
[\[116a.5\]]gnas pa'i snyoms par 'jug pa dang /_rnam par thar pa'i sgo stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams la bsgoms par rig par bya'o/_/
[\[116a.6\]]byang chub sems dpa' sems dpa' chen po de ni/_stobs bcu dang /_mi 'jigs pa bzhi dang /_so so yang dag par rig pa bzhi la bsgoms par rig par bya'o/_/byang chub sems dpa' sems dpa' chen po de ni/_mngon par 
[\[116a.7\]]shes pa drug dang ldan par rig par bya'o/_/byang chub sems dpa' sems dpa' chen po de ni gzhon nur gyur par rig par bya'o/_/byang chub sems dpa' sems dpa' chen po de ni/_bsam pa yongs su rdzogs par rig par bya'o/_/
[\[116b\]]
[\[116b.1\]]byang chub sems dpa' sems dpa' chen po de ni/_sangs rgyas mthong ba dang mi 'bral bar rig par bya'o/_/byang chub sems dpa' sems dpa' chen po de ni/_dge ba'i rtsa ba dang mi 'bral bar rig par bya'o/_/byang chub sems dpa' sems dpa' chen po de 
[\[116b.2\]]ni sangs rgyas kyi zhing dang mi 'bral bar rig par bya'o/_/byang chub sems dpa' sems dpa' chen po de ni spobs pa mi chod pa dang ldan par rig par bya'o/_/byang chub sems dpa' sems dpa' chen po de ni gzungs rab tu thob par rig par bya'o/_/byang chub sems 
[\[116b.3\]]dpa' sems dpa' chen po de ni gzungs yongs su rdzogs par rig par bya'o/_/byang chub sems dpa' sems dpa' chen po de ni lung bstan pa phun sum tshogs par rig par bya'o/_/byang chub sems dpa' sems dpa' chen po de ni ched du bsams shing srid pa 'dod par 
[\[116b.4\]]rig par bya'o/_/byang chub sems dpa' sems dpa' chen po de ni rnam par rtogs par bya ba la mkhas par rig par bya'o/_/byang chub sems dpa' sems dpa' chen po de ni lung bstan pa la mkhas par rig par bya'o/_/byang chub sems dpa' sems dpa' chen po de ni 
[\[116b.5\]]yi ge med pa rtogs par bya ba la mkhas par rig par bya'o/_/byang chub sems dpa' sems dpa' chen po de ni byang chub sems dpa'i rnam par spyod pa la mkhas par rig par bya'o/_/byang chub sems dpa' sems dpa' chen po de ni brjod pa la mkhas par rig par bya'o/_/
[\[116b.6\]]byang chub sems dpa' sems dpa' chen po de ni brjod pa med pa la mkhas par rig par bya'o/_/byang chub sems dpa' sems dpa' chen po de ni gcig gi lhag pa'i tshig la mkhas pa dang /_gnyis kyi lhag pa'i tshig la mkhas pa dang /_mang po'i lhag pa'i tshig la mkhas pa dang /_bud med 
[\[116b.7\]]kyi lhag pa'i tshig la mkhas pa dang /_skyes pa'i lhag pa'i tshig la mkhas pa dang /_ma ning gi lhag pa'i tshig la mkhas par rig par bya'o/_/byang chub sems dpa' sems dpa' chen po de ni 'das pa dang /_ma 'ongs pa dang /_da ltar byung ba la mkhas par rig par bya'o//_//
[\[117a\]]
[\[117a.1\]]shes rab kyi pha rol tu phyin pa stong phrag nyi shu lnga pa/_bam po drug cu pa/_byang chub sems dpa' sems dpa' chen po de ni gzugs la mkhas par rig par bya'o/_/byang chub sems dpa' sems dpa' chen po de ni tshor ba dang /_'du 
[\[117a.2\]]shes dang /_'du byed dang /_rnam par shes pa la mkhas par rig par bya'o/_/byang chub sems dpa' sems dpa' chen po de ni skye mched dang /_khams dang /_rten cing 'brel par 'byung ba la mkhas par rig par bya'o/_/byang chub sems dpa' sems dpa' chen po de ni pha 
[\[117a.3\]]rol du phyin pa thams cad dang /_stong pa nyid thams cad dang /_byang chub kyi phyogs kyi chos sum cu rtsa bdun la mkhas par rig par bya'o/_/byang chub sems dpa' sems dpa' chen po de ni 'phags pa'i bden pa dang /_bsam gtan dang /_tshad med pa dang /_gzugs med 
[\[117a.4\]]pa'i snyoms par 'jug pa dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo la mkhas par rig par bya'o/_/
[\[117a.5\]]byang chub sems dpa' sems dpa' chen po de ni de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa rnams la mkhas par rig par bya'o/_/byang chub sems dpa' sems dpa' chen po de ni rnam pa thams cad mkhyen 
[\[117a.6\]]pa nyid kyi bar la mkhas par rig par bya'o/_/byang chub sems dpa' sems dpa' chen po de ni mya ngan las 'das pa'i bar la mkhas par rig par bya'o/_/chos kyi dbyings kyi mtshan nyid la mkhas par rig par bya'o/_/'dus byas kyi mtshan nyid dang /_'dus ma byas kyi mtshan 
[\[117a.7\]]nyid dang /_dngos po dang dngos po med pa dang /_bdag gi dngos po dang /_gzhan gyi dngos po dang /_'du ba dang /_'bral ba dang /_'du 'bral dang ldan pa dang /_mi ldan pa dang /_ldan pa yang ma yin mi ldan pa yang ma yin pa la mkhas par rig par bya'o/_/byang chub 
[\[117b\]]
[\[117b.1\]]sems dpa' sems dpa' chen po de ni de bzhin nyid la mkhas par rig par bya'o/_/ma nor ba de bzhin nyid dang /_gzhan ma yin pa de bzhin nyid dang /_chos nyid dang /_chos kyi dbyings dang /_chos kyi gnas nyid dang /_chos skyon med pa dang /_yang dag pa'i mtha' dang /_bsam gyis 
[\[117b.2\]]mi khyab pa'i dbyings la mkhas par rig par bya'o/_/byang chub sems dpa' sems dpa' chen po de ni rgyu dang rkyen dang /_rkyen med pa la mkhas par rig par bya'o/_/byang chub sems dpa' sems dpa' chen po de ni 'dus byas kyi khams dang /_'dus ma byas kyi khams dang /_
[\[117b.3\]]khams yod pa dang /_khams med pa la mkhas par rig par bya'o/_/byang chub sems dpa' sems dpa' chen po de ni gzugs yid la mi bya ba la mkhas par rig par bya'o/_/tshor ba dang 'du shes dang 'du byed dang rnam par shes pa yid la mi bya ba la mkhas par rig par bya'o/_/
[\[117b.4\]]skye mched dang khams dang rten cing 'brel par 'byung ba yid la mi bya ba la mkhas par rig par bya'o/_/pha rol du phyin pa thams cad dang /_stong pa nyid thams cad dang /_byang chub kyi phyogs kyi chos sum bcu rtsa bdun yid la mi bya ba la mkhas par rig par bya'o/_/'phags pa'i bden pa 
[\[117b.5\]]dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa dang ting nge 
[\[117b.6\]]'dzin dang /_gzungs kyi sgo yid la mi bya ba la mkhas par rig par bya'o/_/de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa yid la mi bya ba la mkhas par rig par bya'o/_/rnam pa thams cad 
[\[117b.7\]]mkhyen pa nyid kyi bar du yid la mi bya ba la mkhas par rig par bya'o/_/gzugs gzugs kyis stong ngo zhes bya ba la mkhas par rig par bya'o/_/tshor ba dang 'du shes dang 'du byed dang /_rnam par shes pa rnam par shes pas stong ngo zhes bya ba la mkhas par rig par bya'o/_/skye mched 
[\[118a\]]
[\[118a.1\]]dang khams dang rten cing 'brel par 'byung ba rten cing 'brel par 'byung bas stong ngo zhes bya ba la mkhas par rig par bya'o/_/pha rol du phyin pa thams cad dang /_stong pa nyid thams cad dang /_byang chub kyi phyogs kyi chos rnams byang chub kyi phyogs kyi chos rnams 
[\[118a.2\]]kyis stong ngo /_/zhes bya ba la mkhas par rig par bya'o/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_
[\[118a.3\]]mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams gzungs kyi sgo rnams kyis stong ngo zhes bya ba la mkhas par rig par bya'o/_/stobs bcu dang /_mi 'jigs pa bzhi dang /_so so yang dag par rig pa bzhi dang /_sangs 
[\[118a.4\]]rgyas kyi chos ma 'dres pa [{]bcwo [,]bco [}]brgyad sangs rgyas kyi chos ma 'dres pa rnams kyis stong ngo zhes bya ba la mkhas par rig par bya'o/_/bla na med pa yang dag par rdzogs pa'i byang chub kyi bar du/_bla na med pa yang dag par rdzogs pa'i byang chub kyis stong ngo zhes bya ba la mkhas par rig par bya'o/_/
[\[118a.5\]]byang chub sems dpa' sems dpa' chen po de ni rab tu sbyangs pa'i lam dang /_rab tu ma sbyangs pa'i lam dang /_skye ba dang 'gag pa dang gnas pa las gzhan du 'gyur ba dang /_'dod chags dang zhe sdang dang gti mug la mkhas par rig par bya'o/_/'dod chags med pa dang zhe sdang med pa 
[\[118a.6\]]dang gti mug med pa la mkhas par rig par bya'o/_/lta ba dang lta ba med pa dang /_log par lta ba dang /_log par lta ba med pa dang /_lta ba thams cad kyi bar la mkhas par rig par bya'o/_/ming la mkhas par rig par bya'o/_/ming dang gzugs dang /_dmigs pa dang /_
[\[118a.7\]]bdag po dang rnam pa dang /_mtshan nyid la mkhas par rig par bya'o/_/sdug bsngal dang /_kun 'byung ba dang /_'gog pa dang /_lam la mkhas par rig par bya'o/_/sems can dmyal ba dang /_sems can dmyal ba'i lam la mkhas par rig par bya'o/_/byol song gi skye 
[\[118b\]]
[\[118b.1\]]gnas dang /_byol song gi skye gnas kyi lam la mkhas par rig par bya'o/_/gshin rje'i 'jig rten dang /_gshin rje'i 'jig rten gyi lam la mkhas par rig par bya'o/_/mi dang /_mi'i lam la mkhas par rig par bya'o/_/mi ma yin pa dang /_mi ma yin pa'i lam la 
[\[118b.2\]]mkhas par rig par bya'o/_/lha dang lha'i lam la mkhas par rig par bya'o/_/rgyun du zhugs pa'i 'bras bu dang /_rgyun du zhugs pa'i 'bras bu'i lam la mkhas par rig par bya'o/_/lan cig phyir 'ong ba'i 'bras bu dang /_lan cig phyir 'ong ba'i 'bras bu'i lam la mkhas 
[\[118b.3\]]par rig par bya'o/_/phyir mi 'ong ba'i 'bras bu dang phyir mi 'ong ba'i 'bras bu'i lam la mkhas par rig par bya'o/_/dgra bcom pa nyid dang /_dgra bcom pa'i lam la mkhas par rig par bya'o/_/rang byang chub dang rang byang chub kyi lam la mkhas par rig par bya'o/_/lam gyi rnam pa 
[\[118b.4\]]shes pa nyid dang /_lam gyi rnam pa shes pa nyid kyi lam la mkhas par rig par bya'o/_/rnam pa thams cad mkhyen pa nyid dang /_rnam pa thams cad mkhyen pa nyid kyi lam la mkhas par rig par bya'o/_/dbang po la mkhas pa dang /_dbang po yongs su rdzogs par bya ba la 
[\[118b.5\]]mkhas par rig par bya'o/_/shes rab myur ba dang /_shes rab rno ba dang /_shes rab mgyogs pa dang /_nges par 'byed pa'i shes rab dang /_yangs pa'i shes rab dang /_mi mnyam pa dang mnyam pa'i shes rab la mkhas par rig par bya'o/_/'das pa'i dus dang ma 
[\[118b.6\]]'ongs pa'i dus dang /_da ltar byung ba'i dus la mkhas par rig par bya'o/_/thabs la mkhas par rig par bya'o/_/sems can gyi sems dang bsam pa dang /_lhag pa'i bsam pa la mkhas par rig par bya'o/_/don dang yi ge dang theg pa gsum rnam par dgod pa la mkhas 
[\[118b.7\]]par rig par bya'o/_/rab 'byor byang chub sems dpa' sems dpa' chen po de shes rab kyi pha rol du phyin pa la spyod pa dang /_shes rab kyi pha rol du phyin pa mngon par sgrub pa dang /_shes rab kyi pha rol du phyin pa sgom pa de la legs pa 'di dag yod par rig par bya'o/_/gsol 
[\[119a\]]
[\[119a.1\]]pa bcom ldan 'das ji ltar shes rab kyi pha rol du phyin pa la spyad par bgyi/_ji ltar shes rab kyi pha rol du phyin pa mngon par bsgrub par bgyi/_ji ltar shes rab kyi pha rol du phyin pa bsgom par bgyi/_bcom ldan 'das kyis bka' stsal pa/_gzugs zhi ba dang /_gzugs rag las pa dang /_
[\[119a.2\]]gzugs gsog dang /_gzugs snying po med pas shes rab kyi pha rol tu phyin pa la spyad par bya'o/_/tshor ba dang 'du shes dang 'du byed dang rnam par shes pa zhi ba dang /_rnam par shes pa rag las pa dang /_rnam par shes pa gsog dang /_rnam par shes pa snying po med pas/_
[\[119a.3\]]shes rab kyi pha rol du phyin pa la spyad par bya'o/_/skye mched dang khams dang rten cing 'brel par 'byung ba zhi ba dang /_rten cing 'brel par 'byung ba rag las pa dang /_rten cing 'brel par 'byung ba gsog dang /_rten cing 'brel par 'byung ba snying po med pas/_shes rab kyi 
[\[119a.4\]]pha rol du phyin pa la spyad par bya'o/_/gang yang 'di skad du ji ltar shes rab kyi pha rol du phyin pa mngon par bsgrub par bya zhes zer ba ni/_nam mkha' stong pa nyid mngon par bsgrubs pas shes rab kyi pha rol du phyin pa mngon par bsgrub par bya'o/_/gang yang 'di skad du ji ltar shes 
[\[119a.5\]]rab kyi pha rol du phyin pa la bsgom par bya zhes zer ba ni/_bsgom pa rnam par bsgom pas shes rab kyi pha rol du phyin pa la bsgom par bya'o/_/gsol pa/_bcom ldan 'das byang chub sems dpa' sems dpa' chen pos/_shes rab kyi pha rol du phyin pa la yun ring po 
[\[119a.6\]]ji srid cig tu spyod na/_shes rab kyi pha rol du phyin pa la spyad par 'gyur/_bcom ldan 'das kyis bka' stsal pa/_sems dang po bskyed pa nas nye bar bzung ste/_snying po byang chub la 'dug gi bar du shes rab kyi pha rol du phyin pa la spyad par bya'o/_/de ltar mngon par 
[\[119a.7\]]bsgrub par bya'o/_/de ltar bsgom par bya'o/_/gsol pa/_bcom ldan 'das ji ltar sems kyi rgyun ma chad pa dang /_ma bral bar spyad par bgyi/_bcom ldan 'das kyis bka' stsal pa/_yid la bya ba gzhan gyi go skabs ma dbye bas/_shes rab kyi 
[\[119b\]]
[\[119b.1\]]pha rol du phyin pa la spyad par bya'o/_/rnam pa thams cad mkhyen pa nyid yid la bya ba mi 'dor bas/_shes rab kyi pha rol du phyin pa la spyad par bya/_shes rab kyi pha rol du phyin pa mngon par bsgrub par bya/_shes rab kyi pha rol du phyin pa bsgom par bya ste/_ci nas kyang 
[\[119b.2\]]sems dang sems las byung ba'i chos mi rgyu ba de ltar spyad par bya'o/_/de ltar mngon par bsgrub par bya'o/_/de ltar bsgom par bya'o/_/gsol pa/_bcom ldan 'das ci lags/_shes rab kyi pha rol du phyin pa la spyad pa dang /_shes rab kyi pha rol du phyin pa mngon par 
[\[119b.3\]]bsgrubs pa dang /_shes rab kyi pha rol du phyin pa bsgoms pas/_rnam pa thams cad mkhyen pa nyid thob par 'gyur ram/_bcom ldan 'das kyis bka' stsal pa/_de ni ma yin no/_/gsol pa/_'o na ci lags ma bsgoms pas sam/_bcom ldan 'das kyis bka' stsal pa/_
[\[119b.4\]]de ni ma yin no/_/gsol pa/_'o na ci lags/_bsgoms kyang bsgoms la/_ma bsgoms kyang ma bsgoms pas sam/_bcom ldan 'das kyis bka' stsal pa/_de ni ma yin no/_/gsol pa/_'o na ci lags/_bsgoms pa yang ma lags/_ma bsgoms pa yang ma 
[\[119b.5\]]lags pas sam/_bcom ldan 'das kyis bka' stsal pa/_de ni ma yin no/_/gsol pa/_bcom ldan 'das 'o na rnam pa thams cad mkhyen pa nyid ji ltar thob par bgyi/_bcom ldan 'das kyis bka' stsal pa/_de bzhin nyid ji lta ba bzhin no/_/gsol pa/_de bzhin nyid ji 
[\[119b.6\]]lta bu lags/_bcom ldan 'das kyis bka' stsal pa/_yang dag pa'i mtha' ji lta ba bzhin no/_/gsol pa/_yang dag pa'i mtha' ji lta bu lags/_bcom ldan 'das kyis bka' stsal pa/_chos kyi dbyings ji lta ba bzhin no/_/gsol pa/_chos kyi dbyings ji 
[\[119b.7\]]lta bu lags/_bcom ldan 'das kyis bka' stsal pa/_bdag gi khams dang /_sems can gyi khams dang srog gi khams dang /_gang zag gi khams ji lta ba bzhin no/_/gsol pa/_bcom ldan 'das bdag gi khams dang /_sems can gyi khams dang srog gi khams 
[\[120a\]]
[\[120a.1\]]dang /_gang zag gi khams ji lta bu lags/_bcom ldan 'das kyis bka' stsal pa/_rab 'byor de ji snyam du sems/_bdag gam sems can nam srog gam gang zag gi dmigs su yod dam/_gsol pa/_bcom ldan 'das de ni ma lags 
[\[120a.2\]]so/_/bcom ldan 'das kyis bka' stsal pa/_rab 'byor bdag gam sems can nam srog gam gang zag mi dmigs na/_ji ltar bdag gi khams dang sems can gyi khams dang srog gi khams dang gang zag gi khams su gdags par bya/_de ltar shes rab kyi pha rol du phyin 
[\[120a.3\]]par ma btags pa dang /_chos thams cad du ma btags pas/_rnam pa thams cad mkhyen pa nyid thob par 'gyur ro/_/gsol pa/_bcom ldan 'das ci lags/_shes rab kyi pha rol du phyin pa gdags su ma mchis pa lags sam/_bsam gtan gyi pha rol du phyin pa dang /_
[\[120a.4\]]brtson 'grus kyi pha rol du phyin pa dang /_bzod pa'i pha rol du phyin pa dang /_tshul khrims kyi pha rol du phyin pa dang /_sbyin pa'i pha rol du phyin pa gdags su ma mchis pa lags sam/_rnam pa thams cad mkhyen pa nyid kyi bar du gdags su ma mchis pa lags sam/_bcom ldan 'das kyis 
[\[120a.5\]]bka' stsal pa/_rab 'byor shes rab kyi pha rol du phyin pa ni gdags su med pa'o/_/bsam gtan gyi pha rol du phyin pa dang /_brtson 'grus kyi pha rol du phyin pa dang /_bzod pa'i pha rol du phyin pa dang /_tshul khrims kyi pha rol du phyin pa dang /_sbyin pa'i pha rol du phyin pa ni gdags 
[\[120a.6\]]su med pa'o/_/nang stong pa nyid ni gdags su med pa'o/_/dngos po med pa'i ngo bo nyid stong pa nyid kyi bar ni gdags su med pa'o/_/dran pa nye bar bzhag pa rnams ni gdags su med pa'o/_/yang dag par spong ba dang /_rdzu 'phrul gyi rkang pa dang /_dbang po dang /_stobs dang byang chub 
[\[120a.7\]]kyi yan lag dang /_'phags pa'i lam yan lag brgyad pa ni gdags su med pa'o/_/sangs rgyas kyi chos ma 'dres pa [{]bcwo [,]bco [}]brgyad kyi bar ni gdags su med pa'o/_/bla na med pa yang dag par rdzogs pa'i byang chub kyi bar ni gdags su med pa'o/_/'dus byas sam/_'dus 
[\[120b\]]
[\[120b.1\]]ma byas sam/_nyan thos kyi chos sam/_rang sangs rgyas kyi chos sam/_byang chub sems dpa'i chos sam/_sangs rgyas kyi chos kyang rung ste chos thams cad ni gnyis su med pa'o/_/gsol pa/_bcom ldan 'das gal te de ltar chos thams cad gdags su ma mchis pa 
[\[120b.2\]]lags na/_bcom ldan 'das de ci'i slad du sems can dmyal ba mchis par gyur/_byol song gi skye gnas dang /_gshin rje'i 'jig rten mchis par gyur/_lha dang mi mchis par gyur/_rgyun du zhugs pa mchis par gyur/_lan cig phyir 'ong ba dang /_phyir mi 'ong 
[\[120b.3\]]ba dang /_dgra bcom pa mchis par gyur/_rang sangs rgyas mchis par gyur/_byang chub sems dpa' mchis par gyur/_yang dag par rdzogs pa'i sangs rgyas mchis par gyur/_bcom ldan 'das kyis bka' stsal pa/_rab 'byor de ji snyam du sems/_sems can du 
[\[120b.4\]]gdags pa dmigs su yod dam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor sems can dmigs su med na/_sems can dmyal bar yang ji ltar gdags par bya/_byol song gi skye gnas sam/_gshin 
[\[120b.5\]]rje'i 'jig rten nam lha 'am mi 'am rgyun du zhugs pa 'am/_lan cig phyir 'ong ba 'am phyir mi 'ong ba 'am dgra bcom pa 'am/_rang sangs rgyas su yang ji ltar gdags par bya/_byang chub sems dpa' 'am/_yang dag par rdzogs pa'i sangs rgyas su yang ji ltar gdags par bya/_
[\[120b.6\]]rab 'byor de ltar byang chub sems dpa' sems dpa' chen po shes rab kyi pha rol du phyin pa la spyod pas/_gdags su med pa'i chos thams cad la bslab par bya'o/_/gsol pa/_bcom ldan 'das 'o na byang chub sems dpa' sems dpa' chen po shes rab kyi pha rol du phyin pa la 
[\[120b.7\]]spyod pas/_gzugs la bslab pa dang /_tshor ba dang 'du shes dang 'du byed dang rnam par shes pa la bslab pa dang /_skye mched dang khams dang rten cing 'brel par 'byung ba la bslab pa dang /_pha rol du phyin pa thams cad dang /_stong pa nyid thams cad la bslab pa dang /_byang chub kyi 
[\[121a\]]
[\[121a.1\]]phyogs kyi chos sum cu rtsa bdun la bslab pa dang /_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_
[\[121a.2\]]stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo la bslab pa dang /_stobs bcu dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa la bslab pa dang /_rnam pa thams 
[\[121a.3\]]cad mkhyen pa nyid la bslab par bgyi 'am/_bcom ldan 'das kyis bka' stsal pa/_gzugs la dbri ba dang bsnan pa med par bslab par bya'o/_/tshor ba dang 'du shes dang 'du byed dang rnam par shes pa la dbri ba dang bsnan pa med par bslab par bya'o/_/skye mched dang 
[\[121a.4\]]khams dang rten cing 'brel par 'byung ba la dbri ba dang bsnan pa med par bslab par bya'o/_/pha rol du phyin pa thams cad dang /_stong pa nyid thams cad dang /_byang chub kyi phyogs kyi chos sum cu rtsa bdun la dbri ba dang bsnan pa med par bslab par bya'o/_/'phags pa'i bden pa 
[\[121a.5\]]dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa lnga dang ting nge 'dzin dang /_
[\[121a.6\]]gzungs kyi sgo rnams la dbri ba dang bsnan pa med par bslab par bya'o/_/stobs bcu dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa rnams la dbri ba dang bsnan pa med par bslab par bya'o/_/rnam pa thams cad mkhyen pa nyid 
[\[121a.7\]]kyi bar la dbri ba dang bsnan pa med par bslab par bya'o/_/gsol pa/_bcom ldan 'das ji ltar gzugs la dbri ba dang bsnan pa ma mchis par bslab par bgyi/_ji ltar tshor ba dang 'du shes dang 'du byed dang rnam par shes pa la dbri ba dang bsnan pa ma mchis par bslab par bgyi/_
[\[121b\]]
[\[121b.1\]]ji ltar rnam pa thams cad mkhyen pa nyid kyi bar la dbri ba dang bsnan pa ma mchis par bslab par bgyi/_bcom ldan 'das kyis bka' stsal pa/_skye ba med pa dang 'gag pa med par bslab par bya'o/_/gsol pa/_bcom ldan 'das skye ba ma mchis pa dang /_'gag pa ma mchis 
[\[121b.2\]]pa la ji ltar bslab par bgyi/_bcom ldan 'das kyis bka' stsal pa/_'du byed rnams mngon par 'du bya ba med par bsgom pa 'am rnam par bsgom pa la bslab par bya'o/_/gsol pa/_bcom ldan 'das ji ltar mngon par 'du bgyi ba ma mchis pa la bslab par bgyi/_bcom 
[\[121b.3\]]ldan 'das kyis bka' stsal pa/_chos rnams rang gi mtshan nyid kyis stong par mthong bas/_mngon par 'du bya ba med pa la bslab par bya'o/_/gsol pa/_bcom ldan 'das chos rnams rang gi mtshan nyid kyis stong par ji ltar blta bar bgyi/_bcom ldan 'das kyis bka' 
[\[121b.4\]]stsal pa/_gzugs gzugs kyis stong par blta'o/_/tshor ba dang 'du shes dang 'du byed dang /_rnam par shes pa rnam par shes pas stong par blta'o/_/skye mched dang khams dang rten cing 'brel par 'byung ba rten cing 'brel par 'byung bas stong par blta'o/_/pha rol du phyin 
[\[121b.5\]]pa thams cad dang /_stong pa nyid thams cad dang /_byang chub kyi phyogs kyi chos sum cu rtsa bdun byang chub kyi phyogs kyi chos rnams kyis stong par blta'o/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam 
[\[121b.6\]]par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams gzungs kyi sgo rnams kyis stong par blta'o/_/de bzhin gshegs 
[\[121b.7\]]pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa [{]bcwo [,]bco [}]brgyad sangs rgyas kyi chos ma 'dres pa rnams kyis stong par blta'o/_/bla na med pa yang dag par rdzogs pa'i byang chub kyi bar du byang chub kyis stong par blta'o/_/rab 'byor 
[\[122a\]]
[\[122a.1\]]de ltar byang chub sems dpa' sems dpa' chen po shes rab kyi pha rol du phyin pa la spyod pas/_chos thams cad rang gi mtshan nyid kyis stong pa la bslab par bya'o/_/gsol pa/_bcom ldan 'das gal te de ltar gzugs ni gzugs kyis stong /_
[\[122a.2\]]tshor ba dang 'du shes dang 'du byed dang rnam par shes pa ni rnam par shes pas stong /_bla na med pa yang dag par rdzogs pa'i byang chub kyi bar ni bla na med pa'i byang chub kyis stong na/_bcom ldan 'das ji ltar byang chub sems dpa' sems dpa' chen po shes rab kyi pha rol 
[\[122a.3\]]du phyin pa la spyod par 'gyur/_bcom ldan 'das kyis bka' stsal pa/_rab 'byor spyod pa med pa ni/_byang chub sems dpa' sems dpa' chen po'i shes rab kyi pha rol du phyin pa la spyod pa'o/_/gsol pa/_bcom ldan 'das ci'i slad du spyod pa ma mchis pa shes 
[\[122a.4\]]rab kyi pha rol tu phyin pa la spyod pa lags/_bcom ldan 'das kyis bka' stsal pa/_rab 'byor de ni 'di ltar shes rab kyi pha rol du phyin pa yang mi dmigs/_byang chub sems dpa' yang mi dmigs/_spyod pa yang mi dmigs/_gang spyod pa dang /_gang gis spyod pa dang /_
[\[122a.5\]]gang la spyod pa de yang mi dmigs te/_rab 'byor gang la spyod pa de dag thams cad mi dmigs pa de ni/_byang chub sems dpa' sems dpa' chen po'i spyod pa med pa shes rab kyi pha rol du phyin pa la spyod pa'o/_/gsol pa/_bcom ldan 'das gal te de ltar spyod pa ma mchis 
[\[122a.6\]]pa shes rab kyi pha rol du phyin pa la spyod pa lags na/_las dang po pa'i byang chub sems dpa' sems dpa' chen pos shes rab kyi pha rol du phyin pa la ji ltar spyad par bgyi/_bcom ldan 'das kyis bka' stsal pa/_rab 'byor 'di ltar las dang po pa'i byang chub sems 
[\[122a.7\]]dpa' sems dpa' chen pos sems dang po bskyed pa nyid nas brtsams te/_chos thams cad dmigs su med pa la bslab par bya'o/_/des sbyin pa gtong ba'i tshe/_mi dmigs pa'i tshul gyis sbyin pa gtang bar bya'o/_/tshul khrims srung ba'i tshe/_mi dmigs pa'i 
[\[122b\]]
[\[122b.1\]]tshul gyis tshul khrims bsrung bar bya'o/_/bzod pa sgrub pa'i tshe/_mi dmigs pa'i tshul gyis bzod pa bsgrub par bya'o/_/brtson 'grus rtsom pa'i tshe/_mi dmigs pa'i tshul gyis brtson 'grus brtsam par bya'o/_/ting nge 'dzin la snyoms par 'jug pa'i tshe/_mi dmigs 
[\[122b.2\]]pa'i tshul gyis/_ting nge 'dzin la mnyam par gzhag par bya'o/_/shes rab sgom pa'i tshe/_mi dmigs pa'i tshul gyis shes rab bsgom par bya'o/_/nang stong pa nyid sgom pa'i tshe/_mi dmigs pa'i tshul gyis nang stong pa nyid bsgom par bya'o/_/dngos po med pa'i ngo bo 
[\[122b.3\]]nyid stong pa nyid kyi bar du sgom pa'i tshe/_mi dmigs pa'i tshul gyis dngos po med pa'i ngo bo nyid stong pa nyid bsgom par bya'o/_/dran pa nye bar gzhag pa rnams sgom pa'i tshe mi dmigs pa'i tshul gyis/_dran pa nye bar gzhag pa rnams bsgom par bya'o/_/yang dag par spong ba dang /_rdzu 'phrul 
[\[122b.4\]]gyi rkang pa dang /_dbang po dang stobs dang /_byang chub kyi yan lag dang /_'phags pa'i lam yan lag brgyad pa sgom pa'i tshe/_mi dmigs pa'i tshul gyis/_'phags pa'i lam yan lag brgyad pa bsgom par bya'o/_/'phags pa'i bden pa dang /_bsam gtan dang /_tshad 
[\[122b.5\]]med pa dang /_gzugs med pa'i snyoms par 'jug pa dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams 
[\[122b.6\]]sgom pa'i tshe/_mi dmigs pa'i tshul gyis gzungs kyi sgo rnams bsgom par bya'o/_/stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa rnams sgom pa'i tshe/_mi dmigs pa'i tshul gyis sangs rgyas kyi chos 
[\[122b.7\]]ma 'dres pa rnams bsgom par bya'o/_/rnam pa thams cad mkhyen pa nyid kyi bar du sgom pa'i tshe/_mi dmigs pa'i tshul gyis rnam pa thams cad mkhyen pa nyid bsgom par bya'o/_/gsol pa/_bcom ldan 'das ji tsam gyis na dmigs par 'gyur/_ji tsam gyis na mi 
[\[123a\]]
[\[123a.1\]]dmigs par 'gyur/_bcom ldan 'das kyis bka' stsal pa/_ji tsam du gnyis pa de tsam du dmigs pa ste/_gnyis su med pa ni mi dmigs pa'o/_/gsol pa/_bcom ldan 'das gnyis zhes bgyi ba ji lta bu lags/_bcom ldan 
[\[123a.2\]]'das kyis bka' stsal pa/_ji tsam du mig dang gzugs nas/_ji tsam du yid dang chos kyi bar dang /_ji tsam du bla na med pa yang dag par rdzogs pa'i byang chub dang sangs rgyas kyi bar te/_rab 'byor 'di dag ni gnyis so/_/gsol pa/_bcom ldan 'das ci lags/_
[\[123a.3\]]dmigs su mchis pa mi dmigs sam/_'on tam dmigs su ma mchis pa mi dmigs/_bcom ldan 'das kyis bka' stsal pa/_rab 'byor dmigs su yod pa mi dmigs pa yang ma yin/_dmigs su med pa mi dmigs pa yang ma yin gyi/_rab 'byor dmigs 
[\[123a.4\]]pa dang /_mi dmigs pa mnyam pa nyid ni mi dmigs pa ste/_rab 'byor de ltar byang chub sems dpa' sems dpa' chen pos dmigs pa dang /_mi dmigs pa mnyam pa nyid la bslab par bya'o/_/de ltar shes rab kyi pha rol du phyin pa la slob pa'i byang chub sems dpa' 
[\[123a.5\]]sems dpa' chen po ni mi dmigs pa dang ldan par 'gyur ro/_/gsol pa/_bcom ldan 'das gal te de ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/_dmigs pa la yang mi chags/_mi dmigs pa la yang mi chags pa 
[\[123a.6\]]lags na/_'o na ji ltar byang chub sems dpa' sems dpa' chen po shes rab kyi pha rol du phyin pa la spyod pas/_sa nas sa yongs su rdzogs par bgyi/_sa nas sa yongs su rdzogs nas ni/_rnam pa thams cad mkhyen pa nyid ji ltar thob par bgyi/_bcom ldan 'das 
[\[123a.7\]]kyis bka' stsal pa/_rab 'byor byang chub sems dpa' sems dpa' chen po shes rab kyi pha rol du phyin pa la spyod pa ni dmigs pa la gnas shing /_sa nas sa yongs su rdzogs par mi byed de/_byang chub sems dpa' sems dpa' chen pos shes rab kyi pha rol du phyin pa la 
[\[123b\]]
[\[123b.1\]]spyod pa'i tshe/_dmigs pa la gnas te/_sa nas sa yongs su rdzogs par bya bar mi nus so/_/de ci'i phyir zhe na/_shes rab kyi pha rol du phyin pa yang dmigs su med/_byang chub kyang dmigs su med de/_gang shes rab kyi pha rol du phyin pa la spyod pa de yang dmigs su med do/_/
[\[123b.2\]]rab 'byor de ltar byang chub sems dpa' sems dpa' chen pos shes rab kyi pha rol du phyin pa la spyad par bya'o/_/gsol pa/_bcom ldan 'das gal te de ltar shes rab kyi pha rol du phyin pa dmigs su ma mchis te/_gang byang chub tu spyod pa de yang dmigs su ma mchis pa 
[\[123b.3\]]lags na/_'o na ji ltar byang chub sems dpa' sems dpa' chen po shes rab kyi pha rol du phyin pa la spyod pas 'di ni gzugs so/_/'di ni tshor ba dang 'du shes dang /_'du byed dang rnam par shes pa'o/_/'di ni skye mched dang khams dang rten cing 'brel par 'byung ba'o/_/'di ni pha 
[\[123b.4\]]rol du phyin pa'o/_/'di ni stong pa nyid do/_/'di ni byang chub kyi phyogs kyi chos so/_/'di ni 'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa'o/_/'di ni rnam par thar pa dang /_mthar gyis gnas pa'i snyoms par 
[\[123b.5\]]'jug pa'o/_/'di ni stong pa nyid dang /_mtshan ma med pa dang /_smon pa med pa'o/_/'di ni mngon par shes pa dang /_ting nge 'dzin dang /_gzungs kyi sgo rnams so/_/'di ni stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos 
[\[123b.6\]]ma 'dres pa [{]bcwo [,]bco [}]brgyad do/_/'di ni bla na med pa yang dag par rdzogs pa'i byang chub kyi bar ro zhes bgyi bar chos thams cad rab tu rtogs par bgyi/_bcom ldan 'das kyis bka' stsal pa/_rab 'byor byang chub sems dpa' sems dpa' chen po shes rab kyi pha rol du phyin pa 
[\[123b.7\]]la spyod pa'i tshe/_ji ltar byas pas gzugs dmigs par 'gyur ba dang /_tshor ba dang 'du shes dang /_'du byed dang rnam par shes pa dmigs par 'gyur ba dang /_skye mched dang khams dang rten cing 'brel par 'byung ba dmigs par 'gyur ba dang /_pha rol du phyin pa thams cad 
[\[124a\]]
[\[124a.1\]]dang /_stong pa nyid thams cad dang /_byang chub kyi phyogs kyi chos rnams dmigs par 'gyur ba dang /_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis 
[\[124a.2\]]gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams dmigs par 'gyur ba dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_
[\[124a.3\]]sangs rgyas kyi chos ma 'dres pa [{]bcwo [,]bco [}]brgyad dmigs par 'gyur ba dang /_bla na med pa yang dag par rdzogs pa'i byang chub kyi bar du dmigs par 'gyur ba de ltar chos rnams rtogs par mi byed do/_/gsol pa/_bcom ldan 'das gal te de ltar byang chub sems dpa' sems dpa' chen 
[\[124a.4\]]po shes rab kyi pha rol du phyin pa la spyod pa'i tshe/_gzugs kyang mi dmigs/_tshor ba dang 'du shes dang 'du byed dang rnam par shes pa yang mi dmigs/_bla na med pa yang dag par rdzogs pa'i byang chub kyi bar du yang mi dmigs na/_'o na ji ltar sbyin pa'i pha rol du phyin pa yongs su 
[\[124a.5\]]rdzogs pa dang /_tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa yongs su rdzogs par bgyis shing /_byang chub sems dpa'i skyon 
[\[124a.6\]]ma mchis par 'jug par 'gyur/_byang chub sems dpa'i skyon ma mchis par chud nas/_sangs rgyas kyi zhing yongs su spyod par 'gyur/_sangs rgyas kyi zhing yongs su dag par bgyis nas/_sems can yongs su smin par bgyid par 'gyur/_sems can yongs su smin 
[\[124a.7\]]par bgyis nas/_rnam pa thams cad mkhyen pa nyid thob par bgyid par 'gyur/_rnam pa thams cad mkhyen pa nyid thob nas chos kyi 'khor lo bskor bar 'gyur/_chos kyi 'khor lo bskor nas/_sangs rgyas kyi phrin las sgrub par 'gyur/_sangs rgyas kyi phrin las 
[\[124b\]]
[\[124b.1\]]bsgrubs shing /_sems can rnams 'khor ba nas yongs su 'grel par 'gyur/_bcom ldan 'das kyis bka' stsal pa/_rab 'byor byang chub sems dpa' sems dpa' chen po ni gzugs kyi don du shes rab kyi pha rol du phyin pa la mi spyod do/_/tshor ba dang 'du shes 
[\[124b.2\]]dang 'du byed dang rnam par shes pa'i don du shes rab kyi pha rol du phyin pa la mi spyod do/_/skye mched dang khams dang rten cing 'brel par 'byung ba'i don du shes rab kyi pha rol du phyin pa la mi spyod do/_/pha rol du phyin pa thams cad dang /_stong pa nyid thams cad dang /_byang chub 
[\[124b.3\]]kyi phyogs kyi chos rnams kyi don du shes rab kyi pha rol du phyin pa la mi spyod do/_/'phags pa'i bden pa dang /_bsam gtan dang /_tshad [{]myed [,]med [}]pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug 
[\[124b.4\]]pa dang /_stong pa nyid dang mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams kyi don du shes rab kyi pha rol du phyin pa la mi spyod do/_/de bzhin gshegs pa'i stobs dang /_mi 'jigs pa dang /_so so yang 
[\[124b.5\]]dag par rig pa dang /_sangs rgyas kyi chos ma 'dres pa rnams kyi don du shes rab kyi pha rol du phyin pa la mi spyod do/_/bla na med pa yang dag par rdzogs pa'i byang chub kyi bar gyi don du shes rab kyi pha rol du phyin pa la mi spyod do/_/gsol pa/_bcom ldan 'das gang gi slad du 
[\[124b.6\]]byang chub sems dpa' sems dpa' chen po shes rab kyi pha rol du phyin pa la spyod pa lags/_bcom ldan 'das kyis bka' stsal pa/_gang gi phyir yang byang chub sems dpa' sems dpa' chen po shes rab kyi pha rol du phyin pa la mi spyod do/_/de ci'i phyir zhe na/_de ni 'di 
[\[124b.7\]]ltar chos thams cad ni ma byas pa ste/_mngon par 'dus ma byas pa'o/_/shes rab kyi pha rol du phyin pa yang ma byas pa ste/_mngon par 'dus ma byas pa'o/_/byang chub kyang ma byas pa ste/_mngon par 'dus ma byas pa'o/_/byang chub sems dpa' yang ma byas pa ste/_
[\[125a\]]
[\[125a.1\]]mngon par 'dus ma byas pa'o/_/rab 'byor de ltar byang chub sems dpa' sems dpa' chen pos ma byas pa dang /_mngon par 'dus ma byas pa'i tshul gyis shes rab kyi pha rol du phyin pa la spyad par bya'o/_/gsol pa/_bcom ldan 'das gal 
[\[125a.2\]]te de ltar chos thams cad ma bgyis pa ste/_mngon par 'dus ma bgyis pa lags na/_'o na ji ltar nyan thos kyi theg pa dang /_rang sangs rgyas kyi theg pa dang /_theg pa chen po dang /_theg pa gsum po 'di dag rnam par dgod par 'gyur/_bcom ldan 'das kyis bka' 
[\[125a.3\]]stsal pa/_rab 'byor ma byas mngon par 'dus ma byas pa'i chos rnams la ni rnam par dgod pa gang yang dmigs su med de/_/mngon par 'dus byas pa dang /_mngon par 'dus ma byas pa'i chos rnams la ni rnam par dgod par mi dmigs so/_/de ci'i phyir zhe na/_de ni 'di 
[\[125a.4\]]ltar byis pa thos pa dang mi ldan pa/_so so'i skye bo rnams phung po lnga la mngon par zhen cing /_gzugs la mngon par zhen/_tshor ba dang 'du shes dang 'du byed dang rnam par shes pa la mngon par zhen/_skye mched dang khams dang rten cing 'brel par 'byung ba la mngon par zhen/_
[\[125a.5\]]pha rol du phyin pa thams cad dang /_stong pa nyid thams cad dang /_byang chub kyi phyogs kyi chos rnams la mngon par zhen/_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis 
[\[125a.6\]]gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams la mngon par zhen/_stobs bcu dang /_mi 'jigs pa bzhi dang /_so so yang dag par rig pa bzhi 
[\[125a.7\]]dang /_sangs rgyas kyi chos ma 'dres pa rnams la mngon par zhen/_rnam pa thams cad mkhyen pa nyid kyi bar la mngon par zhen nas/_gzugs kyis rlom sems su byed cing gzugs su dmigs so/_/tshor ba dang 'du shes dang 'du byed dang rnam par shes pas rlom 
[\[125b\]]
[\[125b.1\]]sems su byed cing rnam par shes par dmigs so/_/skye mched dang khams dang rten cing 'brel par 'byung bas rlom sems su byed cing rten cing 'brel par 'byung bar dmigs so/_/pha rol du phyin pa thams cad dang /_stong pa nyid thams cad dang /_byang chub kyi phyogs kyi 
[\[125b.2\]]chos kyis rlom sems su byed cing /_byang chub kyi phyogs kyi chos su dmigs so/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 
[\[125b.3\]]'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgos rlom sems su byed cing gzungs kyi sgor dmigs so/_/stobs bcu dang /_mi 'jigs pa bzhi dang /_so so yang dag par rig 
[\[125b.4\]]pa bzhi dang /_sangs rgyas kyi chos ma 'dres pa rnams kyis rlom sems su byed cing /_sangs rgyas kyi chos ma 'dres par dmigs so/_/bla na med pa yang dag par rdzogs pa'i byang chub kyi bar gyis rlom sems su byed cing /_bla na med pa yang dag par rdzogs pa'i byang chub kyi 
[\[125b.5\]]bar du dmigs te/_de 'di snyam du bdag gis bla na med pa yang dag par rdzogs pa'i byang chub tu mngon par rdzogs par 'tshang rgya bar bya'o/_/bdag gis sems can rnams 'khor ba nas dgrol bar bya'o snyam du sems shing /_de 'di ltar yang dag pa ma yin par rnam par 
[\[125b.6\]]rtog go_/de ci'i phyir zhe na/_rab 'byor de ni 'di ltar gzugs dang tshor ba dang 'du shes dang 'du byed dang rnam par shes pa dang /_skye mched dang khams dang rten cing 'brel par 'byung ba dang /_pha rol du phyin pa dang /_stong pa nyid dang /_byang chub kyi phyogs kyi chos dang /_
[\[125b.7\]]'phags pa'i bden pa dang /_ting nge 'dzin dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes 
[\[126a\]]
[\[126a.1\]]pa dang /_ting nge 'dzin dang /_gzungs kyi sgo dang /_stobs bcu dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa dang /_bla na med pa yang dag par rdzogs pa'i byang chub ni/_sangs rgyas rnams kyi spyan 
[\[126a.2\]]lngas kyang ma dmigs na/_skyes bu glen pa long ba mig med pa de dag ni sems can rnams 'khor ba nas dgrol bar 'dod do/_/gsol pa/_bcom ldan 'das de ltar de bzhin gshegs pa dgra bcom pa yang dag par rdzogs pa'i sangs rgyas kyi spyan lngas kyang /_sems can 
[\[126a.3\]]gang 'khor ba las yongs su dgrol bar bgyi ba de lta bu ma gzigs na/_bcom ldan 'das 'o na ji ltar bcom ldan 'das kyis bla na med pa yang dag par rdzogs pa'i byang chub tu mngon par rdzogs par sangs rgyas nas/_sems can rnams yang dag par nges pa dang /_ma nges 
[\[126a.4\]]pa dang /_log par nges pa'i phung po gsum du lung bstan pa mdzad/_bcom ldan 'das kyis bka' stsal pa/_rab 'byor ngas ni bla na med pa yang dag par rdzogs pa'i byang chub tu mngon par rdzogs par sangs rgyas nas/_yang dag par nges pa dang /_ma nges pa dang /_log 
[\[126a.5\]]par nges pa'i sems can gang yang mi dmigs te/_rab 'byor 'on kyang sems can dngos po med pa la/_dngos por 'du shes pa de dag yang dag pa ma yin par 'dzin pa las gdon pa ni 'jig rten gyi tha snyad du'i/_don dam par ni ma yin no/_/gsol pa/_bcom 
[\[126a.6\]]ldan 'das kyis don dam pa la zhugs te/_bla na med pa yang dag par rdzogs pa'i byang chub tu mngon par rdzogs par sangs rgyas sam/_bcom ldan 'das kyis bka' stsal pa/_de ni ma yin no/_/gsol pa/_'o na phyin ci log la zhugs te/_bla na med pa yang 
[\[126a.7\]]dag par rdzogs pa'i byang chub tu mngon par rdzogs par sangs rgyas sam/_bcom ldan 'das kyis bka' stsal pa/_de ni ma yin no/_/gsol pa/_bcom ldan 'das gal te de ltar don dam pa la zhugs te/_bla na med pa yang dag par rdzogs pa'i byang chub tu mngon par 
[\[126b\]]
[\[126b.1\]]rdzogs par sangs rgyas pa yang ma lags la/_phyin ci log la zhugs te/_bla na med pa yang dag par rdzogs pa'i byang chub tu mngon par rdzogs par sangs rgyas pa yang ma lags na/_bcom ldan 'das de bzhin gshegs pa bla na med pa yang dag par rdzogs pa'i 
[\[126b.2\]]byang chub tu mngon par rdzogs par sangs rgyas pa 'am/_gcig tu mi 'gyur ram/_bcom ldan 'das kyis bka' stsal pa/_rab 'byor de bzhin gshegs pa dgra bcom pa yang dag par rdzogs pa'i sangs rgyas kyis/_bla na med pa yang dag par rdzogs pa'i byang 
[\[126b.3\]]chub tu mngon par rdzogs par sangs rgyas te/_de yang 'dus byas kyi khams sam 'dus ma byas kyi khams gang la yang gnas te/_mngon par rdzogs par sangs rgyas pa ma yin no/_/rab 'byor 'di lta ste dper na/_de bzhin gshegs pa'i sprul pa ni 'dus byas 
[\[126b.4\]]kyi khams sam/_'dus ma byas kyi khams gang la yang gnas pa ma yin te/_'on kyang de bzhin gshegs pa'i sprul pa de ni 'gro zhing 'ong ba dang gnas shing 'dug pa yang yod do/_/des gal te sbyin pa'i pha rol du phyin pa la spyad/_tshul khrims kyi pha rol 
[\[126b.5\]]du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa la spyad/_nang stong pa nyid la spyad/_dngos po med pa'i ngo bo nyid stong pa nyid kyi bar la spyad/_dran pa 
[\[126b.6\]]nye bar gzhag pa bzhi la bsgoms/_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa la bsgoms/_'phags pa'i bden pa bzhi 
[\[126b.7\]]la bsgoms/_bsam gtan bzhi la nye bar bsgrubs te gnas/_tshad med pa bzhi dang /_gzugs med pa'i snyoms par 'jug pa bzhi dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid kyi ting nge 'dzin dang /_
[\[127a\]]
[\[127a.1\]]mtshan ma med pa'i ting nge 'dzin dang /_smon pa med pa'i ting nge 'dzin la nye bar bsgrubs te gnas/_mngon par shes pa rnams dang /_ting nge 'dzin rnams dang /_gzungs kyi sgo rnams mngon par bsgrubs/_de bzhin gshegs pa'i stobs 
[\[127a.2\]]bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad bsgoms nas/_bla na med pa yang dag par rdzogs pa'i byang chub tu mngon par rdzogs par sangs rgyas par 
[\[127a.3\]]gyur la/_bla na med pa yang dag par rdzogs pa'i byang chub tu mngon par rdzogs par sangs rgyas nas chos kyi 'khor lo bskor te/_de ltar chos kyi 'khor lo bskor nas/_sems can tshad med dpag tu med pa mngon par sprul te/_phung po gsum du lung bstan 
[\[127a.4\]]na/_rab 'byor de ji snyam du sems/_sprul pa des sems can gang yang phung por byas pa yod dam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de bzhin du de bzhin gshegs pas chos thams cad 
[\[127a.5\]]sprul pa lta bur mkhyen cing thugs su chud de/_sprul pa lta bur mkhyen nas/_sems can gang yang dmigs pa med do/_/btul ba med do/_/rab 'byor de ltar byang chub sems dpa' sems dpa' chen pos 'di lta ste/_de bzhin gshegs pa'i sprul pa ltar 
[\[127a.6\]]shes rab kyi pha rol du phyin pa la spyad par bya'o/_/gsol pa/_bcom ldan 'das gal te chos thams cad sprul pa lta bu lags na/_de bzhin gshegs pa dang /_sprul pa la khyad par dang /_bye brag ci zhig mchis/_ci las dgongs pa lags/_bcom ldan 
[\[127a.7\]]'das kyis bka' stsal pa/_rab 'byor de bzhin gshegs pa dang /_sprul pa la khyad par dang bye brag gang yang mi dmigs te/_rab 'byor de bzhin gshegs pa dang sprul pa la ni khyad par med do/_/de ci'i phyir zhe na/_rab 'byor de ni 'di ltar de bzhin gshegs pa 
[\[127b\]]
[\[127b.1\]]phrin las gang mdzad pa'i las de ni sprul pa yang byed do/_/gsol pa/_bcom ldan 'das ci lags/_de bzhin gshegs pa mi bzhugs na/_sprul pa las bgyid par 'gyur ram/_bcom ldan 'das kyis bka' stsal pa/_rab 'byor byed do/_/gsol pa/_
[\[127b.2\]]bcom ldan 'das de bzhin gshegs pa mi bzhugs na/_ji ltar sprul pa las bgyid par 'gyur/_bcom ldan 'das kyis bka' stsal pa/_rab 'byor 'di lta ste dper na/_de bzhin gshegs pa dgra bcom pa yang dag par rdzogs pa'i sangs rgyas zhi ba'i blo gros 
[\[127b.3\]]kyis byang chub sems dpa' ma gzigs nas/_de bzhin gshegs pa'i sku sprul te/_yongs su mya ngan las 'das so/_/sprul pa des de'i phyi na bskal pa gcig tu sangs rgyas kyi bya ba byas te/_de'i rjes la byang chub sems dpa' sems dpa' chen po lung bstan 
[\[127b.4\]]nas yongs su mya ngan las 'das par grags kyang /_sprul pa la skye ba 'am/_yongs su mya ngan las 'da' ba gang yang med do/_/rab 'byor de ltar byang chub sems dpa' sems dpa' chen pos 'di lta ste/_chos thams cad sprul pa lta bur yid ches par byas 
[\[127b.5\]]shing /_shes rab kyi pha rol du phyin pa la spyad par bya'o/_/gsol pa/_bcom ldan 'das gal te de ltar sprul pa dang /_de bzhin gshegs pa la khyad par ma mchis na/_yon phul na yongs su dag par ji ltar 'gyur/_bcom ldan 'das sems can bsod nams 
[\[127b.6\]]'tshal ba dang /_mya ngan las 'da' ba don du gnyer ba 'di dag gis de bzhin gshegs pa dgra bcom pa yang dag par rdzogs pa'i sangs rgyas la yon phul na/_de ni sems can de dag phung po ma lus pa'i mya ngan las 'das pa'i dbyings su yongs su mya ngan las 'das par 
[\[127b.7\]]ma gyur gyi bar du nam yang bas par mi 'gyur na/_bcom ldan 'das ci lags/_de bzhin du de bzhin gshegs pa'i sprul pa la yon phul na yang sems can de dag phung po ma lus pa'i mya ngan las 'das pa'i dbyings su yongs su mya ngan las 'das par ma gyur 
[\[128a\]]
[\[128a.1\]]gyi bar du nam yang bas par mi 'gyur ba lags sam/_bcom ldan 'das kyis bka' stsal pa/_rab 'byor chos nyid gang gis de bzhin gshegs pa lha dang bcas pa'i 'jig rten gyi yon gyi gnas su gyur pa'i chos nyid de nyid kyis/_sprul 
[\[128a.2\]]pa la yang lha dang bcas pa'i 'jig rten gyi yon gyi gnas so/_/rab 'byor de bzhin gshegs pa la yon phul ba lta zhog ste de bzhin gshegs pa'i sprul pa la yon phul ba lta yang zhog gi_/rab 'byor rigs kyi bu 'am rigs kyi bu mo gang la las 
[\[128a.3\]]byams pa dang ldan par de bzhin gshegs pa yid la byas na de thams cad dge ba'i rtsa ba de'i mthar ma phyin par sdug bsngal gyi mthar phyin par 'gyur ro/_/rab 'byor byams pa dang ldan par yid la byed pa lta zhog gi_/rab 'byor rigs kyi bu 'am rigs kyi bu mo gang la la 
[\[128a.4\]]zhig_/de bzhin gshegs pa yid la byas shing nam mkha' la me tog 'thor na/_de thams cad kyang dge ba'i rtsa ba de'i mthar ma phyin par sdug bsngal gyi mthar phyin par 'gyur ro/_/rab 'byor byams pa dang ldan pa'i yid la byed pa lta yang zhog ste/_nam mkha' 
[\[128a.5\]]la me tog 'thor ba lta yang zhog gi_/rab 'byor rigs kyi bu 'am rigs kyi bu mo gang la la zhig sangs rgyas la phyag 'tshal lo zhes brjod na/_de dag thams cad kyang rim gyis sdug bsngal gyi mthar phyin par 'gyur te/_rab 'byor de ltar don che ba ni de bzhin 
[\[128a.6\]]gshegs pa la yon phul ba ste/_de lta bu'i legs pa chen po dang /_de lta bu'i yon tan chen po yod do/_/rab 'byor rnam grangs de ltar chos rnams kyi chos nyid brtsan par byas na/_de bzhin gshegs pa dang de bzhin gshegs pa'i sprul pa la bye brag gang 
[\[128a.7\]]yang med par rig par bya ste/_rab 'byor de ltar byang chub sems dpa' sems dpa' chen pos chos rnams kyi chos nyid khong du chud par byas shing /_shes rab kyi pha rol du phyin pa la spyod par bya'o/_/chos rnams kyi chos nyid de yang rnam par 'khrug par mi bya ste 
[\[128b\]]
[\[128b.1\]]'di ni shes rab kyi pha rol du phyin pa'o/_/'di ni shes rab kyi pha rol du phyin pa'i chos nyid do zhes rnam par dkrug par mi bya'o/_/'di ni bsam gtan gyi pha rol du phyin pa dang /_brtson 'grus kyi pha rol du phyin pa dang /_bzod pa'i pha rol du phyin pa dang /_tshul khrims 
[\[128b.2\]]kyi pha rol du phyin pa dang /_sbyin pa'i pha rol du phyin pa'o/_/'di ni sbyin pa'i pha rol du phyin pa'i chos nyid do/_/zhes rnam par dkrug par mi bya'o/_/'di ni nang stong pa nyid do/_/'di ni nang stong pa nyid kyi chos nyid do zhes rnam par dkrug par mi bya'o/_/'di ni dngos po 
[\[128b.3\]]med pa'i ngo bo nyid stong pa nyid kyi bar ro/_/'di ni dngos po med pa'i ngo bo nyid stong pa nyid kyi chos nyid do zhes rnam par dkrug par mi bya'o/_/'di ni dran pa nye bar gzhag pa rnams so/_/'di ni dran pa nye bar gzhag pa rnams kyi chos nyid do/_/zhes rnam par dkrug par mi 
[\[128b.4\]]bya'o/_/'di ni yang dag par spong ba dang rdzu 'phrul gyi rkang pa dang dbang po dang stobs dang byang chub kyi yan lag dang 'phags pa'i lam yan lag brgyad pa'o/_/'di ni 'phags pa'i lam yan lag brgyad pa'i chos nyid do zhes rnam par dkrug par mi bya'o/_/'di ni sangs 
[\[128b.5\]]rgyas kyi chos ma 'dres pa [{]bcwo [,]bco [}]brgyad kyi bar ro/_/'di ni sangs rgyas kyi chos ma 'dres pa rnams kyi chos nyid do zhes rnam par dkrug par mi bya'o/_/'di ni rnam pa thams cad mkhyen pa nyid do/_/'di ni rnam pa thams cad mkhyen pa nyid kyi chos nyid do zhes rnam par 
[\[128b.6\]]dkrug par mi bya'o/_/gsol pa/_bcom ldan 'das gal te de ltar chos rnams kyi chos nyid rnam par dkrug par mi bgyi ba lags na/_de la de bzhin gshegs pas 'di ni gzugs so/_/'di ni tshor ba dang 'du shes dang 'du byed dang rnam par shes pa'o/_/'di ni skye 
[\[128b.7\]]mched do/_/'di ni khams so/_/'di ni rten cing 'brel bar 'byung ba'o/_/'di ni pha rol du phyin pa rnams so/_/'di ni stong pa nyid rnams so/_/'di ni byang chub kyi phyogs kyi chos rnams so/_/'di ni sangs rgyas kyi chos ma 'dres pa [{]bcwo [,]bco [}]brgyad kyi bar ro/_/'di ni rnam pa thams 
[\[129a\]]
[\[129a.1\]]cad mkhyen pa nyid kyi bar ro zhes rnam par dkrug pa mdzad na/_de'i slad du bcom ldan 'das kyis chos rnams kyi chos nyid rnam par dkrugs par ma gyur tam/_bcom ldan 'das kyis bka' stsal pa/_rab 'byor de ni ma yin te/_ngas ji ltar na 
[\[129a.2\]]gzhan rnams khong du chud par 'gyur zhes ming dang mtshan mas chos rnams kyi chos nyid bstan te chos rnams brjod kyi/_chos rnams kyi chos nyid rnam par dkrug pa med do/_/gsol pa/_bcom ldan 'das gal te gzhan rnams khong du chud par bgyi ba'i slad du/_bcom ldan 
[\[129a.3\]]'das kyis ming dang mtshan mas chos rnams kyi chos nyid bstan te/_chos rnams brjod pa mdzad na/_bcom ldan 'das chos thams cad ming ma mchis shing mtshan ma ma mchis pa la ji ltar ming dang mtshan mas brjod pa mdzad/_bcom ldan 'das kyis bka' stsal 
[\[129a.4\]]pa/_rab 'byor brjod pa ni ming yang ma yin/_mtshan ma yang ma yin/_mngon par chags pa yang ma yin te/_rab 'byor gzhan du na sdug bsngal nyid brjod par zad de/_ming dang mtshan ma la mngon par chags pa med do/_/rab 'byor de bzhin gshegs pa 
[\[129a.5\]]'am/_de bzhin gshegs pa'i nyan thos ni/_ming dang mtshan ma la mngon par chags par mi 'gyur te/_rab 'byor gal te ming la mngon par chags par 'gyur ram/_mtshan ma la mngon par chags par 'gyur na ni/_stong pa nyid kyang stong pa nyid la mngon par 
[\[129a.6\]]chags par 'gyur ro/_/mtshan ma med pa 'ang mtshan ma med pa la mngon par chags par 'gyur ro/_/smon pa med pa 'ang smon pa med pa la mngon par chags par 'gyur ro/_/de bzhin nyid kyang de bzhin nyid la mngon par chags par 'gyur ro/_/yang dag pa'i 
[\[129a.7\]]mtha' yang yang dag pa'i mtha' la mngon par chags par 'gyur ro/_/chos kyi dbyings kyang chos kyi dbyings la mngon par chags par 'gyur ro/_/'dus ma byas kyang 'dus ma byas la mngon par chags par 'gyur te/_chos 'di dag thams cad kyang 
[\[129b\]]
[\[129b.1\]]ming tsam du zad pas na de dag ni ming tsam la gnas pa med do/_/rab 'byor de ltar byang chub sems dpa' sems dpa' chen pos ming dang mtshan ma la gnas te/_shes rab kyi pha rol du phyin pa la spyad par bya ste/_de la mngon par chags par mi bya'o/_/gsol pa/_bcom ldan 
[\[129b.2\]]'das gal te de ltar 'dus byas de dag thams cad ming dang mtshan ma tsam du bas pa lags na/_byang chub sems dpa' sems dpa' chen po de dag gang gi don du byang chub tu sems bskyed cing /_byang chub tu sems bskyed nas/_'du byed rnams du ma nyams su myong bar bgyid 
[\[129b.3\]]pa dang /_byang chub sems dpa'i spyad pa spyod pa lags/_byang chub sems dpa'i spyad pa spyod cing sbyin pa sna tshogs yongs su gtong ba dang /_tshul khrims srung ba dang /_bzod pa sgrub pa dang /_brtson 'grus rtsom pa dang /_ting nge 'dzin la snyoms par 'jug pa dang /_
[\[129b.4\]]shes rab sgom pa dang /_stong pa nyid thams cad la spyod pa dang /_dran pa nye bar gzhag pa rnams la spyod pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad 
[\[129b.5\]]pa la spyod pa dang /_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa 
[\[129b.6\]]med pa dang /_mngon par shes pa dang /_ting nge 'dzin dang /_gzungs kyi sgo rnams la spyod pa dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi 
[\[129b.7\]]chos ma 'dres pa [{]bcwo [,]bco [}]brgyad la spyod pa lags//_//shes rab kyi pha rol tu phyin pa stong phrag nyi shu lnga pa/_bam po drug cu gcig pa/_bcom ldan 'das kyis bka' stsal pa/_rab 'byor gang de skad du/_gal te 'dus byas thams 
[\[130a\]]
[\[130a.1\]]cad ming dang mtshan ma tsam du zad na/_'o na gang gi don du byang chub sems dpa' sems dpa' chen po rnams byang chub sems dpa'i spyad pa spyod ces zer ba ni/_rab 'byor de ltar 'dus byas thams cad ming dang mtshan ma tsam du zad de/_ming yang 
[\[130a.2\]]ming gis stong /_mtshan ma yang mtshan mas stong pas na/_de'i phyir byang chub sems dpa' sems dpa' chen po byang chub sems dpa'i spyad pa spyod cing /_rnam pa thams cad mkhyen pa nyid thob par byed do/_/rnam pa thams cad mkhyen pa nyid thob nas chos kyi 'khor 
[\[130a.3\]]lo bskor ro/_/chos kyi 'khor lo bskor nas/_sems can rnams theg pa gsum gyis yongs su mya ngan las zlo ste/_ming dang mtshan ma de la skye ba dang /_'jig pa dang /_gnas pa dang /_gnas pa las gzhan du 'gyur ba mi dmigs so/_/gsol pa/_bcom 
[\[130a.4\]]ldan 'das rnam pa thams cad mkhyen pa nyid rnam pa thams cad mkhyen pa nyid ces gsung ngam/_bcom ldan 'das kyis bka' stsal pa/_rab 'byor rnam pa thams cad mkhyen pa nyid rnam pa thams cad mkhyen pa nyid ces smra'o/_/gsol pa/_bcom ldan 'das de bzhin 
[\[130a.5\]]gshegs pas thams cad shes pa nyid du gsungs pa dang /_lam gyi rnam pa shes pa nyid ces mdor gsungs pa dang /_rnam pa thams cad mkhyen pa nyid kyang de bzhin gshegs pas gsungs na/_bcom ldan 'das thams cad mkhyen pa de gsum la khyad ni ci zhig mchis/_
[\[130a.6\]]bye brag ni ci zhig mchis/_rnam pa ni ci zhig mchis/_bcom ldan 'das kyis bka' stsal pa/_rab 'byor thams cad shes pa nyid ces bya ba ni/_nyan thos dang rang sangs rgyas rnams la bya'o/_/lam gyi rnam pa shes pa nyid ni byang chub sems dpa' sems dpa' chen po 
[\[130a.7\]]rnams la bya'o/_/rnam pa thams cad mkhyen pa nyid ni de bzhin gshegs pa dgra bcom pa yang dag par rdzogs pa'i sangs rgyas rnams la bya'o/_/gsol pa/_bcom ldan 'das ci'i slad du nyan thos dang rang sangs rgyas rnams la ni thams cad shes pa nyid ces bgyi/_
[\[130b\]]
[\[130b.1\]]ci'i slad du byang chub sems dpa' sems dpa' chen po rnams la ni lam gyi rnam pa shes pa nyid ces bgyi/_bcom ldan 'das kyis bka' stsal pa/_rab 'byor ji tsam du phyi dang nang gi chos ji snyed pa tsam ni thams cad nyan thos dang rang sangs rgyas rnams kyis shes 
[\[130b.2\]]te/_lam thams cad du ni ma yin no/_/rab 'byor gang yang 'di skad du ci'i phyir na/_byang chub sems dpa' sems dpa' chen po rnams la lam gyi rnam pa shes pa nyid ces bya zhes zer ba ni/_rab 'byor lam thams cad byang chub sems dpa' sems dpa' chen pos 
[\[130b.3\]]bsgrub par bya/_lam thams cad byang chub sems dpa' sems dpa' chen pos shes par bya ste/_nyan thos dang rang sangs rgyas kyi lam gang ji snyed pa dang /_byang chub sems dpa'i lam gang ji snyed pa de dag thams cad yongs su rdzogs par bya ba yin la/_lam 
[\[130b.4\]]de dag gis kyang lam gyi bya ba bya dgos te/_yang dag pa'i mtha' mngon du mi byed pa'i phyir ro/_/gsol pa/_bcom ldan 'das de ltar byang chub sems dpa' sems dpa' chen pos sangs rgyas kyi lam yongs su rdzogs par bgyi 'tshal na/_'o na ni des yang 
[\[130b.5\]]dag pa'i mtha' yang mngon du bgyi bar 'gyur ro/_/bcom ldan 'das kyis bka' stsal pa/_rab 'byor sangs rgyas kyi zhing yongs su dag par ma byas la/_sems can yongs su smin par ma byas par/_byang chub sems dpa' sems dpa' chen po des yang dag 
[\[130b.6\]]pa'i mtha' mngon du mi bya'o/_/gsol pa/_bcom ldan 'das ci lags/_byang chub sems dpa' sems dpa' chen pos lam la gnas te/_yang dag pa'i mtha' mngon du bgyi 'am/_bcom ldan 'das kyis bka' stsal pa/_ma yin no/_/gsol pa/_
[\[130b.7\]]bcom ldan 'das 'o na lam ma lags pa la gnas te 'am/_bcom ldan 'das kyis bka' stsal pa/_ma yin no/_/gsol pa/_'o na lam yang lags la/_lam ma lags pa la yang gnas te 'am/_bcom ldan 'das kyis bka' stsal pa/_ma yin no/_/
[\[131a\]]
[\[131a.1\]]gsol pa/_'o na lam yang ma lags la/_lam ma lags pa yang ma lags pa la gnas te 'am/_bcom ldan 'das kyis bka' stsal pa/_ma yin no/_/gsol pa/_bcom ldan 'das 'o na ji ltar byang chub sems dpa' sems dpa' chen 
[\[131a.2\]]pos yang dag pa'i mtha' mngon du bgyi/_bcom ldan 'das kyis bka' stsal pa/_rab 'byor de ji snyam du sems/_khyod lam la gnas pas nye bar len pa med par zag pa las sems rnam par grol lam/_gsol pa/_bcom ldan 'das de ni ma lags so/_/bcom 
[\[131a.3\]]ldan 'das kyis bka' stsal pa/_'o na lam ma yin pa la gnas te 'am/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_'o na lam yang yin la/_lam ma yin pa la yang gnas te 'am/_gsol pa/_bcom ldan 
[\[131a.4\]]'das de ni ma lags so/_/bcom ldan 'das kyis bka' stsal pa/_'o na lam yang ma yin la/_lam ma yin pa yang ma yin pa la gnas te/_len pa med par zag pa las sems rnam par grol lam/_gsol pa/_bcom ldan 'das de ni ma lags so/_/bcom 
[\[131a.5\]]ldan 'das bdag gi sems ni gang la yang gnas pas/_nye bar len pa ma mchis par zag pa las sems rnam par grol ba ma mchis te/_bcom ldan 'das bdag gi sems ni gang la yang mi gnas pas rnam par grol lo/_/bcom ldan 'das kyis bka' stsal pa/_
[\[131a.6\]]rab 'byor de bzhin du byang chub sems dpa' sems dpa' chen pos ci la yang mi gnas par yang dag pa'i mtha' mngon du bya'o/_/rab 'byor gang yang rnam pa thams cad mkhyen pa nyid/_rnam pa thams cad mkhyen pa nyid ces bya ba ni/_rnam pa gcig gis rnam pa thams cad 
[\[131a.7\]]mkhyen pa nyid ces bya ste/_'di ltar zhi ba'i rnam pas rnam pa thams cad mkhyen pa nyid ces bya'o/_/rab 'byor 'di ltar yang rnam pa gang dang /_tshul gang dang /_mtshan ma gang gis chos rnams brjod par bya ba'i rnam pa de dag dang /_tshul de dag dang /_mtshan ma de dag 
[\[131b\]]
[\[131b.1\]]de bzhin gshegs pas thugs su chud pas/_de'i phyir rnam pa thams cad mkhyen pa nyid ces bya'o/_/gsol pa/_bcom ldan 'das thams cad shes pa nyid dang /_lam gyi rnam pa shes pa nyid dang /_rnam pa thams cad mkhyen pa nyid ces bgyi ba/_thams cad mkhyen 
[\[131b.2\]]pa nyid 'di gsum las nyon mongs pa spangs pa'i rnam pa 'dis ni lhag ma ma lus par spangs so/_/'dis ni lhag ma ma lus par ma spangs so/_/zhes bgyi ba'i bye brag mchis sam/_bcom ldan 'das kyis bka' stsal pa/_rab 'byor nyon mongs pa spangs pa la 
[\[131b.3\]]ni bye brag med de/_de bzhin gshegs pa la ni bag chags kyi mtshams sbyor ba thams cad spangs pa mnga'o/_/nyan thos dang /_rang sangs rgyas rnams la ni/_bag chags kyi mtshams sbyor ba thams cad spangs pa med do/_/gsol pa/_bcom ldan 'das ci lags 
[\[131b.4\]]nyan thos dang /_rang sangs rgyas de dag thams cad kyis 'dus ma bgyis ma thob par nyon mongs pa spangs sam/_bcom ldan 'das kyis bka' stsal pa/_de ni ma yin no/_/bcom ldan 'das ci lags/_'dus ma bgyis pa la bye brag dmigs su mchis sam/_
[\[131b.5\]]bcom ldan 'das kyis bka' stsal pa/_de ni ma yin no/_/gsol pa/_bcom ldan 'das gal te de ltar dmigs su ma mchis na/_ci'i slad du bcom ldan 'das kyis de skad du 'di la ni/_bag chags kyi mtshams sbyor ba spangs pa mnga'o/_/'di la ni bag chags 
[\[131b.6\]]kyi mtshams sbyor ba spangs pa med do/_/zhes bka' stsal/_bcom ldan 'das kyis bka' stsal pa/_rab 'byor bag chags kyi mtshams sbyor ba ni nyon mongs pa yang ma yin mod kyi/_nyan thos dang /_rang sangs rgyas rnams la 'dod chags dang /_zhe sdang dang /_
[\[131b.7\]]gti mug gi lus kyi rnam pa dang /_ngag gi rnam pa yod de/_de dag gi bag chags kyi mtshams sbyor ba de ni byis pa so so'i skye bo kun dang thun mong du gnod par 'gyur ba ni ma yin te/_de ni de bzhin gshegs pa dgra bcom pa yang dag par rdzogs pa'i sangs rgyas rnams 
[\[132a\]]
[\[132a.1\]]la thams cad du thams cad/_rnam pa thams cad du thams cad mi mnga' zhing mi dmigs so/_/de nas tshe dang ldan pa rab 'byor gyis bcom ldan 'das la 'di skad ces gsol to/_/bcom ldan 'das gal te lam yang ma mchis la/_mya ngan las 
[\[132a.2\]]'das pa yang ma mchis na/_'o na ci'i slad du/_'di skad du/_'di ni rgyun du zhugs pa'o/_/'di ni lan cig phyir 'ong ba'o/_/'di ni phyir mi 'ong ba'o/_/'di ni dgra bcom pa'o/_/'di ni rang sangs rgyas so/_/'di ni byang chub sems dpa' sems dpa' chen po'o/_/
[\[132a.3\]]'di ni de bzhin gshegs pa dgra bcom pa yang dag par rdzogs pa'i sangs rgyas so zhes bshad/_bcom ldan 'das kyis bka' stsal pa/_rab 'byor rgyun du zhugs pa dang /_lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas 
[\[132a.4\]]dang /_byang chub sems dpa' sems dpa' chen po dang /_de bzhin gshegs pa dgra bcom pa yang dag par rdzogs pa'i sangs rgyas zhes bya ba de dag thams cad kyang 'dus ma byas kyis rab tu phye ba'o/_/gsol pa/_bcom ldan 'das ci lags/_'dus ma bgyis te/_
[\[132a.5\]]'di ni rgyun du zhugs pa'o/_/'di ni lan cig phyir 'ong ba'o/_/'di ni phyir mi 'ong ba'o/_'di ni dgra bcom pa'o/_/'di ni rang sangs rgyas so/_/'di ni byang chub sems dpa' sems dpa' chen po'o/_/'di ni de bzhin gshegs pa dgra bcom pa yang dag par rdzogs pa'i 
[\[132a.6\]]sangs rgyas so zhes bgyi bar rab tu 'byed pa mchis sam/_bcom ldan 'das kyis bka' stsal pa/_rab 'byor 'dus ma byas ni rab tu 'byed pa med mod kyi/_'on kyang tshig tshad mar byas shing brjod de/_don dam par ni rab tu dbye bar mi nus so/_/de ci'i phyir zhe na/_
[\[132a.7\]]de la tshig gi lam gyi gdags pa med de/_'on kyang gang dang gang gis mtha' ma chod pa de dang de dag la phyi ma'i mthar gdags pa yin te/_rab 'byor chos thams cad rang gi mtshan nyid kyis stong pa la/_sngon gyi mtha' yang mi dmigs/_phyi ma'i mtha' yang dmigs par 
[\[132b\]]
[\[132b.1\]]'gyur ba lta ga la yod de gnas med do/_/rab 'byor sems can de dag chos rnams rang gi mtshan nyid kyis stong par mi shes pas/_de dag la 'di skad du/_'di ni sngon gyi mtha' zhes bya'o/_/'di ni phyi ma'i mtha' zhes bya'o/_/zhes bstan te/_rang gi mtshan nyid kyis 
[\[132b.2\]]stong pa'i chos thams cad la sngon gyi mtha' 'am phyi ma'i mtha' dmigs su med do/_/rab 'byor de ltar chos thams cad rang gi mtshan nyid kyis stong pas/_shes rab kyi pha rol du phyin pa la spyad par bya ste/_rang gi mtshan nyid kyis stong pa'i chos thams cad la spyad na/_
[\[132b.3\]]nang ngam phyi'i chos sam/_'dus byas sam/_'dus ma byas sam/_nyan thos kyi chos sam/_rang sangs rgyas kyi chos sam/_chos kyi chos gang la yang mngon par chags par mi 'gyur ro/_/de skad ces bka' stsal pa dang /_tshe dang ldan pa rab 'byor gyis/_bcom ldan 
[\[132b.4\]]'das la 'di skad ces gsol to/_/bcom ldan 'das shes rab kyi pha rol du phyin pa/_shes rab kyi pha rol du phyin pa zhes bgyi ba 'di ci'i slad du shes rab kyi pha rol du phyin pa zhes bgyi/_bcom ldan 'das kyis bka' stsal pa/_rab 'byor shes rab kyi pha rol du phyin 
[\[132b.5\]]pa 'di ni chos thams cad kyi pha rol du phyin pa'i dam pa thob pa yin te/_de'i phyir shes rab kyi pha rol du phyin pa zhes bya'o/_/rab 'byor gzhan yang shes rab kyi pha rol du phyin pa 'dis/_nyan thos dang rang sangs rgyas dang /_byang chub sems dpa' sems dpa' chen po dang /_
[\[132b.6\]]de bzhin gshegs pa dgra bcom pa yang dag par rdzogs pa'i sangs rgyas thams cad/_chos thams cad kyi pha rol du phyin par gyur/_pha rol du phyin par 'gyur bas/_de'i phyir shes rab kyi pha rol du phyin pa zhes bya'o/_/rab 'byor gzhan yang shes rab kyi pha rol 
[\[132b.7\]]du phyin pa 'dis/_chos thams cad kyi mchog gi tshul phyed de/_chos de dag kun la yang 'khor ba ma dmigs pas de'i phyir/_shes rab kyi pha rol du phyin pa zhes bya'o/_/rab 'byor gzhan yang shes rab kyi pha rol du phyin pa 'dir/_de bzhin nyid kyang chud yang 
[\[133a\]]
[\[133a.1\]]dag pa'i mtha' yang chud/_chos kyi dbyings kyang chud de/_de'i phyir shes rab kyi pha rol du phyin pa zhes bya'o/_/rab 'byor gzhan yang shes rab kyi pha rol du phyin pa 'di ni chos gang gis kyang ldan pa 'am mi ldan pa 'am/_bstan du yod pa 'am/_
[\[133a.2\]]bstan du med pa 'am/_thogs pa dang bcas pa 'am/_thogs pa med pa ma yin te/_de ci'i phyir zhe na/_'di ltar shes rab kyi pha rol du phyin pa 'di ni/_gzugs med pa/_bstan du med pa/_mtshan nyid med par mtshan nyid gcig pa'o/_/rab 'byor gzhan 
[\[133a.3\]]yang shes rab kyi pha rol du phyin pa 'di ni chos thams cad kyi spobs pa thams cad dang /_snang ba thams cad skyed pa ste/_rab 'byor shes rab kyi pha rol du phyin pa 'di ni bdud dam/_bdud kyi ris kyi lha rnams sam/_gang zag nyan thos dang /_rang sangs rgyas kyi theg 
[\[133a.4\]]pa pa nas/_mu stegs can gzhan gyi bar dang /_sdig pa'i grogs po rnams kyis mi phyed mi 'phrogs pa ste/_byang chub sems dpa' sems dpa' chen po'i shes rab kyi pha rol du phyin pa 'di la gcad par mi nus so/_/de ci'i phyir zhe na/_de ni 'di ltar rang gi mtshan nyid kyis stong pa 
[\[133a.5\]]nyid kyi phyir/_shes rab kyi pha rol du phyin pa 'di la de dag thams cad dmigs su med pa'i phyir te/_rab 'byor de ltar byang chub sems dpa' sems dpa' chen pos shes rab kyi pha rol du phyin pa 'di'i don la spyad par bya'o/_/rab 'byor gzhan yang byang chub sems dpa' sems 
[\[133a.6\]]dpa' chen po shes rab kyi pha rol du phyin pa zab mo 'di'i don la spyod pas/_mi rtag pa'i don la spyad par bya'o/_/sdug bsngal gyi don la spyad par bya'o/_/bdag med pa'i don la spyad par bya'o/_/sdug bsngal shes pa'i don la spyad par bya'o/_/kun 'byung ba shes pa'i don 
[\[133a.7\]]dang /_'gog pa shes pa'i don dang /_lam shes pa'i don la spyad par bya'o/_/zad pa shes pa'i don dang /_mi skye ba shes pa'i don dang /_chos shes pa'i don dang /_rjes su 'gro ba shes pa'i don dang /_kun rdzob shes pa'i don dang /_yongs su rtog pa shes pa'i don dang /_
[\[133b\]]
[\[133b.1\]]sgra ji bzhin shes pa'i don la spyad par bya'o/_/rab 'byor de ltar byang chub sems dpa' sems dpa' chen pos shes rab kyi pha rol du phyin pa'i don la spyad par bya'o/_/gsol pa/_bcom ldan 'das gal te shes rab kyi pha rol du phyin pa zab mo 'di la don dang don ma lags pa mi 
[\[133b.2\]]dmigs na/_'o na ji ltar byang chub sems dpa' sems dpa' chen pos shes rab kyi pha rol du phyin pa zab mo 'di'i don la spyad par bgyi/_bcom ldan 'das kyis bka' stsal pa/_rab 'byor byang chub sems dpa' sems dpa' chen po shes rab kyi pha rol du phyin pa'i 
[\[133b.3\]]don zab mo 'di la spyod pas/_'di ltar spyad par bya ste/_'dod chags bdag gi don ce 'am/_don ma yin zhes spyad par mi bya'o/_/zhe sdang bdag gi don ce 'am/_don ma yin zhes spyad par mi bya'o/_/gti mug bdag gi don ce 'am/_don ma yin zhes spyad par mi bya'o/_/'dod 
[\[133b.4\]]chags dang /_zhe sdang dang /_gti mug bdag gi don ce 'am/_don ma yin zhes spyad par mi bya'o/_/log par lta ba bdag gi don ce 'am/_don ma yin zhes spyad par mi bya'o/_/lta bar gyur pa thams cad bdag gi don ce 'am/_don ma yin zhes spyad par mi bya'o/_/de ci'i phyir zhe na/_
[\[133b.5\]]'dod chags dang /_zhe sdang dang /_gti mug gi de bzhin nyid ni gang la yang don du mi byed/_don ma yin par mi byed do/_/lta ba'i rnam pa dag gi de bzhin nyid ni gang la yang don du mi byed/_don ma yin par mi byed do/_/gzugs bdag gi don ces spyad par mi bya'o/_/gzugs bdag 
[\[133b.6\]]gi don ma yin zhes spyad par mi bya'o/_/tshor ba dang 'du shes dang 'du byed dang rnam par shes pa bdag gi don ces spyad par mi bya'o/_/rnam par shes pa bdag gi don ma yin zhes spyad par mi bya'o/_/skye mched dang khams dang rten cing 'brel par 'byung ba bdag gi don ces spyad par mi 
[\[133b.7\]]bya'o/_/rten cing 'brel par 'byung ba bdag gi don ma yin zhes spyad par mi bya'o/_/pha rol du phyin pa thams cad dang /_stong pa nyid thams cad dang /_byang chub kyi phyogs kyi chos sum cu rtsa bdun bdag gi don ces spyad par mi bya'o/_/byang chub kyi phyogs kyi chos sum cu rtsa bdun bdag 
[\[134a\]]
[\[134a.1\]]gi don ma yin zhes spyad par mi bya'o/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_
[\[134a.2\]]stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo bdag gi don ces spyad par mi bya'o/_/gzungs kyi sgo bdag gi don ma yin zhes spyad par mi bya'o/_/de bzhin gshegs pa'i stobs dang /_
[\[134a.3\]]mi 'jigs pa dang /_so so yang dag par rig pa dang /_sangs rgyas kyi chos ma 'dres pa [{]bcwo [,]bco [}]brgyad bdag gi don ces spyad par mi bya'o/_/sangs rgyas kyi chos ma 'dres pa [{]bcwo [,]bco [}]brgyad bdag gi don ma yin zhes spyad par mi bya'o/_/bla na med pa yang dag par rdzogs pa'i byang chub kyi 
[\[134a.4\]]bar du bdag gi don zhes spyad par mi bya'o/_/bla na med par yang dag par rdzogs pa'i byang chub kyi bar du bdag gi don ma yin zhes spyad par mi bya'o/_/de ci'i phyir zhe na/_rab 'byor de ni 'di ltar de bzhin gshegs pa dgra bcom pa yang dag par rdzogs pa'i sangs rgyas kyis bla 
[\[134a.5\]]na med pa yang dag par rdzogs pa'i byang chub tu mngon par rdzogs par sangs rgyas nas/_chos gang don du bya ba 'am/_don med par bya ba de lta bu gang yang ma dmigs so/_/rab 'byor gzhan yang de bzhin gshegs pa rnams skyes kyang rung /_de bzhin gshegs pa rnams 
[\[134a.6\]]ma skyes kyang rung ste/_chos rnams kyi chos nyid dang /_chos kyi gnas nyid ni gnas pa/_chos kyi dbyings ni gnas pa ste/_de ni gang la yang don kyang mi byed/_don ma yin pa 'ang mi byed do/_/rab 'byor de ltar byang chub sems dpa' sems dpa' chen pos don dang don ma yin 
[\[134a.7\]]pa spangs te/_shes rab kyi pha rol du phyin pa la spyad par bya'o/_/gsol pa/_bcom ldan 'das ci'i slad du shes rab kyi pha rol du phyin pa gang la yang don kyang mi bgyid/_don ma lags pa 'ang mi bgyid pa lags/_bcom ldan 'das kyis bka' stsal pa/_rab 'byor 
[\[134b\]]
[\[134b.1\]]de ni 'di ltar shes rab kyi pha rol du phyin pa ni 'dus byas dang 'dus ma byas kyi chos nyid gang yang mi byed de/_de'i phyir shes rab kyi pha rol du phyin pa ni gang la yang don du byed pa yang ma yin no/_/don ma yin par byed pa yang ma yin no/_/gsol pa/_bcom ldan 'das 'o na 'dus 
[\[134b.2\]]ma bgyis/_sangs rgyas dang /_sangs rgyas kyi nyan thos 'phags pa thams cad kyi don ma lags sam/_bcom ldan 'das kyis bka' stsal pa/_'dus ma byas ni sangs rgyas dang /_sangs rgyas kyi nyan thos 'phags pa thams cad kyi don kyang yin te/_phan pa 'am/_gnod par 
[\[134b.3\]]nye bar gnas pa ma yin no/_/rab 'byor 'di lta ste dper na/_nam mkha'i de bzhin nyid ni gang la yang phan pa 'am/_gnod par nye bar gnas pa ma yin no/_/rab 'byor de bzhin du byang chub sems dpa' sems dpa' chen po'i shes rab kyi pha rol du phyin pa yang chos gang la yang phan pa 
[\[134b.4\]]'am/_gnod par nye bar gnas pa ma yin no/_/gsol pa/_bcom ldan 'das 'o na byang chub sems dpa' sems dpa' chen po 'dus ma bgyis kyi/_shes rab kyi pha rol du phyin pa la bslabs shing /_rnam pa thams cad mkhyen pa nyid thob par mi bgyid dam/_bcom ldan 
[\[134b.5\]]'das kyis bka' stsal pa/_rab 'byor de de bzhin no/_/de de bzhin te/_byang chub sems dpa' sems dpa' chen po ni shes rab kyi pha rol du phyin pa zab mo 'di la bslabs shing /_rnam pa thams cad mkhyen pa nyid thob par byed de/_gnyis kyi tshul gyis ni ma yin no/_/gsol 
[\[134b.6\]]pa/_bcom ldan 'das ci lags/_gnyis su ma mchis pa'i chos kyis gnyis su ma mchis pa'i chos thob par bgyid dam/_bcom ldan 'das kyis bka' stsal pa/_de ni ma yin no/_/gsol pa/_'o na gnyis kyi chos shig gnyis kyi chos thob par bgyid pa lags sam/_
[\[134b.7\]]bcom ldan 'das kyis bka' stsal pa/_ma yin no/_/gsol pa/_'o na ji ltar thob par 'gyur/_bcom ldan 'das kyis bka' stsal pa/_nam gnyis kyi chos sam/_gnyis su med pa'i chos kyang mi dmigs pa ni/_thob par 'gyur ro/_/de ci'i phyir zhe na/_mi dmigs 
[\[135a\]]
[\[135a.1\]]pa ni thob pa ste/_de ni dmigs pas kyang thob par mi 'gyur/_mi dmigs pas kyang thob par mi 'gyur ro/_/shes rab kyi pha rol tu phyin pa stong phrag nyi shu lnga pa las le'u lnga bcu gsum pa'o//_//de nas tshe dang ldan pa rab 
[\[135a.2\]]'byor gyis/_bcom ldan 'das la 'di skad ces gsol to/_/bcom ldan 'das shes rab kyi pha rol du phyin pa ni zab bo/_/bcom ldan 'das byang chub sems dpa' sems dpa' chen po gang bla na med pa yang dag par rdzogs pa'i byang chub tu zhugs pa yang dka' ba 
[\[135a.3\]]bgyid pa lags te/_sems can zhes bgyi 'am/_sems can du gdags pa ni gang yang mi dmigs na/_de dag ni sems can rnams kyi slad du bla na med pa yang dag par rdzogs pa'i byang chub tu yang dag par zhugs so/_/bcom ldan 'das 'di lta ste dper na/_skyes bu la 
[\[135a.4\]]la zhig nam mkha' gzhi ma mchis pa la/_ljang bu bskyed par 'tshal ba de bzhin du/_byang chub sems dpa' sems dpa' chen po rnams kyang sems can rnams kyi slad du/_rnam pa thams cad mkhyen pa nyid thob par 'tshal lo/_/bcom ldan 'das kyis bka' stsal pa/_rab 'byor 
[\[135a.5\]]de de bzhin no/_/de de bzhin te/_byang chub sems dpa' sems dpa' chen po gang sems can rnams kyi phyir/_bla na med pa yang dag par rdzogs pa'i byang chub tu yang dag par 'jug pa dang /_rnam pa thams cad mkhyen pa nyid du mngon par rdzogs par sangs rgyas nas/_sems can 
[\[135a.6\]]rnams sems can du 'dzin pa las yongs su 'grel pa ni/_dka' ba byed pa'o/_/rab 'byor 'di lta ste/_dper na skyes bu la la zhig ljang bu bskyed par 'dod la/_skyes bu des ljang bu de'i rtsa ba ma dmigs/_yal ga dang sdong bu dang /_lo ma dang /_me tog dang /_'bras bu ma 
[\[135a.7\]]dmigs par ljang bu de'i sdong bu bskyed de/_dus dus su chus bran cing /_de'i sdong bu de rim gyis yal ga phun sum tshogs par gyur/_lo ma phun sum tshogs par gyur/_me tog phun sum tshogs par gyur/_'bras bu phun sum tshogs par gyur pa dang /_de ljang bu de'i 'dab ma 
[\[135b\]]
[\[135b.1\]]la spyod pa dang /_me tog la spyod pa dang /_'bras bu la spyod pa de bzhin du/_byang chub sems dpa' sems dpa' chen po rnams kyang /_sems can rnams kyi phyir/_bla na med pa yang dag par rdzogs pa'i byang chub tu yang dag par 'jug ste/_de dag rim gyis pha rol du phyin pa 
[\[135b.2\]]drug la spyod cing /_rnam pa thams cad mkhyen pa nyid thob par byed de/_de dag la lo ma dang /_me tog dang /_'bras bu ltar sems can thams cad nye bar 'tsho bar 'gyur ro/_/rab 'byor de la lo ma ni byang chub sems dpa' sems dpa' chen po la brten cing /_sems can 
[\[135b.3\]]rnams ngan song gsum las yongs su 'grol ba'o/_/me tog ni byang chub sems dpa' sems dpa' chen po la brten cing /_rgyal rigs che zhing mtho ba dang /_bram ze'i rigs che zhing mtho ba dang /_khyim bdag gi rigs che zhing mtho bar skye ba dang /_rgyal chen bzhi'i ris kyi 
[\[135b.4\]]lhar skye ba dang /_sum cu rtsa gsum dang /_mtshe ma dang /_dga' ldan dang /_'phrul dga' dang /_gzhan 'phrul dbang byed dang /_tshangs ris dang /_tshangs lha nye phan dang /_tshangs pa kun 'khor dang tshangs chen dang /_snang ba dang /_chung snang dang /_tshad med snang ba dang /_kun snang dang ba dang /_dge ba dang /_
[\[135b.5\]]chung dge dang /_tshad med dge ba dang /_dge rgyas dang /_che ba dang /_chung che dang /_tshad med che ba dang /_'bras bu che ba dang /_mi che ba dang /_mi gdung ba dang /_shin du mthong ba dang /_gya nom snang ba dang /_'og min dang /_nam mkha' mtha' yas skye mched dang /_rnam shes mtha' yas skye mched dang 
[\[135b.6\]{]chung zad [,]cung zad [}]med pa'i skye mched dang /_'du shes med 'du shes med min skye mched kyi lhar skye ba'o/_/'bras bu ni byang chub sems dpa' sems dpa' chen po rnam pa thams cad mkhyen pa nyid thob nas/_sems can de dag rgyun du zhugs pa'i 'bras bu la rab tu 'god pa dang /_lan cig 
[\[135b.7\]]phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub la rab tu 'god pa dang /_byang chub sems dpa' sems dpa' chen po de nyid la brten cing rnam pa thams cad mkhyen pa nyid thob par 'gyur ba dang /_rnam pa thams cad mkhyen pa nyid 
[\[136a\]]
[\[136a.1\]]thob nas/_de dag kyang sems can thams cad 'bras bu la nye bar 'tsho ba bzhin nye bar 'tsho bar 'gyur ba dang /_de la gang gis yon phul ba de dag gis kyang rim gyis/_'di lta ste/_nyan thos kyi theg pa dang /_rang sangs rgyas kyi theg pa 'am/_theg pa chen po 
[\[136a.2\]]'am/_theg pa gsum po de dag gis yongs su mya ngan las 'da' ba dang /_bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur yang /_de la sems can du yang mi 'dogs/_sems can du gdags pa yang med par sems can de dag kyang 
[\[136a.3\]]sems can du 'dzin pa las yongs su 'grel pa ste/_rab 'byor de ltar byang chub sems dpa' sems dpa' chen po shes rab kyi pha rol du phyin pa la spyod kyang /_gang gi don du bdag gis rnam pa thams cad mkhyen pa nyid thob par bya'o/_/zhes bya ba'i sems can nam/_sems can du 
[\[136a.4\]]gdags pa gang yang mi dmigs so/_/rab 'byor gyis gsol pa/_bcom ldan 'das byang chub sems dpa' sems dpa' chen po ni de bzhin gshegs pa nyid du rig par bgyi'o/_/de ci'i slad du zhe na/_bcom ldan 'das de ni 'di ltar byang chub sems dpa' sems dpa' chen 
[\[136a.5\]]po la brten na/_sems can dmyal ba thams cad rgyun chad par 'gyur ro/_/byol song gi skye gnas thams cad dang /_gshin rje'i 'jig rten thams cad rgyun 'chad par 'gyur ro/_/mi khom pa dang /_ngan song thams cad rgyun chad par 'gyur ro/_/dbul po thams cad rgyun chad par 'gyur 
[\[136a.6\]]ro/_/lam gyi rgyud dma' ba thams cad rgyun chad par 'gyur ro/_/'dod pa'i khams thams cad rgyun chad par 'gyur ro/_/gzugs kyi khams thams cad rgyun chad par 'gyur ro/_/gzugs med pa'i khams thams cad rgyun chad par 'gyur ro/_/bcom ldan 'das kyis bka' stsal pa/_
[\[136a.7\]]rab 'byor de de bzhin no/_/de de bzhin te/_rab 'byor byang chub sems dpa' sems dpa' chen po ni de bzhin gshegs pa nyid du rig par bya'o/_/rab 'byor gal te byang chub sems dpa' sems dpa' chen po med na/_'das pa dang /_ma byon pa dang /_da ltar byung ba'i sangs rgyas bcom ldan 'das 
[\[136b\]]
[\[136b.1\]]rnams kyi bla na med pa yang dag par rdzogs pa'i byang chub kyang yod par mi 'gyur/_rang sangs rgyas rnams kyang 'jig rten du 'byung bar mi 'gyur/_dgra bcom pa rnams dang /_phyir mi 'ong ba rnams dang /_lan cig phyir 'ong ba rnams dang /_rgyun du zhugs pa rnams kyang 'jig rten du 'byung 
[\[136b.2\]]bar mi 'gyur ro/_/sems can dmyal ba thams cad rgyun chad par mi 'gyur/_byol song gi skye gnas dang /_gshin rje'i 'jig rten thams cad kyang rgyun chad par mi 'gyur/_'dod pa'i khams thams cad kyang rgyun chad par mi 'gyur/_gzugs kyi khams thams cad dang /_gzugs 
[\[136b.3\]]med pa'i khams thams cad kyang rgyun chad par mi 'gyur ro/_/rab 'byor de lta bas na gang 'di skad du/_byang chub sems dpa' sems dpa' chen po ni de bzhin gshegs pa nyid du rig par bya'o/_/zhes zer ba ni rab 'byor de de bzhin no/_/de de bzhin te/_rab 'byor byang chub sems dpa' 
[\[136b.4\]]sems dpa' chen po ni de bzhin gshegs pa nyid du rig par bya'o/_/de ci'i phyir zhe na/_rab 'byor de bzhin nyid gang gis de bzhin gshegs par gdags pa dang /_de bzhin nyid gang gis rang sangs rgyas su gdags pa dang /_de bzhin nyid gang gis 'phags pa thams cad du gdags pa dang /_
[\[136b.5\]]de bzhin nyid gang gis gzugs su gdags pa dang /_de bzhin nyid gang gis tshor ba dang /_'du shes dang /_'du byed dang /_rnam par shes par gdags pa dang /_de bzhin nyid gang gis skye mched dang /_khams dang rten cing 'brel par 'byung bar gdags pa dang /_de bzhin nyid gang gis pha 
[\[136b.6\]]rol du phyin pa thams cad dang /_stong pa nyid thams cad dang /_byang chub kyi phyogs kyi chos sum cu rtsa bdun du gdags pa dang /_de bzhin nyid gang gis 'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar 
[\[136b.7\]]pa brgyad dang /_mthar gyis gnas pa'i snyoms par 'jug pa dgu dang /_rnam par thar pa'i sgo stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams su gdags pa dang /_de bzhin nyid gang gis de bzhin 
[\[137a\]]
[\[137a.1\]]gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad du gdags pa dang /_de bzhin nyid gang gis rnam pa thams cad mkhyen pa nyid kyi bar du gdags pa dang /_
[\[137a.2\]]de bzhin nyid gang gis 'dus byas kyi khams dang /_'dus ma byas kyi khams kyi bar du gdags pa de dag thams cad kyang de kho na bzhin te/_de bas na de bzhin nyid ces bya'o/_/byang chub sems dpa' sems dpa' chen po de ni de bzhin nyid de la bslabs shing /_rnam pa thams cad 
[\[137a.3\]]mkhyen pa nyid thob par byed pas/_de'i phyir de bzhin gshegs pa zhes bya ste/_rab 'byor rnam grangs des na/_de bzhin nyid tshad mar byas te/_byang chub sems dpa' sems dpa' chen po de ni de bzhin gshegs pa nyid du rig par bya'o/_/rab 'byor de ltar byang chub 
[\[137a.4\]]sems dpa' sems dpa' chen pos de bzhin nyid kyi shes rab kyi pha rol du phyin pa la bslab par bya ste/_rab 'byor byang chub sems dpa' sems dpa' chen po de ni de bzhin nyid kyi shes rab kyi pha rol du phyin pa la bslabs shing /_chos thams cad kyi de bzhin nyid la slob bo/_/chos 
[\[137a.5\]]thams cad kyi de bzhin nyid la bslabs shing /_chos thams cad kyi de bzhin nyid yongs su rdzogs par byed do/_/chos thams cad kyi de bzhin nyid yongs su rdzogs par byas shing /_chos thams cad kyi de bzhin nyid la dbang du gyur pa thob par byed do/_/chos thams cad kyi de bzhin 
[\[137a.6\]]nyid la dbang du gyur pa thob par byas shing /_sems can thams cad kyi dbang po la mkhas par byed do/_/dbang po la mkhas par byas shing /_dbang po yongs su bskang ba la mkhas pa thob par byed do/_/dbang po yongs su bskang ba la mkhas pa 'thob par byas shing /_sems 
[\[137a.7\]]can rnams kyi las rang gi byas pa shes par byed do/_/sems can rnams kyi rang gi las shes par byas shing /_smon pa'i ye shes yongs su rdzogs par byed do/_/smon pa'i ye shes yongs su rdzogs par byas shing /_dus gsum du ye shes rnam par dag par byed do/_/
[\[137b\]]
[\[137b.1\]]dus gsum du ye shes rnam par dag par byas shing /_byang chub sems dpa'i spyad pa spyod pas sems can rnams kyi don byed do/_/sems can rnams kyi don byed cing /_sangs rgyas kyi zhing yongs su dag par byed do/_/sangs rgyas kyi zhing yongs su dag par byas shing /_rnam 
[\[137b.2\]]pa thams cad mkhyen pa nyid thob par byed do/_/rnam pa thams cad mkhyen pa nyid thob par byas shing /_chos kyi 'khor lo bskor ro/_/chos kyi 'khor lo bskor cing /_sems can rnams theg pa gsum la rab tu bkod do/_/sems can rnams theg pa gsum la rab tu bkod 
[\[137b.3\]]nas/_phung po'i lhag ma ma lus pa'i mya ngan las 'das pa'i dbyings su yongs su mya ngan las 'da' 'o/_/rab 'byor de ltar byang chub sems dpa' sems dpa' chen pos yon tan dang /_legs pa thams cad mthong nas/_bdag gis kyang bla na med pa yang dag par rdzogs 
[\[137b.4\]]pa'i byang chub tu sems bskyed par bya'o/_/gzhan yang bla na med pa yang dag par rdzogs pa'i byang chub tu sems bskyed du gzhug par bya'o/_/rab 'byor gyis gsol pa/_bcom ldan 'das byang chub sems dpa' sems dpa' chen po gang shes rab kyi pha rol du phyin pa zab mo 
[\[137b.5\]]ji skad du bstan pa 'di la spyod pa de dag ni/_lha dang /_mi dang lha ma yin du bcas pa'i 'jig rten gyis phyag bgyi bar 'os pa'o/_/bcom ldan 'das kyis bka' stsal pa/_rab 'byor de de bzhin no/_de de bzhin te/_byang chub sems dpa' sems dpa' chen po gang shes rab kyi pha rol 
[\[137b.6\]]du phyin pa zab mo ji skad du bstan pa 'di la spyod pa de dag ni/_lha dang /_mi dang /_lha ma yin du bcas pa'i 'jig rten gyis phyag bya bar 'os pa'o/_/gsol pa/_bcom ldan 'das byang chub sems dpa' sems dpa' chen po sems dang po bskyed pa dang ldan pa/_sems can 
[\[137b.7\]]thams cad kyi don du bla na med pa yang dag par rdzogs pa'i byang chub tu mngon par rdzogs par 'tshang rgya bar 'tshal ba de'i bsod nams ji tsam zhig tu 'phel bar 'gyur/_bcom ldan 'das kyis bka' stsal pa/_rab 'byor gal te stong gsum gyi stong chen po'i 'jig rten gyi khams 
[\[138a\]]
[\[138a.1\]]kyi sems can gang ji snyed pa de dag thams cad/_nyan thos kyi sa la gnas par gyur/_rang sangs rgyas kyi sa la gnas par gyur na/_sems can de dag gi bsod nams ches mang du 'phel lam/_gsol pa/_bcom ldan 'das mang ngo /_/bde bar 
[\[138a.2\]]gshegs pa mang ngo /_/bcom ldan 'das tshad ma mchis so/_/bde bar gshegs pa tshad ma mchis so/_/bcom ldan 'das kyis bka' stsal pa/_rab 'byor stong gsum gyi stong chen po'i 'jig rten gyi khams kyi sems can thams cad nyan thos kyi theg pa pa 'am/_/
[\[138a.3\]]rang sangs rgyas kyi theg pa par gyur pa'i bsod nams dang /_byang chub sems dpa' sems dpa' chen po sems dang po bskyed pa dang ldan pa'i bsod nams las byang chub sems dpa' sems dang po bskyed pa dang ldan pa'i bsod nams kyi tshogs de la ni/_stong gsum gyi stong chen po'i 
[\[138a.4\]]'jig rten gyi khams kyi sems can thams cad nyan thos kyi theg pa pa 'am/_rang sangs rgyas kyi theg pa par gyur pa de dag gi bsod nams des brgya'i char yang nye bar mi 'gro'o/_/stong gi cha dang /_brgya stong gi cha dang /_brgya phrag stong gi cha dang /_bye ba'i cha dang /_bye ba brgya'i cha dang /_
[\[138a.5\]]bye ba stong gi cha dang /_bye ba brgya phrag stong gi cha dang /_bye ba khrag khrig brgya phrag stong gi char yang nye bar mi 'gro'o/_/grangs dang cha dang /_bgrang ba dang /_dpe dang /_rgyur yang mi bzod do/_/de ci'i phyir zhe na/_byang chub sems dpa' las byung ba ni gang zag nyan thos dang /_rang sangs rgyas kyi theg pa 
[\[138a.6\]]pa rnams te/_nyan thos dang /_rang sangs rgyas las byung ba ni byang chub sems dpa' sems dpa' chen po rnams ma yin no/_/stong gsum gyi stong chen po'i 'jig rten gyi khams kyi sems can thams cad nyan thos kyi theg pa pa 'am/_rang sangs rgyas kyi theg pa par gyur pa lta zhog gi_/
[\[138a.7\]]gal te stong gsum gyi stong chen po'i 'jig rten gyi khams kyi sems can de dag thams cad nyan thos kyi yon tan dang ldan par gyur kyang /_de dag gi bsod nams des byang chub sems dpa' sems dang po bskyed pa'i bsod nams kyi brgya'i char yang nye bar mi 'gro'o/_/stong gi cha dang /_
[\[138b\]]
[\[138b.1\]]brgya phrag stong gi cha dang /_bye ba khrag khrig brgya phrag stong gi bar gyi char yang nye bar mi 'gro'o/_/dpe dang rgyu'i bar du yang mi bzod do/_/de ci'i phyir zhe na/_byang chub sems dpa' las byung ba ni/_nyan thos dang /_rang sangs rgyas kyi yon tan rnams te/_nyan thos dang /_
[\[138b.2\]]rang sangs rgyas las byung ba ni/_byang chub sems dpa' sems dpa' chen po rnams ma yin no/_/stong gsum gyi stong chen po'i 'jig rten gyi khams kyi sems can thams cad nyan thos kyi yon tan dang ldan par gyur pa 'am/_rang sangs rgyas kyi yon tan dang ldan par gyur pa 
[\[138b.3\]]lta zhog gi_/gal te stong gsum gyi stong chen po'i 'jig rten gyi khams kyi sems can de dag thams cad dkar po rnam par mthong ba'i sa la gnas par gyur kyang /_de dag gis bsod nams des/_byang chub sems dpa' sems dang po bskyed pa'i bsod nams kyi brgya'i char yang nye 
[\[138b.4\]]bar mi 'gro'o/_/stong gi cha dang /_brgya phrag stong gi cha dang /_bye ba khrag khrig brgya phrag stong gi bar gyi char yang nye bar mi 'gro'o/_/dpe dang rgyu'i bar du yang mi bzod do/_/de ci'i phyir zhe na/_byang chub sems dpa' las byung ba ni dkar po rnam par mthong ba'i sa la gnas pa rnams te/_
[\[138b.5\]]dkar po rnam par mthong ba'i sa las byung ba ni/_byang chub sems dpa' sems dpa' chen po rnams ma yin no/_/stong gsum gyi stong chen po'i 'jig rten gyi khams kyi sems can thams cad dkar po rnam par mthong ba'i sa la gnas par gyur pa lta zhog gi_/gal te stong gsum gyi stong 
[\[138b.6\]]chen po'i 'jig rten gyi khams kyi sems can de dag thams cad rigs kyi sa la gnas par gyur kyang /_de dag gi bsod nams des byang chub sems dpa' sems dang po bskyed pa'i bsod nams kyi brgya'i char yang nye bar mi 'gro'o/_/stong gi cha dang /_brgya phrag stong gi cha dang /_bye ba khrag 
[\[138b.7\]]khrig brgya phrag stong gi bar gyi char yang nye bar mi 'gro'o/_/dpe dang rgyu'i bar du yang mi bzod do/_/de ci'i phyir zhe na/_byang chub sems dpa' las byung ba ni rigs kyi sa la gnas pa rnams te/_rigs kyi sa las byung ba ni/_byang chub sems dpa' sems dpa' chen po rnams 
[\[139a\]]
[\[139a.1\]]ma yin no/_/stong gsum gyi stong chen po'i 'jig rten gyi khams kyi sems can thams cad rigs kyi sa la gnas par gyur pa lta zhog gi_/gal te stong gsum gyi stong chen po'i 'jig rten gyi khams kyi sems can de dag thams cad brgyad pa'i sa la gnas par 
[\[139a.2\]]gyur kyang /_de dag gi bsod nams des byang chub sems dpa' sems dang po bskyed pa'i bsod nams kyi brgya'i char yang nye bar mi 'gro'o/_/stong gi cha dang /_brgya phrag stong gi cha dang /_bye ba khrag khrig brgya phrag stong gi bar gyi char yang nye bar mi 'gro'o/_/dpe dang rgyu'i bar du yang mi 
[\[139a.3\]]bzod do/_/de ci'i phyir zhe na/_byang chub sems dpa' las byung ba ni brgyad pa'i sa rnams te/_brgyad pa'i sa las byung ba ni byang chub sems dpa' sems dpa' chen po rnams ma yin no/_/stong gsum gyi stong chen po'i 'jig rten gyi khams kyi sems can thams cad brgyad pa'i sa la gnas 
[\[139a.4\]]par gyur pa lta zhog gi_/gal te stong gsum gyi stong chen po'i 'jig rten gyi khams kyi sems can de dag thams cad mthong ba'i sa la gnas par gyur kyang /_de dag gi bsod nams des/_byang chub sems dpa' sems dang po bskyed pa'i bsod nams kyi brgya'i char yang nye bar mi 'gro'o/_/
[\[139a.5\]]stong gi cha dang /_brgya phrag stong gi cha dang /_bye ba khrag khrig brgya phrag stong gi bar gyi char yang nye bar mi 'gro'o/_/dpe dang rgyu'i bar du yang mi bzod do/_/de ci'i phyir zhe na/_byang chub sems dpa' las byung ba ni mthong ba'i sa rnams te/_mthong ba'i sa las byung ba ni byang chub sems 
[\[139a.6\]]dpa' sems dpa' chen po rnams ma yin no/_/stong gsum gyi stong chen po'i 'jig rten gyi khams kyi sems can thams cad mthong ba'i sa la gnas par gyur pa lta zhog gi_/gal te stong gsum gyi stong chen po'i 'jig rten gyi khams kyi sems can de dag thams cad bsrabs 
[\[139a.7\]]pa'i sa la gnas par gyur kyang de dag gi bsod nams des byang chub sems dpa' sems dang po bskyed pa'i bsod nams kyi brgya'i char yang nye bar mi 'gro'o/_/stong gi cha dang /_brgya phrag stong gi cha dang /_bye ba khrag khrig brgya phrag stong gi bar gyi char yang nye bar mi 'gro'o/_/dpe dang rgyu'i 
[\[139b\]]
[\[139b.1\]]bar du yang mi bzod do/_/de ci'i phyir zhe na/_byang chub sems dpa' las byung ba ni bsrabs pa'i sa rnams te/_bsrabs pa'i sa las byung ba ni byang chub sems dpa' sems dpa' chen po rnams ma yin no/_/stong gsum gyi stong chen po'i 'jig rten gyi khams kyi sems can 
[\[139b.2\]]de dag thams cad bsrabs pa'i sa la gnas par gyur pa lta zhog gi_/gal te stong gsum gyi stong chen po'i 'jig rten gyi khams kyi sems can de dag thams cad 'dod chags dang bral ba'i sa la gnas par gyur kyang /_de dag gi bsod nams des/_byang chub sems dpa' 
[\[139b.3\]]sems dang po bskyed pa'i bsod nams kyi brgya'i char yang nye bar mi 'gro'o/_/stong gi cha dang /_brgya phrag stong gi cha dang /_bye ba khrag khrig brgya phrag stong gi bar gyi char yang nye bar mi 'gro'o/_/dpe dang rgyu'i bar du yang mi bzod do/_/de ci'i phyir zhe na/_byang chub sems dpa' las 
[\[139b.4\]]byung ba ni/_'dod chags dang bral ba'i sa la gnas pa rnams te/_'dod chags dang bral ba'i sa las byung ba ni/_byang chub sems dpa' sems dpa' chen po rnams ma yin no/_/stong gsum gyi stong chen po'i 'jig rten gyi khams kyi sems can thams cad 'dod chags dang bral 
[\[139b.5\]]ba'i sa la gnas par gyur pa lta zhog gi_/gal te stong gsum gyi stong chen po'i 'jig rten gyi khams kyi sems can de dag thams cad byas pa rtogs pa'i sa la gnas par gyur kyang /_de dag gi bsod nams des/_byang chub sems dpa' sems dang po bskyed pa'i bsod nams kyi brgya'i 
[\[139b.6\]]char yang nye bar mi 'gro'o/_/stong gi cha dang /_brgya phrag stong gi cha dang /_bye ba khrag khrig brgya phrag stong gi bar gyi char yang nye bar mi 'gro'o/_/dpe dang rgyu'i bar du yang mi bzod do/_/de ci'i phyir zhe na/_byang chub sems dpa' las byung ba ni byas pa rtogs pa'i sa la gnas pa rnams 
[\[139b.7\]]te/_byas pa rtogs pa'i sa las byung ba ni/_byang chub sems dpa' sems dpa' chen po rnams ma yin no/_/stong gsum gyi stong chen po'i 'jig rten gyi khams kyi sems can thams cad byas pa rtogs pa'i sa la gnas par gyur pa lta zhog gi_/gal te stong gsum gyi stong chen po'i 
[\[140a\]]
[\[140a.1\]]'jig rten gyi khams kyi sems can de dag thams cad rang sangs rgyas kyi sa la gnas par gyur kyang de dag gi bsod nams des byang chub sems dpa' sems dang po bskyed pa'i bsod nams kyi brgya'i char yang nye bar mi 'gro'o/_/stong gi cha dang /_brgya 
[\[140a.2\]]phrag stong gi cha dang /_bye ba khrag khrig brgya phrag stong gi bar gyi char yang nye bar mi 'gro'o/_/dpe dang rgyu'i bar du yang mi bzod do/_/de ci'i phyir zhe na/_byang chub sems dpa' las byung ba ni/_rang sangs rgyas rnams te/_rang sangs rgyas las byung ba ni byang chub sems dpa' 
[\[140a.3\]]sems dpa' chen po rnams ma yin no/_/stong gsum gyi stong chen po'i 'jig rten gyi khams kyi sems can thams cad rang sangs rgyas kyi sa la gnas par gyur pa lta zhog gi_/gal te stong gsum gyi stong chen po'i 'jig rten gyi khams kyi sems can de dag thams cad byang chub 
[\[140a.4\]]sems dpa'i skyon med par zhugs par gyur kyang /_de dag gi bsod nams des byang chub sems dpa' rang byang chub tu zhugs pa'i bsod nams kyi brgya'i char yang nye bar mi 'gro'o/_/stong gi cha dang /_brgya phrag stong gi cha dang /_bye ba khrag khrig brgya phrag stong gi bar gyi char yang 
[\[140a.5\]]nye bar mi 'gro'o/_/dpe dang rgyu'i bar du yang mi bzod do/_/stong gsum gyi stong chen po'i 'jig rten gyi khams kyi sems can de dag thams cad byang chub sems dpa'i skyon med par zhugs par gyur pa lta zhog gi_/gal te stong gsum gyi stong chen po'i 'jig rten gyi khams kyi sems 
[\[140a.6\]]can de dag thams cad byang chub tu zhugs par gyur kyang /_de dag gi bsod nams des/_de bzhin gshegs pa dgra bcom pa yang dag par rdzogs pa'i sangs rgyas kyi bsod nams kyi brgya'i char yang nye bar mi 'gro'o/_/stong gi cha dang /_brgya phrag stong gi cha dang /_bye ba khrag 
[\[140a.7\]]khrig brgya phrag stong gi bar gyi char yang nye bar mi 'gro'o/_/grangs su yang mi bzod/_char yang mi bzod/_bgrang bar yang mi bzod/_dper yang mi bzod/_rgyur yang mi bzod do/_/gsol pa/_bcom ldan 'das byang chub sems dpa' sems dpa' chen po 
[\[140b\]]
[\[140b.1\]]sems dang po bskyed pas ci yid la bgyi/_bcom ldan 'das kyis bka' stsal pa/_rnam pa thams cad mkhyen pa nyid yid la bya'o/_/gsol pa/_bcom ldan 'das rnam pa thams cad mkhyen pa nyid kyi dngos po ji lta bu zhig mchis dmigs pa ji lta bu zhig mchis 
[\[140b.2\]]dbang sgyur ba ji lta bu zhig mchis/_rnam pa ji lta bu zhig mchis/_mtshan nyid ji lta bu zhig mchis/_bcom ldan 'das kyis bka' stsal pa/_rab 'byor rnam pa thams cad mkhyen pa nyid ces bya ba ni/_dngos po med pa mtshan nyid med pa/_mtshan ma med pa/_byed pa med 
[\[140b.3\]]pa/_skye ba med pa/_'byung ba med pa ste/_rab 'byor gang yang 'di skad du/_rnam pa thams cad mkhyen pa nyid kyi dmigs pa ji lta bu zhig yod ces zer ba ni/_rab 'byor rnam pa thams cad mkhyen pa nyid ni dmigs pa med pa ste/_dran pas dbang bsgyur ba dang /_zhi ba'i rnam pa mtshan 
[\[140b.4\]]nyid med pa yin te/_rab 'byor 'di ni rnam pa thams cad mkhyen pa nyid kyi dmigs pa'o/_/'di ni dbang bsgyur ba'o/_/'di ni rnam pa'o/_/'di ni mtshan nyid do/_/gsol pa/_bcom ldan 'das ci lags/_rnam pa thams cad mkhyen pa nyid 'ba' zhig dngos po ma mchis pa 
[\[140b.5\]]lags sam/_ma lags kyi/_gzugs kyang dngos po ma mchis pa lags/_tshor ba dang 'du shes dang 'du byed dang /_rnam par shes pa yang dngos po ma mchis pa lags/_skye mched dang khams dang rten cing 'brel par 'byung ba yang dngos po ma mchis pa lags/_pha rol du phyin 
[\[140b.6\]]pa thams cad dang /_stong pa nyid thams cad dang /_byang chub kyi phyogs kyi chos sum cu rtsa bdun yang dngos po ma mchis pa lags/_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa brgyad dang /_mthar 
[\[140b.7\]]gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas 
[\[141a\]]
[\[141a.1\]]kyi chos ma 'dres pa rnams kyang dngos po ma mchis pa lags/_byams pa chen po dang /_snying rje chen po dang /_dga' ba chen po dang /_btang snyoms chen po yang dngos po ma mchis pa lags/_'dus byas kyi khams dang /_'dus ma byas kyi khams kyang dngos 
[\[141a.2\]]po ma mchis pa lags/_bcom ldan 'das kyis bka' stsal pa/_rab 'byor rnam pa thams cad mkhyen pa nyid kyang dngos po med pa'o/_/gzugs dang tshor ba dang 'du shes dang 'du byed dang rnam par shes pa yang dngos po med pa'o/_/skye mched dang khams dang rten cing 'brel par 
[\[141a.3\]]'byung ba yang dngos po med pa'o/_/pha rol du phyin pa thams cad dang /_stong pa nyid thams cad dang /_byang chub kyi phyogs kyi chos sum cu rtsa bdun yang dngos po med pa'o/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug 
[\[141a.4\]]pa dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs dang /_mi 'jigs 
[\[141a.5\]]pa dang /_so so yang dag par rig pa dang /_sangs rgyas kyi chos ma 'dres pa rnams kyang dngos po med pa'o/_/byams pa chen po dang /_snying rje chen po dang /_dga' ba chen po dang /_btang snyoms chen po yang dngos po med pa'o/_/'dus byas dang 'dus ma byas kyi khams 
[\[141a.6\]]kyang dngos po med pa'o/_/de ci'i phyir zhe na/_rab 'byor de ni 'di ltar rnam pa thams cad mkhyen pa nyid la ngo bo nyid med de/_rab 'byor gang la ngo bo nyid med pa de ni dngos po med pa'o/_/gsol pa/_bcom ldan 'das ci'i slad du/_rnam pa thams cad mkhyen pa nyid ngo bo nyid ma 
[\[141a.7\]]mchis pa lags/_bcom ldan 'das kyis bka' stsal pa/_rab 'byor 'dus pa'i ngo bo nyid med de/_gang la 'dus pa'i ngo bo nyid med pa de ni dngos po med pa'o/_/rab 'byor rnam grangs des na/_chos thams cad ni dngos po med pa'i ngo bo nyid do/_/rab 'byor 'di ltar yang chos 
[\[141b\]]
[\[141b.1\]]thams cad ni stong pa nyid kyi ngo bo nyid do/_/chos thams cad ni mtshan ma med pa'i ngo bo nyid do/_/chos thams cad ni smon pa med pa'i ngo bo nyid do/_/rab 'byor 'di ltar yang chos thams cad ni de bzhin nyid kyi ngo bo nyid do/_/chos thams cad ni yang dag pa'i mtha'i ngo bo nyid do/_/chos 
[\[141b.2\]]thams cad ni chos kyi dbyings kyi ngo bo nyid do/_/rab 'byor rnam grangs des kyang 'di ltar chos thams cad ni dngos po med pa'i ngo bo nyid du rig par bya'o/_/gsol pa/_bcom ldan 'das de ltar gal te chos thams cad dngos po ma mchis pa'i ngo bo nyid lags na/_'o na byang chub sems dpa' sems 
[\[141b.3\]]dpa' chen po sems dang po bskyed pa thabs gang dang ldan pas/_sbyin pa'i pha rol du phyin pa la spyod cing /_sangs rgyas kyi zhing yongs su dag pa dang /_sems can rnams yongs su smin par bgyid pa lags/_tshul khrims kyi pha rol du phyin pa dang /_bzod pa'i pha rol du phyin pa dang /_
[\[141b.4\]]brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa la spyod cing /_sangs rgyas kyi zhing yongs su dag pa dang /_sems can rnams yongs su smin par bgyid pa lags/_bsam gtan dang po dang /_bsam gtan gnyis pa dang /_
[\[141b.5\]]bsam gtan gsum pa dang /_bsam gtan bzhi pa la spyod cing /_sangs rgyas kyi zhing yongs su dag pa dang /_sems can rnams yongs su smin par bgyid pa lags/_byams pa dang /_snying rje dang /_dga' ba dang /_btang snyoms la spyod cing /_sangs rgyas kyi zhing yongs su 
[\[141b.6\]]dag pa dang /_sems can rnams yongs su smin par bgyid pa lags/_nam mkha' mtha' yas skye mched dang /_rnam shes mtha' yas skye mched dang /_cung zad med pa'i skye mched dang /_'du shes med 'du shes med min skye mched la spyod cing /_sangs rgyas kyi zhing yongs su 
[\[141b.7\]]dag pa dang /_sems can rnams yongs su smin par bgyid pa lags/_nang stong pa nyid dang /_phyi stong pa nyid dang /_phyi nang stong pa nyid dang /_dngos po med pa'i ngo bo nyid stong pa nyid kyi bar du spyod cing /_sangs rgyas kyi zhing yongs su dag pa dang /_sems can rnams yongs su smin par bgyid 
[\[142a\]]
[\[142a.1\]]pa lags/_dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa la spyod cing /_sangs rgyas kyi zhing yongs su dag pa dang /_
[\[142a.2\]]sems can rnams yongs su smin par bgyid pa lags/_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_
[\[142a.3\]]mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa [{]bcwo [,]bco [}]brgyad dang /_byams pa chen po dang /_
[\[142a.4\]]snying rje chen po dang /_rnam pa thams cad mkhyen pa nyid kyi bar la spyod cing /_sangs rgyas kyi zhing yongs su dag pa dang /_sems can rnams yongs su smin par bgyid pa lags/_bcom ldan 'das kyis bka' stsal pa/_rab 'byor de ltar chos thams cad dngos po med pa'i ngo bo 
[\[142a.5\]]nyid du yongs su 'dris par byed cing /_sangs rgyas kyi zhing yongs su dag pa dang /_sems can rnams kyang yongs su smin par byed la/_sangs rgyas kyi zhing de dag dang /_sems can de dag kyang dngos po med pa'i ngo bo nyid du shes pa de nyid/_byang chub sems dpa' sems dpa' 
[\[142a.6\]]chen po'i thabs mkhas pa ste/_byang chub sems dpa' sems dpa' chen po de ni sbyin pa'i pha rol du phyin pa la spyod cing /_byang chub kyi lam la yongs su 'dris par byed do/_/tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du 
[\[142a.7\]]phyin pa dang /_bsam gtan gyi pha rol du phyin pa dang /_shes rab kyi pha rol du phyin pa la spyod cing /_byang chub kyi lam la yongs su 'dris par byed do/_/nang stong pa nyid dang /_phyi stong pa nyid dang /_phyi nang stong pa nyid dang /_dngos po med pa'i ngo bo nyid stong pa nyid kyi bar la spyod cing /_
[\[142b\]]
[\[142b.1\]]byang chub kyi lam la yongs su 'dris par byed do/_/dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa la spyod cing /_byang chub kyi lam la yongs 
[\[142b.2\]]su 'dris par byed do/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa 
[\[142b.3\]]dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa rnams la spyod cing /_byang chub kyi lam la yongs su 'dris par byed do/_/
[\[142b.4\]]rnam pa thams cad mkhyen pa nyid kyi bar la spyod cing /_byang chub kyi lam la yongs su 'dris par byed do/_/byang chub kyi lam de yang dngos po med pa'i ngo bo nyid du rab tu shes te/_byang chub sems dpa' sems dpa' chen po de ni pha rol du phyin pa drug la spyod cing /_nam de bzhin 
[\[142b.5\]]gshegs pa'i stobs bcu dang ldan par ma gyur pa dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad dang /_byams pa chen po dang /_snying rje chen po dang /_rnam pa thams cad mkhyen pa nyid dang ldan par ma gyur pa 
[\[142b.6\]]de'i bar du/_byang chub kyi lam de la yongs su 'dris par byed do/_/rab 'byor de ni byang chub sems dpa'i lam ste/_lam de la gnas shing /_pha rol du phyin pa thams cad yongs su rdzogs par byed do/_/pha rol du phyin pa thams cad yongs su rdzogs par byas nas/_skad cig gcig 
[\[142b.7\]]dang ldan pa'i shes rab kyis rnam pa thams cad mkhyen pa nyid thob par 'gyur ro/_/de'i tshe de'i bag chags kyi mtshams sbyor ba'i nyon mongs pa thams cad kyang mi skye bar spang bas yongs su spong bar 'gyur te/_de sangs rgyas kyi spyan gyis stong gsum gyi stong chen po'i 'jig 
[\[143a\]]
[\[143a.1\]]rten gyi khams la rnam par lta na/_dngos po med par yang mi dmigs na/_dngos po yod par lta smos kyang ci dgos/_rab 'byor byang chub sems dpa' sems dpa' chen po shes rab kyi pha rol du phyin pa la spyod pa'i tshe/_sbyin pa yongs su gtong ste/_
[\[143a.2\]]de ltar sbyin pa yongs su gtong yang /_mi rtog mtshan mar mi byed de/_dngos po yod pa 'am dngos po med par yang yid la mi byed do/_/len pa la yang mi rtog mtshan mar mi byed de/_dngos po yod pa 'am/_dngos po med par yang yid la mi byed do/_/gtong ba la yang mi 
[\[143a.3\]]rtog mtshan mar mi byed de/_/dngos po yod pa 'am/_dngos po med par yid la mi byed do/_/byang chub kyi sems de yang mi dmigs te/_mtshan mar mi byed yul du mi byed par yang dag par rjes su mi mthong ngo /_/shes rab kyi pha rol du phyin pa la spyod pa'i tshe/_tshul khrims 
[\[143a.4\]]srung /_bzod pa sgom/_brtson 'grus rtsom/_bsam gtan la goms par byed/_shes rab sgom ste/_de ltar shes rab sgom yang mi rtog mtshan mar mi byed de/_dngos po yod pa 'am/_dngos po med par yang yid la mi byed do/_/gang shes rab de la sgom pa de yang /_
[\[143a.5\]]mi rtog mtshan mar mi byed de/_dngos po yod pa 'am/_dngos po med par yang yid la mi byed do/_/sems can gang gi don du shes rab de la sgom pa de dag la yang mtshan mar mi byed de/_dngos po yod pa 'am dngos po med par yang yid la mi byed do/_/nang stong pa nyid dang /_
[\[143a.6\]]dngos po med pa'i ngo bo nyid stong pa nyid kyi bar dang /_dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_/'phags pa'i lam yan lag brgyad pa dang /_'phags pa'i bden pa dang /_bsam gtan 
[\[143a.7\]]dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_
[\[143b\]]
[\[143b.1\]]de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa dang /_rnam pa thams cad mkhyen pa nyid kyi bar la spyod pa'i tshe/_rnam pa thams cad mkhyen pa nyid de la mi rtog mtshan mar mi byed de/_dngos po yod pa 'am/_
[\[143b.2\]]dngos po med par yang yid la mi byed do/_/bla na med pa yang dag par rdzogs pa'i byang chub kyi bar du yang mi rtog mtshan mar mi byed de/_dngos po yod pa 'am/_dngos po med par yang yid la mi byed do/_/gang mngon par rdzogs par 'tshang rgya ba dang /_gang mngon par rdzogs par 'tshang 
[\[143b.3\]]rgya bar bya ba dang /_gang gis mngon par rdzogs par 'tshang rgya bar bya ba de la yang mi rtog mtshan mar mi byed de/_dngos po yod pa 'am/_dngos po med par yang yid la mi byed do/_/de ci'i phyir zhe na/_'di ltar chos thams cad ni dngos po med pa'i ngo bo nyid de/_de dag sangs rgyas rnams 
[\[143b.4\]]kyis kyang ma mdzad/_rang sangs rgyas dang nyan thos rnams kyis kyang ma byas te/_chos thams cad ni byed pa po med pa/_byed pa po dang bral ba'o/_/rab 'byor gyis gsol pa/_bcom ldan 'das de lta lags na/_chos rnams chos rnams nyid dang bral ba lags sam/_
[\[143b.5\]]bcom ldan 'das kyis bka' stsal pa/_rab 'byor de de bzhin no/_/de de bzhin te/_rab 'byor chos rnams ni chos rnams nyid dang bral ba'o/_/gsol pa/_bcom ldan 'das gal te de ltar chos rnams chos rnams nyid dang bral ba lags na/_ji ltar chos kyis chos la dngos po mchis 
[\[143b.6\]]zhes bgyi ba 'am/_dngos po ma mchis zhes bgyi bar yongs su 'tshal bar 'gyur/_bcom ldan 'das dngos po ma mchis pa'i chos kyis dngos po ma mchis pa'i chos yongs su 'tshal bar mi rung ste/_dngos po mchis pa'i chos kyis kyang dngos po mchis pa'i chos yongs su 'tshal 
[\[143b.7\]]bar mi rung ngo /_/dngos po ma mchis pa'i chos kyis kyang dngos po mchis pa'i chos 'tshal bar mi rung ngo /_/dngos po mchis pa'i chos kyis kyang dngos po ma mchis pa'i chos 'tshal bar mi rung ngo /_/de ltar chos thams cad yongs su 'tshal bar ma mchis pas/_byang chub 
[\[144a\]]
[\[144a.1\]]sems dpa' sems dpa' chen po lta dngos po mchis pa 'am/_dngos po ma mchis par sems par yang ga la 'gyur/_bcom ldan 'das kyis bka' stsal pa/_rab 'byor byang chub sems dpa' sems dpa' chen po ni shes rab kyi pha rol du phyin pa la 
[\[144a.2\]]spyod pa'i tshe/_'jig rten gyi kun rdzob nye bar bzung bas/_dngos po yod ces bya ba 'am/_dngos po med ces bya bar ston te/_don dam par ni ma yin no/_/gsol pa/_bcom ldan 'das ci lags/_'jig rten gyi kun rdzob kyang gzhan zhig la/_don dam pa yang gzhan zhig 
[\[144a.3\]]lags sam/_bcom ldan 'das kyis bka' stsal pa/_rab 'byor 'jig rten gyi kun rdzob kyang gzhan zhig la/_don dam pa yang gzhan zhig yin zhes bya ba yang med de/_'jig rten gyi kun rdzob kyi de bzhin nyid gang yin pa de nyid don dam pa'i de bzhin nyid yin yang /_de la 
[\[144a.4\]]sems can de dag phyin ci log tu gyur pas de bzhin nyid de mi shes mi mthong ste/_de dag gi don du byang chub sems dpa' sems dpa' chen po 'jig rten gyi kun rdzob kyis dngos po yod ces bya ba 'am/_dngos po med ces bya bar brjod do/_/rab 'byor 'di ltar yang /_
[\[144a.5\]]sems can gang ji snyed cig phung po lnga la dngos po yod pa'i 'du shes su gyur te/_dngos po med par mi shes pa de dag gi don du chos rnams rab tu dbye ba nye bar bzung ste/_dngos po med par yang ji ltar shes par 'gyur zhes te/_de skad du brjod do/_/rab 'byor byang chub 
[\[144a.6\]]sems dpa' sems dpa' chen pos shes rab kyi pha rol tu phyin pa la de ltar spyad par bya'o/_/shes rab kyi pha rol tu phyin pa stong phrag nyi shu lnga pa las/_le'u lnga bcu bzhi pa'o//_//de nas tshe dang ldan pa rab 'byor gyis/_bcom ldan 
[\[144a.7\]]'das la 'di skad ces gsol to/_/bcom ldan 'das byang chub sems dpa'i spyod pa/_byang chub sems dpa'i spyod pa zhes bgyi na/_de skad du byang chub sems dpa'i spyod pa zhes bgyi ba de/_gang gi tshig [{]bla dgas [,]bla dwags [}]lags/_bcom ldan 'das kyis bka' stsal 
[\[144b\]]
[\[144b.1\]]pa/_rab 'byor byang chub sems dpa'i spyod pa/_byang chub sems dpa'i spyod pa zhes bya ba ni/_de byang chub kyi don du spyod pas na/_de'i phyir byang chub sems dpa'i spyod pa zhes bya'o/_/gsol pa/_bcom ldan 'das byang chub sems dpa' sems dpa' chen po gang 
[\[144b.2\]]la spyod pa lags/_bcom ldan 'das kyis bka' stsal pa/_gzugs stong pa zhes bya bar spyod de/_ci nas kyang blo rnam pa gnyis su mi 'gyur ba de ltar spyod do/_/tshor ba dang 'du shes dang /_'du byed dang /_rnam par shes pa stong pa zhes bya bar spyod de/_ci nas kyang 
[\[144b.3\]]blo rnam pa gnyis su mi 'gyur ba de ltar spyod do/_/skye mched dang khams dang rten cing 'brel par 'byung ba stong pa zhes bya bar spyod de/_ci nas kyang blo rnam pa gnyis su mi 'gyur ba de ltar spyod do/_/sbyin pa'i pha rol du phyin pa dang /_tshul khrims kyi pha rol du phyin pa dang /_
[\[144b.4\]]bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa stong pa zhes bya bar spyod/_nang stong pa nyid dang /_dngos po med pa'i ngo bo nyid stong pa nyid kyi bar du stong pa zhes bya bar 
[\[144b.5\]]spyod/_bsam gtan dang po dang /_bsam gtan gnyis pa dang /_bsam gtan gsum pa dang /_bsam gtan bzhi pa dang /_byams pa dang /_snying rje dang /_dga' ba dang /_btang snyoms dang /_nam mkha' mtha' yas skye mched dang /_rnam shes mtha' yas skye 
[\[144b.6\]]mched dang /_cung zad med pa'i skye mched dang /_'du shes med 'du shes med min skye mched stong pa zhes bya bar spyod/_dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags 
[\[144b.7\]]pa'i lam yan lag brgyad pa stong pa zhes bya bar spyod/_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid kyi 
[\[145a\]]
[\[145a.1\]]ting nge 'dzin dang /_mtshan ma med pa'i ting nge 'dzin dang /_smon pa med pa'i ting nge 'dzin dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs dang /_mi 'jigs pa dang /_so so yang dag 
[\[145a.2\]]par rig pa dang /_sangs rgyas kyi chos ma 'dres pa rnams stong pa zhes bya bar spyod/_rnam pa thams cad mkhyen pa nyid kyi bar du stong pa zhes bya bar spyod/_sangs rgyas kyi zhing yongs su dag par bya ba dang /_sems can yongs su smin par bya ba dang /_spobs pa dang /_
[\[145a.3\]]yi ge mngon par bsgrub pa stong pa zhes bya bar spyod/_yi ge la 'jug pa dang /_yi ge med pa la 'jug pa stong pa zhes bya bar spyod/_gzugs stong pa zhes bya bar spyod/_'dus byas kyi khams dang /_'dus ma byas kyi khams stong pa zhes bya bar spyod de/_ci nas kyang blo rnam pa gnyis 
[\[145a.4\]]su mi 'gyur ba de ltar spyod do//_//shes rab kyi pha rol tu phyin pa stong phrag nyi shu lnga pa/_bam po drug cu gnyis pa/_rab 'byor byang chub sems dpa' sems dpa' chen po shes rab kyi pha rol du phyin pa la de ltar spyod pa ni byang chub tu spyod pa yin te/_de'i phyir 
[\[145a.5\]]byang chub sems dpa'i spyod pa zhes bya'o/_/de skad ces bka' stsal pa dang /_tshe dang ldan pa rab 'byor gyis/_bcom ldan 'das la 'di skad ces gsol to/_/bcom ldan 'das sangs rgyas sangs rgyas zhes bgyi na/_sangs rgyas zhes bgyi ba de/_gang gi tshig [{]bla dgas [,]bla dwags [}]lags/_
[\[145a.6\]]bcom ldan 'das kyis bka' stsal pa/_rab 'byor yang dag pa'i don ni sangs rgyas zhes bya ste/_rab 'byor yang 'di ltar des yang dag pa'i chos mngon par rdzogs par sangs rgyas pas/_de'i phyir sangs rgyas zhes bya'o/_/yang dag pa'i don rab tu rtogs pas/_de'i 
[\[145a.7\]]phyir sangs rgyas zhes bya'o/_/rab 'byor yang 'di ltar des chos thams cad ji lta ba bzhin du mngon par rdzogs par sangs rgyas pas/_de'i phyir sangs rgyas zhes bya'o/_/rab 'byor gyis gsol pa/_bcom ldan 'das byang chub byang chub ces bgyi na/_byang chub ces bgyi 
[\[145b\]]
[\[145b.1\]]ba de gang gi tshig [{]bla dgas [,]bla dwags [}]lags/_bcom ldan 'das kyis bka' stsal pa/_rab 'byor byang chub ces bya ba de ni stong pa nyid kyi tshig [{]bla dgas [,]bla dwags [}]lags so/_/de ni de bzhin nyid kyi tshig [{]bla dgas [,]bla dwags [}]so/_/'di ni ma nor ba de bzhin nyid dang /_gzhan ma yin pa de bzhin nyid dang /_
[\[145b.2\]]chos nyid dang /_chos kyi dbyings dang /_chos kyi gnas nyid dang /_chos skyon med pa nyid dang /_yang dag pa'i mtha'i tshig [{]bla dgas [,]bla dwags [}]so/_/rab 'byor yang 'di ltar byang chub ces bya ba de ni/_de bzhin nyid ma nor ba de bzhin nyid/_gzhan ma yin pa de bzhin nyid/_rnam pa 
[\[145b.3\]]gzhan du mi 'gyur ba ste/_de'i phyir byang chub ces bya'o/_/rab 'byor 'di ltar yang 'di lta ste/_byang chub ces bya ba 'di ni ming dang mtshan ma tsam ste/_de'i phyir byang chub ces bya'o/_/rab 'byor yang 'di ltar yang dag pa'i don ni byang chub kyi don to/_/rab 'byor yang 
[\[145b.4\]]'di ltar de ni chos thams cad ming dang mtshan ma tsam du rtogs par byed pa ste/_de'i phyir byang chub ces bya'o/_/rab 'byor yang 'di ltar dbyer med pa'i don ni byang chub kyi don to/_/rab 'byor yang 'di ltar de ni sangs rgyas bcom ldan 'das rnams kyi byang chub ste/_de'i 
[\[145b.5\]]phyir byang chub ces bya'o/_/rab 'byor yang 'di ltar de ni sangs rgyas bcom ldan 'das rnams kyis mngon par rdzogs par sangs rgyas pas na/_de'i phyir byang chub ces bya'o/_/gsol pa/_bcom ldan 'das byang chub sems dpa' sems dpa' chen po gang byang chub 
[\[145b.6\]]'di la spyod pa dang /_pha rol du phyin pa drug la spyod pa dang /_stong pa nyid thams cad la spyod pa dang /_byang chub kyi phyogs kyi chos sum cu rtsa bdun la spyod pa dang /_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_
[\[145b.7\]]rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs dang /_mi 'jigs 
[\[146a\]]
[\[146a.1\]]pa dang /_so so yang dag par rig pa dang /_sangs rgyas kyi chos ma 'dres pa la spyod pa dang /_rnam pa thams cad mkhyen pa nyid kyi bar la spyod pa'i dge ba'i rtsa ba gang dang gang tshogs su 'gyur ba 'am/_'grib pa 'am/_'god pa 'am/_'phel ba 
[\[146a.2\]]'am/_skye ba 'am/_'gag pa 'am/_kun nas nyon mongs pa 'am/_rnam par byang bar 'gyur ba lags/_bcom ldan 'das kyis bka' stsal pa/_rab 'byor byang chub sems dpa' sems dpa' chen po gang byang chub 'di la spyod pa dang /_pha rol du phyin pa drug la spyod pa 
[\[146a.3\]]dang /_stong pa nyid thams cad la spyod pa dang /_byang chub kyi phyogs kyi chos sum cu rtsa bdun la spyod pa dang /_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i 
[\[146a.4\]]snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo la spyod pa dang /_de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs 
[\[146a.5\]]rgyas kyi chos ma 'dres pa la spyod pa dang /_rnam pa thams cad mkhyen pa nyid kyi bar la spyod pa de la/_chos gang yang tshogs su 'gyur ba 'am/_'grib pa 'am/_'god pa 'am/_'phel ba 'am/_skye ba 'am/_'gag pa 'am/_kun nas nyon mongs pa 'am/_rnam 
[\[146a.6\]]par byang bar 'gyur ba gang yang med do/_/de ci'i phyir zhe na/_rab 'byor byang chub sems dpa' sems dpa' chen po shes rab kyi pha rol du phyin pa la spyod pa'i byang chub ni chos gang yang tshogs su 'gyur ba 'am/_'grib par bya ba 'am/_'god par bya ba 'am/_'phel bar bya 
[\[146a.7\]]ba 'am/_skye bar bya ba 'am/_'gag par bya ba 'am/_kun nas nyon mongs par bya ba 'am/_rnam par byang bar bya ba'i phyir de dmigs pa'i tshul gyis nye bar gnas pa ma yin no/_/gsol pa/_bcom ldan 'das de ltar gal te byang chub sems dpa' sems dpa' chen 
[\[146b\]]
[\[146b.1\]]po shes rab kyi pha rol du phyin pa la spyod pa'i byang chub ni/_chos gang yang tshogs su 'gyur ba 'am/_'grib par bgyi ba 'am/_'god par bgyi ba 'am/_'phel bar bgyi ba 'am/_skye bar bgyi ba 'am/_'gag par bgyi ba 'am/_kun nas nyon mongs par bgyi ba 'am 
[\[146b.2\]]rnam par byang bar bgyi ba'i slad du/_dmigs pa'i tshul gyis nye bar gnas pa ma lags na/_bcom ldan 'das 'o na de ji ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/_ji ltar sbyin pa'i pha rol du phyin pa yongs su 'dzin 
[\[146b.3\]]par 'gyur/_ji ltar tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa yongs su 'dzin par 'gyur/_ji ltar nang stong pa nyid 
[\[146b.4\]]la spyod par 'gyur/_ji ltar dngos po med pa'i ngo bo nyid stong pa nyid kyi bar la spyod par 'gyur/_ji ltar dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam 
[\[146b.5\]]yan lag brgyad pa la spyod par 'gyur/_ji ltar 'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_
[\[146b.6\]]mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo la spyod par 'gyur/_ji ltar de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa la 
[\[146b.7\]]spyod par 'gyur/_ji ltar byang chub sems dpa'i sa bcu la spyod par 'gyur/_ji ltar nyan thos dang /_rang sangs rgyas kyi sa las 'da' bar 'gyur/_ji ltar byang chub sems dpa'i skyon ma mchis pa la 'jug par 'gyur/_bcom ldan 'das kyis bka' stsal pa/_
[\[147a\]]
[\[147a.1\]]rab 'byor byang chub sems dpa' sems dpa' chen po la ni gnyis su spyod pa'i blo med de/_rab 'byor byang chub sems dpa' sems dpa' chen po ni gnyis kyis/_sbyin pa'i pha rol du phyin pa la mi spyod do/_/gnyis kyis tshul khrims kyi pha rol du 
[\[147a.2\]]phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa la mi spyod do/_/gnyis kyis nang stong pa nyid la mi spyod do/_/gnyis kyis dngos po med pa'i ngo bo nyid stong 
[\[147a.3\]]pa nyid kyi bar la mi spyod do/_/gnyis kyis dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa la mi spyod do/_/gnyis kyis 'phags 
[\[147a.4\]]pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_
[\[147a.5\]]ting nge 'dzin dang /_gzungs kyi sgo la mi spyod do/_/gnyis kyis de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa la mi spyod do/_/gnyis kyis rnam pa thams cad mkhyen pa nyid kyi bar la mi 
[\[147a.6\]]spyod do/_/gsol pa/_bcom ldan 'das gal te de ltar gnyis kyis sbyin pa'i pha rol du phyin pa la mi spyod/_gnyis kyis tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin 
[\[147a.7\]]pa dang /_shes rab kyi pha rol du phyin pa la mi spyod/_gnyis kyis stong pa nyid thams cad dang /_byang chub kyi phyogs kyi chos sum cu rtsa bdun la mi spyod/_gnyis kyis 'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug 
[\[147b\]]
[\[147b.1\]]pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo la mi spyod/_gnyis kyis de bzhin gshegs pa'i stobs 
[\[147b.2\]]dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa la mi spyod/_gnyis kyis rnam pa thams cad mkhyen pa nyid kyi bar la mi spyod na/_'o na de ji ltar byang chub sems dpa' sems dpa' chen po dge ba'i rtsa ba mang pos rnam par 
[\[147b.3\]]'phel bar 'gyur bas/_sems dang po bskyed pa nas nye bar bzung ste/_sems slad ma bskyed pa'i bar du dge ba'i rtsa ba mang pos rnam par 'phel bar 'gyur/_bcom ldan 'das kyis bka' stsal pa/_rab 'byor su gang gnyis la spyod pa de dag ni dge ba'i rtsa ba rnam par 
[\[147b.4\]]'phel bar mi 'gyur ro/_/de ci'i phyir zhe na/_rab 'byor byis pa so so'i skye bo thams cad ni gnyis la rten pa ste/_de dag ni dge ba'i rtsa bas rnam par mi 'phel lo/_/byang chub sems dpa' sems dpa' chen po ni gnyis la mi spyod de/_de ni sems dang po bskyed pa nas 
[\[147b.5\]]nye bar bzung ste/_sems phyi ma bskyed pa'i bar du dge ba'i rtsa bas rnam par 'phel te/_de ni lha dang /_mi dang lha ma yin du bcas pa'i 'jig rten gyi mi dge ba'i rtsa ba gang gis nyams smad pas/_nyan thos kyi sa 'am/_rang sangs rgyas kyi sar ltung bar 'gyur ba 'am/_mi 
[\[147b.6\]]dge ba'i chos gzhan gyis yongs su 'phrogs par gyur cing /_de dag gis yongs su phrogs pas/_sbyin pa'i pha rol du phyin pa la spyod na/_dge ba'i rtsa ba mang pos rnam par mi 'phel ba dang /_tshul khrims kyi pha rol du phyin pa dang /_bzod pa'i pha rol du phyin pa dang /_brtson 
[\[147b.7\]]'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa la spyod na/_dge ba'i rtsa ba mang pos rnam par mi 'phel ba dang /_nang stong pa nyid la spyod pa dang /_dngos po med pa'i ngo bo nyid stong pa nyid kyi bar la spyod na/_dge ba'i rtsa ba mang 
[\[148a\]]
[\[148a.1\]]pos rnam par mi 'phel ba dang /_dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa la spyod na/_dge ba'i rtsa 
[\[148a.2\]]ba mang pos rnam par mi 'phel ba dang /_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa 
[\[148a.3\]]dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo la spyod na/_dge ba'i rtsa ba mang pos rnam par mi 'phel ba dang /_de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi 
[\[148a.4\]]chos ma 'dres pa la spyod na/_dge ba'i rtsa ba mang pos rnam par mi 'phel ba dang /_rnam pa thams cad mkhyen pa nyid kyi bar la spyod na/_dge ba'i rtsa ba mang pos rnam par mi 'phel ba de ltar nyams smad par mi nus te/_rab 'byor byang chub sems dpa' sems dpa' chen pos de ltar 
[\[148a.5\]]shes rab kyi pha rol du phyin pa la spyad par bya'o/_/gsol pa/_bcom ldan 'das ci lags/_byang chub sems dpa' sems dpa' chen pos dge ba'i rtsa ba rnams kyi slad du/_shes rab kyi pha rol du phyin pa la spyod par bgyi 'am/_bcom ldan 'das kyis bka' stsal pa/_
[\[148a.6\]]rab 'byor de ni ma yin te/_byang chub sems dpa' sems dpa' chen po ni dge ba'i rtsa ba rnams kyi phyir/_shes rab kyi pha rol du phyin pa la mi spyod do/_/mi dge ba'i rtsa ba rnams kyi phyir/_yang shes rab kyi pha rol du phyin pa la mi spyod de/_sangs rgyas bcom ldan 
[\[148a.7\]]'das rnams la bsnyen bkur ma byas/_dge ba'i rtsa ba rnams yongs su rdzogs par ma byas/_dge ba'i bshes gnyen rnams kyis yongs su ma bzung bar byang chub sems dpa' sems dpa' chen po rnam pa thams cad mkhyen pa nyid thob par mi nus so/_/gsol pa/_bcom ldan 
[\[148b\]]
[\[148b.1\]]'das ji ltar sangs rgyas bcom ldan 'das rnams la bsnyen bkur bgyis pa dang /_dge ba'i rtsa bas yongs su bzung ba dang /_dge ba'i gshes gnyen gyis yongs su bzung ba'i byang chub sems dpa' sems dpa' chen po rnam pa thams cad mkhyen pa nyid thob par 'gyur ba 
[\[148b.2\]]lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po sems dang po bskyed pa nas nye bar bzung ste/_sangs rgyas bcom ldan 'das rnams la bsnyen bkur byed/_sangs rgyas bcom ldan 'das de dag gi mdo dang 
[\[148b.3\]]dbyangs kyis bsnyad pa dang /_lung bstan pa dang /_tshigs su bcad pa dang /_ched du brjod pa dang /_gleng gzhi dang /_'di ltar 'das pa dang /_skyes pa'i rabs dang /_shin du rgyas pa dang /_chos rmad du byung ba dang /_rtogs pa brjod pa dang /_gtan la phab pa bstan pa gang ci gsungs kyang de dag 
[\[148b.4\]]thams cad yongs su 'dzin to/_/yongs su bzung nas kyang tshig gis yongs su 'dris pa dang /_yid kyis shin du brtags pa dang /_lta bas rab tu khong du chud par byas shing /_gzungs rab tu thob par byed do/_/gzungs rab tu thob nas/_so so yang dag par rig pa rab tu skyed do/_/
[\[148b.5\]]so so yang dag par rig pa skyes pas/_de tshe rnam par 'phos kyang /_chos de dag rnam pa thams cad mkhyen pa nyid thob par gyur gyi bar du nam yang chud za bar mi 'gyur te/_de bzhin gshegs pa dgra bcom pa yang dag par rdzogs pa'i sangs rgyas de dag la dge ba'i rtsa ba skyed cing /_dge 
[\[148b.6\]]ba'i rtsa ba de dag gis yongs su bzung na/_nam yang ngan song dang mi khom par skye bar mi 'gyur ro/_/dge ba'i rtsa ba de dag gis kyang lus yongs su dag pa yongs su 'dzin te/_lus de dag gis kyang sangs rgyas kyi zhing yongs su dag par byed do/_/sems can rnams yongs su smin par 
[\[148b.7\]]byed do/_/dge ba'i rtsa ba de dag gis yongs su bzung bas kyang /_dge ba'i bshes gnyen sangs rgyas bcom ldan 'das rnams dang /_byang chub sems dpa' sems dpa' chen po rnams dang /_nyan thos dang /_rang sangs rgyas kyi theg pa pa'i legs pa ston pa dag dang nam du yang 'bral 
[\[149a\]]
[\[149a.1\]]bar mi 'gyur ro/_/rab 'byor de ltar byang chub sems dpa' sems dpa' chen po shes rab kyi pha rol tu phyin pa la spyod pas/_sangs rgyas bcom ldan 'das rnams la bsnyen bkur bar bya'o/_/dge ba'i rtsa ba rnams bskyed par bya'o/_/dge ba'i bshes 
[\[149a.2\]]gnyen rnams la bsten par bya'o/_/shes rab kyi pha rol tu phyin pa stong phrag nyi shu lnga pa las le'u lnga bcu lnga pa'o//_//de nas tshe dang ldan pa rab 'byor gyis/_bcom ldan 'das la 'di skad ces gsol to/_/bcom ldan 'das byang chub sems 
[\[149a.3\]]dpa' sems dpa' chen po gang /_sangs rgyas bcom ldan 'das rnams la yang bsnyen bkur mi bgyid/_dge ba'i rtsa ba yang yongs su rdzogs par mi bgyid la/_dge ba'i bshes gnyen gyis kyang yongs su ma bzung bar gyur na/_byang chub sems dpa' sems dpa' 
[\[149a.4\]]chen po de rnam pa thams cad mkhyen pa nyid thob par mi 'gyur ram/_bcom ldan 'das kyis bka' stsal pa/_rab 'byor byang chub sems dpa' sems dpa' chen po gang gis/_sangs rgyas bcom ldan 'das rnams la bsnyen bkur ma byas/_dge ba'i rtsa ba yang 
[\[149a.5\]]yongs su rdzogs par ma byas la/_dge ba'i gshes gnyen gyis yongs su ma bzung bar rnam pa thams cad mkhyen pa nyid thob par 'gyur ba med do/_/de ci'i phyir zhe na/_sangs rgyas bcom ldan 'das rnams la bsnyen bkur yang byas/_dge ba'i rtsa ba yang yongs su rdzogs 
[\[149a.6\]]par byas/_dge ba'i bshes gnyen la yang bsten pa byas kyang /_da dung rnam pa thams cad mkhyen pa nyid thob par mi nus na/_sangs rgyas bcom ldan 'das rnams la bsnyen bkur ma byas/_dge ba'i rtsa ba yongs su rdzogs par ma byas/_dge ba'i bshes gnyen la 
[\[149a.7\]]ma bsten pa rnams/_rnam pa thams cad mkhyen pa nyid thob par 'gyur ba lta ci smos te/_de ni gnas med do/_/rab 'byor de lta bas na byang chub sems dpa' sems dpa' chen po byang chub sems dpa'i ming bden pa la gnas par 'dod pa dang /_myur du bla na med pa yang dag 
[\[149b\]]
[\[149b.1\]]par rdzogs pa'i byang chub tu mngon par rdzogs par 'tshang rgya bar 'dod pas/_sangs rgyas bcom ldan 'das rnams la bsnyen bkur bya'o/_/dge ba'i rtsa ba mang po bskyed par bya'o/_/dge ba'i gshes gnyen la bsten par bya'o/_/gsol pa/_bcom ldan 'das ci'i 
[\[149b.2\]]slad du/_byang chub sems dpa' sems dpa' chen pos sangs rgyas bcom ldan 'das rnams la bsnyen bkur bgyis/_dge ba'i rtsa ba bskyed/_dge ba'i bshes gnyen la bsten par bgyis kyang /_rnam pa thams cad mkhyen pa nyid thob par mi 'gyur/_bcom ldan 
[\[149b.3\]]'das kyis bka' stsal pa/_de ni thabs mkhas pa dang mi ldan pa'i phyir te/_des sangs rgyas bcom ldan 'das de dag las thabs de dag thob par ma gyur pa'i phyir/_dge ba'i rtsa ba de lta bu yang ma bskyed/_gang de la thabs ston pa'i dge ba'i bshes gnyen de lta bu dag 
[\[149b.4\]]la yang ma bsten pas de ltar thob par mi 'gyur ro/_/gsol pa/_bcom ldan 'das byang chub sems dpa' sems dpa' chen po thabs mkhas pa gang dang ldan pas rnam pa thams cad mkhyen pa nyid thob par 'gyur ba'i thabs la mkhas pa de gang lags/_bcom ldan 
[\[149b.5\]]'das kyis bka' stsal pa/_rab 'byor 'di la byang chub sems dpa' sems dpa' chen po sems dang po bskyed pa nas nye bar bzung ste/_sbyin pa'i pha rol du phyin pa la spyod na/_rnam pa thams cad mkhyen pa nyid dang ldan pa'i yid la bya bas/_sangs rgyas bcom ldan 'das rnams 
[\[149b.6\]]dang /_rang sangs rgyas dang /_nyan thos dang /_mi dang mi ma yin par gyur pa rnams la sbyin pa yongs su gtong ste/_de rnam pa thams cad mkhyen pa nyid dang ldan pa'i yid la bya ba de dang ldan pas/_sbyin pa la yang sbyin pa'i 'du shes su mi 'gyur/_len pa la yang len pa'i 'du shes 
[\[149b.7\]]su mi 'gyur/_gtong ba la yang gtong ba'i 'du shes su mi 'gyur ro/_/de ni 'di ltar chos thams cad rang gi mtshan nyid kyis stong par shes shing /_chos thams cad med pa dang /_ma byung ba dang /_yongs su ma rdzogs pa dang /_mngon par ma grub par mthong zhing /_chos rnams 
[\[150a\]]
[\[150a.1\]]kyis mtshan nyid la 'jug na yang /_chos thams cad ni nus pa gang yang med pa'o/_/zhes bya bar 'du byed med pa'i mtshan nyid kyis 'jug ste/_de thabs mkhas pa de lta bu dang ldan pas na/_dge ba'i rtsa bas rnam par 'phel bar sbyin pa'i pha rol du phyin pa 
[\[150a.2\]]la spyod de/_de sbyin pa'i pha rol du phyin pa la spyod cing sems can rnams yongs su smin par byed/_sangs rgyas kyi zhing yongs su dag par byed kyang /_gzhan du na sems can thams cad yongs su bskyab pa dang sems can yongs su smin par bya ba'i phyir/_sbyin pa'i pha rol 
[\[150a.3\]]du phyin pa la spyod pa ma gtogs par sbyin pa'i 'bras bu gang 'khor bar yongs su spyad par bya ba de lta bu'i 'bras bu la smon pa med do/_/shes rab kyi pha rol tu phyin pa stong phrag nyi shu lnga pa las/_le'u lnga bcu drug pa'o//_//rab 'byor gzhan 
[\[150a.4\]]yang byang chub sems dpa' sems dpa' chen po tshul khrims kyi pha rol du phyin pa la spyod pa'i tshe/_sems dang po bskyed pa nas nye bar bzung ste/_rnam pa thams cad mkhyen pa nyid dang ldan pa'i yid la bya bas/_tshul khrims srung ste/_de la 'dod chags kyi sems sgrib par mi 
[\[150a.5\]]'gyur/_zhe sdang sgrib par mi 'gyur/_gti mug sgrib par mi 'gyur/_bag la nyal ba sgrib par mi 'gyur/_kun nas ldang ba sgrib par mi 'gyur te/_mi dge ba'i chos gzhan byang chub kyi bgegs su 'gyur ba 'di lta ste/_ser sna 'am/_tshul khrims ngan pa 'am/_'khrug 
[\[150a.6\]]pa'i sems sam/_le lo'i sems sam/_brtson 'grus chung ba'i sems sam/_g.yeng ba'i sems sam/_shes rab 'chal ba'i sems sam nga rgyal lam/_brnyas pa 'am che ba'i nga rgyal lam nga'i nga rgyal lam/_nyan thos kyi sems sam/_rang sangs rgyas kyi sems 
[\[150a.7\]]dag kyang sgrib par mi 'gyur ro/_/de ci'i phyir zhe na/_rab 'byor de ni 'di ltar chos thams cad rang gi mtshan nyid kyis stong par shes shing /_chos thams cad med pa dang /_ma byung ba dang /_yongs su ma rdzogs pa dang /_mngon par ma grub par mthong ste/_chos rnams kyi chos kyi 
[\[150b\]]
[\[150b.1\]]mtshan nyid la 'jug na yang /_chos thams cad ni nus pa gang yang med pa'o/_/zhes bya bar 'du byed med pa'i mtshan nyid kyis 'jug ste/_de thabs la mkhas pa de lta bu dang ldan pas na/_dge ba'i rtsa bas rnam par 'phel bar tshul khrims kyi pha rol du phyin pa la spyod de/_de tshul 
[\[150b.2\]]khrims kyi pha rol du phyin pa la spyod cing /_sems can rnams yongs su smin par byed/_sangs rgyas kyi zhing yongs su dag par byed kyang /_gzhan du na sems can thams cad yongs su bskyab pa dang sems can yongs su smin par bya ba'i phyir/_tshul khrims kyi pha rol du 
[\[150b.3\]]phyin pa la spyod pa ma gtogs par/_tshul khrims kyi 'bras bu gang 'khor bar yongs su spyad par bya ba de lta bu'i 'bras bu la smon pa med do/_/rab 'byor gzhan yang byang chub sems dpa' sems dpa' chen po bzod pa'i pha rol du phyin pa la spyod pa'i tshe/_sems dang po bskyed 
[\[150b.4\]]pa nas nye bar bzung ste/_rnam pa thams cad mkhyen pa nyid dang ldan pa'i yid la bya bas bzod pa sgom ste/_de la 'dod chags kyi sems sgrib par mi 'gyur/_/zhe sdang sgrib par mi 'gyur/_gti mug sgrib par mi 'gyur bag la nyal ba sgrib par mi 'gyur kun nas ldang ba sgrib par mi 
[\[150b.5\]]'gyur te/_mi dge ba'i chos gzhan gang byang chub kyi bgegs su 'gyur ba/_'di lta ste ser sna 'am tshul khrims ngan pa 'am 'khrug pa'i sems sam/_le lo'i sems sam/_brtson 'grus chung ba'i sems sam/_g.yeng ba'i sems sam/_shes rab 'chal ba'i sems 
[\[150b.6\]]sam nga rgyal lam brnyas pa 'am/_che ba'i nga rgyal lam nga'i nga rgyal lam/_nyan thos kyi sems sam/_rang sangs rgyas kyi sems dag kyang sgrib par mi 'gyur ro/_/de ci'i phyir zhe na/_rab 'byor de ni 'di ltar chos thams cad rang gi mtshan nyid kyis stong par shes shing /_
[\[150b.7\]]chos thams cad med pa dang ma byung ba dang /_yongs su ma rdzogs pa dang /_mngon par ma grub par mthong ste/_chos rnams kyi chos kyi mtshan nyid la 'jug na yang /_chos thams cad ni nus pa gang yang med pa'o/_/zhes bya bar 'du byed med pa'i mtshan nyid kyis 'jug ste/_
[\[151a\]]
[\[151a.1\]]de thabs mkhas pa de lta bu dang ldan pas na/_dge ba'i rtsa bas rnam par 'phel bar bzod pa'i pha rol du phyin pa la spyod de/_de bzod pa'i pha rol du phyin pa la spyod cing /_sems can rnams yongs su smin par byed/_sangs rgyas kyi zhing yongs su 
[\[151a.2\]]dag par byed kyang /_gzhan du na sems can thams cad yongs su bskyab pa dang /_sems can yongs su smin par bya ba'i phyir/_bzod pa'i pha rol du phyin pa la spyod pa ma gtogs par bzod pa'i 'bras bu gang 'khor bar yongs su spyad par bya ba de lta bu'i 'bras bu la smon pa 
[\[151a.3\]]med do/_/rab 'byor gzhan yang byang chub sems dpa' sems dpa' chen po brtson 'grus kyi pha rol du phyin pa la spyod pa'i tshe/_sems dang po bskyed pa nas nye bar bzung ste/_rnam pa thams cad mkhyen pa nyid dang ldan pa'i yid la bya bas brtson 'grus rtsom ste/_de la 'dod chags 
[\[151a.4\]]kyi sems sgrib par mi 'gyur/_zhe sdang sgrib par mi 'gyur gti mug sgrib par mi 'gyur/_bag la nyal ba sgrib par mi 'gyur/_kun nas ldang ba sgrib par mi 'gyur/_mi dge ba'i chos gzhan byang chub kyi bgegs su 'gyur ba 'di lta ste ser sna 'am tshul khrims ngan pa 'am/_'khrug 
[\[151a.5\]]pa'i sems sam/_le lo'i sems sam/_brtson 'grus chung ba'i sems sam/_g.yeng ba'i sems sam/_shes rab 'chal ba'i sems sam/_nga rgyal lam brnyas pa 'am che ba'i nga rgyal lam/_nga'i nga rgyal lam nyan thos kyi sems sam/_rang sangs rgyas kyi sems dag kyang /_
[\[151a.6\]]sgrib par mi 'gyur ro/_/de ci'i phyir zhe na/_rab 'byor de ni 'di ltar chos thams cad rang gi mtshan nyid kyis stong par shes shing /_chos thams cad med pa dang ma byung ba dang yongs su ma rdzogs pa dang /_mngon par ma grub par mthong ste/_chos rnams kyi chos kyi mtshan nyid la 'jug 
[\[151a.7\]]na yang /_chos thams cad ni nus pa gang yang med pa'o/_/zhes bya bar 'du byed med pa'i mtshan nyid kyis 'jug ste/_de thabs mkhas pa de lta bu dang ldan pas na/_dge ba'i rtsa bas rnam par 'phel bar brtson 'grus kyi pha rol du phyin pa la spyod do/_/de brtson 'grus kyi pha rol du 
[\[151b\]]
[\[151b.1\]]phyin pa la spyod cing /_sems can rnams yongs su smin par byed/_sangs rgyas kyi zhing yongs su dag par byed kyang /_gzhan du na sems can thams cad yongs su bskyab pa dang /_sems can yongs su smin par bya ba'i phyir/_brtson 'grus kyi pha rol du phyin pa la spyod pa ma 
[\[151b.2\]]gtogs par/_brtson 'grus kyi 'bras bu gang 'khor bar yongs su spyad par bya ba de lta bu'i 'bras bu la smon pa med do/_/rab 'byor gzhan yang byang chub sems dpa' sems dpa' chen po bsam gtan gyi pha rol du phyin pa la spyod pa'i tshe/_sems dang po bskyed pa nas nye bar bzung 
[\[151b.3\]]ste/_rnam pa thams cad mkhyen pa nyid dang ldan pa'i yid la bya bas/_bsam gtan rnams la snyoms par 'jug ste/_de la 'dod chags kyi sems sgrib par mi 'gyur/_zhe sdang sgrib par mi 'gyur gti mug sgrib par mi 'gyur/_bag la nyal ba sgrib par mi 'gyur/_kun 
[\[151b.4\]]nas ldang ba sgrib par mi 'gyur te/_mi dge ba'i chos gzhan byang chub kyi bgegs su 'gyur ba 'di lta ste/_ser sna 'am tshul khrims ngan pa 'am/_'khrug pa'i sems sam le lo'i sems sam brtson 'grus chung ba'i sems sam/_g.yeng ba'i sems sam/_shes rab 
[\[151b.5\]]'chal ba'i sems sam/_nga rgyal lam brnyas pa 'am che ba'i nga rgyal lam nga'i nga rgyal lam/_nyan thos kyi sems sam rang sangs rgyas kyi sems dag kyang sgrib par mi 'gyur ro/_/de ci'i phyir zhe na/_rab 'byor de ni 'di ltar chos thams cad rang gi mtshan nyid kyis stong par 
[\[151b.6\]]shes shing /_chos thams cad med pa dang ma byung ba dang /_yongs su ma rdzogs pa dang /_mngon par ma grub par mthong ste/_chos rnams kyi chos kyi mtshan nyid la 'jug na yang /_chos thams cad ni nus pa gang yang med pa'o/_/zhes bya bar 'du byed med pa'i mtshan nyid 
[\[151b.7\]]kyis 'jug ste/_de thabs mkhas pa de lta bu dang ldan pas na/_dge ba'i rtsa bas rnam par 'phel bar bsam gtan gyi pha rol du phyin pa la spyod de/_de bsam gtan gyi pha rol du phyin pa la spyod cing /_sems can rnams yongs su smin par byed/_sangs rgyas kyi zhing 
[\[152a\]]
[\[152a.1\]]yongs su dag par byed kyang /_gzhan du na sems can thams cad yongs su bskyab pa dang /_sems can yongs su smin par bya ba'i phyir/_bsam gtan gyi pha rol du phyin pa la spyod pa ma gtogs par/_bsam gtan gyi 'bras bu gang 'khor bar yongs su spyad par 
[\[152a.2\]]bya ba de lta bu'i 'bras bu la smon pa med do/_/rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod pa'i tshe/_sems dang po bskyed pa nas nye bar bzung ste/_rnam pa thams cad mkhyen pa nyid dang ldan pa'i yid la bya bas 
[\[152a.3\]]shes rab sgom ste/_de la 'dod chags kyi sems sgrib par mi 'gyur/_zhe sdang sgrib par mi 'gyur gti mug sgrib par mi 'gyur/_bag la nyal ba sgrib par mi 'gyur/_kun nas ldang ba sgrib par mi 'gyur te/_mi dge ba'i chos gzhan byang chub kyi bgegs su 
[\[152a.4\]]'gyur ba 'di lta ste/_ser sna 'am tshul khrims ngan pa 'am 'khrug pa'i sems sam/_le lo'i sems sam brtson 'grus chung ba'i sems sam/_g.yeng ba'i sems sam shes rab 'chal ba'i sems sam/_nga rgyal lam brnyas pa 'am che ba'i nga rgyal lam nga'i 
[\[152a.5\]]nga rgyal lam nyan thos kyi sems sam/_rang sangs rgyas kyi sems dag kyang sgrib par mi 'gyur ro/_/de ci'i phyir zhe na/_rab 'byor de ni 'di ltar chos thams cad rang gi mtshan nyid kyis stong par shes shing /_chos thams cad med pa dang ma byung ba dang yongs su ma rdzogs 
[\[152a.6\]]pa dang mngon par ma grub par mthong ste/_chos rnams kyi chos kyi mtshan nyid la 'jug na yang /_chos thams cad ni nus pa gang yang med pa'o/_/zhes bya bar 'du byed med pa'i mtshan nyid kyis 'jug ste/_de thabs mkhas pa de lta bu dang ldan pas na/_dge ba'i rtsa bas rnam 
[\[152a.7\]]par 'phel bar shes rab kyi pha rol du phyin pa la spyod de/_de shes rab kyi pha rol du phyin pa la spyod cing /_sems can rnams yongs su smin par byed/_sangs rgyas kyi zhing yongs su dag par byed kyang /_gzhan du na sems can thams cad yongs su bskyab pa dang /_sems can 
[\[152b\]]
[\[152b.1\]]rnams yongs su smin par bya ba'i phyir/_shes rab kyi pha rol tu phyin pa la spyod pa ma gtogs par/_shes rab kyi 'bras bu gang 'khor bar yongs su spyad par bya ba de lta bu'i 'bras bu la smon pa med do/_/shes rab kyi pha rol tu phyin pa stong phrag nyi shu lnga pa las/_le'u lnga bcu bdun pa'o//_//
[\[152b.2\]]rab 'byor gzhan yang byang chub sems dpa' sems dpa' chen po bsam gtan dang po la snyoms par 'jug pa dang /_bsam gtan gnyis pa la snyoms par 'jug pa dang /_bsam gtan gsum pa la snyoms par 'jug pa dang /_bsam gtan bzhi pa la snyoms par 'jug pa dang /_
[\[152b.3\]]tshad med pa dang /_gzugs med pa'i snyoms par 'jug pa la snyoms par 'jug kyang de dag gi rnam par smin pa yongs su mi 'dzin to/_/de ci'i phyir zhe na/_'di ltar de ni thabs mkhas pa dang ldan pa yin te/_thabs mkhas pa des bsam gtan dang tshad med pa dang /_gzugs med 
[\[152b.4\]]pa'i snyoms par 'jug pa de dag rang gi mtshan nyid kyis stong par shes so/_/chos thams cad med pa dang ma byung ba dang /_yongs su ma rdzogs pa dang /_mngon par ma grub par shes so/_/rab 'byor gzhan yang byang chub sems dpa' sems dpa' chen po sems dang po bskyed 
[\[152b.5\]]pa nas nye bar bzung ste/_thabs mkhas pa dang ldan pas mthong ba dang /_bsgom pas spang ba'i lam la spyod kyang /_rgyun du zhugs pa'i 'bras bu thob par mi byed/_lan cig phyir 'ong ba'i 'bras bu dang phyir mi 'ong ba'i 'bras bu dang dgra bcom pa nyid thob par mi byed rang byang chub thob par mi byed 
[\[152b.6\]]do/_/de ci'i phyir zhe na/_'di ltar de ni chos thams cad rang gi mtshan nyid kyis stong par shes/_chos thams cad med pa dang ma byung ba dang yongs su ma rdzogs pa dang /_mngon par ma grub par shes te/_byang chub kyi phyogs kyi chos de dag la spyod cing nyan thos kyi sa 'am/_rang sangs rgyas kyi 
[\[152b.7\]]sa las yongs su 'da' ste/_rab 'byor 'di ni byang chub sems dpa' sems dpa' chen po'i mi skye ba'i chos la bzod pa'o/_/rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod pa'i tshe/_rnam par thar pa brgyad la snyoms par 
[\[153a\]]
[\[153a.1\]]'jug_/mthar gyis gnas pa'i snyoms par 'jug pa dgu la snyoms par 'jug kyang /_rgyun du zhugs pa'i 'bras bu thob par mi byed/_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub 
[\[153a.2\]]thob par mi byed do/_/de ci'i phyir zhe na/_'di ltar de ni chos thams cad rang gi mtshan nyid kyis stong par shes so/_/chos thams cad med pa dang ma byung bar shes so/_/chos thams cad yongs su ma rdzogs par shes so/_/chos thams cad mngon par ma grub par shes so/_/
[\[153a.3\]]rab 'byor gzhan yang byang chub sems dpa' sems dpa' chen po ni de bzhin gshegs pa'i stobs bcu la yongs su 'dris par byed/_mi 'jigs pa bzhi dang /_so so yang dag par rig pa bzhi la yongs su 'dris par byed/_sangs rgyas kyi chos ma 'dres pa [{]bcwo [,]bco [}]brgyad la yongs 
[\[153a.4\]]su 'dris par byed/_byams pa chen po dang /_snying rje chen po la yongs su 'dris par byed kyang /_nam sangs rgyas kyi zhing yongs su dag par ma gyur pa dang /_sems can yongs su smin par ma gyur gyi bar du/_rnam pa thams cad mkhyen pa nyid thob par mi byed do/_/rab 'byor 
[\[153a.5\]]de ltar byang chub sems dpa' sems dpa' chen pos shes rab kyi pha rol du phyin pa la spyad par bya'o/_/gsol pa/_bcom ldan 'das byang chub sems dpa' sems dpa' chen po de lta bu'i chos zab mo dag la spyod kyang /_rnam par smin pa yongs su mi 'dzin pa ni/_blo dam pa dang 
[\[153a.6\]]ldan pa lags so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_byang chub sems dpa' sems dpa' chen po gang de lta bu'i chos zab mo dag la spyod cing /_rnam par smin pa yongs su mi 'dzin pa ni blo dam pa dang ldan pa'o/_/
[\[153a.7\]]de ci'i phyir zhe na/_rab 'byor de ni byang chub sems dpa' sems dpa' chen po ngo bo nyid las mi g.yo'o/_/gsol pa/_bcom ldan 'das ngo bo nyid gang las mi g.yo ba lags/_bcom ldan 'das kyis bka' stsal pa/_dngos po med pa las mi g.yo ba yin te/_rab 
[\[153b\]]
[\[153b.1\]]'byor gang yang 'di skad du ngo bo nyid gang las mi g.yo zhes zer ba ni/_gzugs kyi ngo bo nyid las mi g.yo'o/_/tshor ba dang 'du shes dang 'du byed dang rnam par shes pa'i ngo bo nyid las mi g.yo'o/_/skye mched dang khams dang rten cing 'brel par 'byung ba'i ngo bo nyid las mi g.yo'o/_/
[\[153b.2\]]sbyin pa'i pha rol du phyin pa'i ngo bo nyid las mi g.yo'o/_/tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa'i ngo bo nyid las mi g.yo'o/_/nang stong pa nyid 
[\[153b.3\]]dang /_phyi stong pa nyid dang /_phyi nang stong pa nyid kyi ngo bo nyid las mi g.yo'o/_/dngos po med pa'i ngo bo nyid stong pa nyid kyi bar gyi ngo bo nyid las mi g.yo'o/_/bsam gtan dang tshad med pa dang /_gzugs med pa'i snyoms par 'jug pa'i ngo bo nyid las mi g.yo'o/_/dran pa nye bar gzhag pa dang /_
[\[153b.4\]]yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa'i ngo bo nyid las mi g.yo'o/_/'phags pa'i bden pa'i ngo bo nyid las mi g.yo'o/_/stong pa nyid kyi ting nge 'dzin dang /_mtshan ma med pa'i ting nge 'dzin dang /_
[\[153b.5\]]smon pa med pa'i ting nge 'dzin gyi ngo bo nyid las mi g.yo'o/_/rnam par thar pa brgyad dang mthar gyis gnas pa'i snyoms par 'jug pa dgu dang /_mngon par shes pa dang ting nge 'dzin dang gzungs kyi sgo'i ngo bo nyid las mi g.yo'o/_/de bzhin gshegs pa'i stobs dang /_mi 'jigs pa dang /_so so yang dag 
[\[153b.6\]]par rig pa dang /_sangs rgyas kyi chos ma 'dres pa'i ngo bo nyid las mi g.yo'o/_/byams pa chen po dang /_snying rje chen po'i ngo bo nyid las mi g.yo'o/_/de ci'i phyir zhe na/_rab 'byor de ni 'di ltar chos 'di dag gi ngo bo nyid gang yin pa de ni/_dngos po med pa ste/_rab 'byor dngos po 
[\[153b.7\]]med pas ni dngos po med pa mngon par rdzogs par 'tshang rgya bar bya bar mi nus so/_/gsol pa/_bcom ldan 'das ci lags/_dngos po ma mchis pas dngos po ma mchis pa mngon par rdzogs par 'tshang rgya bar bgyi bar nus sam/_bcom ldan 'das kyis bka' stsal pa/_
[\[154a\]]
[\[154a.1\]]rab 'byor de ni ma yin no/_/gsol pa/_'o na dngos po ma mchis pas/_dngos po mchis pa mngon par rdzogs par 'tshang rgya bar bgyi bar nus sam/_bcom ldan 'das kyis bka' stsal pa/_rab 'byor de ni ma yin no/_/gsol pa/_'o na dngos 
[\[154a.2\]]po mchis pas/_dngos po mchis pa mngon par rdzogs par 'tshang rgya bar bgyi bar nus sam/_bcom ldan 'das kyis bka' stsal pa/_rab 'byor de ni ma yin no/_/gsol pa/_'o na dngos po ma mchis pas/_dngos po ma mchis pa mngon par rdzogs par 'tshang rgya bar 
[\[154a.3\]]bgyi bar nus sam/_bcom ldan 'das kyis bka' stsal pa/_rab 'byor de ni ma yin no/_/gsol pa/_bcom ldan 'das 'o na gal te de ltar dngos po mchis pas dngos po ma mchis pa mngon par rtogs par mi 'gyur/_dngos po ma mchis pas kyang /_dngos po mchis pa 
[\[154a.4\]]mngon par rtogs par mi 'gyur/_dngos po mchis pas kyang dngos po mchis pa mngon par rtogs par mi 'gyur/_dngos po ma mchis pas kyang dngos po ma mchis pa mngon par rtogs par mi 'gyur na/_bcom ldan 'das de'i slad du thob pa ma mchis shing /_mngon par rtogs 
[\[154a.5\]]pa ma mchis pa 'am gcig tu mi 'gyur ram/_bcom ldan 'das kyis bka' stsal pa/_mngon par rtogs pa ni yod med pa ma yin te/_bzhi pos mngon par bsgrub pa de lta bus ni ma yin no/_/gsol pa/_bcom ldan 'das 'o na mngon par rtogs par 'gyur ba ji lta bu zhig 
[\[154a.6\]]mchis/_bcom ldan 'das kyis bka' stsal pa/_gang la dngos po yang med dngos po med pa yang ma yin pa de lta bu ni mngon par rtogs pa ste/_de la spros pa de dag med pas/_spros pa med cing spros pa dang bral ba ni mngon par rtogs pa'o/_/gsol pa/_bcom ldan 
[\[154a.7\]]'das byang chub sems dpa' sems dpa' chen po'i spros pa gang lags/_bcom ldan 'das kyis bka' stsal pa/_gzugs rtag ces bya ba 'am/_mi rtag ces bya ba ni byang chub sems dpa' sems dpa' chen po'i spros pa'o/_/tshor ba dang 'du shes dang 'du byed dang rnam 
[\[154b\]]
[\[154b.1\]]par shes pa rtag ces bya ba 'am mi rtag ces bya ba ni/_byang chub sems dpa' sems dpa' chen po'i spros pa'o/_/gzugs bde zhes bya ba 'am sdug bsngal zhes bya ba ni byang chub sems dpa' sems dpa' chen po'i spros pa'o/_/tshor ba dang 'du shes dang 'du byed dang /_
[\[154b.2\]]rnam par shes pa bde zhes bya ba 'am sdug bsngal zhes bya ba ni/_byang chub sems dpa' sems dpa' chen po'i spros pa'o/_/gzugs bdag ces bya ba 'am bdag med ces bya ba ni/_byang chub sems dpa' sems dpa' chen po'i spros pa'o/_/tshor ba dang 'du 
[\[154b.3\]]shes dang 'du byed dang rnam par shes pa bdag ces bya ba 'am/_bdag med ces bya ba ni/_byang chub sems dpa' sems dpa' chen po'i spros pa'o/_/gzugs zhi zhes bya ba 'am ma zhi zhes bya ba ni/_byang chub sems dpa' sems dpa' chen po'i spros pa'o/_/tshor ba dang 
[\[154b.4\]]'du shes dang 'du byed dang rnam par shes pa zhi zhes bya ba 'am ma zhi zhes bya ba ni/_byang chub sems dpa' sems dpa' chen po'i spros pa'o/_/gzugs yongs su shes par bya ba dang yongs su shes par bya ba ma yin no/_/zhes bya ba ni byang chub sems dpa' sems dpa' 
[\[154b.5\]]chen po'i spros pa'o/_/tshor ba dang 'du shes dang 'du byed dang rnam par shes pa yongs su shes par bya ba dang /_yongs su shes pa ma yin no zhes bya ba ni byang chub sems dpa' sems dpa' chen po'i spros pa'o/_/skye mched dang khams dang rten cing 'brel par 'byung ba rtag ces bya 
[\[154b.6\]]ba dang mi rtag ces bya ba dang bde zhes bya ba dang sdug bsngal zhes bya ba dang bdag ces bya ba dang bdag med ces bya ba dang /_zhi zhes bya ba dang ma zhi zhes bya ba dang yongs su shes par bya ba dang /_yongs su shes par bya ba ma yin no zhes bya ba ni/_byang chub sems dpa' sems dpa' 
[\[154b.7\]]chen po'i spros pa'o/_/sdug bsngal yongs su shes par bya'o zhes bya ba ni/_byang chub sems dpa' sems dpa' chen po'i spros pa'o/_/kun 'byung ba spang bar bya'o zhes bya ba dang /_'gog pa mngon du bya'o zhes bya ba dang /_lam bsgom par bya'o zhes bya ba ni byang chub sems 
[\[155a\]]
[\[155a.1\]]dpa' sems dpa' chen po'i spros pa'o/_/pha rol du phyin pa drug la spyad par bya'o zhes bya ba ni/_byang chub sems dpa' sems dpa' chen po'i spros pa'o/_/nang stong pa nyid bsgom par bya'o/_/zhes bya ba ni byang chub sems dpa' sems dpa' chen po'i 
[\[155a.2\]]spros pa'o/_/dngos po med pa'i ngo bo nyid stong pa nyid kyi bar du bsgom par bya'o/_/zhes bya ba ni byang chub sems dpa' sems dpa' chen po'i spros pa'o/_/dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_
[\[155a.3\]]byang chub kyi yan lag bdun dang /_'phags pa'i lam yan lag brgyad pa bsgom par bya'o zhes bya ba ni/_byang chub sems dpa' sems dpa' chen po'i spros pa'o/_/'phags pa'i bden pa bzhi dang /_bsam gtan bzhi dang /_tshad med pa bzhi dang /_gzugs med pa'i snyoms par 
[\[155a.4\]]'jug pa bzhi dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang mtshan ma med pa dang /_smon pa med pa dang mngon par shes pa rnams dang ting nge 'dzin rnams dang /_gzungs kyi sgo bsgom par bya'o/_/zhes bya ba ni byang chub sems dpa' 
[\[155a.5\]]sems dpa' chen po'i spros pa'o/_/rgyun du zhugs pa'i 'bras bu shes pa dang /_mthong bas bltas te/_de las 'da' bar bya'o zhes bya ba ni/_byang chub sems dpa' sems dpa' chen po'i spros pa'o/_/lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra 
[\[155a.6\]]bcom pa nyid dang /_rang byang chub shes pa dang /_mthong bas bltas te/_de las 'da' bar bya'o zhes bya ba ni/_byang chub sems dpa' sems dpa' chen po'i spros pa'o/_/byang chub sems dpa'i sa bcu yongs su rdzogs par bya'o/_/zhes bya ba ni/_byang chub sems dpa' sems dpa' chen po'i 
[\[155a.7\]]spros pa'o/_/byang chub sems dpa'i skyon med par 'jug pa'o zhes bya ba ni/_byang chub sems dpa' sems dpa' chen po'i spros pa'o/_/sangs rgyas kyi zhing yongs su dag par bya'o/_/zhes bya ba dang /_sems can rnams yongs su smin par bya'o zhes bya ba ni/_byang chub sems dpa' sems dpa' 
[\[155b\]]
[\[155b.1\]]chen po'i spros pa'o/_/de bzhin gshegs pa'i stobs bcu bskyed par bya'o zhes bya ba dang /_mi 'jigs pa bzhi bskyed par bya'o zhes bya ba dang /_so so yang dag par rig pa bzhi bskyed par bya'o zhes bya ba dang /_byams pa chen po dang /_snying rje chen po bskyed par bya'o zhes bya ba dang /_sangs 
[\[155b.2\]]rgyas kyi chos ma 'dres pa [{]bcwo [,]bco [}]brgyad bskyed par bya'o zhes bya ba ni/_byang chub sems dpa' sems dpa' chen po'i spros pa'o/_/rnam pa thams cad mkhyen pa nyid thob par bya'o/_/zhes bya ba ni/_byang chub sems dpa' sems dpa' chen po'i spros pa'o/_/bag chags kyi 'tshams sbyor ba'i nyon 
[\[155b.3\]]mongs pa thams cad spang bar bya'o zhes bya ba ni/_byang chub sems dpa' sems dpa' chen po'i spros pa'o/_/de bas na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_gzugs rtag pa dang /_mi rtag ces bya bar mi spro ba 'phro bar mi byed do/_/bde ba dang 
[\[155b.4\]]sdug bsngal zhes bya ba dang /_bdag dang bdag med ces bya ba dang /_zhi ba dang ma zhi ba zhes bya ba dang /_yongs su shes par bya ba dang yongs su shes par bya ba ma yin zhes bya bar mi spro ba 'phro bar mi byed do/_/tshor ba dang 'du shes dang 'du byed dang rnam par shes pa rtag ces bya ba 'am/_mi rtag ces bya bar mi spro 
[\[155b.5\]]ba 'phro bar mi byed do/_/bde ba dang /_sdug bsngal zhes bya ba dang /_bdag dang bdag med ces bya ba dang /_zhi ba dang ma zhi ba zhes bya ba dang /_yongs su shes par bya ba dang /_yongs su shes pa ma yin zhes bya bar mi spro ba 'phro bar mi byed do/_/skye mched dang khams dang rten cing 'brel par 
[\[155b.6\]]'byung ba rtag pa dang /_mi rtag ces bya ba dang /_bde ba dang sdug bsngal zhes bya ba dang /_bdag dang bdag med pa zhes bya ba dang /_zhi ba dang ma zhi ba zhes bya ba dang /_yongs su shes par bya ba dang /_yongs su shes par bya ba ma yin zhes bya bar mi spro ba 'phro bar mi byed do/_/pha rol du phyin pa 
[\[155b.7\]]thams cad dang /_stong pa nyid thams cad dang /_byang chub kyi phyogs kyi chos sum cu rtsa bdun rtag pa dang /_mi rtag ces bya ba dang /_bde ba dang sdug bsngal zhes bya ba dang /_bdag dang bdag med pa zhes bya ba dang /_zhi ba dang ma zhi ba zhes bya ba dang /_yongs su shes par bya ba dang /_yongs su 
[\[156a\]]
[\[156a.1\]]shes par bya ba ma yin zhes bya bar mi spro ba 'phro bar mi byed do/_/'phags pa'i bden pa dang /_bsam gtan dang tshad med pa dang /_gzugs med pa'i snyoms par 'jug pa dang /_rnam par thar pa brgyad dang /_mthar gyis gnas pa'i snyoms par 'jug 
[\[156a.2\]]pa dgu dang /_stong pa nyid dang mtshan ma med pa dang smon pa med pa dang /_mngon par shes pa dang /_ting nge 'dzin dang gzungs kyi sgo rnams bsgom par bya'o zhes bya bar mi spro ba 'phro bar mi byed do/_/rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 
[\[156a.3\]]'bras bu dang /_dgra bcom pa nyid dang /_rang byang chub shes pa dang /_mthong bas bltas te/_de las 'da' bar bya'o zhes bya bar mi spro ba 'phro bar mi byed do/_/byang chub sems dpa'i sa bcu yongs su rdzogs par bya'o zhes bya bar mi spro ba 'phro bar mi byed do/_/byang chub sems dpa'i 
[\[156a.4\]]skyon med pa la 'jug par bya'o zhes bya bar mi spro ba 'phro bar mi byed do/_/sangs rgyas kyi zhing yongs su dag par bya'o zhes bya ba dang /_sems can rnams yongs su smin par bya'o zhes bya bar mi spro ba 'phro bar mi byed do/_/de bzhin gshegs pa'i stobs bcu dang /_mi 'jigs pa bzhi 
[\[156a.5\]]dang /_so so yang dag par rig pa bzhi bskyed par bya'o zhes bya bar mi spro ba 'phro bar mi byed do/_/byams pa chen po dang snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad bskyed par bya'o zhes bya bar mi spro ba 'phro bar mi byed do/_/rnam pa thams cad mkhyen pa nyid thob par bya'o/_/
[\[156a.6\]]zhes bya bar mi spro ba 'phro bar mi byed do/_/bag chags kyi mtshams sbyor ba'i nyon mongs pa thams cad spang bar bya'o zhes bya bar mi spro ba 'phro bar mi byed do/_/de ci'i phyir zhe na/_ngo bo nyid ni ngo bo nyid 'phro bar mi byed/_dngos po med pa yang dngos po med pa 'phro bar mi byed/_ngo bo nyid dang dngos 
[\[156a.7\]]po med pa ma gtogs par chos gzhan gang 'phro bar byed pa 'am/_gang la 'phro bar bya ba de lta bu gang yang med de/_rab 'byor de lta bas na/_gzugs ni spror med pa'o/_/tshor ba dang 'du shes dang 'du byed dang rnam par shes pa ni spror med pa'o/_/skye mched dang khams dang rten cing 'brel bar 'byung 
[\[156b\]]
[\[156b.1\]]ba ni spror med pa'o/_/pha rol du phyin pa thams cad dang /_stong pa nyid thams cad dang /_byang chub kyi phyogs kyi chos sum cu rtsa bdun ni spror med pa'o/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_
[\[156b.2\]]mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams ni spror med pa'o/_/rgyun du zhugs pa'i 'bras bu ni spror med pa'o/_/lan cig phyir 'ong 
[\[156b.3\]]ba'i 'bras bu dang /_phyir mi 'ong ba'i 'bras bu dang /_dgra bcom pa nyid ni spror med pa'o/_/rang byang chub ni spror med pa'o/_/byang chub sems dpa'i sa rnams ni spror med pa'o/_/byang chub sems dpa'i skyon med pa ni spror med pa'o/_/sangs rgyas kyi zhing yongs su dag par bya ba 
[\[156b.4\]]dang /_sems can rnams yongs su smin par bya ba ni spror med pa'o/_/de bzhin gshegs pa'i stobs bcu dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa [{]bcwo [,]bco [}]brgyad ni spror med pa'o/_/rnam pa thams cad mkhyen pa nyid ni spror med 
[\[156b.5\]]pa'o/_/bag chags kyi mtshams sbyor ba'i nyon mongs pa thams cad spang ba ni spror med pa'o/_/rab 'byor de ltar byang chub sems dpa' sems dpa' chen pos spror med pa'i shes rab kyi pha rol du phyin pa la spyad par bya'o/_/rab 'byor 'di ltar yang gzugs la ngo bo nyid med do/_/tshor 
[\[156b.6\]]ba dang 'du shes dang 'du byed dang rnam par shes pa la ngo bo nyid med do/_/skye mched dang khams dang rten cing 'brel par 'byung ba la ngo bo nyid med do/_/pha rol tu phyin pa thams cad dang /_stong pa nyid thams cad dang /_byang chub kyi phyogs kyi chos sum bcu rtsa bdun la ngo bo nyid med do/_/'phags pa'i 
[\[156b.7\]]bden pa dang /_bsam gtan dang tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang mtshan ma med pa dang smon pa med pa dang mngon par shes pa dang ting nge 'dzin dang gzungs kyi sgo rnams la ngo bo 
[\[157a\]]
[\[157a.1\]]nyid med do/_/rgyun du zhugs pa'i 'bras bu la ngo bo nyid med do/_/lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid la ngo bo nyid med do/_/rang byang chub la ngo bo nyid med do/_/byang chub sems dpa'i sa rnams la ngo bo nyid med do/_/
[\[157a.2\]]byang chub sems dpa'i skyon med pa la ngo bo nyid med do/_/sangs rgyas kyi zhing yongs su dag par bya ba dang /_sems can rnams yongs su smin par bya ba la ngo bo nyid med do/_/de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi 
[\[157a.3\]]chos ma 'dres pa rnams la ngo bo nyid med do/_/rnam pa thams cad mkhyen pa nyid la ngo bo nyid med do/_/gang la ngo bo nyid med pa de ni spror med pa ste/_rab 'byor de'i phyir na/_gzugs dang tshor ba dang 'du shes dang 'du byed dang rnam par shes pa ni spror med pa'o/_/skye mched dang khams dang rten cing 
[\[157a.4\]]'brel par 'byung ba ni spror med pa'o/_/pha rol du phyin pa thams cad dang /_stong pa nyid thams cad dang /_byang chub kyi phyogs kyi chos rnams ni spror med pa'o/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par 
[\[157a.5\]]thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo ni spror med pa'o/_/rgyun du zhugs pa'i 'bras bu ni spror med pa'o/_/lan cig phyir 'ong ba'i 'bras bu 
[\[157a.6\]]dang /_phyir mi 'ong ba'i 'bras bu dang /_dgra bcom pa nyid ni spror med pa'o/_/rang byang chub ni spror med pa'o/_/byang chub sems dpa'i sa rnams ni spror med pa'o/_/byang chub sems dpa'i skyon med pa ni spror med pa'o/_/sangs rgyas kyi zhing yongs su dag par bya ba dang /_sems can yongs 
[\[157a.7\]]su smin par bya ba ni spror med pa'o/_/de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa rnams ni spror med pa'o/_/rnam pa thams cad mkhyen pa nyid ni spror med pa'o/_/rab 'byor de ltar byang chub sems dpa' sems dpa' 
[\[157b\]]
[\[157b.1\]]chen po shes rab kyi pha rol du phyin pa la spyod pa'i tshe/_byang chub sems dpa'i skyon med pa la 'jug go_/gsol pa/_bcom ldan 'das gal te de ltar chos thams cad gang la yang ngo bo nyid dmigs su ma mchis na/_byang chub sems dpa' sems dpa' chen po nyan thos kyi shul tam/_
[\[157b.2\]]sangs rgyas kyi shul tam/_yang dag par rdzogs pa'i sangs rgyas kyi shul tam/_chos gang gis byang chub sems dpa'i skyon ma mchis par 'jug par 'gyur/_bcom ldan 'das kyis bka' stsal pa/_rab 'byor byang chub sems dpa' sems dpa' chen po ni nyan thos kyi 
[\[157b.3\]]lam gyis/_byang chub sems dpa'i skyon med par mi 'jug_/rang sangs rgyas kyi lam gyis byang chub sems dpa'i skyon med par mi 'jug_/byang chub sems dpa' sems dpa' chen po ni yang dag par rdzogs pa'i sangs rgyas kyi lam gyis byang chub sems dpa'i skyon med par mi 'jug 
[\[157b.4\]]gi_/rab 'byor 'di ltar byang chub sems dpa' sems dpa' chen po ni lam thams cad la bslabs shing /_byang chub sems dpa'i skyon med par 'jug go_/'di lta ste dper na/_brgyad pa ni chos thams cad la bslabs shing /_yang dag pa'i skyon med par 'jug ste nam 'bras bu'i lam 
[\[157b.5\]]ma grub kyi bar du 'bras bu thob par mi byed do/_/rab 'byor de bzhin du byang chub sems dpa' sems dpa' chen po yang lam thams cad la bsgrubs shing /_byang chub sems dpa'i skyon med par 'jug ste/_nam rdo rje lta bu'i ting nge 'dzin thob par ma gyur gyi bar du/_rnam pa thams cad mkhyen 
[\[157b.6\]]pa nyid thob par mi byed do/_/des ting nge 'dzin de thob ma thag tu skad cig gcig dang ldan pa'i shes rab kyis/_rnam pa thams cad mkhyen pa nyid thob par byed do/_/gsol pa/_bcom ldan 'das gal te de ltar byang chub sems dpa' sems dpa' chen pos shul thams cad yongs su 
[\[157b.7\]]rdzogs par bgyis te/_byang chub sems dpa'i skyon ma mchis par 'jug par bgyi na/_bcom ldan 'das 'di ltar brgyad pa'i shul kyang gzhan/_rgyun du zhugs pa'i shul kyang gzhan/_lan cig phyir 'ong bar zhugs pa'i shul kyang gzhan/_lan cig phyir 'ong ba'i shul kyang 
[\[158a\]]
[\[158a.1\]]gzhan/_phyir mi 'ong bar zhugs pa'i shul kyang gzhan/_phyir mi 'ong ba'i shul kyang gzhan/_dgra bcom par zhugs pa'i shul kyang gzhan/_dgra bcom pa'i shul kyang gzhan/_rang sangs rgyas su zhugs pa'i shul kyang gzhan/_rang sangs rgyas kyi shul kyang gzhan/_de bzhin gshegs pa dgra bcom pa 
[\[158a.2\]]yang dag par rdzogs pa'i sangs rgyas kyi shul kyang gzhan te/_bcom ldan 'das gal te shul de dag gzhan dang gzhan na/_ji ltar byang chub sems dpa' sems dpa' chen pos shul thams cad yongs su rdzogs par bgyis te/_byang chub sems dpa'i skyon ma mchis par 'jug par 
[\[158a.3\]]bgyi/_bcom ldan 'das gal te byang chub sems dpa' sems dpa' chen pos shul thams cad yongs su rdzogs par bgyi na/_byang chub sems dpa' sems dpa' chen po de dag brgyad pa'i shul bsgrubs shing /_brgyad par mi 'gyur tam/_mthong ba'i shul bsgrubs shing /_rgyun du 
[\[158a.4\]]zhugs par mi 'gyur tam/_bsgom pa'i shul bsgrubs shing /_lan cig phyir 'ong bar zhugs pa 'am/_lan cig phyir 'ong bar mi 'gyur tam/_phyir mi 'ong bar zhugs pa 'am/_phyir mi 'ong bar mi 'gyur tam/_dgra bcom par zhugs pa 'am/_dgra bcom par mi 'gyur tam/_
[\[158a.5\]]rang sangs rgyas kyi shul bsgrubs shing /_rang sangs rgyas su mi 'gyur tam/_bcom ldan 'das byang chub sems dpa' sems dpa' chen po ni brgyad par gyur nas/_byang chub sems dpa'i skyon ma mchis par 'jug pa'i gnas dang skabs ma mchis te/_de ni gnas ma lags 
[\[158a.6\]]so/_/byang chub sems dpa'i skyon ma mchis par ma chud par yang rnam pa thams cad mkhyen pa nyid thob par 'gyur ba'i gnas ma mchis/_rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang 
[\[158a.7\]]byang chub thob nas/_byang chub sems dpa'i skyon ma mchis par 'jug pa'i gnas ma mchis/_byang chub sems dpa'i skyon ma mchis par ma chud par/_rnam pa thams cad mkhyen pa nyid thob par 'gyur ba'i gnas ma mchis na/_bcom ldan 'das de ltar byang chub sems dpa' 
[\[158b\]]
[\[158b.1\]]sems dpa' chen po shul thams cad yongs su rdzogs par bgyis shing /_byang chub sems dpa'i skyon ma mchis par 'jug par 'gyur ba dang /_byang chub sems dpa'i skyon ma mchis par chud nas/_rnam pa thams cad mkhyen pa nyid thob par 'gyur ba dang /_bag chags kyi 
[\[158b.2\]]mtshams sbyor ba'i nyon mongs pa thams cad yongs su spong bar 'gyur ba ji ltar 'tshal bar bgyi/_bcom ldan 'das kyis bka' stsal pa/_rab 'byor de de bzhin no/_de de bzhin te/_byang chub sems dpa' sems dpa' chen po brgyad par 'gyur te/_rgyun du zhugs pa'i 
[\[158b.3\]]'bras bu thob pa 'am/_lan cig phyir 'ong ba'i 'bras bu thob pa 'am/_phyir mi 'ong ba'i 'bras bu thob pa 'am/_dgra bcom pa nyid thob pa 'am/_rang byang chub thob par gyur nas/_byang chub sems dpa'i skyon med par 'jug pa'i gnas dang skabs med de/_de ni gnas 
[\[158b.4\]]ma yin no/_/byang chub sems dpa'i skyon med par ma chud par yang rnam pa thams cad mkhyen pa nyid thob par 'gyur ba'i gnas med do/_/rab 'byor 'on kyang 'di ltar byang chub sems dpa' sems dpa' chen po sems dang po bskyed pa nas nye bar bzung ste/_pha rol du phyin pa 
[\[158b.5\]]drug la spyod pa'i tshe/_shes pa dang mthong bas sa brgyad las yongs su 'da' ste/_brgyad gang zhe na/_dkar po rnam par mthong ba'i sa dang /_rigs kyi sa dang /_brgyad pa'i sa dang /_mthong ba'i sa dang /_bsrabs pa'i sa dang /_'dod chags dang bral ba'i sa dang /_byas pa rtogs 
[\[158b.6\]]pa'i sa dang /_rang sangs rgyas kyi sa ste/_sa bstan pa brgyad pa 'di dag las shes pa dang mthong ba las 'das nas/_lam gyi rnam pa shes pa nyid kyis byang chub sems dpa'i skyon med par 'jug go_/byang chub sems dpa'i skyon med par zhugs nas/_rnam pa thams cad mkhyen 
[\[158b.7\]]pa nyid kyi ye shes kyis bag chags kyi mtshams sbyor ba'i nyon mongs pa thams cad rab tu spong ngo /_/rab 'byor de la brgyad pa'i ye shes gang yin pa de yang byang chub sems dpa' sems dpa' chen po'i bzod pa rgyun du zhugs pa'i ye shes dang /_spong ba'i ye shes gang yin pa de yang byang chub 
[\[159a\]]
[\[159a.1\]]sems dpa' sems dpa' chen po'i bzod pa/_lan cig phyir 'ong ba'i ye shes dang /_spong ba gang yin pa de yang byang chub sems dpa' sems dpa' chen po'i bzod pa/_phyir mi 'ong ba'i ye shes dang spong ba gang yin pa de yang /_byang chub sems dpa' sems 
[\[159a.2\]]dpa' chen po'i bzod pa/_dgra bcom pa'i ye shes dang /_spong ba gang yin pa de yang byang chub sems dpa' sems dpa' chen po'i bzod pa/_rang sangs rgyas kyi ye shes dang /_spong ba gang yin pa de yang byang chub sems dpa' sems dpa' chen po'i bzod pa chen po ste/_de lta bas na 
[\[159a.3\]]byang chub sems dpa' sems dpa' chen po ni nyan thos dang /_rang sangs rgyas kyi lam yongs su rdzogs par byas shing /_lam gyi rnam pa shes pa nyid kyi ye shes kyis/_byang chub sems dpa'i skyon med par 'jug go_/byang chub sems dpa'i skyon med par zhugs nas/_rnam pa thams cad mkhyen 
[\[159a.4\]]pa nyid kyis/_bag chags kyi mtshams sbyor ba'i nyon mongs pa thams cad rab tu spong ngo /_/rab 'byor de ltar na byang chub sems dpa' sems dpa' chen po lam thams cad yongs su rdzogs par byas nas/_bla na med pa yang dag par rdzogs pa'i byang chub tu mngon par rdzogs par sangs rgyas 
[\[159a.5\]]shing 'bras bu ltar sems can thams cad kyi nye bar 'tsho bar 'gyur ro//_//shes rab kyi pha rol tu phyin pa stong phrag nyi shu lnga pa/_bam po drug bcu gsum pa/_gsol pa/_bcom ldan 'das gang nyan thos kyi shul dang /_rang sangs rgyas kyi shul dang /_sangs rgyas 
[\[159a.6\]]kyi shul de dag las/_lam gyi rnam pa shes pa nyid kyi shul gang lags/_bcom ldan 'das kyis bka' stsal pa/_rab 'byor byang chub sems dpa' sems dpa' chen pos/_lam gyi rnam pa shes pa nyid rnam par dag pa bsgrub par bya ste/_de la lam gyi rnam pa shes pa nyid rnam par dag 
[\[159a.7\]]pa ni rnam pa gang dang gang /_tshul gang dang gang /_mtshan ma gang dang gang gis lam du brjod pa'i rnam pa de dag dang /_tshul de dag dang /_mtshan ma de dag byang chub sems dpa' sems dpa' chen pos mngon par rdzogs par 'tshang rgya bar bya ba dang /_mngon par rdzogs par sangs rgyas nas/_
[\[159b\]]
[\[159b.1\]]ci nas kyang gzhan gyis shes par 'gyur ba dang /_gzhan gdul ba'i don du gzhan la brjod pa dang /_bstan pa dang /_bshad pa dang /_gdags pa dang /_rnam par dgod pa ste/_de la byang chub sems dpa' sems dpa' chen pos sgra brnyan lta bur shes par bya ba'i don du/_sgra skad dang 
[\[159b.2\]]brdar bya ba gang gis stong gsum gyi stong chen po'i 'jig rten gyi khams su go bar 'gyur ba de lta bu'i sgra skad dang brda thams cad brjod par bya/_yongs su gzung bar bya ste/_rab 'byor rnam grangs des kyang byang chub sems dpa' sems dpa' chen pos lam thams cad yongs su rdzogs 
[\[159b.3\]]par bya'o/_/lam thams cad shes pa nyid yongs su rdzogs par byas nas/_sems can thams cad kyi bsam pa rig par bya ste/_sems can dmyal ba ba'i sems can rnams kyi sems can dmyal ba ba'i lam shes par bya'o/_/rgyu shes par bya'o/_/'bras bu shes par bya'o/_/
[\[159b.4\]]des kyang sems can dmyal ba ba'i lam bzlog par bya ste/_rgyu las kyang bzlog par bya'o/_/'bras bu las kyang bzlog par bya'o/_/byol song gi skye gnas kyi sems can rnams kyi byol song gi skye gnas kyi lam shes par bya'o/_/rgyu shes par bya'o 'bras bu shes par bya'o/_/
[\[159b.5\]]des kyang byol song gi skye gnas kyi lam bzlog par bya ste/_rgyu las kyang bzlog par bya'o 'bras bu las kyang bzlog par bya'o/_/gshin rje'i 'jig rten pa'i sems can rnams kyi gshin rje'i 'jig rten pa'i lam shes par bya'o/_/rgyu shes par bya'o/_/'bras bu shes par bya'o/_/
[\[159b.6\]]des kyang gshin rje'i 'jig rten gyi lam las kyang bzlog par bya'o/_/rgyu las kyang bzlog par bya'o/_/'bras bu las kyang bzlog par bya'o/_/mi 'am ci dang /_lto 'phye chen po dang /_klu dang /_gnod sbyin dang /_mi dang /_lha dang /_tshangs pa rnams kyi lam shes par bya'o/_/rgyu shes par bya'o/_/
[\[159b.7\]]'bras bu shes par bya'o/_/kun snang dang ba'i lha rnams dang /_dge rgyas kyi lha rnams dang /_'bras bu che ba'i lha rnams dang /_'du shes med pa'i sems can rnams dang /_mi che ba'i lha rnams dang /_mi gdung ba'i lha rnams dang /_shin du mthong ba'i lha rnams dang /_gya nom snang ba'i 
[\[160a\]]
[\[160a.1\]]lha rnams dang /_'og min gyi lha rnams kyi lam shes par bya'o/_/rgyu shes par bya'o/_/'bras bu shes par bya'o/_/nam mkha' mtha' yas skye mched kyi lha rnams dang /_rnam shes mtha' yas skye mched kyi lha rnams dang /_cung zad med pa'i skye mched 
[\[160a.2\]]kyi lha rnams dang /_'du shes med 'du shes med min skye mched kyi lha rnams kyi lam shes par bya'o/_/rgyu shes par bya'o/_/'bras bu shes par bya'o/_/dran pa nye bar gzhag pa bzhi shes par bya'o/_/yang dag par spong ba bzhi dang /_rdzu 'phrul gyi rkang pa bzhi dang /_dbang 
[\[160a.3\]]po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa shes par bya'o/_/'phags pa'i bden pa bzhi shes par bya'o/_/rnam par thar pa'i sgo gsum dang /_bsam gtan bzhi dang /_tshad med pa bzhi dang /_gzugs 
[\[160a.4\]]med pa'i snyoms par 'jug pa bzhi dang /_rnam par thar pa brgyad dang /_mthar gyis gnas pa'i snyoms par 'jug pa dgu shes par bya'o/_/de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos 
[\[160a.5\]]ma 'dres pa [{]bcwo [,]bco [}]brgyad dang /_byams pa chen po dang /_snying rje chen po shes par bya'o/_/lam de dag gis kyang sems can gang rgyun du zhugs pa'i 'bras bu la dgod par bya ba de dag ni/_rgyun du zhugs pa'i 'bras bu la 'god/_lan cig phyir 'ong ba'i 'bras bu la dgod par 
[\[160a.6\]]bya ba de dag ni/_lan cig phyir 'ong ba'i 'bras bu la 'god/_gang phyir mi 'ong ba'i 'bras bu la dgod par bya ba de dag ni/_phyir mi 'ong ba'i 'bras bu la 'god/_gang dgra bcom pa nyid la dgod par bya ba de dag ni/_dgra bcom pa nyid la 'god/_gang rang byang chub la dgod par 
[\[160a.7\]]bya ba de dag ni/_rang byang chub la 'god/_gang byang chub la dgod par bya ba de dag ni byang chub la 'god do/_/rab 'byor 'di ni byang chub sems dpa' sems dpa' chen po'i lam gyi rnam pa shes pa nyid do/_/de dag la bslabs shing /_byang chub sems dpa' sems dpa' chen po 
[\[160b\]]
[\[160b.1\]]sems can rnams kyi bsam pa la 'jug go_/sems can rnams kyi bsam pa la zhugs nas/_de bzhin du chos ston to/_/des chos bstan pa de yang 'bras bu med par mi 'gyur ro/_/de ci'i phyir zhe na/_de ni 'di ltar des gzhan gyi dbang po shin du shes par byas pa'i phyir te/_de ni 
[\[160b.2\]]sems can rnams kyi lam dang /_lam ma yin pa dang /_'chi 'pho dang /_skye ba 'ang rab tu shes so/_/rab 'byor byang chub sems dpa' sems dpa' chen pos shes rab kyi pha rol du phyin pa la de ltar spyad par bya ste/_shes rab kyi pha rol du phyin pa 'dir ni/_byang chub kyi phyogs gang la/_
[\[160b.3\]]byang chub sems dpa' sems dpa' chen pos bslab par bya ba 'am/_nyan thos kyis bslab par bya ba 'am/_rang sangs rgyas kyis bslab par bya ba'i chos thams cad gang yang ma 'dus pa med do/_/gsol pa/_bcom ldan 'das gal te de ltar byang chub kyi phyogs kyi chos gang lags 
[\[160b.4\]]pa dang /_byang chub gang lags pa'i chos de dag thams cad ldan pa yang ma lags mi ldan pa yang ma lags/_gzugs ma mchis pa bstan du ma mchis pa/_thogs pa ma mchis pa ste/_'di ltar mtshan nyid ma mchis par mtshan nyid gcig na/_ji ltar byang chub kyi phyogs kyi chos rnams 
[\[160b.5\]]byang chub sgrub par 'gyur ba lags/_bcom ldan 'das ldan pa yang ma lags/_mi ldan pa yang ma lags la/_gzugs ma mchis shing /_bstan du ma mchis/_thogs pa ma mchis/_'di ltar mtshan nyid ma mchis par/_mtshan nyid gcig pa ni chos gang la yang sgrub pa 'am/_
[\[160b.6\]]'jig par bgyid pa ma mchis so/_/bcom ldan 'das 'di lta ste dper na/_nam mkha' ni chos gang la yang sgrub pa 'am 'jig par mi bgyid do/_/bcom ldan 'das de bzhin du rang gi mtshan nyid kyis stong pa'i chos ni/_chos gang la yang sgrub pa 'am/_'jig par bgyid pa ma 
[\[160b.7\]]mchis so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_rang gi mtshan nyid kyis stong pa'i chos ni chos gang la yang sgrub pa 'am 'jig par byed pa med do/_/rab 'byor sems can gang rang gi mtshan nyid kyis stong pa'i chos mi shes pa de dag 
[\[161a\]]
[\[161a.1\]]gi don du 'di skad du/_'di dag ni byang chub kyi phyogs kyi chos byang chub thob par byed pa'o zhes bshad kyi/_rab 'byor de ni 'di ltar gzugs gang yin pa dang /_tshor ba dang 'du shes dang 'du byed dang /_rnam par shes pa gang yin pa dang /_skye mched dang /_
[\[161a.2\]]khams dang /_rten cing 'brel par 'byung ba gang yin pa dang /_sbyin pa'i pha rol du phyin pa gang yin pa dang /_tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes 
[\[161a.3\]]rab kyi pha rol du phyin pa gang yin pa dang /_nang stong pa nyid gang yin pa dang /_phyi stong pa nyid gang yin pa dang /_phyi nang stong pa nyid gang yin pa dang /_dngos po med pa'i ngo bo nyid stong pa nyid kyi bar du gang yin pa dang /_bsam gtan dang po gang yin pa dang /_bsam gtan gnyis pa dang /_
[\[161a.4\]]bsam gtan gsum pa dang /_bsam gtan bzhi pa gang yin pa dang /_byams pa gang yin pa dang /_snying rje dang dga' ba dang btang snyoms kyi snyoms par 'jug pa gang yin pa dang /_nam mkha' mtha' yas skye mched kyi snyoms par 'jug pa gang yin pa dang /_rnam shes mtha' yas 
[\[161a.5\]]skye mched kyi snyoms par 'jug pa dang /_cung zad med pa'i skye mched kyi snyoms par 'jug pa dang /_'du shes med 'du shes med min skye mched kyi snyoms par 'jug pa gang yin pa dang /_dran pa nye bar gzhag pa bzhi gang yin pa dang /_yang dag par spong ba dang /_rdzu 'phrul gyi rkang pa dang /_
[\[161a.6\]]dbang po dang stobs dang /_byang chub kyi yan lag dang /_'phags pa'i lam yan lag brgyad pa gang yin pa dang /_'phags pa'i bden pa dang /_rnam par thar pa'i sgo gsum dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_ting nge 'dzin rnams dang /_
[\[161a.7\]]gzungs kyi sgo rnams gang yin pa dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad dang /_byams pa chen po dang /_snying rje chen po gang yin pa dang /_rnam pa thams cad 
[\[161b\]]
[\[161b.1\]]mkhyen pa nyid kyi bar du gang yin pa'i chos de dag thams cad ni chos dang 'dul ba 'di la ldan pa yang ma yin/_mi ldan pa yang ma yin/_gzugs med pa bstan du med pa thogs pa med pa ste/_'di ltar mtshan nyid med par mtshan nyid gcig kyang /_de dag de bzhin gshegs pas sems 
[\[161b.2\]]can rnams gzung bar bya ba'i don du 'jig rten gyi tha snyad kyis de skad du brjod de/_don dam par ni ma yin no/_/de dag thams cad la byang chub sems dpa' sems dpa' chen pos shes pa dang /_mthong bas bslab par bya ste/_ji lta ba bzhin du shes pa dang /_mthong bas bslabs nas/_
[\[161b.3\]]chos la la ni mngon du bya'o/_/la la ni mngon du mi bya'o/_/de la byang chub sems dpa' sems dpa' chen pos chos gang ni shes pa dang mthong bas bslabs te mngon du bya'i/_chos gang ni mngon du mi bya zhe na/_nyan thos dang rang sangs rgyas kyi chos rnams ni shes pa dang mthong bas bslabs te/_
[\[161b.4\]]mngon du mi bya'o/_/rnam pa thams cad mkhyen pa'i ye shes kyis chos thams cad rnam pa thams cad du mngon du bya ste/_rab 'byor de ltar byang chub sems dpa' sems dpa' chen pos 'phags pa'i chos dang /_'dul ba shes rab kyi pha rol du phyin pa la bslab par bya'o/_/gsol pa/_
[\[161b.5\]]bcom ldan 'das 'phags pa'i chos dang /_'dul ba 'phags pa'i chos dang /_'dul ba zhes bgyi ba de ji tsam gyis na/_'phags pa'i chos dang 'dul ba zhes bgyi/_bcom ldan 'das kyis bka' stsal pa/_rab 'byor 'di la nyan thos rnams dang /_rang sangs rgyas rnams dang /_
[\[161b.6\]]byang chub sems dpa' sems dpa' chen po rnams dang /_de bzhin gshegs pa dgra bcom pa yang dag par rdzogs pa'i sangs rgyas rnams ni/_'dod chags dang ldan pa yang ma yin bral ba yang ma yin/_zhe sdang dang ldan pa yang ma yin/_bral ba yang ma yin/_gti mug dang ldan pa yang ma yin/_
[\[161b.7\]]bral ba yang ma yin/_'jig tshogs su lta ba dang ldan pa yang ma yin bral ba yang ma yin/_the tsom dang ldan pa yang ma yin bral ba yang ma yin/_tshul khrims dang /_brtul zhugs snyoms pa dang ldan pa yang ma yin bral ba yang ma yin/_'dod pa'i 'dod chags dang gnod sems dang /_
[\[162a\]]
[\[162a.1\]]ldan pa yang ma yin bral ba yang ma yin/_gzugs dang gzugs med pa'i 'dod chags dang ldan pa yang ma yin bral ba yang ma yin/_ma rig pa dang ldan pa yang ma yin bral ba yang ma yin/_nga rgyal dang rgod pa dang ldan pa yang ma yin bral ba yang 
[\[162a.2\]]ma yin/_bsam gtan dang po dang ldan pa yang ma yin/_bral ba yang ma yin/_bsam gtan gnyis pa dang ldan pa yang ma yin/_bral ba yang ma yin/_bsam gtan gsum pa dang ldan pa yang ma yin/_bral ba yang ma yin/_bsam gtan bzhi pa dang ldan pa yang 
[\[162a.3\]]ma yin bral ba yang ma yin/_byams pa dang ldan pa yang ma yin/_bral ba yang ma yin/_snying rje dang ldan pa yang ma yin/_bral ba yang ma yin/_dga' ba dang ldan pa yang ma yin bral ba yang ma yin/_btang snyoms dang ldan pa yang ma yin bral ba yang ma yin/_nam mkha' 
[\[162a.4\]]mtha' yas skye mched la snyoms par 'jug pa dang ldan pa yang ma yin bral ba yang ma yin/_rnam shes mtha' yas skye mched la snyoms par 'jug pa dang /_cung zad med pa'i skye mched la snyoms par 'jug pa dang /_'du shes med 'du shes med min skye mched la snyoms par 'jug pa dang ldan 
[\[162a.5\]]pa yang ma yin bral ba yang ma yin/_dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa dang ldan pa yang ma yin bral ba yang ma yin/_'phags pa'i 
[\[162a.6\]]bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_rnam par thar pa'i sgo stong pa nyid dang /_mtshan ma med pa dang /_smon pa med pa dang /_mngon par shes pa dang /_ting 
[\[162a.7\]]nge 'dzin dang /_gzungs kyi sgo rnams dang ldan pa yang ma yin bral ba yang ma yin/_de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa [{]bcwo [,]bco [}]brgyad dang /_byams pa chen po dang /_snying rje chen po dang 
[\[162b\]]
[\[162b.1\]]ldan pa yang ma yin bral ba yang ma yin/_'dus byas kyi khams dang 'dus ma byas kyi khams dang /_ldan pa yang ma yin bral ba yang ma yin pas/_de'i phyir de dag ni 'phags pa zhes bya ste/_'di ni de dag gi chos dang 'dul ba yin pas/_de'i phyir 'phags pa'i chos 
[\[162b.2\]]'dul ba zhes bya'o/_/de ci'i phyir zhe na/_de ni 'di ltar chos de dag thams cad gzugs med pa/_bstan du med pa/_thogs pa med pa ste/_'di ltar mtshan nyid med par mtshan nyid gcig pa ste/_de dag ni gzugs med pa dang gzugs med par ldan pa yang ma yin bral ba 
[\[162b.3\]]yang ma yin no/_/bstan du med pa dang /_bstan du med par ldan pa yang ma yin bral ba yang ma yin no/_/thogs pa med pa dang /_thogs pa med par ldan pa yang ma yin bral ba yang ma yin no/_/mtshan nyid med pa dang /_mtshan nyid med par ldan pa yang ma yin bral ba 
[\[162b.4\]]yang ma yin no/_/rab 'byor 'di ni byang chub sems dpa' sems dpa' chen po rnams kyi gzugs med pa/_bstan du med pa/_thogs pa med pa/_mtshan nyid gcig pa/_mtshan nyid med pa'i pha rol du phyin pa ste/_de la byang chub sems dpa' sems dpa' chen pos bslab par bya'o/_/
[\[162b.5\]]des de la bslabs na/_chos kyi mtshan nyid gang yang dmigs par mi 'gyur ro/_/rab 'byor gyis gsol pa/_bcom ldan 'das 'o na gzugs kyi mtshan nyid la bslab par mi bgyi 'am/_tshor ba dang 'du shes dang 'du byed dang /_rnam par shes pa'i mtshan nyid la bslab par mi bgyi 
[\[162b.6\]]'am/_skye mched dang /_khams dang /_rten cing 'brel par 'byung ba'i mtshan nyid la bslab par mi bgyi 'am/_sbyin pa'i pha rol du phyin pa'i mtshan nyid la bslab par mi bgyi 'am/_tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du 
[\[162b.7\]]phyin pa dang /_bsam gtan gyi pha rol du phyin pa dang /_shes rab kyi pha rol du phyin pa'i mtshan nyid la bslab par mi bgyi 'am/_nang stong pa nyid kyi mtshan nyid la bslab par mi bgyi 'am/_dngos po med pa'i ngo bo nyid stong pa nyid kyi bar gyi mtshan nyid la bslab par mi bgyi 'am/_bsam 
[\[163a\]]
[\[163a.1\]]gtan dang po'i mtshan nyid la bslab par mi bgyi 'am/_bsam gtan gnyis pa dang /_bsam gtan gsum pa dang /_bsam gtan bzhi pa'i mtshan nyid la bslab par mi bgyi 'am/_byams pa chen po'i mtshan nyid la bslab par mi bgyi 'am/_snying rje chen 
[\[163a.2\]]po dang /_dga' ba chen po dang /_btang snyoms chen po'i mtshan nyid la bslab par mi bgyi 'am/_nam mkha' mtha' yas skye mched kyi snyoms par 'jug pa dang /_rnam shes mtha' yas skye mched kyi snyoms par 'jug pa dang /_cung zad med pa'i skye mched kyi snyoms par 
[\[163a.3\]]'jug pa dang /_'du shes med 'du shes med min skye mched kyi snyoms par 'jug pa'i mtshan nyid la bslab par mi bgyi 'am/_dran pa nye bar gzhag pa rnams kyi mtshan nyid la bslab par mi bgyi 'am/_yang dag par spong ba dang /_rdzu 'phrul gyi rkang pa dang /_dbang po dang /_
[\[163a.4\]]stobs dang /_byang chub kyi yan lag dang /_'phags pa'i lam yan lag brgyad pa'i mtshan nyid la bslab par mi bgyi 'am/_stong pa nyid dang /_mtshan ma med pa dang /_smon pa med pa'i ting nge 'dzin dang /_rnam par thar pa dang /_mthar gyis gnas pa'i snyoms par 'jug pa 
[\[163a.5\]]dang /_mngon par shes pa dang /_ting nge 'dzin dang /_gzungs kyi sgo rnams kyi mtshan nyid la bslab par mi bgyi 'am/_de bzhin gshegs pa'i stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa [{]bcwo [,]bco [}]brgyad kyi mtshan nyid la 
[\[163a.6\]]bslab par mi bgyi 'am/_byams pa chen po'i mtshan nyid la bslab par mi bgyi 'am/_snying rje chen po'i mtshan nyid la bslab par mi bgyi 'am/_sdug bsngal 'phags pa'i bden pa'i mtshan nyid la bslab par mi bgyi 'am/_kun 'byung ba dang /_'gog pa dang /_lam 'phags pa'i bden 
[\[163a.7\]]pa'i mtshan nyid la bslab par mi bgyi 'am/_rten cing 'brel par 'byung ba lugs dang 'thun pa dang /_lugs dang mi 'thun pa'i mtshan nyid la bslab par mi bgyi 'am/_'dus byas kyi khams kyi mtshan nyid la bslab par mi bgyi 'am/_'dus ma byas kyi khams kyi mtshan 
[\[163b\]]
[\[163b.1\]]nyid la bslab par mi bgyi 'am/_bcom ldan 'das gal te chos 'di dag gi mtshan nyid la bslab par mi bgyi na/_bcom ldan 'das ji ltar byang chub sems dpa' sems dpa' chen pos chos thams cad kyi mtshan nyid dang /_'du byed kyi mtshan nyid la bslabs te/_
[\[163b.2\]]nyan thos dang /_rang sangs rgyas kyi sa las 'da' bar 'gyur/_nyan thos dang /_rang sangs rgyas kyi sa las ma 'das na/_ji ltar byang chub sems dpa'i skyon ma mchis par 'jug par 'gyur/_byang chub sems dpa'i skyon ma mchis pa la ma zhugs na/_ji ltar rnam 
[\[163b.3\]]pa thams cad mkhyen pa nyid thob par 'gyur/_rnam pa thams cad mkhyen pa nyid ma thob na/_ji ltar chos kyi 'khor lo bskor bar bgyi/_chos kyi 'khor lo ma bskor na/_ji ltar nyan thos kyi theg pa 'am/_rang sangs rgyas kyi theg pa 'am/_theg pa chen pos sems can 
[\[163b.4\]]rnams 'khor ba las dgrol bar bgyi/_bcom ldan 'das kyis bka' stsal pa/_rab 'byor gal te chos la la zhig la mtshan nyid yod na ni/_de'i phyir byang chub sems dpa' sems dpa' chen pos mtshan nyid de la bslab par yang 'gyur na/_chos thams cad la 
[\[163b.5\]]mtshan nyid med cing gzugs med/_bstan du med thogs pa med pa ste/_'di ltar mtshan nyid med pa/_mtshan nyid gcig pas na/_de'i phyir byang chub sems dpa' sems dpa' chen pos mtshan nyid la yang bslab par mi bya/_mtshan nyid med pa la yang bslab par mi 
[\[163b.6\]]bya'o/_/de ci'i phyir zhe na/_sngon chad mtshan nyid med par gyur pa 'am/_phyis mtshan nyid yod par gyur pa ma yin gyi/_rab 'byor chos 'di dag ni sngon chad kyang mtshan nyid med la/_da ltar yang mtshan nyid med pas na/_de'i phyir byang chub sems dpa' sems dpa' chen pos 
[\[163b.7\]]mtshan nyid la yang bslab par mi bya/_mtshan nyid med pa la yang bslab par mi bya'o/_/de ci'i phyir zhe na/_de bzhin gshegs pa rnams byung yang rung /_de bzhin gshegs pa rnams ma byung yang rung ste/_mtshan nyid med pa'i dbyings 'di ni de bzhin du gnas pa'o/_/gsol pa/_
[\[164a\]]
[\[164a.1\]]bcom ldan 'das gal te de ltar chos thams cad la mtshan nyid ma mchis shing /_mtshan nyid tha dad pa yang ma lags/_mtshan nyid gcig pa yang ma lags na/_de ji ltar byang chub sems dpa' sems dpa' chen po'i shes rab kyi pha rol du phyin pa bsgom 
[\[164a.2\]]pa mchis par 'gyur/_bcom ldan 'das shes rab kyi pha rol du phyin pa bsgom pa ma mchis par ni/_byang chub sems dpa' sems dpa' chen pos nyan thos kyi sa 'am/_rang sangs rgyas kyi sa las 'da' bar mi nus so/_/nyan thos kyi sa 'am/_rang sangs rgyas kyi sa las ma 'das 
[\[164a.3\]]par ni/_byang chub sems dpa' sems dpa' chen pos/_byang chub sems dpa'i skyon ma mchis par 'jug par mi nus so/_/byang chub sems dpa'i skyon ma mchis par ma zhugs par ni/_byang chub sems dpa' sems dpa' chen pos mi skye ba'i chos la bzod pa bskyed par mi nus so/_/
[\[164a.4\]]mi skye ba'i chos la bzod pa ma bskyed par ni mngon par shes pa bsgrub par mi nus so/_/byang chub sems dpa'i mngon par shes pa ma bsgrubs par ni/_sangs rgyas kyi zhing yongs su dag par bgyi ba dang /_sems can yongs su smin par bgyi bar mi nus so/_/sangs rgyas kyi zhing yongs 
[\[164a.5\]]su dag pa dang /_sems can yongs su smin par ma bgyis par ni/_rnam pa thams cad mkhyen pa nyid thob par mi nus so/_/rnam pa thams cad mkhyen pa nyid thob par ma bgyis par ni chos kyi 'khor lo bskor bar mi nus so/_/chos kyi 'khor lo ma bskor bar ni sems can rnams 
[\[164a.6\]]rgyun du zhugs pa'i 'bras bu la dgod par mi nus so/_/lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid la dgod par mi nus so/_/rang byang chub la dgod par mi nus so/_/bla na med pa yang dag par rdzogs pa'i byang chub la 
[\[164a.7\]]dgod par mi nus so/_/sems can rnams sbyin pa las byung ba'i bsod nams bgyi ba'i dngos po la dgod par mi nus so/_/tshul khrims las byung ba'i bsod nams bgyi ba'i dngos po dang /_bsgom pa las byung ba'i bsod nams bgyi ba'i dngos po la dgod par mi nus so/_/
[\[164b\]]
[\[164b.1\]]bcom ldan 'das kyis bka' stsal pa/_rab 'byor de de bzhin no/_/de de bzhin te/_rab 'byor chos thams cad ni mtshan nyid med pa ste/_mtshan nyid tha dad pa yang ma yin/_mtshan nyid gcig pa yang ma yin no/_/gsol pa/_de ltar chos thams cad mtshan nyid ma mchis na 
[\[164b.2\]]ji ltar shes rab kyi pha rol du phyin pa bsgom par 'gyur/_bcom ldan 'das kyis bka' stsal pa/_rab 'byor byang chub sems dpa' sems dpa' chen pos shes rab kyi pha rol du phyin pa la bsgom pa ni/_mtshan nyid tha dad pa yang ma yin/_mtshan nyid gcig pa yang ma yin 
[\[164b.3\]]te/_rab 'byor mtshan nyid med pa bsgom pa ni/_byang chub sems dpa' sems dpa' chen po'i shes rab kyi pha rol du phyin pa bsgom pa'o/_/gsol pa/_de ji ltar na mtshan nyid ma mchis pa bsgom pa shes rab kyi pha rol du phyin pa bsgom par 'gyur/_bcom ldan 'das kyis 
[\[164b.4\]]bka' stsal pa/_chos thams cad rnam par bsgom pa bsgom pa ni/_shes rab kyi pha rol du phyin pa bsgom pa'o/_/gsol pa/_bcom ldan 'das de ji ltar chos thams cad rnam par bsgom pa bsgom pa shes rab kyi pha rol du phyin pa bsgom pa lags/_bcom ldan 'das 
[\[164b.5\]]kyis bka' stsal pa/_gzugs rnam par bsgom pa bsgom pa ni shes rab kyi pha rol du phyin pa bsgom pa'o/_/tshor ba dang 'du shes dang 'du byed dang rnam par shes pa rnam par bsgom pa bsgom pa ni shes rab kyi pha rol du phyin pa bsgom pa'o/_/mig rnam par bsgom pa 
[\[164b.6\]]bsgom pa ni shes rab kyi pha rol du phyin pa bsgom pa'o/_/rna ba dang sna dang lce dang lus dang /_yid rnam par bsgom pa bsgom pa ni/_shes rab kyi pha rol du phyin pa bsgom pa'o/_/gzugs rnam par bsgom pa bsgom pa ni/_shes rab kyi pha rol du phyin pa bsgom pa'o/_/
[\[164b.7\]]sgra dang dri dang ro dang reg dang /_chos rnam par bsgom pa bsgom pa ni/_shes rab kyi pha rol du phyin pa bsgom pa'o/_/mig gi rnam par shes pa rnam par bsgom pa bsgom pa ni/_shes rab kyi pha rol du phyin pa bsgom pa'o/_/rna ba'i rnam par shes pa dang /_sna'i rnam par shes pa 
[\[165a\]]
[\[165a.1\]]dang /_lce'i rnam par shes pa dang /_lus kyi rnam par shes pa dang /_yid kyi rnam par shes pa rnam par bsgom pa bsgom pa ni/_shes rab kyi pha rol du phyin pa bsgom pa'o/_/mig gi 'dus te reg pa rnam par bsgom pa bsgom pa ni/_shes rab 
[\[165a.2\]]kyi pha rol du phyin pa bsgom pa'o/_/rna ba'i 'dus te reg pa dang /_sna'i 'dus te reg pa dang /_lce'i 'dus te reg pa dang /_lus kyi 'dus te reg pa dang /_yid kyi 'dus te reg pa rnam par bsgom pa bsgom pa ni/_shes rab kyi pha rol du phyin pa bsgom pa'o/_/mig gi 'dus 
[\[165a.3\]]te reg pa'i rkyen gyis tshor ba rnam par bsgom pa bsgom pa ni/_shes rab kyi pha rol du phyin pa bsgom pa'o/_/rna ba'i 'dus te reg pa'i rkyen gyis tshor ba dang /_sna'i 'dus te reg pa'i rkyen gyis tshor ba dang /_lce'i 'dus te reg pa'i rkyen gyis tshor ba dang /_lus kyi 
[\[165a.4\]]'dus te reg pa'i rkyen gyis tshor ba dang /_yid kyi 'dus te reg pa'i rkyen gyis tshor ba rnam par bsgom pa bsgom pa ni/_shes rab kyi pha rol du phyin pa bsgom pa'o/_/sa'i khams rnam par bsgom pa bsgom pa ni/_shes rab kyi pha rol du phyin pa bsgom pa'o/_/chu'i 
[\[165a.5\]]khams dang /_me'i khams dang /_rlung gi khams dang /_nam mkha'i khams dang /_rnam par shes pa'i khams rnam par bsgom pa bsgom pa ni/_shes rab kyi pha rol du phyin pa bsgom pa'o/_/rten cing 'brel par 'byung ba rnam par bsgom pa bsgom pa ni/_shes rab kyi 
[\[165a.6\]]pha rol du phyin pa bsgom pa'o/_/ma rig pa rnam par bsgom pa bsgom pa ni/_shes rab kyi pha rol du phyin pa bsgom pa'o/_/'du byed dang rnam par shes pa dang /_ming dang gzugs dang /_skye mched drug dang /_reg pa dang tshor ba dang /_sred pa dang len pa dang srid pa dang /_
[\[165a.7\]]skye ba dang rga shi rnam par bsgom pa bsgom pa ni/_shes rab kyi pha rol du phyin pa bsgom pa'o/_/blang ba rnam par bsgom pa bsgom pa ni/_shes rab kyi pha rol du phyin pa bsgom pa'o/_/dor ba rnam par bsgom pa bsgom pa ni/_shes rab kyi pha rol du phyin pa bsgom pa'o/_/
[\[165b\]]
[\[165b.1\]]bsam gtan dang po rnam par bsgom pa bsgom pa ni/_shes rab kyi pha rol du phyin pa bsgom pa'o/_/bsam gtan gnyis pa dang /_bsam gtan gsum pa dang /_bsam gtan bzhi pa rnam par bsgom pa bsgom pa ni/_shes rab kyi pha rol du phyin pa bsgom pa'o/_/byams 
[\[165b.2\]]pa rnam par bsgom pa bsgom pa ni/_shes rab kyi pha rol du phyin pa bsgom pa'o/_/snying rje dang /_dga' ba dang /_btang snyoms rnam par bsgom pa bsgom pa ni/_shes rab kyi pha rol du phyin pa bsgom pa'o/_/nam mkha' mtha' yas skye mched kyi snyoms par 
[\[165b.3\]]'jug pa rnam par bsgom pa bsgom pa ni/_shes rab kyi pha rol du phyin pa bsgom pa'o/_/rnam shes mtha' yas skye mched kyi snyoms par 'jug pa dang /_cung zad med pa'i skye mched kyi snyoms par 'jug pa dang /_'du shes med 'du shes med min skye mched kyi snyoms 
[\[165b.4\]]par 'jug pa rnam par bsgom pa bsgom pa ni/_shes rab kyi pha rol du phyin pa bsgom pa'o/_/sangs rgyas rjes su dran pa rnam par bsgom pa bsgom pa ni/_shes rab kyi pha rol du phyin pa bsgom pa'o/_/chos rjes su dran pa dang /_dge 'dun rjes su dran pa dang /_tshul khrims 
[\[165b.5\]]rjes su dran pa dang /_gtong ba rjes su dran pa dang /_lha rjes su dran pa dang /_skyo ba rjes su dran pa dang /_dbugs phyi nang du rgyu ba rjes su dran pa dang /_'chi ba rjes su dran pa dang /_lus kyi rnam pa rjes su dran pa rnam par bsgom pa bsgom pa ni/_shes rab kyi pha rol du phyin pa bsgom 
[\[165b.6\]]pa'o/_/mi rtag pa'i 'du shes rnam par bsgom pa bsgom pa ni/_shes rab kyi pha rol du phyin pa bsgom pa'o/_/sdug bsngal gyi 'du shes dang /_bdag med pa'i 'du shes dang /_mi sdug pa'i 'du shes dang /_dngos po med pa'i 'du shes dang /_bdag gi 'du shes dang /_sems 
[\[165b.7\]]can gyi 'du shes dang /_srog gi 'du shes dang /_skye ba'i 'du shes dang /_gso ba'i 'du shes dang /_skyes bu'i 'du shes dang /_gang zag gi 'du shes dang /_shed can gyi 'du shes dang /_shed bdag gi 'du shes dang /_byed pa po'i 'du shes dang /_tshor ba po'i 'du shes dang /_
[\[166a\]]
[\[166a.1\]]shes pa po'i 'du shes dang /_mthong ba po'i 'du shes rnam par bsgom pa bsgom pa ni/_shes rab kyi pha rol du phyin pa bsgom pa'o/_/rtag pa'i 'du shes rnam par bsgom pa bsgom pa ni/_shes rab kyi pha rol du phyin pa bsgom pa'o/_/bde 
[\[166a.2\]]ba'i 'du shes dang /_sdug pa'i 'du shes dang /_bdag gi 'du shes rnam par bsgom pa bsgom pa ni/_shes rab kyi pha rol du phyin pa bsgom pa'o/_/dran pa nye bar gzhag pa rnam par bsgom pa bsgom pa ni/_shes rab kyi pha rol du phyin pa bsgom pa'o/_/yang dag par 
[\[166a.3\]]spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam rnam par bsgom pa bsgom pa ni/_shes rab kyi pha rol du phyin pa bsgom pa'o/_/stong pa nyid dang /_mtshan ma med pa dang /_smon pa med pa rnam par bsgom pa bsgom pa 
[\[166a.4\]]ni/_shes rab kyi pha rol du phyin pa bsgom pa'o/_/rnam par thar pa brgyad dang /_mthar gyis gnas pa'i snyoms par 'jug pa dgu rnam par bsgom pa bsgom pa ni/_shes rab kyi pha rol du phyin pa bsgom pa'o/_/rtog pa dang bcas dpyod pa dang bcas pa'i ting nge 'dzin dang /_
[\[166a.5\]]rtog pa med cing dpyod pa med pa'i ting nge 'dzin rnam par bsgom pa bsgom pa ni/_shes rab kyi pha rol du phyin pa bsgom pa'o/_/sdug bsngal 'phags pa'i bden pa rnam par bsgom pa bsgom pa ni/_shes rab kyi pha rol du phyin pa bsgom pa'o/_/kun 'byung ba 'phags pa'i 
[\[166a.6\]]bden pa dang /_'gog pa 'phags pa'i bden pa dang /_lam 'phags pa'i bden pa rnam par bsgom pa bsgom pa ni/_shes rab kyi pha rol du phyin pa bsgom pa'o/_/sdug bsngal shes pa dang /_kun 'byung ba shes pa dang /_'gog pa shes pa dang /_lam shes pa 
[\[166a.7\]]rnam par bsgom pa bsgom pa ni/_shes rab kyi pha rol du phyin pa bsgom pa'o/_/zad pa shes pa rnam par bsgom pa bsgom pa ni/_shes rab kyi pha rol du phyin pa bsgom pa'o/_/mi skye ba shes pa dang /_chos shes pa dang /_rjes su 'gro ba shes pa dang /_kun rdzob 
[\[166b\]]
[\[166b.1\]]shes pa dang /_'dris pa shes pa dang /_sgra ji bzhin shes pa rnam par bsgom pa bsgom pa ni/_shes rab kyi pha rol du phyin pa bsgom pa'o/_/sbyin pa'i pha rol du phyin pa rnam par bsgom pa bsgom pa ni/_shes rab kyi pha rol du phyin pa bsgom pa'o/_/tshul khrims 
[\[166b.2\]]kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa rnam par bsgom pa bsgom pa ni/_shes rab kyi pha rol du phyin pa bsgom pa'o/_/nang 
[\[166b.3\]]stong pa nyid rnam par bsgom pa bsgom pa ni/_shes rab kyi pha rol du phyin pa bsgom pa'o/_/phyi stong pa nyid dang /_dngos po med pa'i ngo bo nyid stong pa nyid kyi bar du rnam par bsgom pa bsgom pa ni/_shes rab kyi pha rol du phyin pa bsgom pa'o/_/mngon par shes pa drug 
[\[166b.4\]]rnam par bsgom pa bsgom pa ni/_shes rab kyi pha rol du phyin pa bsgom pa'o/_/ting nge 'dzin thams cad rnam par bsgom pa bsgom pa ni/_shes rab kyi pha rol du phyin pa bsgom pa'o/_/gzungs kyi sgo thams cad rnam par bsgom pa bsgom pa ni/_shes rab kyi 
[\[166b.5\]]pha rol du phyin pa bsgom pa'o/_/de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad rnam par bsgom pa bsgom pa ni/_shes rab kyi pha rol du phyin pa bsgom 
[\[166b.6\]]pa'o/_/byams pa chen po dang /_snying rje chen po rnam par bsgom pa bsgom pa ni/_shes rab kyi pha rol du phyin pa bsgom pa'o/_/rgyun du zhugs pa'i 'bras bu rnam par bsgom pa bsgom pa ni/_shes rab kyi pha rol du phyin pa bsgom pa'o/_/lan cig phyir 'ong 
[\[166b.7\]]ba'i 'bras bu dang /_phyir mi 'ong ba'i 'bras bu dang /_dgra bcom pa nyid rnam par bsgom pa bsgom pa ni/_shes rab kyi pha rol du phyin pa bsgom pa'o/_/rang byang chub rnam par bsgom pa bsgom pa ni/_shes rab kyi pha rol du phyin pa bsgom pa'o/_/rnam pa thams 
[\[167a\]]
[\[167a.1\]]cad mkhyen pa nyid kyi bar du rnam par bsgom pa bsgom pa ni/_shes rab kyi pha rol du phyin pa bsgom pa'o/_/bag chags kyi mtshams sbyor ba'i nyon mongs pa thams cad spangs pa rnam par bsgom pa bsgom pa ni/_shes rab kyi pha rol du 
[\[167a.2\]]phyin pa bsgom pa'o/_/rab 'byor gyis gsol pa/_bcom ldan 'das ji ltar na gzugs rnam par bsgom pa bsgom pa/_shes rab kyi pha rol du phyin pa bsgom pa lags/_ji ltar na tshor ba dang 'du shes dang 'du byed dang rnam par shes pa rnam par bsgom pa 
[\[167a.3\]]bsgom pa/_shes rab kyi pha rol du phyin pa bsgom pa lags/_ji ltar na skye mched dang /_khams dang /_rten cing 'brel par 'byung ba rnam par bsgom pa bsgom pa shes rab kyi pha rol du phyin pa bsgom pa lags/_ji ltar na blang ba dang /_dor ba rnam par bsgom pa 
[\[167a.4\]]bsgom pa shes rab kyi pha rol du phyin pa bsgom pa lags/_ji ltar na bsam gtan dang po dang /_bsam gtan gnyis pa dang /_bsam gtan gsum pa dang /_bsam gtan bzhi pa dang /_byams pa dang /_snying rje dang /_dga' ba dang /_btang snyoms dang /_nam 
[\[167a.5\]]mkha' mtha' yas skye mched kyi snyoms par 'jug pa dang /_rnam shes mtha' yas skye mched kyi snyoms par 'jug pa dang /_cung zad med pa'i skye mched kyi snyoms par 'jug pa dang /_'du shes med 'du shes med min skye mched kyi snyoms par 'jug pa rnam par 
[\[167a.6\]]bsgom pa bsgom pa/_shes rab kyi pha rol du phyin pa bsgom pa lags/_ji ltar na sangs rgyas rjes su dran pa dang /_chos rjes su dran pa dang /_dge 'dun rjes su dran pa dang /_tshul khrims rjes su dran pa dang /_gtong ba rjes su dran pa dang /_lha rjes su dran pa dang /_skyo ba 
[\[167a.7\]]rjes su dran pa dang /_dbugs phyi nang du rgyu ba rjes su dran pa dang /_'chi ba rjes su dran pa dang /_lus kyi rnam pa rjes su dran pa rnam par bsgom pa bsgom pa/_shes rab kyi pha rol du phyin pa bsgom pa lags/_ji ltar na mi rtag pa'i 'du shes dang /_sdug bsngal gyi 'du 
[\[167b\]]
[\[167b.1\]]shes dang /_bdag med pa'i 'du shes dang /_mi sdug pa'i 'du shes dang /_dngos po med pa'i 'du shes dang /_bdag gi 'du shes dang /_sems can gyi 'du shes dang /_srog gi 'du shes dang /_skye ba'i 'du shes dang /_gso ba'i 'du shes dang /_skyes bu'i 'du shes 
[\[167b.2\]]dang /_gang zag gi 'du shes dang /_shed can gyi 'du shes dang /_shed bdag gi 'du shes dang /_byed pa po'i 'du shes dang /_tshor ba po'i 'du shes dang /_shes pa po'i 'du shes dang /_mthong ba po'i 'du shes rnam par bsgom pa bsgom pa shes rab kyi pha rol du phyin pa 
[\[167b.3\]]bsgom pa lags/_ji ltar na rtag pa'i 'du shes dang /_bde ba'i 'du shes dang /_sdug pa'i 'du shes dang /_bdag gi 'du shes rnam par bsgom pa bsgom pa shes rab kyi pha rol du phyin pa bsgom pa lags/_ji ltar na byang chub kyi phyogs kyi chos rnams rnam par 
[\[167b.4\]]bsgom pa bsgom pa shes rab kyi pha rol du phyin pa bsgom pa lags/_ji ltar na stong pa nyid dang /_mtshan ma med pa dang /_smon pa med pa'i ting nge 'dzin dang /_rnam par thar pa brgyad dang /_mthar gyis gnas pa'i snyoms par 'jug pa dgu rnam par bsgom pa bsgom 
[\[167b.5\]]pa shes rab kyi pha rol du phyin pa bsgom pa lags/_ji ltar na rtog pa dang bcas dpyod pa dang bcas pa'i ting nge 'dzin dang /_rtog pa med la dpyod pa tsam gyi ting nge 'dzin dang /_rtog pa med cing dpyod pa med pa'i ting nge 'dzin rnam par bsgom pa bsgom pa shes rab kyi pha rol du 
[\[167b.6\]]phyin pa bsgom pa lags/_ji ltar na sdug bsngal 'phags pa'i bden pa dang /_kun 'byung ba 'phags pa'i bden pa dang /_'gog pa 'phags pa'i bden pa dang /_lam 'phags pa'i bden pa dang /_sdug bsngal shes pa dang /_kun 'byung ba shes pa dang /_
[\[167b.7\]]'gog pa shes pa dang /_lam shes pa dang /_zad pa shes pa dang /_mi skye ba shes pa dang /_chos shes pa dang /_rjes su 'gro ba shes pa dang /_kun rdzob shes pa dang /_'dris pa shes pa dang /_sgra ji bzhin shes pa rnam par bsgom pa bsgom pa shes rab kyi pha 
[\[168a\]]
[\[168a.1\]]rol du phyin pa bsgom pa lags/_ji ltar na pha rol du phyin pa thams cad dang /_stong pa nyid thams cad rnam par bsgom pa bsgom pa shes rab kyi pha rol du phyin pa bsgom pa lags/_ji ltar na mngon par shes pa drug dang /_ting nge 'dzin thams 
[\[168a.2\]]cad dang /_gzungs kyi sgo thams cad dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad dang /_byams pa chen po dang /_snying rje chen po rnam par bsgom 
[\[168a.3\]]pa bsgom pa shes rab kyi pha rol du phyin pa bsgom pa lags/_ji ltar na rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_rnam pa thams cad mkhyen pa nyid kyi bar dang /_
[\[168a.4\]]ji ltar na bag chags kyi mtshams sbyor ba'i nyon mongs pa thams cad spong ba rnam par bsgom pa bsgom pa shes rab kyi pha rol du phyin pa bsgom pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po shes 
[\[168a.5\]]rab kyi pha rol du phyin pa la spyod pa'i tshe/_gzugs dngos po yod ces bya bar mi bsgom mo/_/tshor ba dang 'du shes dang 'du byed dang rnam par shes pa dngos po yod ces bya bar mi bsgom mo/_/skye mched dang khams dang rten cing 'brel par 'byung ba dngos po yod ces bya bar 
[\[168a.6\]]mi bsgom mo/_/blang ba dang dor ba dngos po yod ces bya bar mi bsgom mo/_/bsam gtan dang po dang /_bsam gtan gnyis pa dang /_bsam gtan gsum pa dang /_bsam gtan bzhi pa dang /_byams pa dang /_snying rje dang /_dga' ba dang /_btang snyoms dang /_nam 
[\[168a.7\]]mkha' mtha' yas skye mched kyi snyoms par 'jug pa dang /_rnam shes mtha' yas skye mched kyi snyoms par 'jug pa dang /_cung zad med pa'i skye mched kyi snyoms par 'jug pa dang /_'du shes med 'du shes med min skye mched kyi snyoms par 'jug pa dngos po yod ces 
[\[168b\]]
[\[168b.1\]]bya bar mi bsgom mo/_/sangs rgyas rjes su dran pa dang /_chos rjes su dran pa dang /_dge 'dun rjes su dran pa dang /_tshul khrims rjes su dran pa dang /_gtong ba rjes su dran pa dang /_lha rjes su dran pa dang /_skyo ba rjes su dran pa dang /_dbugs phyi nang du rgyu ba rjes 
[\[168b.2\]]su dran pa dang /_'chi ba rjes su dran pa dang /_lus kyi rnam pa rjes su dran pa dngos po yod ces bya bar mi bsgom mo/_/mi rtag pa'i 'du shes dang /_sdug bsngal gyi 'du shes dang /_bdag med pa'i 'du shes dang /_mi sdug pa'i 'du shes dang /_dngos po med 
[\[168b.3\]]pa'i 'du shes dang /_bdag gi 'du shes dang /_sems can gyi 'du shes dang /_srog gi 'du shes dang /_skye ba'i 'du shes dang /_gso ba'i 'du shes dang /_skyes bu'i 'du shes dang /_gang zag gi 'du shes dang /_shed can gyi 'du shes dang /_shed bdag 
[\[168b.4\]]gi 'du shes dang /_byed pa po'i 'du shes dang /_tshor ba po'i 'du shes dang /_shes pa po'i 'du shes dang /_mthong ba po'i 'du shes dngos po yod ces bya bar mi bsgom mo/_/rtag pa'i 'du shes dang /_bde ba'i 'du shes dang /_sdug pa'i 'du shes dang /_bdag gi 
[\[168b.5\]]'du shes dngos po yod ces bya bar mi bsgom mo/_/byang chub kyi phyogs kyi chos rnams dngos po yod ces bya bar mi bsgom mo/_/stong pa nyid dang /_mtshan ma med pa dang /_smon pa med pa'i ting nge 'dzin dang /_rnam par thar pa brgyad dang /_mthar gyis gnas pa'i snyoms 
[\[168b.6\]]par 'jug pa dgu dngos po yod ces bya bar mi bsgom mo/_/rtog pa dang bcas dpyod pa dang bcas pa'i ting nge 'dzin dang /_rtog pa med la dpyod pa tsam gyi ting nge 'dzin dang /_rtog pa med cing dpyod pa med pa'i ting nge 'dzin dngos po yod ces bya bar mi bsgom mo sdug bsngal 'phags pa'i 
[\[168b.7\]]bden pa dang /_kun 'byung ba 'phags pa'i bden pa dang /_'gog pa 'phags pa'i bden pa dang /_lam 'phags pa'i bden pa dang /_sdug bsngal shes pa dang kun 'byung ba shes pa dang 'gog pa shes pa dang lam shes pa dang zad pa shes pa dang /_mi skye ba shes pa dang /_chos shes pa dang /_rjes su 'gro ba shes 
[\[169a\]]
[\[169a.1\]]pa dang /_kun rdzob shes pa dang /_'dris pa shes pa dang /_sgra ji bzhin shes pa dngos po yod ces bya bar mi bsgom mo/_/pha rol du phyin pa thams cad dang /_stong pa nyid thams cad dngos po yod ces bya bar mi bsgom mo/_/mngon par shes pa drug 
[\[169a.2\]]dang /_ting nge 'dzin thams cad dang /_gzungs kyi sgo thams cad dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad dang /_byams pa chen po dang /_snying 
[\[169a.3\]]rje chen po dngos po yod ces bya bar mi bsgom mo/_/rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_rnam pa thams cad mkhyen pa nyid kyi bar dang /_bag chags 
[\[169a.4\]]kyi mtshams sbyor ba'i nyon mongs pa thams cad spong ba dngos po yod ces bya bar mi bsgom mo/_/de ci'i phyir zhe na/_rab 'byor dngos po'i 'du shes can la shes rab kyi pha rol du phyin pa bsgom pa med do/_/dngos po'i 'du shes can la bsam gtan gyi pha rol du phyin pa dang /_
[\[169a.5\]]brtson 'grus kyi pha rol du phyin pa dang /_bzod pa'i pha rol du phyin pa dang /_tshul khrims kyi pha rol du phyin pa dang /_sbyin pa'i pha rol du phyin pa bsgom pa med do/_/dngos po'i 'du shes can la bag chags kyi mtshams sbyor ba'i nyon mongs pa thams cad spong ba'i bar du 
[\[169a.6\]]med do/_/de ci'i phyir zhe na/_'di ltar de dngos po la 'di ni bdag go_/zhes bya bar mtha' gnyis la chags te/_sbyin pa dang /_tshul khrims dang /_bzod pa dang /_brtson 'grus dang /_bsam gtan dang /_shes rab dang /_bag chags kyi mtshams sbyor 
[\[169a.7\]]ba'i nyon mongs pa thams cad spong ba'i bar la/_'di ni bdag go zhes bya bar mtha' gnyis la chags par gyur pas/_gang mtha' gnyis la chags par gyur pa de la ni thar pa med de/_de ci'i phyir zhe na/_rab 'byor dngos po'i 'du shes can la ni sbyin pa 'ang med/_
[\[169b\]]
[\[169b.1\]]tshul khrims kyang med/_bzod pa 'ang med/_brtson 'grus kyang med/_bsam gtan yang med/_shes rab kyang med/_bag chags kyi mtshams sbyor ba'i nyon mongs pa thams cad spang ba'i bar du yang /_yongs su shes pa med na/_de thar par 
[\[169b.2\]]'gyur ba lta ga las yod/_gsol pa/_bcom ldan 'das dngos po mchis/_zhes bgyi ba ni ci lags/_dngos po ma mchis zhes bgyi ba ni ci lags/_bcom ldan 'das kyis bka' stsal pa/_rab 'byor gnyis ni dngos po yod pa'o/_/
[\[169b.3\]]mi gnyis pa ni dngos po med pa'o/_/gsol pa/_bcom ldan 'das gnyis zhes bgyi ba ji lta bu lags/_bcom ldan 'das kyis bka' stsal pa/_rab 'byor gzugs kyi 'du shes ni gnyis so/_/tshor ba dang 'du shes dang 'du byed dang rnam par shes pa'i 'du 
[\[169b.4\]]shes ni gnyis so/_/skye mched dang khams dang rten cing 'brel par 'byung ba'i 'du shes ni gnyis so/_/blang ba dang dor ba'i 'du shes ni gnyis so/_/bsam gtan dang po dang /_bsam gtan gnyis pa dang /_bsam gtan gsum pa dang /_bsam gtan bzhi pa 
[\[169b.5\]]dang /_byams pa dang /_snying rje dang /_dga' ba dang /_btang snyoms dang /_nam mkha' mtha' yas skye mched kyi snyoms par 'jug pa dang /_rnam shes mtha' yas skye mched kyi snyoms par 'jug pa dang /_cung zad med pa'i skye mched kyi snyoms par 'jug pa dang /_'du 
[\[169b.6\]]shes med 'du shes med min skye mched kyi snyoms par 'jug pa'i 'du shes ni gnyis so/_/sangs rgyas rjes su dran pa dang /_chos rjes su dran pa dang /_dge 'dun rjes su dran pa dang /_tshul khrims rjes su dran pa dang /_gtong ba rjes su dran pa dang /_lha rjes su dran pa 
[\[169b.7\]]dang /_skyo ba rjes su dran pa dang /_dbugs phyi nang du rgyu ba rjes su dran pa dang /_'chi ba rjes su dran pa dang /_lus kyi rnam pa rjes su dran pa'i 'du shes ni gnyis so/_/mi rtag pa'i 'du shes dang /_sdug bsngal gyi 'du shes dang /_bdag med pa'i 'du shes dang /_mi sdug 
[\[170a\]]
[\[170a.1\]]pa'i 'du shes dang /_dngos po med pa'i 'du shes dang /_bdag gi 'du shes dang /_sems can gyi 'du shes dang /_srog gi 'du shes dang /_skye ba'i 'du shes dang /_gso ba'i 'du shes dang /_skyes bu'i 'du shes dang /_gang zag gi 
[\[170a.2\]]'du shes dang /_shed can gyi 'du shes dang /_shed bdag gi 'du shes dang /_byed pa po'i 'du shes dang /_tshor ba po'i 'du shes dang /_shes pa po'i 'du shes dang /_mthong ba po'i 'du shes kyi 'du shes ni gnyis so/_/rtag pa'i 'du shes dang /_bde ba'i 
[\[170a.3\]]'du shes dang /_sdug pa'i 'du shes dang /_bdag gi 'du shes kyi 'du shes ni gnyis so/_/byang chub kyi phyogs kyi chos rnams kyi 'du shes ni gnyis so/_/stong pa nyid dang /_mtshan ma med pa dang /_smon pa med pa'i ting nge 'dzin dang /_rnam par thar pa brgyad 
[\[170a.4\]]dang /_mthar gyis gnas pa'i snyoms par 'jug pa dgu'i 'du shes ni gnyis so/_/rtog pa dang bcas dpyod pa dang bcas pa'i ting nge 'dzin dang /_rtog pa med la dpyod pa tsam gyi ting nge 'dzin dang /_rtog pa med cing dpyod pa med pa'i ting nge 'dzin gyi 'du shes ni gnyis 
[\[170a.5\]]so/_/sdug bsngal 'phags pa'i bden pa dang /_kun 'byung ba 'phags pa'i bden pa dang /_'gog pa 'phags pa'i bden pa dang /_lam 'phags pa'i bden pa dang /_sdug bsngal shes pa dang /_kun 'byung ba shes pa dang /_'gog pa shes pa dang /_
[\[170a.6\]]lam shes pa dang /_zad pa shes pa dang /_mi skye ba shes pa dang /_chos shes pa dang /_rjes su 'gro ba shes pa dang /_kun rdzob shes pa dang /_'dris pa shes pa dang /_sgra ji bzhin shes pa'i 'du shes ni gnyis so/_/pha rol du phyin pa thams cad dang /_stong pa 
[\[170a.7\]]nyid thams cad kyi 'du shes ni gnyis so/_/mngon par shes pa drug dang /_ting nge 'dzin thams cad dang /_gzungs kyi sgo thams cad dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas 
[\[170b\]]
[\[170b.1\]]kyi chos ma 'dres pa [{]bcwo [,]bco [}]brgyad dang /_byams pa chen po dang /_snying rje chen po'i 'du shes ni gnyis so/_/rgyun du zhugs pa dang /_lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas dang /_sangs rgyas kyi 'du shes ni gnyis 
[\[170b.2\]]so/_/'dus byas kyi khams kyi 'du shes dang /_'dus ma byas kyi khams kyi 'du shes ni gnyis so/_/rab 'byor de ltar de snyed du 'du shes dang bcas pa thams cad dang /_de snyed du 'du shes med pa de dag thams cad ni gnyis te/_ji tsam du gnyis pa de 
[\[170b.3\]]tsam du dngos po'o/_/ji tsam du dngos po yod pa de tsam du 'khor ba'o/_/ji tsam du 'khor ba de tsam du sems can rnams skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug 
[\[170b.4\]]pa las yongs su mi 'grol lo/_/'du shes thams cad yid la mi byed pa ni gnyis su med pa ste/_rab 'byor rnam grangs des kyang 'di ltar gnyis kyi 'du shes can la sbyin pa med pa dang /_tshul khrims med pa dang /_bzod pa med pa dang /_brtson 'grus med pa 
[\[170b.5\]]dang /_bsam gtan med pa dang /_shes rab med pa dang /_lam med pa dang /_thob pa med pa dang /_mngon par rtogs pa med par rig par bya'o/_/rab 'byor gnyis kyi 'du shes can la ni chung ngu na 'thun pa'i bzod pa yang med na/_gzugs yongs su shes 
[\[170b.6\]]par 'gyur ba lta ga la yod/_tshor ba dang 'du shes dang 'du byed dang rnam par shes pa yongs su shes par 'gyur ba lta ga la yod/_skye mched dang /_khams dang rten cing 'brel par 'byung ba yongs su shes par 'gyur ba lta ga la yod/_blang ba dang dor ba yongs su shes 
[\[170b.7\]]par 'gyur ba lta ga la yod/_bsam gtan dang po dang /_bsam gtan gnyis pa dang /_bsam gtan gsum pa dang /_bsam gtan bzhi pa dang /_byams pa dang /_snying rje dang /_dga' ba dang btang snyoms dang /_nam mkha' mtha' yas skye mched kyi snyoms par 
[\[171a\]]
[\[171a.1\]]'jug pa dang /_rnam shes mtha' yas skye mched kyi snyoms par 'jug pa dang /_cung zad med pa'i skye mched kyi snyoms par 'jug pa dang /_'du shes med 'du shes med min skye mched kyi snyoms par 'jug pa yongs su shes par 
[\[171a.2\]]'gyur ba lta ga la yod/_sangs rgyas rjes su dran pa dang /_chos rjes su dran pa dang /_dge 'dun rjes su dran pa dang /_tshul khrims rjes su dran pa dang /_gtong ba rjes su dran pa dang /_lha rjes su dran pa dang /_skyo ba rjes su dran pa dang /_dbugs phyi nang du rgyu 
[\[171a.3\]]ba rjes su dran pa dang /_'chi ba rjes su dran pa dang /_lus kyi rnam pa rjes su dran pa yongs su shes par 'gyur ba lta ga la yod/_mi rtag pa'i 'du shes dang /_sdug bsngal gyi 'du shes dang /_bdag med pa'i 'du shes dang /_mi sdug pa'i 'du shes dang /_dngos po 
[\[171a.4\]]med pa'i 'du shes dang /_bdag gi 'du shes dang /_sems can gyi 'du shes dang /_srog gi 'du shes dang /_skye ba'i 'du shes dang /_gso ba'i 'du shes dang /_skyes bu'i 'du shes dang /_gang zag gi 'du shes dang /_shed can gyi 'du shes dang /_shed bdag 
[\[171a.5\]]gi 'du shes dang /_byed pa po'i 'du shes dang /_tshor ba po'i 'du shes dang /_shes pa po'i 'du shes dang /_mthong ba po'i 'du shes yongs su shes par 'gyur ba lta ga la yod/_rtag pa'i 'du shes dang /_bde ba'i 'du shes dang /_sdug pa'i 'du shes dang /_
[\[171a.6\]]bdag gi 'du shes yongs su shes par 'gyur ba lta ga la yod/_byang chub kyi phyogs kyi chos rnams yongs su shes par 'gyur ba lta ga la yod/_stong pa nyid dang /_mtshan ma med pa dang /_smon pa med pa'i ting nge 'dzin dang /_rnam par thar pa brgyad dang /_
[\[171a.7\]]mthar gyis gnas pa'i snyoms par 'jug pa dgu yongs su shes par 'gyur ba lta ga la yod/_rtog pa dang bcas dpyod pa dang bcas pa'i ting nge 'dzin dang /_rtog pa med pa la dpyod pa tsam gyi ting nge 'dzin dang /_rtog pa med cing dpyod pa med pa'i ting nge 
[\[171b\]]
[\[171b.1\]]'dzin yongs su shes par 'gyur ba lta ga la yod/_sdug bsngal 'phags pa'i bden pa dang /_kun 'byung ba 'phags pa'i bden pa dang /_'gog pa 'phags pa'i bden pa dang /_lam 'phags pa'i bden pa dang /_sdug bsngal shes pa dang /_kun 
[\[171b.2\]]'byung ba shes pa dang /_'gog pa shes pa dang /_lam shes pa dang /_zad pa shes pa dang /_mi skye ba shes pa dang /_chos shes pa dang /_rjes su 'gro ba shes pa dang /_kun rdzob shes pa dang /_'dris pa shes pa dang /_sgra ji bzhin shes pa yongs su shes 
[\[171b.3\]]par 'gyur ba lta ga la yod/_pha rol du phyin pa rnams dang /_stong pa nyid thams cad yongs su shes par 'gyur ba lta ga la yod/_mngon par shes pa drug dang /_ting nge 'dzin thams cad dang /_gzungs kyi sgo thams cad dang /_de bzhin gshegs pa'i stobs rnams 
[\[171b.4\]]dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams dang /_byams pa chen po dang /_snying rje chen po yongs su shes par 'gyur ba lta ga la yod/_rgyun du zhugs pa'i 'bras bu dang /_lan cig phyir 
[\[171b.5\]]'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_rnam pa thams cad mkhyen pa nyid kyi bar du yongs su shes par 'gyur ba lta ga la yod/_gang la lam bsgom pa med pa de la rgyun du zhugs pa'i 'bras bu yang ga la 
[\[171b.6\]]yod/_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_rnam pa thams cad mkhyen pa nyid kyi bar yang ga la yod/_bag chags kyi mtshams sbyor ba'i nyon mongs pa thams cad spangs pa lta yang ga 
[\[171b.7\]]la yod/_shes rab kyi pha rol tu phyin pa stong phrag nyi shu lnga pa las le'u lnga bcu brgyad pa'o//_//de nas tshe dang ldan pa rab 'byor gyis/_bcom ldan 'das la 'di skad ces gsol to/_/bcom ldan 'das gal te de ltar dngos po'i 'du 
[\[172a\]]
[\[172a.1\]]shes can la/_'thun pa'i bzod pa yang ma mchis pas/_thob pa lta ga la mchis te ma mchis/_mngon par rtogs pa lta yang ga la mchis te ma mchis na ci lags/_bcom ldan 'das dngos po ma mchis pa'i 'du shes can la/_'thun pa'i 
[\[172a.2\]]bzod pa 'am/_dkar po rnam par mthong ba'i sa 'am/_rigs kyi sa'am/_brgyad pa'i sa 'am/_mthong ba'i sa 'am/_bsrabs pa'i sa 'am/_'dod chags dang bral ba'i sa 'am/_byas pa rtogs pa'i sa 'am/_rang sangs rgyas kyi sa 'am/_byang chub sems dpa'i sa 'am/_
[\[172a.3\]]sangs rgyas kyi sa 'am/_lam bsgom pa gang la brten cing /_nyon mongs pa gang gis bsgribs pas/_byang chub sems dpa'i skyon ma mchis par chud par mi 'gyur ba dang /_byang chub sems dpa'i skyon ma mchis par ma chud pas/_rnam pa thams cad mkhyen pa nyid thob 
[\[172a.4\]]par mi 'gyur ba dang /_rnam pa thams cad mkhyen pa nyid ma thob pas/_bag chags kyi mtshams sbyor ba'i nyon mongs pa thams cad mi spongs pa'i sgrib pa/_nyan thos dang ldan pa 'am/_rang sangs rgyas dang ldan pa'i nyon mongs pa de dag spong bar 'gyur ba'i lam mchis sam/_
[\[172a.5\]]bcom ldan 'das gal te chos skye bar 'gyur ba gang yang skye ba ma mchis na/_ji ltar chos de dag ma bskyed par rnam pa thams cad mkhyen pa nyid thob par 'gyur/_bcom ldan 'das kyis bka' stsal pa/_rab 'byor de de bzhin no/_/de de bzhin te/_dngos po med pa'i 'du shes 
[\[172a.6\]]can la 'thun pa'i bzod pa med do/_/mngon par rtogs pa'i sa med do/_/dkar po rnam par mthong ba'i sa med do/_/rigs kyi sa med do/_/brgyad pa'i sa med do/_/mthong ba'i sa med do/_/bsrabs pa'i sa med do/_/'dod chags dang bral ba'i sa med 
[\[172a.7\]]do/_/byas pa rtogs pa'i sa med do/_/rang sangs rgyas kyi sa med do/_/byang chub sems dpa'i sa med do/_/sangs rgyas kyi sa med do/_/lam bsgom pa gang la brten cing nyon mongs pa gang gis bsgribs pas/_byang chub sems dpa'i skyon med par chud par 
[\[172b\]]
[\[172b.1\]]mi 'gyur ba dang /_byang chub sems dpa'i skyon med par ma chud pas/_rnam pa thams cad mkhyen pa nyid thob par mi 'gyur ba dang /_rnam pa thams cad mkhyen pa nyid ma thob pas/_bag chags kyi mtshams sbyor ba'i nyon mongs pa thams cad mi spongs pa'i sgrib pa/_nyan thos 
[\[172b.2\]]dang ldan pa 'am/_rang sangs rgyas dang ldan pa'i nyon mongs pa de dag spong bar 'gyur ba'i lam med do/_/gsol pa/_bcom ldan 'das ci lags/_byang chub sems dpa' sems dpa' chen po shes rab kyi pha rol du phyin pa la spyod pa'i tshe/_dngos po mchis par 'du 
[\[172b.3\]]shes pa dang dngos po ma mchis par 'du shes pa mchis sam/_gzugs su 'du shes pa dang /_tshor ba dang 'du shes dang 'du byed dang rnam par shes par 'du shes pa dang /_skye mched dang khams su 'du shes pa dang /_'dod chags su 'du shes pa dang /_'dod chags 
[\[172b.4\]]spang bar 'du shes pa dang /_zhe sdang du 'du shes pa dang /_zhe sdang spang bar 'du shes pa dang /_gti mug tu 'du shes pa dang /_gti mug spang bar 'du shes pa dang /_ma rig par 'du shes pa dang /_ma rig pa spang bar 'du shes pa dang /_'du byed du 'du shes pa dang /_'du byed spang 
[\[172b.5\]]bar 'du shes pa dang /_rnam par shes par 'du shes pa dang /_rnam par shes pa spang bar 'du shes pa dang /_ming dang gzugs su 'du shes pa dang /_ming dang gzugs spang bar 'du shes pa dang /_skye mched drug du 'du shes pa dang /_skye mched drug spang bar 'du shes pa 
[\[172b.6\]]dang /_reg par 'du shes pa dang /_reg pa spang bar 'du shes pa dang /_tshor bar 'du shes pa dang /_tshor ba spang bar 'du shes pa dang /_sred par 'du shes pa dang /_sred pa spang bar 'du shes pa dang /_len par 'du shes pa dang /_len pa spang bar 'du shes pa dang /_
[\[172b.7\]]srid par 'du shes pa dang /_srid pa spang bar 'du shes pa dang /_skye bar 'du shes pa dang /_skye ba spang bar 'du shes pa dang /_rga shir 'du shes pa dang /_rga shi spang bar 'du shes pa dang /_mya ngan dang smre sngags 'don par 'du shes pa dang /_mya ngan dang smre sngags 'don 
[\[173a\]]
[\[173a.1\]]pa spang bar 'du shes pa dang /_sdug bsngal du 'du shes pa dang /_sdug bsngal kun shes par bya bar 'du shes pa dang /_kun 'byung bar 'du shes pa dang /_kun 'byung ba spang bar 'du shes pa dang /_'gog par 'du shes pa dang /_'gog pa mngon 
[\[173a.2\]]du bya bar 'du shes pa dang /_lam du 'du shes pa dang /_lam bsgom par 'du shes pa dang /_rnam pa thams cad mkhyen pa nyid du 'du shes pa 'am/_bag chags kyi mtshams sbyor ba'i nyon mongs pa thams cad spang bar 'du shes pa'i bar du mchis sam/_bcom ldan 
[\[173a.3\]]'das kyis bka' stsal pa/_rab 'byor de ni med do/_/rab 'byor byang chub sems dpa' sems dpa' chen po ni shes rab kyi pha rol du phyin pa la spyod pa'i tshe/_chos gang la yang dngos po yod par 'du shes pa 'am/_dngos po med par 'du shes pa med do/_/
[\[173a.4\]]gang la dngos po yod par 'du shes pa dang /_dngos po med par 'du shes pa med pa de nyid ni/_byang chub sems dpa' sems dpa' chen po'i 'thun pa'i bzod pa'o/_/gang la dngos po yod par 'du shes pa dang /_dngos po med par 'du shes pa med pa de nyid ni lam 
[\[173a.5\]]bsgom pa'o/_/gang la dngos po yod par 'du shes pa dang /_dngos po med par 'du shes med pa de nyid ni 'bras bu'o/_/rab 'byor byang chub sems dpa' sems dpa' chen po'i lam ni dngos po med pa ste/_mngon par rtogs pa yang dngos po med pa'o/_/
[\[173a.6\]]rab 'byor de ltar rnam grangs des kyang /_'di ltar chos thams cad ni dngos po med pa'i ngo bo nyid du rig par bya'o/_/gsol pa/_bcom ldan 'das gal te de ltar chos thams cad dngos po ma mchis pa'i ngo bo nyid lags na/_bcom ldan 'das ji ltar de bzhin 
[\[173a.7\]]gshegs pas chos thams cad dngos po ma mchis pa'i ngo bo nyid du mngon par rdzogs par sangs rgyas par gyur te/_de dag mngon par rdzogs par sangs rgyas pas chos thams cad la mnga' bsgyur ba'i yul la mnga' brnyes par gyur/_de skad ces gsol pa dang /_bcom ldan 
[\[173b\]]
[\[173b.1\]]'das kyis tshe dang ldan pa rab 'byor la 'di skad ces bka' stsal to/_/rab 'byor 'di la nga sngon byang chub sems dpa'i spyad pa spyod cing /_pha rol du phyin pa drug la spyod pa'i tshe/_'dod pas dben sdig to mi dge ba'i chos kyis dben pa/_rtog pa dang bcas pa 
[\[173b.2\]]dpyod pa dang bcas pa/_dben pa las skyes pa'i dga' ba dang bde ba can/_bsam gtan dang po la nye bar bsgrubs te gnas so/_/bsam gtan bzhi pa'i bar la nye bar bsgrubs shing gnas par gyur te/_'on kyang ngas bsam gtan de dag dang /_bsam 
[\[173b.3\]]gtan gyi yan lag de dag gi mtshan ma bzung ste/_bsam gtan de dag gis bsnyems par ma gyur/_bsam gtan gyi ro myong bar ma gyur/_bsam gtan du dmigs par ma gyur te/_de ltar na ngas bsam gtan de dag rnam pa yongs su dag pa la mnyam par 
[\[173b.4\]]gzhag go_/de ltar ngas bsam gtan de dag rnam par smin par byas nas/_lha'i mig shes pa rnam pa tha dad pa mngon du bya ba'i phyir/_sems gzhol bar bya/_lha'i rna ba shes pa mngon du bya ba'i phyir/_sems gzhol bar bya/_pha rol gyi sems shes 
[\[173b.5\]]pa mngon du bya ba'i phyir/_sems gzhol bar bya/_sngon gyi gnas rjes su dran pa shes pa mngon du bya ba'i phyir/_sems gzhol bar bya/_lha'i mig gi shes pa mngon du bya ba'i phyir/_sems gzhol bar bya/_'on kyang ngas mngon par shes pa mngon du bya 
[\[173b.6\]]ba de dag la mtshan mar bzung ste/_mngon par shes pa de dag gis shes par ma gyur/_ro myong bar ma gyur/_dmigs par ma gyur te/_mngon par shes pa lnga po de dag nam mkha' lta bur yang dag par rjes su dran pas mnyam par gzhag ste/_de ltar ngas 
[\[173b.7\]]skad cig gcig dang ldan pa'i shes rab kyis bla na med pa yang dag par rdzogs pa'i byang chub tu mngon par rdzogs par sangs rgyas nas/_'di ni sdug bsngal lo/_/'di ni sdug bsngal kun 'byung ba'o/_/'di ni sdug bsngal 'gog pa'o/_/'di ni sdug bsngal 
[\[174a\]]
[\[174a.1\]]'gog par 'gyur ba'i lam mo/_/zhes yang dag pa ji lta ba bzhin du yongs su shes par gyur te/_de ltar nga de bzhin gshegs pa'i stobs bcu dang ldan par gyur/_mi 'jigs pa bzhi dang /_so so yang dag par rig pa bzhi dang /_
[\[174a.2\]]byams pa chen po dang /_snying rje chen po dang /_sangs rgyas kyi chos ma 'dres pa dang ldan par gyur nas/_sems can rnams phung po gsum du lung bstan par gyur to/_/rab 'byor gyis gsol pa/_bcom ldan 'das ji ltar de bzhin gshegs pa dgra bcom pa yang dag 
[\[174a.3\]]par rdzogs pa'i sangs rgyas kyis/_dngos po ma mchis pa'i ngo bo nyid kyi bsam gtan bzhi bskyed par gyur/_ji ltar pha rol tu phyin pa drug mngon par mkhyen pa dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa 
[\[174a.4\]]chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad bskyed par gyur/_sems can rnams kyang sems can ma mchis par ji ltar phung po gsum du lung bstan par gyur/_bcom ldan 'das kyis bka' stsal pa/_rab 'byor gal te 'dod 
[\[174a.5\]]pa rnams dang /_sdig to mi dge ba'i chos rnams la dngos po zhig yod de/_ngo bo nyid yod pa 'am/_gzhan gyi dngos po zhig yod na ni/_rab 'byor ngas sngon byang chub sems dpa'i spyad pa spyod pa'i tshe/_'dod pa rnams dngos po med pa'i ngo bo nyid dang /_sdig to mi dge 
[\[174a.6\]]ba'i chos rnams dngos po med pa'i ngo bo nyid du rig nas/_bsam gtan bzhi nye bar bsgrubs te gnas par yang mi 'gyur te/_rab 'byor 'di ltar 'dod pa rnams dang /_sdig to mi dge ba'i chos rnams la dngos po med pa ngo bo nyid med pa/_gzhan gyis dngos po med 
[\[174a.7\]]pa ste/_gzhan du na dngos po med pa'i ngo bo nyid yin pas/_rab 'byor de'i phyir nga sngon byang chub sems dpa'i spyad pa spyod pa'i tshe/_'dod pas dben sdig to mi dge ba'i chos kyis dben pa/_rtog pa dang bcas pa/_dpyod pa dang bcas pa/_dben pa las 
[\[174b\]]
[\[174b.1\]]skyes pa'i dga' ba dang bde ba can bsam gtan dang po la nye bar bsgrubs te gnas par gyur to/_/bsam gtan bzhi pa'i bar la nye bar bsgrubs te gnas par gyur to/_/rab 'byor gal te mngon par shes pa rnams la dngos po zhig yod de ngo bo nyid yod pa 'am/_gzhan gyi dngos 
[\[174b.2\]]po zhig yod na ni/_rab 'byor ngas kyang mngon par shes pa thams cad dngos po med pa'i ngo bo nyid du rig nas bla na med pa yang dag par rdzogs pa'i byang chub tu mngon par rdzogs par sangs rgyas par mi 'gyur te/_rab 'byor 'di ltar mngon par shes pa rnams la dngos po 
[\[174b.3\]]med de/_ngo bo nyid med pa/_gzhan gyi dngos po med pa ste/_gzhan du na dngos po med pa'i ngo bo nyid yin pas de'i phyir/_de bzhin gshegs pa dgra bcom pa yang dag par rdzogs pa'i sangs rgyas kyis mngon par shes pa thams cad dngos po med pa'i ngo bo nyid du thugs 
[\[174b.4\]]su chud de/_bla na med pa yang dag par rdzogs pa'i byang chub tu mngon par rdzogs par sangs rgyas so/_/rab 'byor gyis gsol pa/_bcom ldan 'das gal te de ltar byang chub sems dpa' sems dpa' chen po chos thams cad dngos po ma mchis pa'i ngo bo nyid la/_
[\[174b.5\]]bsam gtan bzhi dang /_mngon par shes pa lngas bla na med pa yang dag par rdzogs pa'i byang chub tu mngon par rdzogs par 'tshang rgya na/_bcom ldan 'das de'i slad du chos thams cad dngos po ma mchis pa'i ngo bo nyid la/_byang chub sems dpa' sems dpa' 
[\[174b.6\]]chen po mthar gyis spyod pa dang /_mthar gyis slob pa dang /_mthar gyis nan tan du bgyi ba gang gis bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ba'i mthar gyis spyod pa dang /_mthar gyis slob pa dang /_mthar 
[\[174b.7\]]gyis nan tan du bgyi ba mchis par gyur//_//shes rab kyi pha rol tu phyin pa stong phrag nyi shu lnga pa/_bam po drug cu bzhi pa/_bcom ldan 'das kyis bka' stsal pa/_rab 'byor 'di ltar byang chub sems dpa' sems 
[\[175a\]]
[\[175a.1\]]dpa' chen pos thog mar sangs rgyas bcom ldan 'das rnams dang /_byang chub sems dpa' sems dpa' chen po dag dang /_sangs rgyas mang po la bsnyen bkur ba'i dgra bcom pa dag dang /_phyir mi 'ong ba dang /_lan cig phyir 'ong 
[\[175a.2\]]ba dang /_rgyun du zhugs pa dag las/_sangs rgyas bcom ldan 'das rnams dngos po med pa'i ngo bo nyid dang /_byang chub sems dpa' sems dpa' chen po rnams dngos po med pa'i ngo bo nyid dang /_rang sangs rgyas rnams dngos po med pa'i ngo bo nyid dang /_dgra 
[\[175a.3\]]bcom pa rnams dngos po med pa'i ngo bo nyid dang /_phyir mi 'ong ba rnams dngos po med pa'i ngo bo nyid dang /_lan cig phyir 'ong ba rnams dngos po med pa'i ngo bo nyid dang /_rgyun du zhugs pa rnams dngos po med pa'i ngo bo nyid dang /_'phags pa thams cad dngos po med 
[\[175a.4\]]pa'i ngo bo nyid dang /_'du byed rnams kyi ngo bo nyid chung ngu na/_skra'i rtse mo'i cha shas kyi gnas tsam yang med do zhes bya bar thos na/_byang chub sems dpa' sems dpa' chen po des ji ste/_sangs rgyas bcom ldan 'das rnams kyang dngos po med pa'i ngo bo nyid 
[\[175a.5\]]dang /_byang chub sems dpa' sems dpa' chen po rnams dang /_dgra bcom pa rnams dang /_phyir mi 'ong ba rnams dang /_lan cig phyir 'ong ba rnams dang /_rgyun du zhugs pa rnams kyang dngos po med pa'i ngo bo nyid yin na/_gal te bdag bla na med pa yang dag par 
[\[175a.6\]]rdzogs pa'i byang chub tu mngon par rdzogs par sangs rgyas kyang rung /_gal te mngon par rdzogs par sangs ma rgyas kyang rung ste/_chos thams cad ni dngos po med pa nyid yin gyis/_ci nas kyang bdag bla na med pa yang dag par rdzogs pa'i byang chub tu mngon par rdzogs par sangs 
[\[175a.7\]]rgyas par bya ste/_sems can dngos po'i 'du shes can la spyod pa thams cad dngos po med pa la rab tu dgod par bya'o snyam ste/_rab 'byor byang chub sems dpa' sems dpa' chen po de sems can thams cad yongs su mya ngan las bzla ba'i phyir/_bla na med pa yang dag par 
[\[175b\]]
[\[175b.1\]]rdzogs pa'i byang chub tu mngon par 'jug ste/_mthar gyis spyod pa dang /_mthar gyis bslab pa dang /_mthar gyis nan tan du bya ba gang la bslabs shing /_sngon gyi byang chub sems dpa' sems dpa' chen po rnams bla na med pa yang dag par rdzogs pa'i byang chub tu 
[\[175b.2\]]mngon par rdzogs par sangs rgyas par gyur pa de lta bu'i mthar gyis spyod pa dang /_mthar gyis bslab pa dang /_mthar gyis nan tan du bya ba rtsom mo/_/de thog mar sbyin pa'i pha rol du phyin pa dang /_tshul khrims kyi pha rol tu phyin pa dang /_bzod pa'i pha rol 
[\[175b.3\]]du phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa dang /_pha rol du phyin pa drug la spyod do/_/de sbyin pa'i pha rol tu phyin pa la spyod pa'i tshe/_bdag kyang sbyin pa yongs su gtong ngo /_/
[\[175b.4\]]pha rol kyang sbyin pa la rab tu 'jog go_/sbyin pa'i legs pa rjod do/_/sems can gzhan gang /_sbyin pa yongs su gtong ba de dag gi yang legs pa rjod cing 'thun pas dga' bar spyod do/_/de sbyin pa des skyid pa chen po'i tshogs thob par gyur te/_skyon 
[\[175b.5\]]dang ser sna med pa'i sems kyis sbyin pa byin par bya ba dang /_sbyin pa yongs su gtong bar byed de/_zas 'dod pa la ni zas/_skom 'dod pa la ni skom/_bzhon pa 'dod pa la ni bzhon pa/_gos 'dod pa la ni gos/_spos 'dod pa la ni spos/_phreng ba 'dod 
[\[175b.6\]]pa la ni phreng ba/_byug pa 'dod pa la ni byug pa/_mal cha 'dod pa la ni mal cha/_gnas 'dod pa la ni gnas/_mar me 'dod pa la ni mar me gtong ba nas/_mi'i yo byad gang ci yang rung ba dag kyang de dag la gtong ba'i bar du ste/_sbyin pa de nyid kyis tshul 
[\[175b.7\]]khrims kyi phung po yongs su rdzogs par byed do/_/lha'i che ba nyid dang /_mi'i che ba nyid rab tu thob par byed do/_/de sbyin pa dang tshul khrims de nyid kyis ting nge 'dzin gyi phung po rab tu thob par byed do/_/de sbyin pa dang tshul khrims dang /_ting nge 'dzin de nyid kyis 
[\[176a\]]
[\[176a.1\]]shes rab kyi phung po rab tu thob par byed do/_/de sbyin pa dang /_tshul khrims dang /_ting nge 'dzin dang /_shes rab de nyid kyis rnam par grol ba'i phung po rab tu thob par byed do/_/de sbyin pa dang /_tshul khrims dang /_ting nge 'dzin dang /_
[\[176a.2\]]shes rab dang /_rnam par grol ba de nyid kyis/_rnam par grol ba'i ye shes mthong ba'i phung po rab tu thob par byed do/_/de sbyin pa dang /_tshul khrims dang /_ting nge 'dzin dang /_shes rab dang /_rnam par grol ba dang /_rnam par grol ba'i ye shes 
[\[176a.3\]]mthong ba de nyid kyis nyan thos dang /_rang sangs rgyas kyi sa las 'das nas/_byang chub sems dpa'i skyon med par 'jug go_/byang chub sems dpa'i skyon med par zhugs nas/_sangs rgyas kyi zhing yongs su dag par byas/_sems can rnams yongs su smin 
[\[176a.4\]]par byas nas/_rnam pa thams cad mkhyen pa nyid thob par byed do/_/rnam pa thams cad mkhyen pa nyid thob nas/_chos kyi 'khor lo bskor ro/_/chos kyi 'khor lo bskor nas/_sems can rnams theg pa gsum la so sor 'god cing /_'khor ba las yongs su 
[\[176a.5\]]grol bar byed do/_/rab 'byor de ltar na byang chub sems dpa' sems dpa' chen po sbyin pas mthar gyis spyod pa yod pa yin te/_de thams cad kyang dmigs su med do/_/de ci'i phyir zhe na/_de ni 'di ltar de la ngo bo nyid med do/_/rab 'byor gzhan yang byang chub sems 
[\[176a.6\]]dpa' sems dpa' chen po sems dang po bskyed pa nas nye bar bzung ste/_bdag kyang tshul khrims kyi pha rol du phyin pa la spyod do/_/gzhan yang tshul khrims kyi pha rol du phyin pa la yang dag par bskul lo/_/tshul khrims kyi pha rol du phyin pa'i legs pa rjod do/_/
[\[176a.7\]]gzhan tshul khrims kyi pha rol du phyin pa la spyod pa de dag gi yang legs pa rjod cing 'thun pas dga' bar spyod do/_/de tshul khrims des lha'i che ba nyid dang /_mi'i che ba nyid rab tu thob par byed do/_/de nor med pa'i sems can rnams la nor byin zhing tshul khrims la rab tu 'god do/_/
[\[176b\]]
[\[176b.1\]]ting nge 'dzin dang shes rab dang rnam par grol ba dang /_rnam par grol ba'i ye shes mthong ba la rab tu 'god do/_/de tshul khrims kyi phung po dang /_ting nge 'dzin gyi phung po dang /_shes rab kyi phung po dang /_rnam par grol ba'i phung po dang /_rnam par grol ba'i ye shes 
[\[176b.2\]]mthong ba'i phung po des nyan thos dang rang sangs rgyas kyi sa las 'das nas/_tshul khrims kyi phung po dang /_ting nge 'dzin gyi phung po dang /_shes rab kyi phung po dang /_rnam par grol ba'i phung po dang /_rnam par grol ba'i ye shes mthong ba'i phung po de nyid kyis byang chub sems 
[\[176b.3\]]dpa'i skyon med par 'jug go_/byang chub sems dpa'i skyon med par zhugs nas/_sangs rgyas kyi zhing yongs su dag par byas/_sems can rnams yongs su smin par byas nas/_rnam pa thams cad mkhyen pa nyid thob par byed do/_/rnam pa thams cad mkhyen pa nyid thob nas/_
[\[176b.4\]]chos kyi 'khor lo bskor ro/_/chos kyi 'khor lo bskor nas/_sems can rnams theg pa gsum la so sor 'god cing 'khor ba las yongs su grol bar byed do/_/rab 'byor de ltar na byang chub sems dpa' sems dpa' chen po tshul khrims kyis mthar gyis spyod pa yod 
[\[176b.5\]]pa yin te/_de thams cad kyang dmigs su med do/_/de ci'i phyir zhe na/_de ni 'di ltar de la ngo bo nyid med do/_/rab 'byor gzhan yang byang chub sems dpa' sems dpa' chen po sems dang po bskyed pa nas nye bar bzung ste/_bdag kyang bzod pa'i pha rol du phyin pa la spyod 
[\[176b.6\]]do/_/gzhan yang bzod pa'i pha rol du phyin pa la yang dag par bskul lo/_/bzod pa'i pha rol du phyin pa'i legs pa rjod do/_/gzhan bzod pa'i pha rol du phyin pa la spyod pa de dag gi yang legs pa rjod cing 'thun pas dga' bar spyod do/_/de bzod pa'i pha rol du 
[\[176b.7\]]phyin pa la spyod pa'i tshe/_sems can rnams sbyin pas yongs su tshim par byed do/_/tshul khrims la rab tu 'god do/_/ting nge 'dzin dang /_shes rab dang /_rnam par grol ba dang /_rnam par grol ba'i ye shes mthong ba la rab tu 'god do/_/de tshul khrims 
[\[177a\]]
[\[177a.1\]]kyi phung po dang /_ting nge 'dzin gyi phung po dang /_shes rab kyi phung po dang /_rnam par grol ba'i phung po dang /_rnam par grol ba'i ye shes mthong ba'i phung po des nyan thos dang /_rang sangs rgyas kyi sa las 'das nas/_tshul khrims kyi phung 
[\[177a.2\]]po dang /_ting nge 'dzin gyi phung po dang /_shes rab kyi phung po dang /_rnam par grol ba'i phung po dang /_rnam par grol ba'i ye shes mthong ba'i phung po de nyid kyis byang chub sems dpa'i skyon med par 'jug go_/byang chub sems dpa'i skyon med par zhugs nas/_
[\[177a.3\]]sangs rgyas kyi zhing yongs su dag par byas/_sems can rnams yongs su smin par byas nas/_rnam pa thams cad mkhyen pa nyid thob par byed do/_/rnam pa thams cad mkhyen pa nyid thob nas/_chos kyi 'khor lo bskor ro/_/chos kyi 'khor lo bskor nas/_
[\[177a.4\]]sems can rnams theg pa gsum la so sor 'god cing /_'khor ba las yongs su grol bar byed do/_/rab 'byor de ltar na byang chub sems dpa' sems dpa' chen po bzod pas mthar gyis spyod pa yod pa yin te/_de thams cad kyang dmigs su med do/_/de ci'i phyir 
[\[177a.5\]]zhe na/_de ni 'di ltar de la ngo bo nyid med do/_/rab 'byor gzhan yang byang chub sems dpa' sems dpa' chen po sems dang po bskyed pa nas nye bar bzung ste/_bdag kyang dge ba'i chos rnams la brtson 'grus rtsom mo/_/gzhan yang brtson 'grus la yang dag 
[\[177a.6\]]par bskul lo/_/brtson 'grus kyi legs pa rjod do/_/gzhan brtson 'grus rtsom pa de dag gi yang legs pa brjod cing 'thun pas dga' bar spyod do/_/de brtson 'grus kyi pha rol du phyin pa la spyod cing /_sems can rnams sbyin pas yongs su 
[\[177a.7\]]tshim par byed do/_/tshul khrims las rab tu 'god do/_/ting nge 'dzin dang /_shes rab dang /_rnam par grol ba dang /_rnam par grol ba'i ye shes mthong ba la rab tu 'god do/_/de tshul khrims kyi phung po dang /_ting nge 'dzin gyi phung po dang /_
[\[177b\]]
[\[177b.1\]]shes rab kyi phung po dang /_rnam par grol ba'i phung po dang /_rnam par grol ba'i ye shes mthong ba'i phung po des/_nyan thos dang /_rang sangs rgyas kyi sa las 'das nas/_tshul khrims kyi phung po dang /_ting nge 'dzin gyi phung po dang /_shes rab kyi phung po dang /_rnam 
[\[177b.2\]]par grol ba'i phung po dang /_rnam par grol ba'i ye shes mthong ba'i phung po de nyid kyis byang chub sems dpa'i skyon med par 'jug go_/byang chub sems dpa'i skyon med par zhugs nas/_sangs rgyas kyi zhing yongs su dag par byas/_sems can rnams yongs su 
[\[177b.3\]]smin par byas nas/_rnam pa thams cad mkhyen pa nyid thob par byed do/_/rnam pa thams cad mkhyen pa nyid thob nas chos kyi 'khor lo bskor ro/_/chos kyi 'khor lo bskor nas/_sems can rnams theg pa gsum la so sor 'god cing /_'khor ba las yongs su grol 
[\[177b.4\]]bar byed do/_/rab 'byor de ltar na byang chub sems dpa' sems dpa' chen po brtson 'grus kyis mthar gyis spyod pa yod pa yin te/_de thams cad kyang dmigs su med do/_/de ci'i phyir zhe na/_de ni 'di ltar de la ngo bo nyid med do/_/rab 'byor gzhan yang byang chub sems 
[\[177b.5\]]dpa' sems dpa' chen po sems dang po bskyed pa nas nye bar bzung ste/_bdag kyang tshad med pa dang /_bsam gtan dang /_gzugs med pa'i snyoms par 'jug pa la gzhog go_/gzhan yang tshad med pa dang /_bsam gtan dang /_gzugs med pa'i snyoms par 
[\[177b.6\]]'jug pa la rab tu 'god do/_/tshad med pa dang /_bsam gtan dang /_gzugs med pa'i snyoms par 'jug pa rnams kyi legs pa rjod do/_/gzhan tshad med pa dang /_bsam gtan dang /_gzugs med pa'i snyoms par 'jug pa la mnyam par gzhag pa de 
[\[177b.7\]]dag gi legs pa rjod cing 'thun pas dga' bar spyod do/_/de tshad med pa dang /_bsam gtan dang /_gzugs med pa'i snyoms par 'jug pa dag la gnas shing /_sems can rnams sbyin pas yongs su tshim par byed do/_/tshul khrims la rab tu 
[\[178a\]]
[\[178a.1\]]'god do/_/ting nge 'dzin dang /_shes rab dang /_rnam par grol ba dang /_rnam par grol ba'i ye shes mthong ba la rab tu 'god do/_/de tshul khrims kyi phung po dang /_ting nge 'dzin gyi phung po dang /_shes rab kyi phung po dang /_rnam par 
[\[178a.2\]]grol ba'i phung po dang /_rnam par grol ba'i ye shes mthong ba'i phung po des/_nyan thos dang /_rang sangs rgyas kyi sa las 'das nas/_tshul khrims kyi phung po dang /_ting nge 'dzin gyi phung po dang /_shes rab kyi phung po dang /_rnam par grol ba'i phung po dang /_
[\[178a.3\]]rnam par grol ba'i ye shes mthong ba'i phung po de nyid kyis byang chub sems dpa'i skyon med par 'jug go_/byang chub sems dpa'i skyon med par zhugs nas/_sangs rgyas kyi zhing yongs su dag par byas/_sems can rnams yongs su smin par byas nas/_rnam pa 
[\[178a.4\]]thams cad mkhyen pa nyid thob par byed do/_/rnam pa thams cad mkhyen pa nyid thob nas/_chos kyi 'khor lo bskor ro/_/chos kyi 'khor lo bskor nas/_sems can rnams theg pa gsum la so sor 'god cing /_'khor ba las yongs su grol bar byed do/_/
[\[178a.5\]]rab 'byor de ltar na byang chub sems dpa' sems dpa' chen po bsam gtan gyis mthar gyis spyod pa yod pa yin te/_de thams cad kyang dmigs su med do/_/de ci'i phyir zhe na/_de ni 'di ltar de la ngo bo nyid med do/_/rab 'byor gzhan yang byang chub sems dpa' 
[\[178a.6\]]sems dpa' chen po sems dang po bskyed pa nas nye bar bzung ste/_shes rab kyi pha rol du phyin pa la spyod pa'i tshe/_sems can rnams sbyin pas yongs su tshim par byed do/_/tshul khrims la rab tu 'god do/_/ting nge 'dzin dang /_shes rab dang /_rnam par grol ba dang /_rnam 
[\[178a.7\]]par grol ba'i ye shes mthong ba la rab tu 'god do/_/de shes rab kyi pha rol du phyin pa la spyod pa'i tshe/_bdag kyang sbyin pa yongs su gtong ngo /_/tshul khrims srung ngo /_/bzod pa sgrub bo/_/brtson 'grus rtsom mo/_/bsam gtan la mnyam par gzhog go_/shes rab 
[\[178b\]]
[\[178b.1\]]sgom mo/_/gzhan yang sbyin pa dang /_tshul khrims dang /_bzod pa dang /_brtson 'grus dang /_bsam gtan dang /_shes rab la rab tu gzhog go_/sbyin pa dang /_tshul khrims dang /_bzod pa dang /_brtson 'grus dang /_bsam gtan dang /_shes rab kyi 
[\[178b.2\]]legs pa rjod do/_/gzhan gang sbyin pa yongs su gtong ba dang /_tshul khrims srung ba dang /_bzod pa sgrub pa dang /_brtson 'grus brtsom pa dang /_bsam gtan la mnyam par gzhog pa dang /_shes rab bsgom pa de dag gi yang legs pa rjod cing 
[\[178b.3\]]'thun pas dga' bar spyod do/_/de sbyin pa'i pha rol du phyin pa dang /_tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa de dang /_
[\[178b.4\]]thabs mkhas pas nyan thos dang /_rang sangs rgyas kyi sa las 'das nas/_byang chub sems dpa'i skyon med par 'jug go_/byang chub sems dpa'i skyon med par zhugs nas/_sangs rgyas kyi zhing yongs su dag par byas/_sems can rnams yongs su 
[\[178b.5\]]smin par byas nas/_rnam pa thams cad mkhyen pa nyid thob par byed do/_/rnam pa thams cad mkhyen pa nyid thob nas/_chos kyi 'khor lo bskor ro/_/chos kyi 'khor lo bskor nas/_sems can rnams theg pa gsum la so sor 'god cing /_'khor ba las 
[\[178b.6\]]yongs su grol bar byed do/_/rab 'byor de ltar na byang chub sems dpa' sems dpa' chen po shes rab kyis mthar gyis spyod pa rtsom ste/_de thams cad kyang dmigs su med do/_/de ci'i phyir zhe na/_de ni 'di ltar de la ngo bo nyid med do/_/rab 'byor gzhan yang 
[\[178b.7\]]byang chub sems dpa' sems dpa' chen po mthar gyis spyad pa dang /_mthar gyis bslab pa dang /_mthar gyis 'jug pa la slob ste/_de sems dang po bskyed pa nyid kyi tshe/_rnam pa thams cad mkhyen pa nyid dang ldan pa'i yid la bya bas/_chos thams cad 
[\[179a\]]
[\[179a.1\]]dngos po med pa'i ngo bo nyid rtogs par byed de/_de sangs rgyas rjes su dran pa bsgom mo/_/chos rjes su dran pa dang /_dge 'dun rjes su dran pa dang /_tshul khrims rjes su dran pa dang /_gtong ba rjes su dran pa dang /_lha rjes su dran pa bsgom 
[\[179a.2\]]mo/_/rab 'byor ji ltar na byang chub sems dpa' sems dpa' chen po sangs rgyas rjes su dran pa sgom pa yin zhe na/_rab 'byor 'di la byang chub sems dpa' sems dpa' chen po de bzhin gshegs pa dgra bcom pa yang dag par rdzogs pa'i sangs rgyas gzugs su yid 
[\[179a.3\]]la mi byed/_tshor ba dang 'du shes dang /_'du byed dang rnam par shes par yid la mi byed do/_/de ci'i phyir zhe na/_de ni 'di ltar gzugs la ngo bo nyid med do/_/gang la ngo bo nyid med pa de ni dngos po med pa'o/_/tshor ba dang 'du shes dang 'du byed dang rnam par shes pa la ngo 
[\[179a.4\]]bo nyid med do/_/gang la ngo bo nyid med pa de ni dngos po med pa'o/_/dngos po med pas ni dngos po med pa dran par mi nus te/_de ci'i phyir zhe na/_dran pa med cing yid la byed pa med pa ni/_sangs rgyas rjes su dran pa'o/_/rab 'byor gzhan yang byang chub sems dpa' 
[\[179a.5\]]sems dpa' chen po sangs rgyas rjes su dran pa sgom na/_de bzhin gshegs pa dgra bcom pa yang dag par rdzogs pa'i sangs rgyas skyes bu chen po'i mtshan sum cu rtsa gnyis kyis yid la mi byed/_sku gser gyi kha dog gis yid la mi byed/_'od 'dom gang bas yid la mi byed/_
[\[179a.6\]]dpe byad bzang po brgyad cus yid la mi byed do/_/de ci'i phyir zhe na/_de ni 'di ltar de dag la ngo bo nyid med de/_gang la ngo bo nyid med pa de ni dngos po med pa'o/_/dngos po med pas ni dngos po med pa dran par mi nus te/_de ci'i phyir zhe na/_dran pa med cing yid la bya ba med pa 
[\[179a.7\]]ni sangs rgyas rjes su dran pa'o/_/rab 'byor gzhan yang byang chub sems dpa' sems dpa' chen po sangs rgyas rjes su dran pa sgom na/_de bzhin gshegs pa dgra bcom pa yang dag par rdzogs pa'i sangs rgyas tshul khrims kyi phung por yid la mi byed/_ting nge 'dzin gyi 
[\[179b\]]
[\[179b.1\]]phung po dang /_shes rab kyi phung po dang /_rnam par grol ba'i phung po dang /_rnam par grol ba'i ye shes gzigs pa'i phung por yid la mi byed de/_de ci'i phyir zhe na/_de ni 'di ltar de dag la ngo bo nyid med de/_gang la ngo bo nyid med pa de ni dngos po med pa'o/_/dngos 
[\[179b.2\]]po med pas ni dngos po med pa dran par mi nus te/_de ci'i phyir zhe na/_dran pa med cing yid la bya ba med pa ni/_sangs rgyas rjes su dran pa'o/_/rab 'byor gzhan yang byang chub sems dpa' sems dpa' chen po sangs rgyas rjes su dran pa sgom na/_de bzhin 
[\[179b.3\]]gshegs pa dgra bcom pa yang dag par rdzogs pa'i sangs rgyas de bzhin gshegs pa'i stobs bcus yid la mi byed/_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres 
[\[179b.4\]]pa [{]bcwo [,]bco [}]brgyad kyis yid la mi byed de/_de ci'i phyir zhe na/_de ni 'di ltar de dag la ngo bo nyid med de/_gang la ngo bo nyid med pa de dag ni dngos po med pa'o/_/dngos po med pas ni dngos po med pa dran par mi nus te/_de ci'i phyir zhe na/_dran pa med cing yid la bya 
[\[179b.5\]]ba med pa ni/_sangs rgyas rjes su dran pa'o/_/rab 'byor gzhan yang byang chub sems dpa' sems dpa' chen po sangs rgyas rjes su dran pa sgom na/_de bzhin gshegs pa dgra bcom pa yang dag par rdzogs pa'i sangs rgyas rten cing 'brel par 'byung bar 
[\[179b.6\]]yid la mi byed do/_/de ci'i phyir zhe na/_de ni 'di ltar de la ngo bo nyid med de/_gang la ngo bo nyid med pa de ni dngos po med pa'o/_/dngos po med pas ni dngos po med pa dran par mi nus te/_de ci'i phyir zhe na/_dran pa med cing yid la bya ba med pa ni/_sangs rgyas 
[\[179b.7\]]rjes su dran pa'o/_/rab 'byor de ltar byang chub sems dpa' sems dpa' chen po chos thams cad dngos po med pa'i ngo bo nyid shes rab kyi pha rol du phyin pa la spyod pas/_sangs rgyas rjes su dran pa bsgom par bya'o/_/de ltar na mthar gyis spyad pa dang /_mthar 
[\[180a\]]
[\[180a.1\]]gyis bslab pa dang /_mthar gyis 'jug pa'i lam yod pa yin te/_de mthar gyis spyad pa la slob cing /_mthar gyis slob pa dang /_mthar gyis 'jug pa'i lam la slob pas/_dngos po med pa'i ngo bo nyid kyi tshul gyis/_pha rol du phyin 
[\[180a.2\]]pa thams cad dang /_stong pa nyid thams cad dang /_dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad 
[\[180a.3\]]pa dang /_'phags pa'i bden pa dang bsam gtan dang tshad med pa dang /_gzugs med pa'i snyoms par 'jug pa dang /_rnam par thar pa brgyad dang /_mthar gyis gnas pa'i snyoms par 'jug pa dgu yongs su rdzogs par byed do/_/stong pa nyid kyi ting nge 'dzin dang /_mtshan ma 
[\[180a.4\]]med pa'i ting nge 'dzin dang /_smon pa med pa'i ting nge 'dzin yongs su rdzogs par byed do/_/mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa 
[\[180a.5\]]bzhi dang /_byams pa chen po dang /_snying rje chen po yongs su rdzogs par byed do/_/sangs rgyas kyi chos ma 'dres pa [{]bcwo [,]bco [}]brgyad yongs su rdzogs par byed do/_/rnam pa thams cad mkhyen pa nyid kyi bar du yongs su rdzogs par byed do/_/de ni chos thams cad dngos po 
[\[180a.6\]]med pa'i ngo bo nyid de mngon par rdzogs par 'tshang rgya bar 'gyur te/_de la dngos po yod par 'du shes pa 'am/_dngos po med par 'du shes pa yang med na/_dran pa'i las rdul tsam yang yod pa 'am/_dran pa dang bral bar 'gyur ba lta ci zhig smos/_rab 'byor 
[\[180a.7\]]ji ltar na byang chub sems dpa' sems dpa' chen po chos rjes su dran pa sgom pa yin zhe na/_rab 'byor 'di ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/_de chos rjes su dran pa sgom na/_dge ba'i 
[\[180b\]]
[\[180b.1\]]chos yid la mi byed/_mi dge ba'i chos yid la mi byed/_'jig rten pa'i chos dang /_'jig rten las 'das pa'i chos dang /_zang zing dang bcas pa'i chos dang /_zang zing med pa'i chos dang /_'phags pa'i chos dang /_'phags pa ma yin pa'i chos dang /_zag 
[\[180b.2\]]pa dang bcas pa'i chos dang /_zag pa med pa'i chos dang /_'dod pa'i khams su gtogs pa'i chos dang /_gzugs kyi khams su gtogs pa'i chos dang /_gzugs med pa'i khams su gtogs pa'i chos dang /_'dus byas kyi chos dang /_'dus ma byas 
[\[180b.3\]]kyi chos yid la mi byed do/_/de ci'i phyir zhe na/_de ni 'di ltar chos de dag la ngo bo nyid med de/_gang la ngo bo nyid med pa de dag ni dngos po med pa'o/_/dngos po med pas ni dngos po med pa dran par mi nus te/_de ci'i phyir zhe na/_de ni 'di ltar dran pa med cing yid la 
[\[180b.4\]]bya ba med pa ni chos rjes su dran pa'o/_/rab 'byor de ltar byang chub sems dpa' sems dpa' chen po chos rjes su dran pa de la bslabs shing /_dngos po med pa'i ngo bo nyid kyi tshul gyis/_rnam pa thams cad mkhyen pa nyid kyi bar du yongs su rdzogs par byed do/_/de ni 
[\[180b.5\]]chos thams cad dngos po med pa'i ngo bo nyid du mngon par rdzogs par 'tshang rgya bar 'gyur te/_de la dngos po yod par 'du shes pa 'am/_dngos po med pa'i 'du shes pa yang med na/_dran pa'i las rdul tsam yang yod pa 'am/_dran pa dang bral bar 'gyur ba lta ci zhig 
[\[180b.6\]]smos/_rab 'byor ji ltar na byang chub sems dpa' sems dpa' chen po dge 'dun rjes su dran pa sgom pa yin zhe na/_rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/_dge 'dun rjes su dran pa sgom ste/_
[\[180b.7\]]bcom ldan 'das kyi nyan thos kyi dge 'dun tshul khrims dang /_ting nge 'dzin dang /_shes rab dang /_rnam par grol ba dang /_rnam par grol ba'i ye shes mthong ba phun sum tshogs pa'i skyes bu zung bzhi dang /_skyes bu gang zag brgyad po de dag dngos po med pa'i 
[\[181a\]]
[\[181a.1\]]ngo bo nyid du yid la byed do/_/de ci'i phyir zhe na/_de ni 'di ltar de dag la ngo bo nyid med do/_/gang la ngo bo nyid med pa dag ni dngos po med pa'o/_/dngos po med pas ni dngos po med pa dran par mi nus te/_de ci'i phyir zhe na/_de ni 'di ltar dran 
[\[181a.2\]]pa med cing yid la bya ba med pa ni/_dge 'dun rjes su dran pa'o/_/rab 'byor de ltar byang chub sems dpa' sems dpa' chen po dge 'dun rjes su dran pa de la bslabs shing /_dngos po med pa'i ngo bo nyid kyi tshul gyis rnam pa thams cad mkhyen pa nyid kyi bar 
[\[181a.3\]]du yongs su rdzogs par byed do/_/de ni chos thams cad dngos po med pa'i ngo bo nyid du mngon par rdzogs par 'tshang rgya bar 'gyur te/_de la dngos po yod par 'du shes pa 'am/_dngos po med par 'du shes pa yang med na/_dran pa'i las rdul tsam yang yod pa 
[\[181a.4\]]'am/_dran pa dang bral bar 'gyur ba lta ci zhig smos/_rab 'byor ji ltar na byang chub sems dpa' sems dpa' chen po tshul khrims rjes su dran pa sgom pa yin zhe na/_rab 'byor 'di la byang chub sems dpa' sems dpa' chen po shes rab kyi pha rol du phyin pa la 
[\[181a.5\]]spyod pa'i tshe/_tshul khrims rjes su dran pa sgom zhing /_ma ral ba ma zhig pa ma 'dres pa/_skyon med pa/_ma nyams pa/_mthu dang ldan pa/_mkhas pas bsngags pa/_shin du rdzogs pa'i ting nge 'dzin yongs su grub pa'i tshul khrims la gnas pa yin te/_de 
[\[181a.6\]]tshul khrims de dngos po med pa'i ngo bo nyid du yid la byed do/_/de ci'i phyir zhe na/_de ni 'di ltar de la ngo bo nyid med de/_gang la ngo bo nyid med pa de dag ni dngos po med pa'o/_/dngos po med pas ni dngos po med pa dran par mi nus te/_de ci'i phyir zhe na/_de ni 'di 
[\[181a.7\]]ltar dran pa med cing yid la bya ba med pa ni/_tshul khrims rjes su dran pa'o/_/rab 'byor de ltar byang chub sems dpa' sems dpa' chen po tshul khrims rjes su dran pa de la bslabs shing /_dngos po med pa'i ngo bo nyid kyi tshul gyis rnam pa thams cad 
[\[181b\]]
[\[181b.1\]]mkhyen pa nyid kyi bar du yongs su rdzogs par byed do/_/de ni chos thams cad dngos po med pa'i ngo bo nyid du mngon par rdzogs par 'tshang rgya bar 'gyur te/_de la dngos po yod par 'du shes pa 'am/_dngos po med par 'du shes pa yang med na/_dran pa'i las rdul 
[\[181b.2\]]tsam yang yod pa 'am/_dran pa dang bral bar 'gyur ba lta ci zhig smos/_rab 'byor ji ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_gtong ba rjes su dran par 'gyur zhe na/_rab 'byor 'di la byang chub sems 
[\[181b.3\]]dpa' sems dpa' chen po shes rab kyi pha rol du phyin pa la spyod pa'i tshe/_gtong ba rjes su dran pa sgom zhing /_gang zang zing gtong ba dang /_chos gtong ba yid la mi byed de/_de yan lag dang /_nying lag kyang yongs su gtong na/_dngos po gzhan lta ci zhig 
[\[181b.4\]]smos/_de ltar sbyin pa yongs su gtong yang /_'di ltar bdag ni sbyin pa yongs su gtong ba'o/_/dngos po 'di gtong ba'o/_/'di la gtong bar bya'o/_/snyam du mi sems so/_/de ci'i phyir zhe na/_de ni 'di ltar dngos po med pa de dag la ngo bo nyid med de/_
[\[181b.5\]]gang la ngo bo nyid med pa de dag ni dngos po med pa'o/_/dngos po med pas ni dngos po med pa dran par mi nus te/_de ci'i phyir zhe na/_de ni 'di ltar dran pa med cing yid la bya ba med pa ni gtong ba rjes su dran pa'o/_/rab 'byor de ltar byang chub sems dpa' sems dpa' 
[\[181b.6\]]chen po gtong ba rjes su dran pa la bslabs shing /_dngos po med pa'i ngo bo nyid kyi tshul gyis/_rnam pa thams cad mkhyen pa nyid kyi bar du yongs su rdzogs par byed do/_/de ni chos thams cad dngos po med pa'i ngo bo nyid du mngon par rdzogs par 'tshang rgya bar 'gyur te/_de la 
[\[181b.7\]]dngos po yod par 'du shes pa 'am/_dngos po med par 'du shes pa yang med na/_de la dran pa'i las rdul tsam yang yod pa 'am/_dran pa dang bral bar 'gyur ba lta ci zhig smos/_rab 'byor ji ltar na byang chub sems dpa' sems dpa' chen po shes rab kyi pha rol 
[\[182a\]]
[\[182a.1\]]du phyin pa la spyod pa'i tshe/_lha rjes su dran pa yin zhe na/_rab 'byor 'di la byang chub sems dpa' sems dpa' chen po lha rjes su dran pa sgom ste/_rgyal chen bzhi'i ris kyi lhar skyes pa dang /_sum cu rtsa gsum dang /_mtshe ma dang /_
[\[182a.2\]]dga' ldan dang /_'phrul dga' dang /_gzhan 'phrul dbang byed kyi lhar skyes pa'i lha dag dang /_gzugs na spyod pa dang /_gzugs med pa na spyod pa'i phyir mi 'ong ba de dag dngos po med pa'i ngo bo nyid kyi tshul gyis yid la byed do/_/de ci'i phyir zhe na/_
[\[182a.3\]]de ni 'di ltar de dag la ngo bo nyid med de/_gang la ngo bo nyid med pa de dag ni dngos po med pa'o/_/dngos po med pas ni dngos po med pa dran par mi nus te/_de ci'i phyir zhe na/_de ni 'di ltar dran pa med cing yid la bya ba med pa ni lha rjes su dran pa'o/_/rab 
[\[182a.4\]]'byor de ltar byang chub sems dpa' sems dpa' chen po lha rjes su dran pa de la bslabs shing /_rnam pa thams cad mkhyen pa nyid kyi bar du yongs su rdzogs par byed do/_/de ni chos thams cad dngos po med pa'i ngo bo nyid du mngon par rdzogs par 'tshang rgya 
[\[182a.5\]]bar 'gyur te/_de la dngos po yod par 'du shes pa 'am/_dngos po med par 'du shes pa yang med na/_dran pa'i las rdul tsam yang yod pa 'am/_dran pa dang bral bar 'gyur ba lta ci zhig smos/_rab 'byor gzhan yang byang chub sems dpa' sems 
[\[182a.6\]]dpa' chen po sems dang po bskyed pa nas nye bar bzung ste/_shes rab kyi pha rol du phyin pa la spyod pa'i tshe/_mthar gyis spyad pa dang /_mthar gyis bslab pa dang /_mthar gyis 'jug pa'i lam yongs su rdzogs par bya bar 'dod pas/_rnam pa thams cad 
[\[182a.7\]]mkhyen pa nyid dang ldan pa'i yid la bya bas/_dngos po med pa'i ngo bo nyid kyi tshul gyis/_sbyin pa'i pha rol du phyin pa la bslab par bya'o/_/tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa 
[\[182b\]]
[\[182b.1\]]dang /_bsam gtan gyi pha rol du phyin pa dang /_shes rab kyi pha rol du phyin pa la bslab par bya'o/_/nang stong pa nyid la bslab par bya'o/_/phyi stong pa nyid dang /_phyi nang stong pa nyid dang /_dngos po med pa'i ngo bo nyid stong pa nyid kyi bar la bslab par bya'o/_/dran pa nye 
[\[182b.2\]]bar gzhag pa rnams la bslab par bya'o/_/yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam la bslab par bya'o/_/'phags pa'i bden pa dang /_bsam gtan dang /_tshad med pa dang /_
[\[182b.3\]]gzugs med pa'i snyoms par 'jug pa dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa'i ting nge 'dzin dang /_mngon par shes pa dang /_ting nge 'dzin dang /_
[\[182b.4\]]gzungs kyi sgo dang /_de bzhin gshegs pa'i stobs bcu dang /_mi 'jigs pa dang /_so so yang dag par rig pa dang /_byams pa chen po dang /_snying rje chen po dang /_sangs rgyas kyi chos ma 'dres pa rnams la bslab par bya'o/_/rnam pa thams cad 
[\[182b.5\]]mkhyen pa nyid kyi bar la bslab par bya'o/_/rab 'byor de ltar na byang chub sems dpa' sems dpa' chen po chos thams cad dngos po med pa'i ngo bo nyid la slob pa'i mthar gyis spyod pa yod pa yin/_mthar gyis bslab pa yod pa yin/_mthar gyis 
[\[182b.6\]]'jug pa'i lam yod pa yin te/_byang chub sems dpa' sems dpa' chen po de mthar gyis spyod pa dang /_mthar gyis bslab pa dang /_mthar gyis 'jug pa'i lam la slob pas dngos po med pa'i ngo bo nyid kyi tshul gyis sbyin pa'i pha rol tu phyin pa yongs 
[\[182b.7\]]su rdzogs par byed do/_/dngos po med pa'i ngo bo nyid kyi tshul gyis/_tshul khrims kyi pha rol du phyin pa dang /_bzod pa'i pha rol tu phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du 
[\[183a\]]
[\[183a.1\]]phyin pa yongs su rdzogs par byed do/_/rnam pa thams cad mkhyen pa nyid kyi bar du yongs su rdzogs par byed do/_/de ni chos thams cad dngos po med pa'i ngo bo nyid du mngon par rdzogs par 'tshang rgya bar 'gyur te/_de la dngos po yang 
[\[183a.2\]]med na/_gzugs sam/_tshor ba 'am/_'du shes sam/_'du byed dam/_rnam par shes pa 'am/_skye mched rnams sam/_khams rnams sam/_rten cing 'brel par 'byung ba rnams sam/_pha rol du phyin pa rnams sam/_stong pa nyid thams cad dam/_
[\[183a.3\]]byang chub kyi phyogs kyi chos rnams sam/_'phags pa'i bden pa rnams sam/_bsam gtan rnams sam/_tshad med pa rnams sam/_gzugs med pa'i snyoms par 'jug pa rnams sam/_rnam par thar pa rnams sam/_mthar gyis gnas pa'i 
[\[183a.4\]]snyoms par 'jug pa rnams sam/_stong pa nyid dang /_mtshan ma med pa dang /_smon pa med pa 'am/_mngon par shes pa rnams sam/_ting nge 'dzin rnams sam/_gzungs kyi sgo rnams sam/_de bzhin gshegs pa'i stobs rnams sam/_mi 'jigs pa 
[\[183a.5\]]rnams sam/_so so yang dag par rig pa rnams sam/_byams pa chen po 'am/_snying rje chen po 'am/_sangs rgyas kyi chos ma 'dres pa 'am/_rnam pa thams cad mkhyen pa nyid kyi bar du yod par 'gyur ba 'am/_rnam pa thams cad mkhyen pa nyid kyi ye shes 
[\[183a.6\]]yod par 'gyur ba lta ga la yod de/_de ni gnas med do/_/de skad ces bka' stsal pa dang /_tshe dang ldan pa rab 'byor gyis/_bcom ldan 'das la 'di skad ces gsol to/_/bcom ldan 'das gal te de ltar chos thams cad dngos po ma mchis pa'i ngo bo 
[\[183a.7\]]nyid lags na/_'o na ni gzugs kyang ma mchis/_tshor ba dang /_'du shes dang /_'du byed dang /_rnam par shes pa yang ma mchis/_skye mched rnams dang /_khams rnams dang /_rten cing 'brel par 'byung ba yang ma mchis/_rten cing 'brel par 'byung ba'i 
[\[183b\]]
[\[183b.1\]]yan lag rnams kyang ma mchis/_pha rol du phyin pa rnams dang /_stong pa nyid thams cad dang /_byang chub kyi phyogs kyi chos rnams kyang ma mchis/_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_
[\[183b.2\]]rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs dang /_mi 'jigs pa 
[\[183b.3\]]dang /_so so yang dag par rig pa dang /_byams pa chen po dang /_snying rje chen po dang /_sangs rgyas kyi chos ma 'dres pa rnams kyang ma mchis/_rnam pa thams cad mkhyen pa nyid kyi ye shes kyi bar yang ma mchis/_sangs rgyas dang /_chos dang /_dge 'dun yang 
[\[183b.4\]]ma mchis/_lam yang ma mchis/_'bras bu yang ma mchis/_nyon mongs pa yang ma mchis/_rnam par byang ba yang ma mchis/_'thob pa yang ma mchis/_mngon par rtogs pa yang ma mchis/_chos thams cad kyang ma mchis pa lags sam/_bcom ldan 
[\[183b.5\]]'das kyis bka' stsal pa/_rab 'byor de ji snyam du sems/_chos thams cad dngos po med pa'i ngo bo nyid la yod pa 'am med pa zhig dmigs su yod snyam 'am/_rab 'byor gyis gsol pa/_bcom ldan 'das de ni ma lags te/_chos thams cad dngos po 
[\[183b.6\]]ma mchis pa'i ngo bo nyid la mchis pa 'am ma mchis pa mi dmigs so/_/bcom ldan 'das kyis bka' stsal pa/_rab 'byor 'o na ci'i phyir khyod de ltar gal te chos thams cad dngos po med pa'i ngo bo nyid yin na/_gzugs kyang med/_tshor ba dang 'du shes 
[\[183b.7\]]dang 'du byed dang /_rnam par shes pa yang med/_skye mched dang khams dang rten cing 'brel par 'byung ba yang med/_pha rol du phyin pa rnams dang /_stong pa nyid thams cad dang /_byang chub kyi phyogs kyi chos rnams kyang med/_'phags pa'i bden pa dang /_bsam gtan 
[\[184a\]]
[\[184a.1\]]dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 
[\[184a.2\]]'dzin dang /_gzungs kyi sgo dang /_de bzhin gshegs pa'i stobs rnams dang /_mi 'jigs pa dang /_so so yang dag par rig pa dang /_byams pa chen po dang /_snying rje chen po dang /_sangs rgyas kyi chos ma 'dres pa rnams kyang med/_rnam pa thams cad mkhyen 
[\[184a.3\]]pa nyid kyi ye shes kyi bar yang med/_sangs rgyas dang chos dang /_dge 'dun yang med/_lam yang med/_'bras bu yang med nyon mongs pa yang med/_rnam par byang ba yang med/_'thob pa yang med/_mngon par rtogs pa yang med/_chos thams cad kyang med do/_/
[\[184a.4\]]zhes bya bar sems par gyur/_rab 'byor gyis gsol pa/_bcom ldan 'das bdag ni chos 'di dag la nem nur yang ma mchis/_the tshom yang ma mchis te/_'on kyang bcom ldan 'das ma byung ba'i dus na/_dge slong nyan thos kyi theg pa pa 'am/_rang sangs 
[\[184a.5\]]rgyas kyi theg pa pa 'am/_byang chub sems dpa'i theg pa pa dag 'di skad du gal te/_chos thams cad dngos po med pa'i ngo bo nyid yin na/_chos thams cad dngos po med pa'i ngo bo nyid la su zhig_/kun nas nyon mongs pa 'am/_rnam par byang bar 'gyur zhes mchi zhing /_
[\[184a.6\]]de dag kun nas nyon mongs pa dang /_rnam par byang bar ma 'tshal bas/_tshul khrims log par 'gyur/_lta ba log par 'gyur/_spyod pa log par 'gyur/_'tsho ba log par 'gyur te/_tshul khrims log par gyur pa dang /_lta ba log par gyur pa dang /_
[\[184a.7\]]spyod pa log par gyur pa dang /_'tsho ba log par gyur pa de dag sems can dmyal ba 'am/_byol song gi skye gnas sam/_gshin rje'i 'jig rten gyi ngan song gsum las gcig tu mchi bar 'gyur te/_bcom ldan 'das bdag gis ma byung ba'i 'jigs 
[\[184b\]]
[\[184b.1\]]pa de dag mthong nas/_de bzhin gshegs pa dgra bcom pa yang dag par rdzogs pa'i sangs rgyas la don de zhus pa lags kyi/_bcom ldan 'das bdag ni chos 'di dag la nem nur ram/_the tshom ma mchis so/_/bcom ldan 'das kyis bka' stsal pa/_
[\[184b.2\]]rab 'byor legs so legs so/_/de de bzhin te/_ji skad du smras pa de bzhin no/_/shes rab kyi pha rol du phyin pa stong phrag nyi shu lnga pa las/_le'u lnga bcu dgu pa'o//_//tshe dang ldan pa rab 'byor gyis bcom ldan 'das 
[\[184b.3\]]la yang 'di skad ces gsol to/_/bcom ldan 'das gal te chos thams cad dngos po ma mchis pa'i ngo bo nyid lags na/_don ci zhig mthong zhing byang chub sems dpa' sems dpa' chen po sems can rnams kyi don gyi slad du/_bla na med pa yang dag par 
[\[184b.4\]]rdzogs pa'i byang chub tu 'jug pa lags/_bcom ldan 'das kyis bka' stsal pa/_rab 'byor ji ltar chos thams cad dngos po med pa'i ngo bo nyid yin pa de ltar/_byang chub sems dpa' sems dpa' chen po bla na med pa yang dag par rdzogs pa'i byang chub tu 
[\[184b.5\]]'jug ste/_de ci'i phyir zhe na/_rab 'byor dmigs pa ni rgya chung ba ste/_dmigs pa'i 'du shes can thob pa med do/_/mngon par rtogs pa med do/_/bla na med pa yang dag par rdzogs pa'i byang chub med do/_/gsol pa/_bcom ldan 'das dmigs 
[\[184b.6\]]pa ma mchis pa la thob pa 'am/_mngon par rtogs pa 'am/_bla na med pa yang dag par rdzogs pa'i byang chub mchis sam/_bcom ldan 'das kyis bka' stsal pa/_rab 'byor chos kyi dbyings la rnam par 'khrug pa med pa'i phyir/_mi dmigs pa nyid 
[\[184b.7\]]thob pa'o/_/mi dmigs pa nyid mngon par rtogs pa'o/_/mi dmigs pa nyid bla na med pa yang dag par rdzogs pa'i byang chub bo/_/gang mi dmigs pa la 'thob pa 'am/_mngon par rtogs pa 'am/_bla na med pa yang dag par rdzogs pa'i byang chub 'dod 
[\[185a\]]
[\[185a.1\]]pa de ni/_chos kyi dbyings la rnam par dkrug par 'dod du zad do/_/gsol pa/_bcom ldan 'das gal te de ltar dmigs pa ma mchis pa la yang 'thob pa ma mchis/_mngon par rtogs pa ma mchis/_bla na med pa yang dag par rdzogs 
[\[185a.2\]]pa'i byang chub ma mchis la/_mi dmigs pa nyid 'thob pa/_mi dmigs pa nyid mngon par rtogs pa/_mi dmigs pa nyid bla na med pa yang dag par rdzogs pa'i byang chub lags na/_bcom ldan 'das byang chub sems dpa' sems dpa' chen po'i sa dang po yang 
[\[185a.3\]]ga la mchis/_sa gnyis pa yang ga la mchis/_sa gsum pa yang ga la mchis/_sa bcu pa'i bar du yang ga la mchis/_mi skye ba'i chos la bzod pa yang ga la mchis/_rnam par smin pa las byung ba'i mngon par shes pa yang ga la mchis/_rnam 
[\[185a.4\]]par smin pa las byung ba'i sbyin pa yang ga la mchis/_rnam par smin pa las byung ba'i tshul khrims dang /_bzod pa dang /_brtson 'grus dang /_bsam gtan dang /_rnam par smin pa las byung ba'i shes rab kyang ga la mchis/_rnam par smin pa las byung ba'i 
[\[185a.5\]]byang chub kyi phyogs kyi chos rnams kyang ga la mchis te/_rnam par smin pa'i chos de dag la gnas shing /_sems can rnams yongs su smin par bgyid pa dang /_sangs rgyas kyi zhing yongs su dag par bgyid pa dang /_sangs rgyas bcom ldan 'das rnams la zhal 
[\[185a.6\]]zas dang /_btung ba dang /_na bza' dang /_gzims cha dang /_pho brang dang /_yo byad dang /_me tog dang /_bdug spos dang /_spos dang /_phreng ba dang /_byug pa dang /_phye ma dang /_chos gos dang /_gdugs dang /_rgyal mtshan dang /_ba dan dang /_mar me dang /_
[\[185a.7\]]lha dang mi'i phun sum tshogs pa gzhan gang yang rung ba dag gis rim gro bgyid cing /_de la de dag rgyun mi chad par yongs su mya ngan las 'das pa'i bar du sku gdung dang /_nyan thos dag la rnam par smin par gyur kyang bas par mi 'gyur na/_bcom ldan 'das de'i 
[\[185b\]]
[\[185b.1\]]slad du byang chub sems dpa' sems dpa' chen po chos kyi dbyings rnam par dkrug par bgyid par mi 'gyur ram/_bcom ldan 'das kyis bka' stsal pa/_rab 'byor gang gi phyir mi dmigs pa de nyid kyi phyir/_byang chub sems dpa' sems dpa' chen po chos kyi 
[\[185b.2\]]dbyings rnam par 'khrug par mi byed de/_de nyid kyi phyir byang chub sems dpa' sems dpa' chen po'i sa dang po'o/_/de nyid kyi phyir sa gnyis pa dang /_sa gsum pa dang /_sa bcu pa nyid kyi bar du'o/_/de nyid kyi phyir mi skye ba'i chos la bzod pa'o/_/de nyid 
[\[185b.3\]]kyi phyir rnam par smin pa las byung ba'i mngon par shes pa'o/_/de nyid kyi phyir rnam par smin pa las byung ba'i sbyin pa dang /_tshul khrims dang /_bzod pa dang /_brtson 'grus dang /_bsam gtan dang /_shes rab bo/_/de nyid kyi phyir rnam par smin pa las 
[\[185b.4\]]byung ba'i byang chub kyi phyogs kyi chos rnams so/_/de nyid kyi phyir rnam par smin pa las byung ba'i dge ba'i rtsa ba rnams te/_dge ba'i rtsa ba de dag gis byang chub sems dpa' sems dpa' chen po sems can rnams yongs su smin par byed do/_/sangs rgyas kyi zhing yongs 
[\[185b.5\]]su dag par byed de/_sangs rgyas bcom ldan 'das rnams la yang zhal zas dang /_btung ba dang /_na bza' dang /_gzims cha dang /_pho brang dang /_yo byad dang /_me tog dang /_bdug spos dang /_spos dang /_phreng ba dang /_byug pa dang /_phye ma dang /_
[\[185b.6\]]chos gos dang /_gdugs dang /_rgyal mtshan dang /_ba dan dang /_mar me dang /_lha dang mi'i phun sum tshogs pa gzhan gang yang rung ba dag gis rim gro byed cing /_de la de dag rgyun mi chad par yongs su mya ngan las 'das kyi bar du sku gdung dang /_nyan 
[\[185b.7\]]thos dag la rnam par smin par gyur kyang /_zad par mi 'gyur ro/_/gsol pa/_bcom ldan 'das mi dmigs pa dang /_sbyin pa dang /_tshul khrims dang /_bzod pa dang /_brtson 'grus dang /_ting nge 'dzin dang /_shes rab dang /_mngon par shes 
[\[186a\]]
[\[186a.1\]]pa rnams la bye brag ni ci zhig mchis/_tha dad du bgyi ba ni ci zhig mchis/_bcom ldan 'das kyis bka' stsal pa/_rab 'byor mi dmigs pa dang /_sbyin pa dang /_tshul khrims dang /_bzod pa dang /_brtson 'grus dang /_ting nge 'dzin 
[\[186a.2\]]dang /_shes rab dang /_mngon par shes pa rnams la tha dad du bya ba gang yang med do/_/rab 'byor gos pa med pa'i sbyin pa dang /_tshul khrims dang /_bzod pa dang /_brtson 'grus dang /_bsam gtan dang /_shes rab dang /_gos pa med pa'i mngon par shes 
[\[186a.3\]]pa dag la ni tha dad du bya bar bstan to/_/gsol pa/_bcom ldan 'das gos pa ma mchis pa'i sbyin pa dang /_tshul khrims dang /_bzod pa dang /_brtson 'grus dang /_bsam gtan dang /_shes rab dang /_mngon par shes pa rnams ji ltar tha dad du 
[\[186a.4\]]bgyi bar bstan/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/_sbyin pa mi dmigs/_gtong ba mi dmigs/_gtong ba po mi dmigs/_len pa po mi 
[\[186a.5\]]dmigs par sbyin pa gtong ngo /_/tshul khrims mi dmigs par tshul khrims srung ngo /_/bzod pa mi dmigs par bzod pa sgrub bo/_/brtson 'grus mi dmigs par brtson 'grus rtsom mo/_/ting nge 'dzin mi dmigs par snyoms par 'jug go_/shes 
[\[186a.6\]]rab mi dmigs par shes rab sgom mo/_/mngon par shes pa mi dmigs par mngon par shes pa rnams la spyod do/_/dran pa nye bar gzhag pa rnams mi dmigs par dran pa nye bar gzhag pa rnams la spyod do/_/yang dag par spong ba dang /_rdzu 'phrul gyi rkang 
[\[186a.7\]]pa dang /_dbang po dang /_stobs dang /_byang chub kyi yan lag dang /_lam mi dmigs par lam la spyod do/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa mi dmigs par gzugs med pa'i 
[\[186b\]]
[\[186b.1\]]snyoms par 'jug pa rnams la spyod do/_/rnam par thar pa rnams dang /_mthar gyis gnas pa'i snyoms par 'jug pa rnams mi dmigs par/_mthar gyis gnas pa'i snyoms par 'jug pa rnams la spyod do/_/stong pa nyid dang /_mtshan ma med pa dang /_
[\[186b.2\]]smon pa med pa mi dmigs par/_smon pa med pa la spyod do/_/mngon par shes pa rnams dang /_ting nge 'dzin rnams dang /_gzungs kyi sgo rnams dang /_de bzhin gshegs pa'i stobs rnams dang /_mi 'jigs pa rnams dang /_so so yang dag par 
[\[186b.3\]]rig pa rnams mi dmigs par so so yang dag par rig pa rnams la spyod do/_/byams pa chen po dang /_snying rje chen po dang /_sangs rgyas kyi chos ma 'dres pa rnams mi dmigs par sangs rgyas kyi chos ma 'dres pa rnams la spyod do/_/sems can rnams mi 
[\[186b.4\]]dmigs par sems can rnams yongs su smin par byed do/_/sangs rgyas kyi zhing mi dmigs par sangs rgyas kyi zhing yongs su dag par byed do/_/sangs rgyas kyi chos rnams mi dmigs par byang chub tu mngon par rdzogs par 'tshang rgya'o/_/rab 'byor 
[\[186b.5\]]de ltar byang chub sems dpa' sems dpa' chen po mi dmigs pa'i tshul gyis/_shes rab kyi pha rol du phyin pa la spyod do/_/rab 'byor byang chub sems dpa' sems dpa' chen po shes rab kyi pha rol du phyin pa la de ltar spyod na/_de la bdud sdig to can rnams 
[\[186b.6\]]sam/_bdud kyi ris kyi lha rnams kyis tshugs par dka' ba yin no/_/de skad ces bka' stsal pa dang /_tshe dang ldan pa rab 'byor gyis/_bcom ldan 'das la 'di skad ces gsol to/_/bcom ldan 'das byang chub sems dpa' sems dpa' chen po 
[\[186b.7\]]shes rab kyi pha rol du phyin pa la spyod pa'i tshe/_ji ltar sems bskyed pa gcig gis pha rol du phyin pa drug yongs su 'dzin pa lags/_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_dran pa nye bar gzhag 
[\[187a\]]
[\[187a.1\]]pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa yongs su 'dzin pa lags/_rnam par 
[\[187a.2\]]thar pa'i sgo gsum dang /_'phags pa'i bden pa bzhi dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_mngon par shes pa lnga yongs su 'dzin pa lags/_nang stong pa nyid dang /_phyi stong pa nyid dang /_phyi nang stong pa 
[\[187a.3\]]nyid dang /_dngos po med pa'i ngo bo nyid stong pa nyid kyi bar du yongs su 'dzin pa lags/_ting nge 'dzin rnams dang gzungs kyi sgo rnams dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa 
[\[187a.4\]]chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad dang /_mi chen po'i mtshan sum cu rtsa gnyis dang /_dpe byad bzang po brgyad cu yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub 
[\[187a.5\]]sems dpa' sems dpa' chen pos sbyin pa gang gtang ba de shes rab kyi pha rol du phyin pas yongs su zin pa las gzhan du ma yin no/_/tshul khrims gang srung ba dang /_bzod pa gang sgom pa dang /_brtson 'grus gang rtsom pa dang /_ting nge 'dzin gang la snyoms 
[\[187a.6\]]par 'jug pa dang /_shes rab gang sgom pa de shes rab kyi pha rol du phyin pas yongs su zin pa las gzhan du ma yin no/_/bsam gtan rnams dang /_tshad med pa rnams dang /_gzugs med pa'i snyoms par 'jug pa rnams la gang snyoms par 'jug pa dang /_dran pa 
[\[187a.7\]]nye bar gzhag pa rnams la gang sgom pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa la gang sgom pa dang /_rnam par thar pa'i sgo gsum dang /_
[\[187b\]]
[\[187b.1\]]'phags pa'i bden pa dang /_rnam par thar pa rnams dang mthar gyis gnas pa'i snyoms par 'jug pa rnams dang /_mngon par shes pa rnams la gang sgom pa de/_shes rab kyi pha rol du phyin pas yongs su zin pa las gzhan du ma yin no/_/nang stong pa nyid dang /_
[\[187b.2\]]dngos po med pa'i ngo bo nyid stong pa nyid kyi bar la gang sgom pa dang /_ting nge 'dzin rnams dang /_gzungs kyi sgo rnams dang /_de bzhin gshegs pa'i stobs rnams dang /_mi 'jigs pa rnams dang /_so so yang dag par rig pa rnams dang /_byams pa chen po 
[\[187b.3\]]dang /_snying rje chen po dang /_sangs rgyas kyi chos ma 'dres pa rnams la gang sgom pa de shes rab kyi pha rol du phyin pas yongs su zin pa las gzhan du ma yin no/_/mtshan rnams dang /_dpe byad bzang po rnams gang mngon par sgrub pa de shes rab kyi pha rol tu phyin pas 
[\[187b.4\]]yongs su zin pa las gzhan du ma yin no/_/rab 'byor byang chub sems dpa' sems dpa' chen po shes rab kyi pha rol du phyin pa la de ltar spyod pa ni/_sems bskyed pa gcig gis pha rol du phyin pa drug yongs su rdzogs par byed do/_/bsam gtan rnams 
[\[187b.5\]]dang /_tshad med pa rnams dang /_gzugs med pa'i snyoms par 'jug pa rnams yongs su rdzogs par byed do/_/dran pa nye bar gzhag pa rnams dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams 
[\[187b.6\]]dang /_byang chub kyi yan lag rnams dang /_'phags pa'i lam yan lag brgyad pa yongs su rdzogs par byed do/_/rnam par thar pa'i sgo rnams dang /_'phags pa'i bden pa rnams dang /_rnam par thar pa rnams dang /_mthar gyis gnas pa'i snyoms 
[\[187b.7\]]par 'jug pa rnams dang /_mngon par shes pa rnams yongs su rdzogs par byed do/_/nang stong pa nyid dang /_dngos po med pa'i ngo bo nyid stong pa nyid kyi bar dang /_ting nge 'dzin rnams dang /_gzungs kyi sgo rnams dang /_stobs rnams dang /_mi 'jigs 
[\[188a\]]
[\[188a.1\]]pa rnams dang /_so so yang dag par rig pa rnams dang /_byams pa chen po dang /_snying rje chen po dang /_sangs rgyas kyi chos ma 'dres pa rnams yongs su rdzogs par byed do/_/mi chen po'i mtshan rnams dang /_dpe byad bzang po rnams yongs 
[\[188a.2\]]su rdzogs par byed do/_/gsol pa/_bcom ldan 'das byang chub sems dpa' sems dpa' chen po shes rab kyi pha rol du phyin pas yongs su zin pa de/_sems bskyed pa gcig gis ji ltar pha rol du phyin pa drug yongs su 'dzin pa lags/_bsam gtan rnams dang /_
[\[188a.3\]]tshad med pa rnams dang /_gzugs med pa'i snyoms par 'jug pa rnams yongs su 'dzin pa lags/_dran pa nye bar gzhag pa rnams dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub 
[\[188a.4\]]kyi yan lag rnams dang /_'phags pa'i lam yan lag brgyad pa yongs su 'dzin pa lags/_rnam par thar pa'i sgo rnams dang /_'phags pa'i bden pa rnams dang /_rnam par thar pa rnams dang /_mthar gyis gnas pa'i snyoms par 'jug pa rnams dang /_mngon 
[\[188a.5\]]par shes pa rnams yongs su 'dzin pa lags/_stong pa nyid thams cad yongs su 'dzin pa lags/_ting nge 'dzin rnams dang /_gzungs kyi sgo rnams dang /_de bzhin gshegs pa'i stobs rnams dang /_mi 'jigs pa rnams dang /_so so yang dag par rig pa rnams 
[\[188a.6\]]dang /_byams pa chen po dang /_snying rje chen po dang /_sangs rgyas kyi chos ma 'dres pa rnams yongs su 'dzin pa lags/_mi chen po'i mtshan sum cu rtsa gnyis dang /_dpe byad bzang po brgyad cu yongs su 'dzin pa lags/_bcom ldan 'das kyis bka' stsal pa/_
[\[188a.7\]]rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/_sbyin pa gang gtong ba de shes rab kyi pha rol du phyin pas yongs su zin par gtong ste/_de la gnyis kyi 'du shes su mi 'gyur ro/_/tshul khrims gang srung ba dang /_
[\[188b\]]
[\[188b.1\]]bzod pa gang sgom pa dang /_brtson 'grus gang rtsom pa dang /_ting nge 'dzin gang la snyoms par 'jug pa dang /_shes rab gang sgom pa de shes rab kyi pha rol du phyin pas yongs su zin par sgom ste/_de la gnyis kyi 'du shes su mi 'gyur ro/_/nang stong 
[\[188b.2\]]pa nyid gang sgom pa dang /_dngos po med pa'i ngo bo nyid stong pa nyid kyi bar du gang sgom pa de shes rab kyi pha rol du phyin pas yongs su zin par sgom ste/_de la gnyis kyi 'du shes su mi 'gyur ro/_/byang chub kyi phyogs kyi chos rnams gang sgom pa de shes rab kyi pha 
[\[188b.3\]]rol du phyin pas yongs su zin par sgom ste/_de la gnyis kyi 'du shes su mi 'gyur ro/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i 
[\[188b.4\]]snyoms par 'jug pa rnams dang /_rnam par thar pa'i sgo stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs rnams dang /_mi 'jigs pa dang /_
[\[188b.5\]]so so yang dag par rig pa dang /_byams pa chen po dang /_snying rje chen po dang /_sangs rgyas kyi chos ma 'dres pa rnams gang sgom pa de shes rab kyi pha rol du phyin pas yongs su zin par sgom ste/_de la gnyis kyi 'du shes su mi 'gyur ro/_/mtshan rnams dang /_
[\[188b.6\]]dpe byad bzang po rnams gang mngon par sgrub pa de shes rab kyi pha rol du phyin pas yongs su zin par mngon par sgrub pa ste/_de la gnyis kyi 'du shes su mi 'gyur ro/_/gsol pa/_bcom ldan 'das byang chub sems dpa' sems dpa' chen po shes rab kyi 
[\[188b.7\]]pha rol du phyin pa la spyod pa'i tshe/_ji ltar na sbyin pa gtong ba dang /_de la gnyis kyi 'du shes su mi 'gyur ba lags/_ji ltar na tshul khrims dang /_bzod pa dang /_brtson 'grus dang /_bsam gtan dang /_shes rab sgom pa dang /_de la gnyis kyi 
[\[189a\]]
[\[189a.1\]]'du shes su mi 'gyur ba lags/_ji ltar na nang stong pa nyid dang /_dngos po med pa'i ngo bo nyid stong pa nyid kyi bar du sgom pa dang /_de la gnyis kyi 'du shes su mi 'gyur ba lags/_ji ltar na byang chub kyi phyogs kyi chos rnams dang /_
[\[189a.2\]]'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_rnam par thar pa'i sgo stong pa nyid dang /_mtshan ma med pa dang /_
[\[189a.3\]]smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs dang /_mi 'jigs pa dang /_so so yang dag par rig pa dang /_byams pa chen po dang /_snying rje chen po dang /_sangs rgyas kyi chos ma 'dres pa 
[\[189a.4\]]rnams sgom pa dang /_de la gnyis kyi 'du shes su mi 'gyur ba lags/_ji ltar na mi chen po'i mtshan sum cu rtsa gnyis dang /_dpe byad bzang po brgyad cu mngon par sgrub pa dang /_de la gnyis kyi 'du shes su mi 'gyur ba lags/_bcom ldan 'das kyis bka' 
[\[189a.5\]]stsal pa/_rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/_sbyin pa'i pha rol du phyin pa yongs su rdzogs par byed de/_de sbyin pa'i pha rol du phyin pa der pha rol du phyin pa drug po thams cad 'dus par byas shing 
[\[189a.6\]]sbyin pa'i pha rol du phyin pa yongs su rdzogs par byed do/_/de tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa yongs su rdzogs 
[\[189a.7\]]par byed de/_de shes rab kyi pha rol du phyin pa der/_pha rol du phyin pa drug po thams cad 'dus par byas shing /_shes rab kyi pha rol du phyin pa yongs su rdzogs par byed do/_/de shes rab kyi pha rol du phyin pa la spyod pa'i tshe/_byang chub kyi phyogs kyi chos rnams yongs 
[\[189b\]]
[\[189b.1\]]su rdzogs par byed de/_de byang chub kyi phyogs kyi chos der pha rol du phyin pa drug po thams cad 'dus par byas shing /_byang chub kyi phyogs kyi chos rnams yongs su rdzogs par byed do/_/rab 'byor byang chub sems dpa' sems dpa' chen po de gang gi tshe/_shes 
[\[189b.2\]]rab kyi pha rol du phyin pa la spyod cing /_sbyin pa gtong ba de'i tshe/_zag pa med pa'i sems la gnas shing /_sbyin pa yongs su gtong ste/_de zag pa med pa'i sems de la gnas pa'i mtshan ma dang /_gang sbyin pa dang /_gang la sbyin pa dang /_gang gis sbyin 
[\[189b.3\]]pa dang /_gang yongs su gtong ba yang yang dag par rjes su mi mthong ngo /_/de mtshan ma dang bral ba'i sems zag pa med cing ser sna dang bral ba/_chags sems med pa des sbyin pa gtong ste/_de sems de yang yang dag par rjes su mi mthong ngo /_/ji ltar sems 
[\[189b.4\]]yang dag par rjes su mi mthong ba de ltar sbyin pa yang yang dag par rjes su mi mthong /_chos thams cad kyi bar du yang yang dag par rjes su mi mthong ngo /_/rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod cing /_
[\[189b.5\]]mtshan ma dang bral ba'i sems kyis/_tshul khrims srung ba'i tshe/_tshul khrims de yang yang dag par rjes su mi mthong ste/_chos thams cad kyi bar du yang yang dag par rjes su mi mthong ngo //_//shes rab kyi pha rol tu phyin pa stong phrag nyi shu lnga pa/_
[\[189b.6\]]bam po drug cu lnga pa/_rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod cing /_mtshan ma dang bral ba'i sems kyis bzod pa sgom pa'i tshe/_bzod pa de yang yang dag par rjes su mi mthong ste/_chos thams 
[\[189b.7\]]cad kyi bar du yang yang dag par rjes su mi mthong ngo /_/rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod cing /_mtshan ma dang bral ba'i sems kyis/_brtson 'grus rtsom pa'i tshe/_brtson 'grus de yang 
[\[190a\]]
[\[190a.1\]]yang dag par rjes su mi mthong ste/_chos thams cad kyi bar du yang yang dag par rjes su mi mthong ngo /_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod cing /_mtshan ma dang bral 
[\[190a.2\]]ba'i sems kyis ting nge 'dzin la snyoms par 'jug pa'i tshe/_ting nge 'dzin de yang yang dag par rjes su mi mthong ste/_chos thams cad kyi bar du yang yang dag par rjes su mi mthong ngo /_/rab 'byor gzhan yang byang chub sems dpa' sems dpa' chen po shes rab 
[\[190a.3\]]kyi pha rol du phyin pa la spyod cing /_mtshan ma dang bral ba'i sems kyis shes rab sgom pa'i tshe/_shes rab de yang yang dag par rjes su mi mthong ste/_chos thams cad kyi bar du yang yang dag par rjes su mi mthong ngo /_/rab 'byor gzhan yang byang chub sems 
[\[190a.4\]]dpa' sems dpa' chen po shes rab kyi pha rol du phyin pa la spyod cing /_mtshan ma dang bral ba'i sems kyis nang stong pa nyid dang /_dngos po med pa'i ngo bo nyid stong pa nyid kyi bar dang /_dran pa nye bar gzhag pa rnams dang /_yang dag par spong ba rnams dang /_rdzu 'phrul gyi 
[\[190a.5\]]rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug 
[\[190a.6\]]pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs dang /_
[\[190a.7\]]mi 'jigs pa dang /_so so yang dag par rig pa dang /_sangs rgyas kyi chos ma 'dres pa rnams dang /_byams pa chen po dang /_snying rje chen po dang /_mi chen po'i mtshan sum cu rtsa gnyis dang /_dpe byad bzang po brgyad cu mngon par sgrub pa'i tshe/_chos de dag 
[\[190b\]]
[\[190b.1\]]kyang yang dag par rjes su mi mthong ste/_chos thams cad kyi bar du yang yang dag par rjes su mi mthong ngo /_/rab 'byor gyis gsol pa/_bcom ldan 'das ji ltar chos thams cad mtshan ma ma mchis pa dang /_bgyid pa ma mchis pa dang /_dmigs pa ma mchis pa dang /_
[\[190b.2\]]mngon par 'du bgyi ba ma mchis pa la byang chub sems dpa' sems dpa' chen po'i/_sbyin pa'i pha rol tu phyin pa yongs su rdzogs par 'gyur ba lags/_tshul khrims kyi pha rol tu phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa 
[\[190b.3\]]dang /_bsam gtan gyi pha rol du phyin pa dang /_shes rab kyi pha rol du phyin pa yongs su rdzogs par 'gyur ba lags/_nang stong pa nyid dang /_dngos po med pa'i ngo bo nyid stong pa nyid kyi bar dang /_dran pa nye bar gzhag pa rnams dang /_yang dag par spong ba rnams dang /_rdzu 
[\[190b.4\]]'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug 
[\[190b.5\]]pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs dang /_
[\[190b.6\]]mi 'jigs pa dang /_so so yang dag par rig pa dang /_byams pa chen po dang /_snying rje chen po dang /_sangs rgyas kyi chos ma 'dres pa rnams yongs su rdzogs par 'gyur ba lags/_bcom ldan 'das kyis bka' stsal pa/_rab 'byor 'di la byang chub sems 
[\[190b.7\]]dpa' sems dpa' chen po shes rab kyi pha rol du phyin pa la spyod pa'i tshe/_chos thams cad mtshan ma med pa dang /_byed pa med pa dang /_dmigs su med pa dang /_mngon par 'du bya ba med pa la mtshan ma dang bral ba'i sems kyis sbyin pa gtong ba yin te/_
[\[191a\]]
[\[191a.1\]]bza' ba dang /_btung ba dang /_bgo ba dang /_bzhon pa dang /_mal cha dang /_gnas dang /_khyim dang /_nor dang /_'bru dang /_dbyig dang /_gser dang /_nor bu dang /_mu tig dang /_bai DUr+ya dang dung dang /_man shel dang /_byi ru dang sa le 
[\[191a.2\]]sbram dang dngul dang mi'i yo byad gang yang rung ba'i bar dag dang chung ma dang bu dang bu mo 'am/_phyi dang nang ngam yan lag dang nying lag dang /_rgyal srid kyang rung rgyan gyis brgyan cing /_slong ba rnams la yongs su gtong ste/_gal te de'i drung du la la zhig 'ongs shing /_
[\[191a.3\]]'di skad du khyod kyi sbyin pa de lta bur/_de ltar phan pa med pa/_mi brtan pa yongs su btang ba des ci zhig bya zhes zer na/_de la byang chub sems dpa' sems dpa' chen po shes rab kyi pha rol du phyin pa la spyod pa'i tshe/_'di snyam du bdag la sems can 'di dag 
[\[191a.4\]]khyod kyi sbyin pa de ltar phan pa med pa/_mi brtan pa yongs su btang ba des ci zhig bya zhes zer mod kyi/_'on kyang bdag gis sbyin pa yongs su btang bar bya'i/_bdag gis sbyin pa mi sbyin par mi bya'o snyam nas/_de sbyin pa de sems can thams cad dang thun 
[\[191a.5\]]mong du byas shing bla na med pa yang dag par rdzogs pa'i byang chub tu yongs su bsngo ste/_ci nas kyang yongs su bsngo ba'i tshe/_gang sbyin pa dang /_gang la sbyin pa dang /_gang gis sbyin pa dang /_su yongs su gtong ba dang /_ci yongs su gtong ba dang /_su ci yongs su 
[\[191a.6\]]gtong ba dang /_ci yongs su bsngo ba dang /_gang la yongs su bsngo ba dang /_gang gis yongs su bsngo ba dang /_su yongs su bsngo ba dang /_ci yongs su bsngo ba dang /_gang la yongs su bsngo ba'i mtshan ma yang yang dag par rjes su mi mthong ba de ltar yongs su bsngo 
[\[191a.7\]]ste/_de gang gtong ba dang /_gang gi phyir btang ste/_bla na med pa yang dag par rdzogs pa'i byang chub tu yongs su bsngo ba de lta bu'i dngos po de yang yang dag par rjes su mi mthong ngo /_/de ci'i phyir zhe na/_'di ltar dngos po thams cad ni nang stong pa nyid kyis stong 
[\[191b\]]
[\[191b.1\]]phyi stong pa nyid kyis stong /_phyi nang stong pa nyid kyis stong /_dngos po med pa'i ngo bo nyid stong pa nyid kyi bar gyis stong ngo /_/des de ltar chos thams cad stong par yang dag par rjes su mthong na/_ci zhig yongs su bsngo bar 'gyur/_gang la yongs 
[\[191b.2\]]su bsngo bar 'gyur/_gang gis yongs su bsngo bar 'gyur te/_de'i bsngo ba de lta bu ni bsngo ba'i dam pa yin/_dug med pa'i bsngo ba dang /_chos kyi dbyings kyi bsngo ba yin te/_rab 'byor byang chub sems dpa' sems dpa' chen po de ni shes 
[\[191b.3\]]rab kyi pha rol du phyin pa la spyod pa'i tshe/_chos thams cad mtshan ma med pa dang /_byed pa med pa dang /_dmigs su med pa dang /_'byung ba med pa dang /_mngon par 'du bya ba med pa la/_sems can rnams yongs su smin par byed de/_sangs rgyas kyi zhing 
[\[191b.4\]]yongs su 'dzin to/_/sbyin pa'i pha rol du phyin pa yongs su rdzogs par byed do/_/tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha 
[\[191b.5\]]rol du phyin pa yongs su rdzogs par byed do/_/stong pa nyid thams cad dang /_byang chub kyi phyogs kyi chos sum cu rtsa bdun dang /_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa 
[\[191b.6\]]dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs dang /_mi 'jigs pa dang /_so so yang 
[\[191b.7\]]dag par rig pa dang /_byams pa chen po dang /_snying rje chen po dang /_sangs rgyas kyi chos ma 'dres pa rnams yongs su rdzogs par byed do/_/de thog ma nyid du sbyin pa'i pha rol du phyin pa yongs su rdzogs par byed kyang rnam par smin pa yongs su mi 'dzin te/_'on kyang de'i 
[\[192a\]]
[\[192a.1\]]yo byad bsams pa tsam gyis 'grub bo/_/rab 'byor 'di lta ste dper na/_gzhan 'phrul dbang byed kyi lha rnams kyi yo byad phun sum tshogs pa thams cad ni bsams pa tsam gyis 'byung ngo /_/rab 'byor de bzhin du byang chub sems dpa' 
[\[192a.2\]]sems dpa' chen po'i yo byad phun sum tshogs pa thams cad kyang bsams pa tsam gyis 'byung ngo /_/de yo byad de dag gis sangs rgyas bcom ldan 'das la yang bsnyen bkur byed lha dang mi dang lha ma yin du bcas pa'i 'jig rten yang tshim par byas so/_/des sems can de dag 
[\[192a.3\]]gi sbyin pa'i pha rol du phyin pa des yang dag par bsdus te/_thabs mkhas pas theg pa gsum la rab tu 'jog go_/rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos thams cad mtshan ma med pa dang /_byed 
[\[192a.4\]]pa med pa dang /_dmigs su med pa dang /_'byung ba med pa dang /_mngon par 'du bya ba med pa la/_sbyin pa'i pha rol du phyin pa yongs su rdzogs par byed do/_/rab 'byor ji ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/_
[\[192a.5\]]chos thams cad mtshan ma med pa dang /_byed pa med pa dang /_dmigs su med pa dang /_'byung ba med pa dang /_mngon par 'du bya ba med pa la mtshan ma dang bral ba'i sems kyis sems dang po bskyed pa nas nye bar bzung ste/_tshul khrims kyi pha rol du phyin pa yongs su rdzogs 
[\[192a.6\]]par byed pa yin zhe na/_rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos thams cad mtshan ma med pa dang /_byed pa med pa dang /_dmigs su med pa dang /_'byung ba med pa dang /_mngon par 'du bya ba 
[\[192a.7\]]med pa la mtshan ma dang bral ba'i sems kyis/_sems dang po bskyed pa nas nye bar bzung ste/_tshul khrims kyi pha rol du phyin pa yongs su rdzogs par byed do/_/de la 'phags pa'i tshul khrims zag pa med pa lam gyi khongs su chud pa chos nyid kyis thob pa rab 
[\[192b\]]
[\[192b.1\]]tu 'thob ste/_de'i tshul khrims de ni ma zhig pa yin/_ma god pa yin/_ma 'dres pa yin/_rnyog pa med pa yin/_ma nyams pa yin/_rang dbang yod pa yin/_shin tu rdzogs pa yin/_mkhas pas bstod pa yin te/_tshul khrims des gzugs sam/_
[\[192b.2\]]tshor ba 'am/_'du shes sam/_'du byed dam/_rnam par shes pa 'am/_mi chen po'i mtshan sum cu rtsa gnyis dang /_dpe byad bzang po brgyad cu'i bar ram/_rgyal rigs che zhing mtho ba'i rigs sam/_bram ze che zhing mtho ba'i rigs sam/_khyim bdag 
[\[192b.3\]]che zhing mtho ba'i rigs sam/_rgyal chen bzhi'i ris kyi lha rnams sam/_sum cu rtsa gsum dang /_mtshe ma dang /_dga' ldan dang /_'phrul dga' dang /_gzhan 'phrul dbang byed dang /_tshangs ris dang /_tshangs lha nye phan dang /_tshangs pa kun 'khor dang /_
[\[192b.4\]]tshangs chen dang /_snang ba dang /_chung snang dang /_tshad med snang ba dang /_kun snang dang ba dang /_dge ba dang /_chung dge dang /_tshad med dge ba dang /_dge rgyas dang /_'bras bu che ba dang /_'du shes med pa'i lha rnams sam/_mi che ba dang /_mi gdung ba dang /_gya 
[\[192b.5\]]nom snang ba dang /_shin tu mthong ba dang /_'og min gyi lha rnams sam/_nam mkha' mtha' yas skye mched dang /_rnam shes mtha' yas skye mched dang /_cung zad med pa'i skye mched dang /_'du shes med 'du shes med min skye mched kyi lha rnams sam/_rgyun du 
[\[192b.6\]]zhugs pa'i 'bras bu 'am/_lan cig phyir 'ong ba'i 'bras bu 'am/_phyir mi 'ong ba'i 'bras bu 'am/_dgra bcom pa nyid dam/_rang sangs rgyas sam/_'khor los sgyur ba'i rgyal po'i dbang /_tshul khrims 'dis thob par bya'o/_/zhes chos gang la yang snyems 
[\[192b.7\]]pa med do/_/gzhan du na tshul khrims de sems can thams cad dang thun mong du byas shing /_rnam pa thams cad mkhyen pa nyid du mtshan ma med pa'i yongs su bsngo ba dang /_dmigs su med pa dang /_gnyis su med pa'i yongs su bsngo bas yongs su bsngo ste/_de yang 'jig rten gyi tha 
[\[193a\]]
[\[193a.1\]]snyad du'i don dam par ni ma yin no/_/de tshul khrims kyi pha rol du phyin pa yongs su rdzogs pa de dang /_thabs mkhas pas ro myong ba med pa'i tshul gyis bsam gtan bzhi sgrub bo/_/de lha'i mig mngon par sgrub ste/_lha'i mig rnam par smin 
[\[193a.2\]]pa las byung ba des/_shar phyogs kyi 'jig rten gyi khams tshad med grangs med dpag tu med pa dag na/_sangs rgyas bcom ldan 'das gang ji snyed cig bzhugs shing 'tsho skyong ba dang /_chos ston pa de dag thams cad mthong ste/_de'i mthong ba de ni bla na med pa yang 
[\[193a.3\]]dag par rdzogs pa'i byang chub tu mngon par rdzogs par sangs rgyas kyi bar du chud za bar mi 'gyur ro/_/lha'i mig rnam par smin pa las byung ba des/_lho dang nub dang byang dang /_byang shar dang shar lho dang /_lho nub dang nub byang dang /_'og dang /_steng gi phyogs kyi 
[\[193a.4\]]phyogs re re zhing 'jig rten gyi khams tshad med grangs med dpag tu med pa dag na/_sangs rgyas bcom ldan 'das gang ji snyed cig bzhugs shing 'tsho skyong ba dang /_chos ston pa de dag thams cad mthong ste/_de'i mthong ba de ni bla na med pa yang dag par rdzogs pa'i 
[\[193a.5\]]byang chub tu mngon par rdzogs par sangs rgyas kyi bar du chud za bar mi 'gyur ro/_/de lha'i rna ba'i khams rnam par dag pa mi las 'das pas/_sangs rgyas bcom ldan 'das de dag gis gsungs pa'i sgra thos te/_de'i thos pa de yang ji srid du thob pa des bdag 
[\[193a.6\]]dang /_gzhan gyi don byas par ma gyur gyi bar du chud za bar mi 'gyur ro/_/sems kyi rnam pa shes pas sangs rgyas bcom ldan 'das de dag gi thugs sems kyis rab tu shes te/_des sems kyi rnam pa shes pa de yang ji srid du sems kyi rnam pa shes pa des sems 
[\[193a.7\]]can thams cad kyi don byas par ma gyur gyi bar du chud za bar mi 'gyur ro/_/de sngon gyi gnas rjes su dran pa'i shes pas/_sems can de dag gi 'das pa dang /_ma 'ongs pa'i dge ba'i rtsa ba rnams shes shing /_dge ba'i rtsa ba de dag gis sems can de dag la 
[\[193b\]]
[\[193b.1\]]yang dag par ston to/_/yang dag par bsal lo/_/yang dag par gzeng bstod do/_/yang dag par dga' bar byed do/_/de dag de ltar yang dag par bstan pa dang /_yang dag par dga' ba'i bar du byas pa rnams kyang khyad par du 'dod par 'gyur ro/_/zag pa 
[\[193b.2\]]zad pa'i shes pas kyang sems can rnams/_rgyun tu zhugs pa'i 'bras bu la rab tu gzhog go_/lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid la rab tu gzhog go_/rang byang chub la rab tu gzhog go_/byang chub 
[\[193b.3\]]la rab tu gzhog go_/de bzhin du sems can rnams dge ba'i chos gang dang gang la mthu yod pa de dang de la rab tu gzhog ste/_rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos thams cad mtshan ma med pa dang /_
[\[193b.4\]]byed pa med pa dang /_dmigs su med pa dang /_'byung ba med pa dang /_mngon par 'du bya ba med pa la mtshan ma dang bral ba'i sems kyis tshul khrims kyi pha rol du phyin pa yongs su rdzogs par byed do/_/rab 'byor ji ltar na byang chub sems dpa' sems dpa' 
[\[193b.5\]]chen po shes rab kyi pha rol du phyin pa la spyod pa'i tshe/_chos thams cad mtshan ma med pa dang /_byed pa med pa dang /_dmigs su med pa dang /_'byung ba med pa dang /_mngon par 'du bya ba med pa la mtshan ma dang bral ba'i sems kyis bzod pa'i pha rol du phyin pa 
[\[193b.6\]]yongs su rdzogs par byed pa yin zhe na/_rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos thams cad mtshan ma med pa dang /_byed pa med pa dang /_dmigs su med pa dang /_mngon par 'du bya ba 
[\[193b.7\]]med pa la mtshan ma dang bral ba'i sems kyis/_sems dang po bskyed pa nas nye bar bzung ste/_snying po byang chub la 'dug gi bar du/_'di lta ste/_gnod pa la mi mjed pa'i bzod pa dang /_mi skye ba'i chos la bzod pa gnyis sgom ste/_de la byang chub sems dpa' 
[\[194a\]]
[\[194a.1\]]sems dpa' chen po'i gnod pa la mi mjed pa'i bzod pa ni/_de'i drung du sems can thams cad yang dang yang 'ongs te/_gshe zhing mi snyan par brjod de/_rdo ba dang /_dbyig pas brdegs shing /_mtshon gyis btab kyang de la byang chub 
[\[194a.2\]]sems dpa' sems dpa' chen pos 'khrug pa dang ldan pa'i sems bskyed pa 'ga' tsam gyi go skabs kyang mi dbye'o/_/des 'di ltar brtag par bya ste/_de la gang spyo ba dang /_mi snyan par smra bar bya ba dang /_gang bcing brdeg par bya ba gang yang med/_gang la 
[\[194a.3\]]gshe ba dang /_mi snyan par brjod pa dang /_brdeg pa dang /_'debs pa de yang med cing mi dmigs so zhes bya bar brtag par bya'o/_/de la byang chub sems dpa' sems dpa' chen po'i mi skye ba'i chos la bzod pa ni/_byang chub sems dpa' sems dpa' chen po chos 
[\[194a.4\]]thams cad kyi ngo bo nyid la rtog na/_chos nyid kyang mi dmigs na/_chos rnams kyi rang bzhin dmigs pa lta ga la yod de/_des de ltar chos thams cad kyi ngo bo nyid yang dag par rjes su ma mthong bas/_mi skye ba'i chos la bzod pa rab tu thob bo/_/ci'i phyir bzod pa 
[\[194a.5\]]zhes bya zhe na/_nyon mongs pa mi skye ba dang /_ye shes mi chod pa'i phyir bzod pa ni mi skye ba'i chos la bzod pa'o/_/de bzod pa de gnyis la gnas shing bsam gtan bzhi yongs su rdzogs par byed do/_/tshad med pa bzhi dang /_gzugs med pa'i snyoms par 'jug pa 
[\[194a.6\]]bzhi dang /_dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_rnam par thar pa'i sgo gsum dang 
[\[194a.7\]]mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa 
[\[194b\]]
[\[194b.1\]]rnams yongs su rdzogs par byed do/_/de 'phags pa'i chos zag pa med pa 'jig rten las 'das pa/_nyan thos dang /_rang sangs rgyas thams cad dang thun mong ma yin pa de dag la gnas te/_'phags pa'i mngon par shes pa rnams yongs su rdzogs par byed do/_/
[\[194b.2\]]mngon par shes pa de dag yongs su rdzogs nas/_pha rol du phyin pa drug dang /_mngon par shes pa lnga po de dag la gnas te/_lha'i mig gis shar phyogs kyi 'jig rten gyi khams tshad med grangs med dpag tu med pa dag na/_sangs rgyas bcom ldan 'das 
[\[194b.3\]]gang ji snyed cig bzhugs shing 'tsho skyong ba dang /_chos ston pa de dag thams cad mthong ste/_sangs rgyas bcom ldan 'das de dag mthong nas/_sangs rgyas rjes su dran pa 'thob bo/_/de'i sangs rgyas rjes su dran pa de yang nam bla na med pa yang dag par rdzogs 
[\[194b.4\]]pa'i byang chub tu mngon par rdzogs par sangs rgyas kyi bar rgyun mi 'chad do/_/de 'phags pa'i chos zag pa med pa 'jig rten las 'das pa/_nyan thos dang /_rang sangs rgyas dang thun mong ma yin pa de dag thams cad la gnas te/_'phags pa'i chos mngon 
[\[194b.5\]]par shes pa rnams yongs su rdzogs par byed do/_/mngon par shes pa de dag yongs su rdzogs nas/_pha rol du phyin pa drug dang /_mngon par shes pa lnga po de dag la gnas te/_lha'i mig gis lho dang /_nub dang /_byang dang /_byang shar dang /_shar lho dang /_
[\[194b.6\]]lho nub dang /_nub byang dang /_'og dang /_steng gi phyogs kyi phyogs re re zhing /_'jig rten gyi khams grangs med/_tshad med/_dpag tu med pa dag na/_sangs rgyas bcom ldan 'das gang ji snyed cig bzhugs pa de dag thams cad mthong ste/_sangs rgyas bcom 
[\[194b.7\]]ldan 'das de dag mthong nas/_sangs rgyas rjes su dran pa 'thob bo/_/de'i sangs rgyas rjes su dran pa de yang nam bla na med pa yang dag par rdzogs pa'i byang chub tu mngon par rdzogs par sangs rgyas kyi bar du rgyun mi 'chad do/_/de lha'i rna ba mi las 'das pas/_
[\[195a\]]
[\[195a.1\]]sangs rgyas bcom ldan 'das de dag gis gsungs pa thos te/_thos nas kyang 'dzin te/_bzung nas kyang de bzhin nyid du nan tan byed do/_/de bzhin nyid du nan tan byas nas kyang /_de bzhin nyid du sems can rnams la chos ston to/_/de sems kyi 
[\[195a.2\]]rnam grangs shes pas/_sangs rgyas bcom ldan 'das de dag gi thugs sems kyis rab tu shes so/_/'phags pa thams cad dang /_nyan thos dang /_rang sangs rgyas thams cad dang /_sems can thams cad kyi sems kyang rab tu shes so/_/de sems can 
[\[195a.3\]]thams cad kyi sems/_sems kyis yongs su shes par byas shing /_de bzhin nyid du chos ston to/_/de sngon gyi gnas rjes su dran pa shes pas/_sems can de dag gi sngon gyi dge ba'i rtsa ba rnams yongs su shes par byas shing /_yang sems can de dag la 
[\[195a.4\]]dge ba'i rtsa ba yang dag par ston to/_/yang dag par bskul lo/_/yang dag par gzeng bstod do/_/yang dag par dga' bar byed do/_/de zag pa zad pa shes te/_zag pa zad pa shes pa des/_sems can rnams theg pa gsum la rab tu 'god do/_/
[\[195a.5\]]rab 'byor byang chub sems dpa' sems dpa' chen po de ni shes rab kyi pha rol du phyin pa la spyod pa'i tshe/_chos thams cad mtshan ma med pa dang /_byed pa med pa dang /_dmigs su med pa dang /_'byung ba med pa dang /_mngon par 'du bya ba med pa la/_mtshan ma 
[\[195a.6\]]dang bral ba'i sems kyis/_de ltar bzod pa'i pha rol du phyin pa yongs su rdzogs par byed do/_/byang chub sems dpa' sems dpa' chen po de ni shes rab kyi pha rol du phyin pa la spyod cing thabs mkhas pas sems can rnams yongs su smin par byed do/_/
[\[195a.7\]]sangs rgyas kyi zhing yongs su dag par byed do/_/de sems can rnams yongs su smin par byas/_sangs rgyas kyi zhing yongs su dag par byas nas/_rnam pa thams cad mkhyen pa nyid la spyad/_rnam pa thams cad mkhyen pa nyid yongs su rdzogs par byas te/_
[\[195b\]]
[\[195b.1\]]bla na med pa yang dag par rdzogs pa'i byang chub du mngon par rdzogs par 'tshang rgya'o/_/bla na med pa yang dag par rdzogs pa'i byang chub tu mngon par rdzogs par sangs rgyas nas/_chos kyi 'khor lo bskor ro/_/chos kyi 'khor lo bskor nas/_sems can rnams 
[\[195b.2\]]theg pa gsum gyis 'khor ba las yongs su 'grel to/_/rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos thams cad mtshan ma med pa dang /_byed pa med pa dang /_dmigs su med pa dang /_'byung 
[\[195b.3\]]ba med pa dang /_mngon par 'du bya ba med pa la/_bzod pa'i pha rol du phyin pa yongs su rdzogs par byed pa yin no/_/rab 'byor ji ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos thams cad mtshan ma med pa 
[\[195b.4\]]dang /_byed pa med pa dang /_dmigs su med pa dang /_'byung ba med pa dang /_mngon par 'du bya ba med pa la mtshan ma dang bral ba'i sems kyis brtson 'grus kyi pha rol du phyin pa yongs su rdzogs par byed pa yin zhe na/_rab 'byor 'di la byang chub sems dpa' sems 
[\[195b.5\]]dpa' chen po shes rab kyi pha rol du phyin pa la spyod pa'i tshe/_chos thams cad mtshan ma med pa dang /_byed pa med pa dang /_dmigs su med pa dang /_'byung ba med pa dang /_mngon par 'du bya ba med pa la mtshan ma dang bral ba'i sems kyis/_sems dang 
[\[195b.6\]]po bskyed pa nas nye bar bzung ste/_lus kyi brtson 'grus dang ldan pa yin/_sems kyi brtson 'grus dang ldan pa yin te/_de lus kyi brtson 'grus la gnas nas/_bsam gtan dang po la nye bar bsgrubs te gnas so/_/de bsam gtan gnyis pa dang /_
[\[195b.7\]]bsam gtan gsum pa dang /_bsam gtan bzhi pa la nye bar bsgrubs te gnas so/_/de bsam gtan bzhi pa la mnyam par gzhag cing /_rdzu 'phrul gyi rnam pa du ma nyams su myong bar byed do/_/nyi ma dang zla ba'i bar du lag pas byugs shing /_tshangs pa'i 
[\[196a\]]
[\[196a.1\]]'jig rten gyi bar du lus kyi dbang bsgyur te/_de lus kyi brtson 'grus de lta bu dang ldan pas rdzu 'phrul gyi rnam pa des/_phyogs bcu'i 'jig rten gyi khams tshad med/_grangs med dpag tu med pa dag na/_sangs rgyas bcom 
[\[196a.2\]]ldan 'das gang ji snyed cig bzhugs shing 'tsho skyong ba dang /_chos ston pa de dag tu song zhing sangs rgyas bcom ldan 'das de dag la na bza' dang /_bsod snyoms dang /_gzims cha dang /_snyun gyi rkyen sman dang /_yo byad mang pos bsnyen bkur byed de/_na bza' 
[\[196a.3\]]dang /_bsod snyoms dang /_gzims cha dang /_snyun gyi rkyen sman dang /_yo byad mang po de dag kyang /_nam bla na med pa yang dag par rdzogs pa'i byang chub tu mngon par rdzogs par sangs rgyas kyi bar du zad par mi 'gyur te/_byang chub tu mngon par rdzogs par 
[\[196a.4\]]sangs rgyas nas kyang gos dang /_bsod snyoms dang /_mal cha dang /_nad kyi rkyen rtsi dang /_yo byad mang pos/_lha dang /_mi dang /_lha ma yin du bcas pa'i 'jig rten bde bar 'gyur ro/_/yongs su mya ngan las 'das nas kyang /_ring bsrel la ring bsrel gyi mchod 
[\[196a.5\]]pa mang po 'byung bar 'gyur ro/_/rdzu 'phrul mngon par 'du bya ba de nyid kyis/_sangs rgyas bcom ldan 'das de dag gi drung du song zhing chos nyan te/_ji skad du thos pa de yang bla na med pa yang dag par rdzogs pa'i byang chub tu mngon par rdzogs par sangs rgyas kyi bar 
[\[196a.6\]]du nam yang chud za bar mi 'gyur ro/_/rnam pa thams cad mkhyen pa nyid la spyod cing /_sems can rnams kyang yongs su smin par byed/_sangs rgyas kyi zhing yang yongs su 'dzin te/_rab 'byor de ltar na byang chub sems dpa' sems dpa' chen po shes rab kyi 
[\[196a.7\]]pha rol du phyin pa la spyod pa'i tshe/_chos thams cad mtshan ma med pa dang /_byed pa med pa dang /_dmigs su med pa dang /_'byung ba med pa dang /_mngon par 'du bya ba med pa la lus kyi brtson 'grus dang ldan pas/_brtson 'grus kyi pha rol du phyin pa yongs su rdzogs 
[\[196b\]]
[\[196b.1\]]par byed do/_/rab 'byor ji ltar na byang chub sems dpa' sems dpa' chen po chos thams cad mtshan ma med pa dang /_byed pa med pa dang /_dmigs su med pa dang /_'byung ba med pa dang /_mngon par 'du bya ba med pa la sems kyi brtson 'grus 'phags pa zag pa med 
[\[196b.2\]]pa/_lam gyi yan lag gi khongs su chud pa dang ldan pa brtson 'grus kyi pha rol du phyin pa yongs su rdzogs par byed pa yin zhe na/_rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos thams cad mtshan 
[\[196b.3\]]ma med pa dang /_byed pa med pa dang /_dmigs su med pa dang /_'byung ba med pa dang /_mngon par 'du bya ba med pa la mtshan ma dang bral ba'i sems kyis/_sems dang po bskyed pa nas nye bar bzung ste/_sems kyi brtson 'grus dang ldan pas/_
[\[196b.4\]]lus kyi las mi dge ba'i skabs mi 'byed/_ngag gi las mi dge ba'i skabs mi 'byed/_yid kyi las mi dge ba'i skabs mi 'byed do/_/rtag ces bya ba 'am/_mi rtag ces bya ba 'am/_bde zhes bya ba 'am/_sdug bsngal zhes bya ba 'am/_bdag 
[\[196b.5\]]ces bya ba 'am/_bdag med ces bya ba 'am/_zhi zhes bya ba 'am/_ma zhi zhes bya ba 'am/_dge zhes bya ba 'am/_mi dge zhes bya ba 'am/_'jig rten pa zhes bya ba 'am/_'jig rten las 'das zhes bya ba 'am/_nyon mongs pa dang bcas zhes bya ba 
[\[196b.6\]]'am/_nyon mongs pa med pa zhes bya ba 'am/_kha na ma tho ba dang bcas pa zhes bya ba 'am/_kha na ma tho ba med ces bya ba 'am/_zag pa dang bcas zhes bya ba 'am/_zag pa med ces bya ba 'am/_kun nas nyon mongs pa zhes bya ba 'am/_rnam par byang ba zhes 
[\[196b.7\]]bya ba 'am/_'dus byas zhes bya ba 'am/_'dus ma byas zhes bya bar sems pa med do/_/'dod pa'i khams sam/_gzugs kyi khams sam/_gzugs med pa'i khams sam/_zag pa dang bcas pa'i khams sam/_zag pa med pa'i khams sam/_
[\[197a\]]
[\[197a.1\]]bsam gtan dang po 'am/_bsam gtan gnyis pa 'am/_bsam gtan gsum pa 'am/_bsam gtan bzhi pa 'am/_byams pa 'am/_snying rje 'am/_dga' ba 'am/_btang snyoms sam/_nam mkha' mtha' yas skye mched dam 
[\[197a.2\]]rnam shes mtha' yas skye mched dam/_cung zad med pa'i skye mched dam/_'du shes med 'du shes med min skye mched dam/_sbyin pa'i pha rol du phyin pa 'am/_tshul khrims kyi pha rol du phyin pa 'am/_bzod pa'i pha rol du phyin pa 'am/_brtson 'grus kyi pha rol 
[\[197a.3\]]du phyin pa 'am/_bsam gtan gyi pha rol du phyin pa 'am/_shes rab kyi pha rol du phyin pa 'am/_nang stong pa nyid dam/_dngos po med pa'i ngo bo nyid stong pa nyid kyi bar ram/_dran pa nye bar gzhag pa rnams sam/_yang dag par spong ba rnams sam/_rdzu 'phrul gyi 
[\[197a.4\]]rkang pa rnams sam/_dbang po rnams sam/_stobs rnams sam/_byang chub kyi yan lag rnams sam/_'phags pa'i lam yan lag brgyad pa 'am/_'phags pa'i bden pa rnams sam/_bsam gtan rnams sam/_tshad med pa rnams sam/_gzugs 
[\[197a.5\]]med pa'i snyoms par 'jug pa rnams sam/_rnam par thar pa rnams sam/_mthar gyis gnas pa'i snyoms par 'jug pa rnams sam/_stong pa nyid dam/_mtshan ma med pa 'am/_smon pa med pa 'am/_mngon par shes pa 'am/_ting nge 'dzin tam/_gzungs 
[\[197a.6\]]kyi sgo rnams sam/_de bzhin gshegs pa'i stobs rnams sam/_mi 'jigs pa rnams sam/_so so yang dag par rig pa rnams sam/_byams pa chen po 'am/_snying rje chen po 'am/_sangs rgyas kyi chos ma 'dres pa rnams la yang /_rtag ces bya ba 'am/_
[\[197a.7\]]mi rtag ces bya ba 'am/_bde zhes bya ba 'am/_sdug bsngal zhes bya ba 'am/_bdag ces bya ba 'am/_bdag med ces bya ba 'am/_zhi zhes bya ba 'am/_ma zhi zhes bya ba 'am/_dge zhes bya ba 'am/_mi dge zhes bya ba 'am/_'jig rten zhes bya ba 'am/_'jig rten 
[\[197b\]]
[\[197b.1\]]las 'das zhes bya ba 'am/_nyon mongs pa dang bcas zhes bya ba 'am/_nyon mongs pa med pa zhes bya ba 'am/_kha na ma tho ba dang bcas pa zhes bya ba 'am/_kha na ma tho ba med ces bya ba 'am/_zag pa dang bcas zhes bya ba 'am/_zag pa med ces bya ba 'am/_kun nas 
[\[197b.2\]]nyon mongs pa zhes bya ba 'am/_rnam par byang ba zhes bya ba 'am/_'dus byas zhes bya ba 'am/_'dus ma byas zhes bya bar bsnyems pa med do/_/rgyun du zhugs pa'i 'bras bur bsnyems pa med do/_/lan cig phyir 'ong ba'i 'bras bu dang /_phyir mi 'ong ba'i 'bras 
[\[197b.3\]]bu dang /_dgra bcom pa nyid dang /_rang byang chub dang /_byang chub sems dpa' nyid dang /_bla na med pa yang dag par rdzogs pa'i byang chub tu bsnyems pa med do/_/rgyun tu zhugs pa zhes bya ba dang /_lan cig phyir 'ong ba zhes bya ba dang /_phyir mi 'ong ba zhes bya ba dang /_
[\[197b.4\]]dgra bcom pa zhes bya ba dang /_rang sangs rgyas zhes bya ba dang /_byang chub sems dpa' zhes bya ba dang /_sangs rgyas zhes bya bar bsnyems pa med do/_/sems can 'di dag ni mthong ba'i lam gyis brjod pa 'di dag ni bsrabs pa'i sas brjod pa/_'di dag ni dam pa 
[\[197b.5\]]ma yin pa'i cha can gyis brjod pa/_'di dag ni bla ma'i cha can gyis brjod pa/_'di dag ni rang sangs rgyas nyid kyis brjod pa/_'di dag ni lam gyi rnam pa shes pa nyid kyis brjod pa/_'di dag ni rnam pa thams cad mkhyen pa nyid kyis brjod pa zhes bya bar yang bsnyems 
[\[197b.6\]]pa med do/_/de ci'i phyir zhe na/_de ni 'di ltar de dag la ngo bo nyid gang gis brjod par bya ba'i ngo bo nyid de/_sems las byung ba'i brtson 'grus de lta bu dang ldan pas mngon du gyur kyang sems can rnams kyi don byed de/_sems can de dag kyang mi dmigs so/_/brtson 
[\[197b.7\]]'grus kyi pha rol du phyin pa yang yongs su rdzogs par byed de/_brtson 'grus kyi pha rol du phyin pa de yang mi dmigs so/_/sangs rgyas kyi chos rnams kyang yongs su rdzogs par byed de/_sangs rgyas kyi chos de dag kyang mi dmigs so/_/sangs rgyas kyi 
[\[198a\]]
[\[198a.1\]]zhing yang yongs su dag par byed de/_sangs rgyas kyi zhing de yang mi dmigs so/_/de sems kyi brtson 'grus de lta bu dang ldan pas/_dge ba'i chos thams cad yongs su 'dzin kyang de la chags pa med de/_de chags pa med pa rnams kyi 
[\[198a.2\]]don byed cing /_sangs rgyas kyi zhing nas sangs rgyas kyi zhing du 'gro'o/_/'jig rten gyi khams nas 'jig rten gyi khams su 'gro ste/_rdzu 'phrul dang cho 'phrul gang dang gang gis rnam par 'phrul par 'dod pa'i rdzu 'phrul dang cho 'phrul de dang des rnam par 'phrul te/_
[\[198a.3\]]me tog gi char dbab pa 'am/_spos kyi ngad dgye ba 'am/_'brug gi sgra bsgrag pa 'am/_glu dang /_sil snyan gyi sgra bsgrag pa dang /_sa bskyod pa dang /_snang ba bstan pa 'am/_rin po che sna bdun gyi 'jig rten gyi khams bstan pas rnam par 'phrul te/_gang 
[\[198a.4\]]dang gang du gang dang gang sems can rnams kyi don du 'gyur ba de dag kyang bdag gi lus las 'gyed de/_sems can rnams kyi don du bar 'ga' ba dag 'gyed do/_/bar 'ga' dri zhim po 'gyed do/_/bar 'ga' srog gcod pa med pa'i mchod sbyin chen po byed do/_/
[\[198a.5\]]bar 'ga' sems can mtha' yas pa lam ma yin pa nas 'don te/_srog gcod pa las zlog go_/ma byin par len pa dang /_'dod pas log par g.yem pa dang /_phra ma smra ba dang /_zhe gcod pa'i tshig dang /[ {]brdzun [,]rdzun [}]du smra ba dang /_tshig kyal pa dang /_chags 
[\[198a.6\]]sems dang /_gnod sems dang /_log par lta ba las yongs su 'grel to/_/la la la ni sbyin pas phan 'dogs/_la la la ni tshul khrims kyis phan 'dogs/_la la'i don du yan lag dang nying lag yongs su gtong ngo /_/la la'i don du ni bu dang /_chung ma 
[\[198a.7\]]yongs su gtong ngo /_/la la'i don du ni rgyal srid yongs su gtong ngo /_/la la'i don du ni bdag yongs su gtong ste/_de ltar thabs gang dang gang gis sems can rnams kyi don du 'gyur ba'i thabs de dang des sems can rnams kyi don byed do/_/rab 'byor de ltar na 
[\[198b\]]
[\[198b.1\]]byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos thams cad mtshan ma med pa dang /_byed pa med pa dang /_dmigs su med pa dang /_'byung ba med pa dang /_mngon par 'du bya ba med pa la sems kyi brtson 'grus dang ldan pas/_
[\[198b.2\]]brtson 'grus kyi pha rol du phyin pa yongs su rdzogs par byed do/_/rab 'byor ji ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos thams cad mtshan ma med pa dang /_byed pa med pa dang /_dmigs su med pa dang /_'byung 
[\[198b.3\]]ba med pa dang /_mngon par 'du bya ba med pa la bsam gtan gyi pha rol du phyin pa yongs su rdzogs par byed pa yin zhe na/_rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos thams cad mtshan ma med pa dang /_
[\[198b.4\]]byed pa med pa dang /_dmigs su med pa dang /_'byung ba med pa dang /_mngon par 'du bya ba med pa la mtshan ma dang bral ba'i sems kyis/_sems dang po bskyed pa nas nye bar bzung ste/_bsam gtan gyi pha rol du phyin pa la gnas shing /_de bzhin gshegs pa'i ting nge 'dzin 
[\[198b.5\]]ma gtogs par/_ting nge 'dzin gzhan thams cad yongs su rdzogs par byed do/_/de 'dod pas dben sdig to mi dge ba'i chos kyis dben pa/_rtog pa dang bcas pa/_dpyod pa dang bcas pa/_dben pa las skyes pa'i dga' ba dang /_bde ba can bsam gtan dang po la 
[\[198b.6\]]nye bar bsgrubs te gnas so/_/bsam gtan gnyis pa dang /_bsam gtan gsum pa dang /_bsam gtan bzhi pa la nye bar bsgrubs te gnas so/_/de byams pa dang ldan pa'i sems dang /_snying rje dang ldan pa'i sems dang /_dga' ba dang ldan pa'i sems dang /_
[\[198b.7\]]btang snyoms dang ldan pa'i sems kyis 'jig rten chos kyi dbyings kyis klas pa/_nam mkha'i mthas gtugs pa thams cad rnam pa thams cad du rgyas par bkang zhing nye bar bsgrubs te gnas so/_/de nam mkha' mtha' yas skye mched dang /_rnam shes mtha' 
[\[199a\]]
[\[199a.1\]]yas skye mched dang /_cung zad med pa'i skye mched dang /_'du shes med 'du shes med min skye mched la nye bar bsgrubs shing gnas so/_/de ting nge 'dzin gyi pha rol du phyin pa de la gnas shing /_rnam par thar pa brgyad la lugs 
[\[199a.2\]]dang 'thun pa dang /_lugs dang mi 'thun par snyoms par 'jug cing rnam par ldang ngo /_/mthar gyis gnas pa'i snyoms par 'jug pa dgu dang /_stong pa nyid kyi ting nge 'dzin dang /_mtshan ma med pa'i ting nge 'dzin dang /_smon pa med pa'i ting nge 'dzin la nye bar 
[\[199a.3\]]bsgrubs te gnas so/_/bar chad med pa'i ting nge 'dzin la nye bar bsgrubs te gnas so/_/glog lta bu'i ting nge 'dzin dang /_yang dag pa'i ting nge 'dzin dang /_rdo rje lta bu'i ting nge 'dzin la nye bar bsgrubs te gnas so/_/de ting nge 'dzin gyi pha rol du phyin pa 'di la 
[\[199a.4\]]gnas nas/_lam gyi rnam pa shes pa nyid kyi ye shes kyis lam gyi rnam pa shes pa nyid kyi khongs su ting nge 'dzin thams cad chud par byas shing /_dkar po rnam par mthong ba'i sa las 'da'o/_/dkar po rnam par mthong ba'i sa las 'das nas/_rigs kyi sa dang /_
[\[199a.5\]]brgyad pa'i sa dang /_mthong ba'i sa dang /_bsrabs pa'i sa dang /_'dod chags dang bral ba'i sa dang /_byas pa rtogs pa'i sa dang /_rang sangs rgyas kyi sa las 'da'o/_/rang sangs rgyas kyis sa las 'das nas/_byang chub sems dpa'i skyon med par 'jug go_/
[\[199a.6\]]byang chub sems dpa'i skyon med par zhugs nas/_sangs rgyas kyi sa yongs su rdzogs par byed do/_/des de dag la spyod cing rnam pa thams cad mkhyen pa nyid kyi ye shes ma thob kyi bar du 'bras bu bar ma dor thob par mi byed de/_ting nge 'dzin gyi pha rol du phyin pa 'di la 
[\[199a.7\]]gnas shing /_mngon par shes pa rnams yongs su rdzogs par byas nas/_sangs rgyas bcom ldan 'das rnams la bsnyen bkur byed cing /_sangs rgyas kyi zhing nas sangs rgyas kyi zhing du 'gro ste/_bcom ldan 'das de dag la bsnyen bkur byed do/_/sangs 
[\[199b\]]
[\[199b.1\]]rgyas bcom ldan 'das de dag la yang dge ba'i rtsa ba gang gis/_sangs rgyas kyi zhing yongs su dag par 'gyur ba dang /_sems can rnams yongs su smin par 'gyur ba'i dge ba'i rtsa ba bskyed par byed de/_'jig rten gyi khams nas 'jig rten gyi khams 
[\[199b.2\]]su 'gro zhing sems can rnams kyi don byed do/_/de la sems can la la ni sbyin pas yongs su bsdud do/_/la la ni tshul khrims kyis yongs su bsdud do/_/la la ni ting nge 'dzin gyis yongs su bsdud do/_/la la ni shes rab kyis yongs su bsdud do/_/
[\[199b.3\]]la la ni rnam par grol bas yongs su bsdud do/_/la la ni rnam par grol ba'i ye shes mthong bas yongs su bsdud do/_/la la ni rgyun du zhugs pa'i 'bras bu la rab tu gzhog go_/la la ni lan gcig phyir 'ong ba'i 'bras bu dang /_phyir mi 'ong ba'i 'bras 
[\[199b.4\]]bu dang /_dgra bcom pa nyid la rab tu gzhog go_/la la ni rang byang chub la rab tu gzhog go_/la la ni bla na med pa yang dag par rdzogs pa'i byang chub la rab tu gzhog go_/de de ltar dge ba'i chos gang dang gang gis sems can rnams mthong bar 'gyur ba de dang 
[\[199b.5\]]de la sbyor te/_de ting nge 'dzin gyi pha rol tu phyin pa 'di la gnas shing /_gzungs kyi sgo thams cad mngon par sgrub bo/_/so so yang dag par rig pa bzhi rab tu 'thob bo/_/rnam par smin pa las byung ba'i mngon par shes pa rnams kyang thob pa yin te/_
[\[199b.6\]]de nam yang las dang nyon mongs pa'i dbang gis ma'i mngal du skye bar mi 'gyur ro/_/nam yang 'dod pa la sten par mi 'gyur ro/_/sems can yongs su smin par bya ba'i don du skye ba yongs su mi 'dzin pa yang gang yang med do/_/skye ba'i nyes pas kyang 
[\[199b.7\]]yongs su gos par mi 'gyur ro/_/de ci'i phyir zhe na/_de ni 'di ltar des sgyu ma lta bu'i chos thams cad rab tu mthong /_/rab tu rig rab tu rtogs pas na/_de sgyu ma lta bu'i 'du byed thams cad rig par byas shing /_sems can thams cad kyi don byed do/_/
[\[200a\]]
[\[200a.1\]]des sgyu ma lta bu'i 'du byed thams cad rab tu rig pas/_sems can rnams la snying rje chen po skye ste/_kye ma sems can 'di dag ni chos thams cad sgyu ma lta bu la 'khor ba na sdug bsngal mang po nyams su myong bar gyur pa yin na/_bdag gis 'di 
[\[200a.2\]]dag nam zhig na sdug bsngal thams cad nye bar zhi ba'i mya ngan las 'das pa la dgod par 'gyur zhes snying rje chen po skye ste/_de la yang sems can nam sems can du gdags pa dmigs su med de des chos thams cad ma dmigs nas 'jig rten gyi tha snyad nye bar bzung ste/_
[\[200a.3\]]dmigs su med pa de nyid la sems can rnams 'god de/_don dam par ni ma yin no/_/de ting nge 'dzin gyi pha rol du phyin pa 'di la gnas shing /_bsam gtan dang /_rnam par thar pa'i ting nge 'dzin dang /_snyoms par 'jug pa thams cad la spyod de/_bla na med pa yang dag 
[\[200a.4\]]par rdzogs pa'i byang chub tu mngon par rdzogs par sangs rgyas kyi bar du nam du yang ting nge 'dzin gyi pha rol du phyin pa dang bral bar mi 'gyur ro/_/de ting nge 'dzin gyi pha rol du phyin pa 'di la gnas shing /_lam gyi rnam pa shes pa nyid kyis/_rnam pa thams cad mkhyen pa 
[\[200a.5\]]nyid mngon par sgrub ste/_de la gnas nas/_bag chags kyi mtshams sbyor ba thams cad rab tu spong ngo /_/bag chags kyi mtshams sbyor ba thams cad rab tu spangs nas bdag gi don kyang byed gzhan gyi don kyang byed de/_des bdag dang gzhan gyi don byas nas/_lha dang mi dang lha 
[\[200a.6\]]ma yin du bcas pa'i 'jig rten gyi rim gro'i gnas su gyur pa yin te/_rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_chos thams cad mtshan ma med pa dang /_byed pa med pa dang /_dmigs su med 
[\[200a.7\]]pa dang /_'byung ba med pa dang /_mngon par 'du bya ba med pa la mtshan ma dang bral ba'i sems kyis/_ting nge 'dzin gyi pha rol du phyin pa yongs su rdzogs par byed do/_/rab 'byor ji ltar na byang chub sems dpa' sems dpa' chen po shes rab kyi pha rol du phyin pa la 
[\[200b\]]
[\[200b.1\]]spyod pa'i tshe/_chos thams cad mtshan ma med pa dang /_byed pa med pa dang /_dmigs su med pa dang /_'byung ba med pa dang /_mngon par 'du bya ba med pa la mtshan ma dang bral ba'i sems kyis shes rab kyi pha rol du phyin pa sgom pa yongs su rdzogs par byed pa yin zhe na/_rab 
[\[200b.2\]]'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_chos thams cad mtshan ma med pa dang /_byed pa med pa dang /_dmigs su med pa dang /_'byung ba med pa dang /_mngon par 'du bya ba med pa la sems dang po bskyed pa 
[\[200b.3\]]nas nye bar bzung ste/_mtshan ma dang bral ba'i sems kyis yang dag pa 'am yongs su grub pa'i chos gang yang yang dag par rjes su mthong ba med do/_/gzugs kyi yang dag pa dang /_yongs su grub pa yang dag par rjes su mi mthong /_tshor ba dang 'du shes dang /_
[\[200b.4\]]'du byed dang rnam par shes pa'i yang dag pa dang /_yongs su grub pa yang dag par rjes su mi mthong ste/_des gzugs kyi yang dag pa dang /_yongs su grub pa yang dag par rjes su mi mthong /_tshor ba dang 'du shes dang /_'du byed dang /_rnam par shes pa'i yang 
[\[200b.5\]]dag pa dang /_yongs su grub pa yang dag par rjes su ma mthong bas/_gzugs kyi skye ba yang yang dag par rjes su mi mthong /_tshor ba dang 'du shes dang 'du byed dang rnam par shes pa'i skye ba yang yang dag par rjes su mi mthong ngo /_/des gzugs kyi 
[\[200b.6\]]skye ba yang dag par rjes su mi mthong /_tshor ba dang 'du shes dang 'du byed dang rnam par shes pa'i skye ba yang dag par rjes su ma mthong bas/_gzugs kyi skye ba'i sgo yang dag par rjes su mi mthong /_tshor ba dang 'du shes dang 'du byed dang /_rnam par shes pa'i skye 
[\[200b.7\]]ba'i sgo yang dag par rjes su mi mthong ngo /_/des gzugs kyi skye ba'i sgo yang dag par rjes su mi mthong /_tshor ba dang 'du shes dang 'du byed dang /_rnam par shes pa'i skye ba'i sgo yang dag par rjes su ma mthong bas/_gzugs kyi tshogs yang dag par rjes su mi 
[\[201a\]]
[\[201a.1\]]mthong /_tshor ba dang 'du shes dang 'du byed dang /_rnam par shes pa'i tshogs yang dag par rjes su mi mthong ste/_gsob nyid dang /_gsog nyid du yang dag par rjes su mi mthong ngo /_/des rnam pa thams cad mkhyen pa nyid kyi bar gyi yang 
[\[201a.2\]]dag pa dang /_yongs su grub pa yang dag par rjes su mi mthong ste/_des rnam pa thams cad mkhyen pa nyid kyi yang dag pa dang /_yongs su grub pa yang dag par rjes su mi mthong bas/_rnam pa thams cad mkhyen pa nyid kyi skye ba yang dag par rjes su mi 
[\[201a.3\]]mthong ngo /_/des rnam pa thams cad mkhyen pa nyid kyi skye ba yang dag par rjes su ma mthong bas/_rnam pa thams cad mkhyen pa nyid kyi skye ba'i sgo yang dag par rjes su mi mthong ngo /_/des rnam pa thams cad mkhyen pa nyid kyi skye ba'i sgo yang dag par rjes 
[\[201a.4\]]su ma mthong bas/_rnam pa thams cad mkhyen pa nyid kyi tshogs yang dag par rjes su mi mthong ste/_gsob nyid dang /_gsog nyid du yang dag par rjes su mthong ngo /_/de de ltar rtog pa'i tshe/_gzugs kyi rang bzhin mi dmigs so/_/tshor ba dang 'du shes 
[\[201a.5\]]dang 'du byed dang /_rnam par shes pa'i rang bzhin mi dmigs so/_/rnam pa thams cad mkhyen pa nyid kyi bar gyi rang bzhin mi dmigs so/_/de shes rab kyi pha rol du phyin pa la spyod pa'i tshe/_chos thams cad dngos po med pa'i rang bzhin du rtogs 
[\[201a.6\]]par byed de/_/de de ltar rtogs par byed cing /_nang stong pa nyid la spyod pa dang /_phyi stong pa nyid la spyod pa dang /_phyi nang stong pa nyid la spyod pa dang /_dngos po med pa'i ngo bo nyid stong pa nyid kyi bar la spyod pa'i tshe/_gzugs sam/_tshor ba 'am 
[\[201a.7\]]'du shes sam/_'du byed dam/_rnam par shes pa 'am/_skye mched dam khams dang /_rten cing 'brel par 'byung ba 'am/_pha rol du phyin pa rnams sam/_stong pa nyid rnams sam/_byang chub kyi phyogs kyi chos rnams sam/_'phags pa'i 
[\[201b\]]
[\[201b.1\]]bden pa rnams sam/_bsam gtan rnams sam/_tshad med pa rnams sam/_gzugs med pa'i snyoms par 'jug pa rnams sam/_rnam par thar pa rnams sam/_mthar gyis gnas pa'i snyoms par 'jug pa rnams sam/_stong pa nyid dang /_mtshan 
[\[201b.2\]]ma med pa dang /_smon pa med pa rnams sam/_mngon par shes pa rnams sam/_ting nge 'dzin rnams sam/_gzungs kyi sgo rnams sam/_de bzhin gshegs pa'i stobs rnams sam/_mi 'jigs pa rnams sam/_so so yang dag par rig 
[\[201b.3\]]pa rnams sam/_byams pa chen po 'am/_snying rje chen po 'am/_sangs rgyas kyi chos ma 'dres pa rnams sam/_bla na med pa yang dag par rdzogs pa'i byang chub kyi bar ram/_chos gang la yang mngon par chags pa med do/_/de dngos po med pa'i 
[\[201b.4\]]ngo bo nyid du shes rab kyi pha rol du phyin pa la spyod pa'i tshe/_byang chub kyi lam yongs su rdzogs par byed de/_'di ltar pha rol du phyin pa drug dang /_stong pa nyid thams cad dang /_byang chub kyi phyogs kyi chos sum cu rtsa bdun dang /_'phags pa'i bden pa 
[\[201b.5\]]rnams dang /_bsam gtan rnams dang /_tshad med pa rnams dang /_gzugs med pa'i snyoms par 'jug pa rnams dang /_rnam par thar pa rnams dang /_mthar gyis gnas pa'i snyoms par 'jug pa rnams dang /_stong pa nyid dang /_mtshan ma med pa 
[\[201b.6\]]dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs dang /_mi 'jigs pa dang /_so so yang dag par rig pa rnams dang /_byams pa chen po dang /_snying rje chen po dang /_sangs 
[\[201b.7\]]rgyas kyi chos ma 'dres pa [{]bcwo [,]bco [}]brgyad yongs su rdzogs par byed de/_mi chen po'i mtshan sum cu rtsa gnyis dang /_dpe byad bzang po brgyad cu yongs su 'dzin to/_/de byang chub kyi lam rnam par smin pa'i chos can la gnas pas/_pha rol du phyin pa drug 
[\[202a\]]
[\[202a.1\]]yongs su rdzogs pa dang /_stong pa nyid thams cad dang /_byang chub kyi phyogs kyi chos sum cu rtsa bdun yongs su rdzogs pa dang /_rnam par smin pa las byung ba'i mngon par shes pa lnga'i bar du yongs su rdzogs par gyur nas/_sems 
[\[202a.2\]]can de gang la sbyin pas phan gdags par bya ba de dag la yang sbyin pas phan 'dogs so/_/gang tshul khrims kyis phan gdags par bya ba de dag la yang /_tshul khrims kyis phan 'dogs so/_/gang la bzod pas phan gdags par bya ba de dag la yang 
[\[202a.3\]]bzod pas phan 'dogs so/_/gang la brtson 'grus kyis phan gdags par bya ba de dag la yang brtson 'grus kyis phan 'dogs so/_/gang la ting nge 'dzin gyis phan gdags par bya ba de dag la yang ting nge 'dzin gyis phan 'dogs so/_/gang la shes 
[\[202a.4\]]rab kyis phan gdags par bya ba de dag la yang shes rab kyis phan 'dogs so/_/gang la rnam par grol bas phan gdags par bya ba de dag la yang rnam par grol bas phan 'dogs so/_/gang la rnam par grol ba'i ye shes mthong bas phan gdags par bya ba de 
[\[202a.5\]]dag la yang rnam par grol ba'i ye shes mthong bas phan 'dogs so/_/gang rgyun du zhugs pa'i 'bras bu la dgod par bya ba de dag kyang rgyun du zhugs pa'i 'bras bu la rab tu dgod do/_/gang lan cig phyir 'ong ba'i 'bras bu dang /_phyir mi 'ong ba'i 
[\[202a.6\]]'bras bu dang /_dgra bcom pa nyid dang /_rang byang chub dang /_bla na med pa yang dag par rdzogs pa'i byang chub la rab tu dgod par bya ba de dag kyang bla na med pa yang dag par rdzogs pa'i byang chub la rab tu dgod do/_/de rdzu 'phrul gyi rnam pa du mas rnam par 
[\[202a.7\]]'phrul zhing 'jig rten gyi khams gang gA'i klung gi bye ma snyed du 'gro ste/_/de 'dod na 'jig rten gyi khams gang gA'i klung gi bye ma snyed po de dag rin po che gang las 'dod pa'i rin po che de dag las grub par mngon par bsgrubs te/_de sems can 
[\[202b\]]
[\[202b.1\]]rnams kyi bsam pa yongs su rdzogs par byed cing /_'jig rten gyi khams nas 'jig rten gyi khams su 'gro ste/_des 'jig rten gyi khams de dag mthong nas ci 'dod par sangs rgyas kyi zhing yongs su 'dzin te/_'di ltar dper na gzhan 'phrul 
[\[202b.2\]]dbang byed kyi lha'i ris kyi longs spyod dang /_skyid pa de lta bu dag dang /_sangs rgyas kyi zhing gzhan btsal ba dang /_bral ba dag dang /_longs spyod dang skyid pa gang ji snyed cig yod pa de dag der 'byung ste/_de rnam par smin pa las byung ba'i sbyin pa'i pha 
[\[202b.3\]]rol du phyin pa dang /_tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa dang /_rnam par smin pa las byung 
[\[202b.4\]]ba'i mngon par shes pa rnams dang /_rnam par smin pa las byung ba'i byang chub kyi lam des lam gyi rnam pa shes pa nyid la spyod cing /_chos thams cad yongs su rdzogs pa thob nas/_rnam pa thams cad mkhyen pa nyid rjes su 'thob ste/_gal te 
[\[202b.5\]]ji tsam du gzugs yongs su bzung ba med pa dang /_tshor ba dang /_'du shes dang /_'du byed dang /_rnam par shes pa yongs su bzung ba med pa dang /_skye mched dang khams dang rten cing 'brel par 'byung ba yongs su bzung ba med pa dang /_dge ba dang mi dge ba 
[\[202b.6\]]dang /_'jig rten pa dang /_'jig rten las 'das pa dang /_zag pa dang bcas pa dang /_zag pa med pa dang /_'dus byas dang /_'dus ma byas kyi chos rnams yongs su bzung ba med pa de bzhin du/_bla na med pa yang dag par rdzogs pa'i byang chub tu mngon par 
[\[202b.7\]]rdzogs par sangs rgyas na/_sangs rgyas kyi zhing der longs spyod dang /_skyid pa thams cad yongs su bzung ba med par 'gyur ro/_/de ci'i phyir zhe na/_'di ltar chos thams cad ni dmigs su med pa'i tshul gyis yongs su bzung ba med pa 
[\[203a\]]
[\[203a.1\]]ste/_chos thams cad yongs su bzung ba med pa'i phyir yang sems can rnams la chos ston to/_/rab 'byor de ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos thams 
[\[203a.2\]]cad mtshan ma med pa dang /_byed pa med pa dang /_dmigs su med pa dang /_'byung ba med pa dang /_mngon par 'du bya ba med pa la shes rab kyi pha rol tu phyin pa yongs su rdzogs par byed pa yin te/_rab 'byor de ltar na byang chub sems dpa' sems 
[\[203a.3\]]dpa' chen po shes rab kyi pha rol du phyin pa la spyod pa'i tshe/_chos thams cad mtshan ma med pa dang /_byed pa med pa dang /_dmigs su med pa dang /_'byung ba med pa dang /_mngon par 'du bya ba med pa la pha rol du phyin pa rnams yongs su rdzogs par 'gyur ro/_/
[\[203a.4\]]sangs rgyas kyi chos ma 'dres pa'i bar du yongs su rdzogs par 'gyur ro/_/shes rab kyi pha rol tu phyin pa stong phrag nyi shu lnga pa las/_le'u drug cu pa'o//_//de nas tshe dang ldan pa rab 'byor gyis/_bcom ldan 'das la 
[\[203a.5\]]'di skad ces gsol to/_/bcom ldan 'das de ltar chos thams cad dbyer ma mchis shing /_mtshan ma ma mchis la/_rang gi mtshan nyid kyis stong pa lags na/_ji ltar na pha rol du phyin pa drug po sbyin pa'i pha rol du phyin pa dang /_tshul khrims 
[\[203a.6\]]kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol tu phyin pa dang /_bsam gtan gyi pha rol du phyin pa dang /_shes rab kyi pha rol du phyin pa bsgoms pa yongs su rdzogs par 'gyur/_zag pa dang bcas 
[\[203a.7\]]pa dang zag pa med pa'i chos de dag kyang /_ji ltar na tha dad du gyur par gda' ba lags/_ji ltar shes rab kyi pha rol du phyin par sbyin pa'i pha rol du phyin pa 'dus pa lags/_ji ltar shes rab kyi pha rol du phyin par/_tshul khrims kyi pha rol du 
[\[203b\]]
[\[203b.1\]]phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa 'dus pa lags/_ji ltar shes rab kyi pha rol tu phyin par sangs rgyas kyi chos ma 'dres pa rnams kyi bar du 'dus pa lags/_
[\[203b.2\]]bcom ldan 'das de ltar mtshan nyid kyang tha dad la/_'di lta ste/_mtshan nyid ma mchis par mtshan nyid gcig par gyur pa de dag rnam par ji lta bur gdags par 'gyur/_de skad ces gsol pa dang /_bcom ldan 'das kyis tshe dang ldan pa rab 'byor 
[\[203b.3\]]la 'di skad ces bka' stsal to/_/rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_rmi lam lta bu'i nye bar len pa'i phung po lnga la gnas shing /_sbyin pa yongs su gtong ngo /_/tshul 
[\[203b.4\]]khrims srung ngo /_/bzod pa sgom mo/_/brtson 'grus rtsom mo/_/ting nge 'dzin sgom mo/_/shes rab sgom mo/_/sgyu ma lta bu dang /_smig rgyu lta bu dang /_chu zla lta bu dang /_mig yor lta bu dang /_sgra brnyan lta bu dang /_gzugs brnyan lta bu dang /_
[\[203b.5\]]dri za'i grong khyer lta bu dang /_sprul pa lta bu'i nye bar len pa'i phung po lnga la gnas shing /_sbyin pa yongs su gtong ngo /_/tshul khrims srung ngo /_/bzod pa sgom mo/_/brtson 'grus rtsom mo/_/ting nge 'dzin sgom mo/_/shes rab sgom mo/_/de 'di 
[\[203b.6\]]ltar rtog ste/_nye bar len pa'i phung po lnga ni rmi lam lta bu ste/_mtshan nyid med pa'o/_/nye bar len pa'i phung po lnga ni sgyu ma lta bu dang /_smig rgyu lta bu dang /_chu zla lta bu dang /_mig yor lta bu dang /_sgra brnyan lta bu dang /_gzugs brnyan lta bu dang /_
[\[203b.7\]]dri za'i grong khyer lta bu dang /_sprul pa lta bu ste/_mtshan nyid med pa'o/_/de ci'i phyir zhe na/_rmi lam la rang bzhin gang yang med do/_/sgyu ma dang /_smig rgyu dang /_chu zla dang mig yor dang /_sgra brnyan dang /_gzugs brnyan dang /_dri za'i grong 
[\[204a\]]
[\[204a.1\]]khyer dang /_sprul pa la rang bzhin gang yang med do/_/gang la rang bzhin med pa de la mtshan nyid med de/_gang mtshan nyid med pa de ni 'di ltar mtshan nyid med par mtshan nyid gcig pa'o/_/zhes bya bar rtogs par byed de/_rab 'byor 
[\[204a.2\]]rnam grangs des na/_khyod kyis 'di ltar rig par bya ste/_sbyin pa ni mtshan nyid med pa'o/_/gtong ba ni mtshan nyid med pa'o/_/len pa ni mtshan nyid med pa'o/_/zhes bya bar shes par bya ste/_gang de ltar shes nas sbyin pa gtong ba de ni/_sbyin pa'i pha rol 
[\[204a.3\]]tu phyin pa yongs su rdzogs par byed pa yin te/_de sbyin pa'i pha rol du phyin pa yongs su rdzogs par byed na/_tshul khrims kyi pha rol du phyin pa las phyir mi ldog go_/bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan 
[\[204a.4\]]gyi pha rol tu phyin pa dang /_shes rab kyi pha rol tu phyin pa las phyir mi ldog go_/de pha rol tu phyin pa drug po de dag la gnas shing /_bsam gtan bzhi yongs su rdzogs par byed do/_/tshad med pa bzhi dang /_gzugs med pa'i snyoms par 
[\[204a.5\]]'jug pa bzhi yongs su rdzogs par byed do/_/dran pa nye bar bzhag pa bzhi yongs su rdzogs par byed do/_/yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang stobs lnga dang /_byang chub kyi yan lag bdun dang /_'phags 
[\[204a.6\]]pa'i lam yan lag brgyad pa yongs su rdzogs par byed do/_/nang stong pa nyid dang /_dngos po med pa'i ngo bo nyid stong pa nyid kyi bar du yongs su rdzogs par byed do/_/stong pa nyid kyi ting nge 'dzin dang /_mtshan ma med pa'i ting nge 'dzin dang /_
[\[204a.7\]]smon pa med pa'i ting nge 'dzin dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_mngon par shes pa dang /_ting nge 'dzin dang /_gzungs kyi sgo dang /_so so yang dag par rig pa rnams dang /_de bzhin 
[\[204b\]]
[\[204b.1\]]gshegs pa'i stobs bcu dang /_mi 'jigs pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad yongs su rdzogs par byed do/_/de 'phags pa'i chos kyang 'jig rten las 'das pa thun 
[\[204b.2\]]mong ma yin pa/_rnam par smin pa las byung ba rnams la gnas shing /_phyogs bcu'i 'jig rten gyi khams tshad med grangs med dpag tu med pa dag na/_sangs rgyas bcom ldan 'das gang ji snyed cig bzhugs pa de dag gi drung du rdzu 'phrul gyis song 
[\[204b.3\]]zhing /_na bza' dang /_bsod snyoms dang /_gzims cha dang /_snyun gyi rkyen sman dang /_yo byad mang pos bsnyen bkur byed de/_longs spyod dang skyid pa thams cad kyis kyang sems can rnams kyi don byed do/_/de na sems can gang sbyin pas yongs 
[\[204b.4\]]su bsdu ba de dag kyang sbyin pas yongs su sdud do/_/gang tshul khrims kyis yongs su bsdu ba de dag dang /_gang bzod pas yongs su bsdu ba de dag dang /_gang brtson 'grus kyis yongs su bsdu ba de dag dang /_gang bsam gtan gyis yongs su 
[\[204b.5\]]bsdu ba de dag dang /_gang shes rab kyis yongs su bsdu ba de dag kyang shes rab kyis yongs su sdud do/_/gang rnam pa thams cad mkhyen pa nyid kyi bar gyis yongs su bsdu ba de dag kyang /_rnam pa thams cad mkhyen pa nyid kyis yongs su sdud 
[\[204b.6\]]do/_/de ltar gang dang gang dge ba'i chos gang dang gang gis yongs su bsdu ba de dag kyang /_dge ba'i chos de dang de dag gis yongs su sdud do/_/de dge ba'i rtsa ba de dag dang ldan zhing chos thams cad la dbang sgyur bas/_'khor ba nye bar len kyang /_
[\[204b.7\]]'khor ba'i sdug bsngal gyis mi gos te/_de sems can rnams kyi don du mi dang lha'i phun sum tshogs pa nye bar len te/_phun sum tshogs pa de dag gis/_sems can rnams yongs su sdud do/_/de chos thams cad mtshan nyid med par 
[\[205a\]]
[\[205a.1\]]shes pas rgyun du zhugs pa'i 'bras bu shes kyang de la mi gnas so/_/lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid shes kyang de la mi gnas so/_/rang byang chub shes kyang 
[\[205a.2\]]de la mi gnas so/_/de ci'i phyir zhe na/_de ni 'di ltar des chos thams cad shes par byas te/_nyan thos dang /_rang sangs rgyas thams cad dang thun mong ma yin pa'i rnam pa thams cad mkhyen pa nyid thob par bya ba'i phyir te/_rab 'byor de ltar 
[\[205a.3\]]byang chub sems dpa' sems dpa' chen po ni chos thams cad mtshan nyid med par shes pas/_pha rol du phyin pa drug mtshan nyid med par shes so/_/rnam pa thams cad mkhyen pa nyid kyi bar du mtshan nyid med par shes so/_/rab 'byor gzhan yang 
[\[205a.4\]]byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_rmi lam lta bu'i nye bar len pa'i phung po lnga la gnas/_sgyu ma lta bu dang /_smig rgyu lta bu dang /_chu zla lta bu dang /_mig yor lta bu dang /_sgra brnyan lta bu dang /_
[\[205a.5\]]gzugs brnyan lta bu dang /_dri za'i grong khyer lta bu dang /_sprul pa lta bu'i nye bar len pa'i phung po lnga la gnas shing /_tshul khrims kyi pha rol du phyin pa yongs su rdzogs par byed do/_/rab 'byor byang chub sems dpa' sems dpa' chen po 
[\[205a.6\]]de yang nye bar len pa'i phung po lnga rmi lam lta bur shes/_sgyu ma lta bu dang /_smig rgyu lta bu dang /_chu zla lta bu dang /_mig yor lta bu dang /_sgra brnyan lta bu dang /_gzugs brnyan lta bu dang /_dri za'i grong khyer lta bu dang /_sprul pa lta bur shes 
[\[205a.7\]]nas/_tshul khrims kyi pha rol du phyin pa mtshan nyid med pa/_ma zhig pa/_ma ral ba/_skyon med pa/_rnyog pa med pa/_nyams pa med pa/_dbang du gyur pa/_mkhas pas bsngags pa/_shin tu rdzogs pa/_'phags par gyur pa/_zag pa 
[\[205b\]]
[\[205b.1\]]med pa/_lam gyi khongs su chud pa/_'jig rten las 'das pa/_yongs su rdzogs par byed de/_de la gnas shing /_yang dag par blang ba'i brda dang ldan pa'i tshul khrims dang /_chos nyid kyis thob pa'i tshul khrims dang /_sdom pa'i tshul khrims 
[\[205b.2\]]dang /_dmigs pa'i tshul khrims dang /_spyod pa'i tshul khrims dang /_mi spyod pa'i tshul khrims srung ngo /_/de tshul khrims de lta bu dang ldan yang /_'dis bdag rgyal rigs che zhing mtho ba'i rigs dang skal ba mnyam pa 'am/_bram ze che zhing mtho ba'i rigs 
[\[205b.3\]]dang /_khyim bdag che zhing mtho ba'i rigs dang /_skal ba mnyam par skye bar bya'o zhe 'am/_rgyal phran nam/_'khor los sgyur ba'i rgyal por 'gyur bar bya'o zhe 'am/_rgyal chen bzhi'i rigs kyi lha rnams dang skal ba mnyam par skye bar bya'o zhe 'am/_
[\[205b.4\]]sum cu rtsa gsum 'am/_mtshe ma 'am/_dga' ldan nam/_'phrul dga' 'am/_gzhan 'phrul dbang byed kyi lha rnams dang skal ba mnyam par skye bar bya'o zhe 'am/_rgyun tu zhugs pa'i 'bras bu thob par bya'o zhe 'am/_lan cig phyir 'ong ba'i 'bras 
[\[205b.5\]]bu 'am/_phyir mi 'ong ba'i 'bras bu 'am/_dgra bcom pa nyid dam/_rang byang chub bam/_byang chub thob par bya'o zhes tshul khrims des snyems pa med do/_/de ci'i phyir zhe na/_'di ltar chos thams cad ni mtshan nyid med pa ste/_'di ltar dngos po med 
[\[205b.6\]]pa'i ngo bo nyid kyi mtshan nyid du mtshan nyid gcig pas na mtshan nyid med pa'i chos kyi mtshan nyid med pa'i chos thob par mi rung ngo /_/mtshan nyid tha dad pa'i chos kyis kyang mtshan nyid tha dad pa'i chos thob par mi rung ngo /_/mtshan nyid tha dad pa 'am mtshan nyid med pa'i 
[\[205b.7\]]chos kyis kyang /_mtshan nyid tha dad pa 'am/_mtshan nyid med pa'i chos thob par mi rung ngo /_/rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod cing /_tshul khrims kyi pha rol du phyin pa mtshan nyid med pa 
[\[206a\]]
[\[206a.1\]]yongs su rdzogs par byas nas/_byang chub sems dpa'i skyon med par 'jug go_/byang chub sems dpa'i skyon med par 'jug pa'i tshe/_mi skye ba'i chos la bzod pa 'thob ste/_lam gyi rnam pa shes pa nyid la spyod pa'i tshe/_
[\[206a.2\]]rnam par smin pa las byung ba'i mngon par shes pa lnga rab tu thob nas/_gzungs kyi sgo lnga brgya dang /_ting nge 'dzin gyi sgo lnga brgya la gnas te/_so so yang dag par rig pa bzhi thob nas/_sangs rgyas bcom ldan 'das rnams la bsnyen bkur byed 
[\[206a.3\]]cing /_sangs rgyas kyi zhing nas sangs rgyas kyi zhing du 'gro ste/_sems can rnams kyang yongs su smin par byed do/_/sangs rgyas kyi zhing yang yongs su 'dzin to/_/de 'gro ba lnga'i 'khor ba na 'khor yang /_'khor ba'i las rnam par 
[\[206a.4\]]smin pas gos par mi 'gyur te/_'di ltar dper na sprul pa ni 'gro ba 'am/_sdod pa 'am/_'dug pa 'am nyal ba byed kyang de la 'gro ba 'am/_'ong ba 'am/_sdod pa 'am/_'dug pa 'am/_nyal ba 'ang mi dmigs te/_de sems can 
[\[206a.5\]]rnams kyi don kyang byed do/_/sems can dang sems can du gdags pa yang mi dmigs so//_//shes rab kyi pha rol tu phyin pa stong phrag nyi shu lnga pa/_bam po drug cu drug pa/_rab 'byor 'di lta ste dper na/_de 
[\[206a.6\]]bzhin gshegs pa dgra bcom pa yang dag par rdzogs pa'i sangs rgyas shin du zhi ba zhes bya ba/_bla na med pa yang dag par rdzogs pa'i byang chub tu mngon par rdzogs par sangs rgyas nas/_chos kyi 'khor lo bskor te/_sems can tshad med pa 
[\[206a.7\]]theg pa gnyis kyis yongs su mya ngan las 'das kyang /_gang bla na med pa yang dag par rdzogs pa'i byang chub tu lung bstan par bya ba'i byang chub sems dpa' de lta bu gang yang ma gzigs nas/_des tshe'i 'du byed spangs nas/_sprul pa sprul pa 
[\[206b\]]
[\[206b.1\]]mdzad de/_phung po ma lus pa'i mya ngan las 'das pa'i dbyings su yongs su mya ngan las 'das so/_/rab 'byor de ltar sprul pa des bskal pa gcig lon nas/_byang chub sems dpa' sems dpa' chen po bla na med pa yang dag par rdzogs pa'i 
[\[206b.2\]]byang chub tu lung bstan te/_yongs su mya ngan las 'das par gyur to/_/yongs su mya ngan las 'das par gyur pa de'i gzugs sam/_tshor ba 'am 'du shes sam 'du byed dam/_rnam par shes pa 'am/_dngos po gang yang dmigs su med do/_/
[\[206b.3\]]rab 'byor de bzhin du byang chub sems dpa' sems dpa' chen po yang sems can nam sems can du gdags pa yang mi dmigs la sems can rnams kyi don kyang byed do/_/rab 'byor de ltar na byang chub sems dpa' sems dpa' chen po shes rab kyi pha 
[\[206b.4\]]rol tu phyin pa la spyod pa'i tshe/_mtshan nyid med pa'i tshul khrims kyi pha rol du phyin pa yongs su rdzogs par byed do/_/de yongs su rdzogs pas mtshan nyid med pa'i chos thams cad khongs su chud par shes so/_/rab 'byor gzhan yang byang chub sems dpa' 
[\[206b.5\]]sems dpa' chen po shes rab kyi pha rol tu phyin pa la spyod pa'i tshe/_rmi lam lta bu'i nye bar len pa'i phung po lnga la gnas/_sgra brnyan lta bu dang /_mig yor lta bu dang /_sgyu ma lta bu dang /_smig rgyu lta bu dang /_sprul pa lta bu'i nye bar len pa'i phung po lnga 
[\[206b.6\]]la gnas te/_mtshan nyid med pa'i bzod pa'i pha rol du phyin pa yongs su rdzogs par byed do/_/rab 'byor ji ltar byang chub sems dpa' sems dpa' chen po mtshan nyid med pa'i chos rnams la gnas shing /_bzod pa'i pha rol tu phyin pa yongs su 
[\[206b.7\]]rdzogs par byed pa yin zhe na/_rab 'byor 'di la byang chub sems dpa' sems dpa' chen po bzod pa gnyis kyis bzod pa'i pha rol tu phyin pa yongs su rdzogs par byed de/_gnyis gang zhe na/_nyams su len pa'i bzod pa dang /_chos khongs su chud pa'i 
[\[207a\]]
[\[207a.1\]]bzod pa'o/_/de la nyams su len pa'i bzod pa gang zhe na/_sems dang po bskyed pa nas nye bar bzung ste/_snying po byang chub la 'dug gi bar du byang chub sems dpa' sems dpa' chen po'i drung du gal te sems can thams cad yang 
[\[207a.2\]]dang yang 'ongs shing /_gshe ba 'am/_mi snyan par brjod cing /_ma klas pa'i tshig brlang po zer bar gyur tam/_rdo dbyig dang /_mtshon chas brdegs sam/_btab kyang /_de la byang chub sems dpa' sems dpa' chen po bzod pa'i pha rol tu phyin pa 
[\[207a.3\]]yongs su rdzogs par 'dod pas/_sems bskyed pa 'ga' tsam yang 'khrug pa dang ldan pa 'am/_gnod sems dang ldan pa bskyed par mi bya ste/_phyir sems can de dag la kye ma sems can 'di dag ni nyon mongs pa'i nad kyis mnar ba ste/_'di dag 
[\[207a.4\]]la bdag gis sdig to'i sems mi bskyed kyi 'di ni bdag nyid kyis phung po dgrar gyur pa 'di rnams blangs pa'i len to zhes de dag lhag par snying rje bskyed par bya'o/_/byams pa dang ldan te/_snying rje bar gyur nas/_rnam pa de ltar rtog pa 'di ni nyams su 
[\[207a.5\]]len pa'i bzod pa zhes bya'o/_/de la chos khongs su chud pa'i bzod pa gang zhe na/_sems can de dag kyang don dam par dmigs su med na/_bdag la gshe ba 'am/_mi snyan par brjod pa 'am/_ma klas pa'i tshig brlang po zer ba 'am/_rdo dbyig 
[\[207a.6\]]gis rdeg cing mtshon 'debs pa lta su zhig yod de/_'du byed thams cad ni sgyu ma lta bu/_gsob/_gsog_/rag las pa/_nam mkha' lta bu/_bdag dang sems can dang /_srog dang /_'gro ba dang /_gso ba dang /_skyes bu dang /_gang zag dang /_shed can 
[\[207a.7\]]dang /_shed bdag dang bral ba ste/_rnam par rtog pa de dag thams cad ni yongs su rtog pa las byung ba yin na/_bdag la gshe ba dang /_mi snyan par brjod pa dang /_ma klas pa'i tshig brlang po zer ba dang /_rdo dbyig gis rdeg cing mtshon gyis 
[\[207b\]]
[\[207b.1\]]'debs pa lta bu zhig yod de/_/bdag gi ngo bo nyid stong pa nyid dang /_don dam pa stong pa nyid nye bar bzung ste/_de ltar rnam par brtag par mi bya'o zhes bya ba 'di ni chos khong du chud pa'i bzod pa zhes bya ste/_de de ltar yongs su rtog cing /_bzod pa'i pha rol 
[\[207b.2\]]tu phyin pa yongs su rdzogs par byed de/_de bzod pa'i pha rol tu phyin pa yongs su rdzogs pa des mi skye ba'i chos la bzod pa thob bo/_/rab 'byor gyis gsol pa/_bcom ldan 'das mi skye ba'i chos la bzod pa zhes bgyi ba ni gang lags/_de spangs pa ni ci 
[\[207b.3\]]mchis/_ye shes ni ci mchis/_bcom ldan 'das kyis bka' stsal pa/_rab 'byor chos gang la rdul tsam yang skye ba med pa de ni mi skye ba'o/_/de gang gis shes pa de ni bzod pa zhes bya ba ste/_shes pa des mi skye ba'i chos la bzod pa thob bo/_/gsol pa/_
[\[207b.4\]]bcom ldan 'das nyan thos rnams dang /_rang sangs rgyas rnams kyi ni mi skye ba'i chos la bzod pa gang lags pa dang /_byang chub sems dpa' sems dpa' chen po'i mi skye ba'i chos la bzod pa gang lags pa'i bzod pa de dag la bye brag tu bgyi ba ci 
[\[207b.5\]]mchis/_bcom ldan 'das kyis bka' stsal pa/_rab 'byor rgyun du zhugs pa'i shes pa gang yin pa dang /_spong ba gang yin pa de ni byang chub sems dpa' sems dpa' chen po'i bzod pa'o/_/lan cig phyir 'ong ba'i shes pa gang yin pa 
[\[207b.6\]]dang /_spong ba gang yin pa de ni byang chub sems dpa' sems dpa' chen po'i bzod pa'o/_/phyir mi 'ong ba'i shes pa gang yin pa dang /_spong ba gang yin pa de ni/_byang chub sems dpa' sems dpa' chen po'i bzod pa'o/_/dgra bcom pa'i 
[\[207b.7\]]shes pa gang yin pa dang /_spong ba gang yin pa de ni byang chub sems dpa' sems dpa' chen po'i bzod pa'o/_/rang sangs rgyas kyi shes pa gang yin pa dang /_spong ba gang yin pa de ni/_byang chub sems dpa' sems dpa' chen po'i bzod pa ste/_
[\[208a\]]
[\[208a.1\]]rab 'byor de ni nyan thos dang /_rang sangs rgyas kyi bzod pa dang /_byang chub sems dpa'i bzod pa'i bye brag yin no/_/rab 'byor byang chub sems dpa' sems dpa' chen po de ni bzod pa de lta bu dang ldan pas/_nyan thos dang /_
[\[208a.2\]]rang sangs rgyas thams cad zil gyis gnon te/_de rnam par smin pa las byung ba'i mi skye ba'i chos kyi bzod pa la gnas te/_byang chub sems dpa'i lam la spyod cing lam gyi rnam pa shes pa nyid yongs su rdzogs par byed de/_de yongs su rdzogs 
[\[208a.3\]]pas/_byang chub kyi phyogs kyi chos sum cu rtsa bdun dang /_stong pa nyid dang /_mtshan ma med pa dang /_smon pa med pa'i ting nge 'dzin rnams dang mi 'bral ba yin/_de mngon par shes pa lnga dang mi 'bral ba yin/_de mngon par shes pa rnams dang 
[\[208a.4\]]mi 'bral bas sems can rnams yongs su smin par byed pa yin/_sangs rgyas kyi zhing yongs su dag par byed pa yin/_de sems can rnams yongs su smin par byas/_sangs rgyas kyi zhing yongs su dag par byas nas/_skad cig gcig dang 
[\[208a.5\]]ldan pa'i shes rab kyis/_rnam pa thams cad mkhyen pa nyid thob par byed de/_rab 'byor de ltar na byang chub sems dpa' sems dpa' chen po'i shes rab kyi pha rol tu phyin pa la spyod pa'i tshe/_mtshan nyid med pa'i bzod pa'i pha rol du phyin pa yongs 
[\[208a.6\]]su rdzogs par byed do/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_rmi lam lta bu'i nye bar len pa'i phung po lnga la gnas/_sgra brnyan lta bu dang /_mig yor lta bu dang /_
[\[208a.7\]]sgyu ma lta bu dang /_smig rgyu lta bu dang /_sprul pa lta bu'i nye bar len pa'i phung po lnga la gnas shing /_lus dang sems kyi brtson 'grus rtsom mo/_/de lus kyi brtson 'grus kyis rdzu 'phrul mngon par bsgrubs te/_phyogs dang phyogs mtshams 
[\[208b\]]
[\[208b.1\]]thams cad kyi 'jig rten gyi khams dag tu song nas/_sangs rgyas bcom ldan 'das rnams la bsnyen bkur byed cing /_sems can rnams kyi don byed do/_/sangs rgyas kyi zhing yongs su dag par byed do/_/de lus kyi brtson 'grus des sems 
[\[208b.2\]]can rnams yongs su smin par byas nas/_theg pa gsum la 'dzud cing rab tu 'god de/_rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_mtshan nyid med pa'i brtson 'grus kyi pha 
[\[208b.3\]]rol tu phyin pa yongs su rdzogs par byed do/_/de sems kyi brtson 'grus zag pa med pa lam gyi yan lag tu gyur pa lam gyi khongs su chud pas/_brtson 'grus kyi pha rol tu phyin pa gang du dge ba'i chos thams cad 'di lta ste/_dran pa nye bar 
[\[208b.4\]]gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_rnam par thar pa'i sgo gsum dang /_bsam 
[\[208b.5\]]gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_de bzhin gshegs pa'i stobs bcu dang /_mi 'jigs pa 
[\[208b.6\]]bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad yongs su 'dus pa yongs su rdzogs par byed do/_/de la spyod cing byang chub sems dpa' sems dpa' chen po 
[\[208b.7\]]rnam pa thams cad mkhyen pa nyid yongs su rdzogs par byed de/_de yongs su rdzogs pas bag chags kyi mtshams sbyor ba thams cad spang bar 'gyur ro/_/bag chags kyi mtshams sbyor ba thams cad spangs nas/_mtshan phun sum tshogs pa yongs 
[\[209a\]]
[\[209a.1\]]su rdzogs par 'gyur ro/_/kun tu snang bar thob par byas nas/_chos kyi 'khor lo rnam pa bcu gnyis rgyud gsum du bskor bar 'gyur ro/_/de bskor bas stong gsum gyi stong chen po'i 'jig rten gyi khams rnam pa drug tu g.yo ba 
[\[209a.2\]]dang /_rab tu g.yo ba dang /_kun nas g.yo ba dang /_'gul ba dang /_rab tu 'gul ba dang /_kun nas 'gul ba dang /_ldeg pa dang /_rab tu ldeg pa dang /_kun nas ldeg par 'gyur te/_stong gsum gyi stong chen po'i 'jig rten gyi khams thams cad kyang snang 
[\[209a.3\]]ba chen pos rgyas par gang bar 'gyur ro/_/de bzhin gshegs pa dgra bcom pa yang dag par rdzogs pa'i sangs rgyas de'i sgra gang du byung zhing dbyangs grag par gyur pa'i sgra de stong gsum gyi stong chen po'i 'jig rten gyi khams kyi/_sems can gang ji snyed kyi 
[\[209a.4\]]thos pa/_de thams cad theg pa gsum la nges par 'gyur te/_rab 'byor de ltar phan pa chen po dang ldan pa ni/_byang chub sems dpa' sems dpa' chen po'i/_brtson 'grus kyi pha rol tu phyin pa ste/_brtson 'grus kyi pha rol tu phyin pa la gnas 
[\[209a.5\]]te/_byang chub sems dpa' sems dpa' chen pos/_sangs rgyas kyi chos thams cad yongs su rdzogs par bya'o/_/rnam pa thams cad mkhyen pa nyid thob par bya'o/_/rab 'byor gzhan yang byang chub sems dpa' sems dpa' chen po shes rab kyi pha 
[\[209a.6\]]rol tu phyin pa la spyod pa'i tshe/_rmi lam lta bu'i nye bar len pa'i phung po lnga la gnas/_sgra brnyan lta bu dang /_mig yor lta bu dang /_sgyu ma lta bu dang /_smig rgyu lta bu dang /_sprul pa lta bu'i nye bar len pa'i phung po lnga la gnas shing /_ting nge 'dzin 
[\[209a.7\]]gyi pha rol du phyin pa yongs su rdzogs par byed pa yin zhe na/_rab 'byor 'di la byang chub sems dpa' sems dpa' chen po/_bsam gtan dang po la nye bar bsgrubs te gnas so/_/bsam gtan gnyis pa dang /_bsam gtan 
[\[209b\]]
[\[209b.1\]]gsum pa dang /_bsam gtan bzhi pa la nye bar bsgrubs te gnas so/_/byams pa dang /_snying rje dang /_dga' ba dang /_btang snyoms la nye bar bsgrubs te gnas so/_/nam mkha' mtha' yas skye mched dang /_rnam shes mtha' yas skye mched 
[\[209b.2\]]dang /_cung zad med pa'i skye mched dang /_'du shes med 'du shes med min skye mched la nye bar bsgrubs te gnas so/_/stong pa nyid dang /_mtshan ma med pa dang /_smon pa med pa'i ting nge 'dzin sgom mo/_/glog lta bu'i ting nge 'dzin sgom mo/_/yang dag 
[\[209b.3\]]pa'i ting nge 'dzin sgom mo/_/rdo rje lta bu'i ting nge 'dzin la gnas shing /_de bzhin gshegs pa'i ting nge 'dzin ma gtogs par/_nyan thos dang /_thun mong ba 'am/_rang sangs rgyas dang ldan pa'i ting nge 'dzin gang ji snyed pa dang /_gzhan yang ting 
[\[209b.4\]]nge 'dzin dang snyoms par 'jug pa'i tshogs gang ji snyed pa de dag thams cad lus kyis khyab par byas shing /_nye bar bsgrubs te gnas kyang /_ting nge 'dzin de dag dang snyoms par 'jug pa'i 'bras bu'i ro yang myong bar mi byed do/_/de ci'i phyir zhe na/_de ni 'di 
[\[209b.5\]]ltar byang chub sems dpa' sems dpa' chen po ting nge 'dzin de dag gi_/mtshan nyid med pa dang /_dngos po med pa'i ngo bo nyid du shes pas na/_mtshan nyid med pa'i chos/_mtshan nyid med pa'i chos kyis ro myong bar byed par yang ga la 'gyur/_dngos po med 
[\[209b.6\]]pa'i chos kyang /_dngos po med pa'i chos kyis ro myong bar byed par ga la 'gyur te/_de ro myong bar byed pa med pas/_ting nge 'dzin gang gi dbang gis kyang gzugs kyi khams sam/_gzugs med pa'i khams su skye bar mi 'gyur ro/_/de ci'i phyir 
[\[209b.7\]]zhe na/_'di ltar des khams de gnyis kyang mi dmigs/_gang snyoms par 'jug pa dang /_gang gis snyoms par 'jug par yang mi dmigs so/_/de mi dmigs pas mtshan nyid med pa'i ting nge 'dzin gyis pha rol du phyin pa yongs su rdzogs 
[\[210a\]]
[\[210a.1\]]par byed do/_/ting nge 'dzin gyis pha rol du phyin pa des/_nyan thos dang rang sangs rgyas kyi sa las yongs su 'da'o/_/rab 'byor gyis gsol pa/_bcom ldan 'das ji ltar na/_byang chub sems dpa' sems dpa' 
[\[210a.2\]]chen po ting nge 'dzin gyi pha rol du phyin pa yongs su rdzogs par bgyis shing /_nyan thos dang rang sangs rgyas kyi sa las yongs su 'da' ba lags/_bcom ldan 'das kyis bka' stsal pa/_rab 'byor de ni 'di ltar byang chub sems dpa' 
[\[210a.3\]]sems dpa' chen pos nang stong pa nyid la shin tu bslabs pa dang /_phyi stong pa nyid dang /_phyi nang stong pa nyid dang /_dngos po med pa'i ngo bo nyid stong pa nyid kyi bar la shin tu bslabs pa'i phyir te/_stong pa nyid 'di dag la ni rgyun du zhugs pa'i 'bras bu 'am 
[\[210a.4\]]lan cig phyir 'ong ba'i 'bras bu 'am/_phyir mi 'ong ba'i 'bras bu 'am/_dgra bcom pa nyid dam/_rang byang chub 'am/_gang la gnas par bya ba'i chos de lta bu gang yang mi dmigs te/_rnam pa thams cad mkhyen pa nyid ces bya ba de 
[\[210a.5\]]yang stong pa nyid rnams kyis stong ste/_stong pa nyid de dag gis byang chub sems dpa' sems dpa' chen po nyan thos dang /_rang sangs rgyas kyi sa las shin tu 'das nas/_byang chub sems dpa'i skyon med par 'jug go_/gsol pa bcom 
[\[210a.6\]]ldan 'das byang chub sems dpa' sems dpa' chen po'i skyon ni gang lags/_skyon ma mchis pa gang lags/_bcom ldan 'das kyis bka' stsal pa/_rab 'byor [{]dmyigs [,]dmigs [}]pa thams cad ni byang chub sems dpa' sems dpa' chen 
[\[210a.7\]]po'i skyon no/_/mi dmigs pa thams cad ni skyon med pa'o/_/gsol pa/_bcom ldan 'das dmigs pa ni gang lags/_mi dmigs pa ni gang lags/_bcom ldan 'das kyis bka' stsal pa/_rab 'byor gzugs ni byang chub 
[\[210b\]]
[\[210b.1\]]sems dpa' sems dpa' chen po'i dmigs pa'o/_/rab 'byor tshor ba dang /_'du shes dang /_'du byed dang /_rnam par shes pa ni byang chub sems dpa' sems dpa' chen po'i dmigs pa'o/_/mig dang gzugs ni byang chub sems 
[\[210b.2\]]dpa' sems dpa' chen po'i dmigs pa'o/_/rna ba dang sgra dang /_sna dang dri dang /_lce dang ro dang /_lus dang reg bya dang /_yid dang chos ni byang chub sems dpa' sems dpa' chen po'i dmigs pa'o/_/mig gi rnam par shes pa dang /_
[\[210b.3\]]mig gi 'dus te reg pa dang /_mig gi 'dus te reg pa'i rkyen gyis tshor ba ni dmigs pa'o/_/rna ba dang sna dang lce dang lus dang yid kyi rnam par shes pa dang /_yid kyi 'dus te reg pa dang /_yid kyi 'dus te reg pa'i rkyen gyis tshor ba ni 
[\[210b.4\]]dmigs pa'o/_/sa'i khams dang chu'i khams dang /_me'i khams dang /_rlung gi khams dang /_nam mkha'i khams dang /_rnam par shes pa'i khams ni dmigs pa'o/_/ma rig pa dang 'du byed dang rnam par shes pa dang /_ming dang 
[\[210b.5\]]gzugs dang skye mched drug dang /_reg pa dang tshor ba dang sred pa dang len pa dang /_srid pa dang skye ba dang rga shi ni dmigs pa'o/_/pha rol du phyin pa thams cad dang /_stong pa nyid thams cad dang /_byang chub kyi phyogs kyi chos thams cad dang /_
[\[210b.6\]]'phags pa'i bden pa rnams dang /_bsam gtan rnams dang /_tshad med pa rnams dang /_gzugs med pa'i snyoms par 'jug pa rnams dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa 
[\[210b.7\]]nyid dang /_mtshan ma med pa dang /_smon pa med pa dang /_mngon par shes pa rnams dang /_ting nge 'dzin rnams dang /_gzungs kyi sgo rnams dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig 
[\[211a\]]
[\[211a.1\]]pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad ni dmigs pa'o/_/rnam pa thams cad mkhyen pa nyid kyi bar ni dmigs pa ste skyon no/_/rab 'byor skyon med pa ni gang la 
[\[211a.2\]]gzugs dang /_tshor ba dang /_'du shes dang /_'du byed dang /_rnam par shes pa dang /_skye mched dang khams dang /_rten cing 'brel par 'byung ba dang /_pha rol du phyin pa thams cad dang /_stong pa nyid thams cad dang /_byang chub kyi phyogs kyi chos thams cad 
[\[211a.3\]]dang /_'phags pa'i bden pa rnams dang /_bsam gtan rnams dang /_tshad med pa rnams dang /_gzugs med pa'i snyoms par 'jug pa rnams dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_
[\[211a.4\]]mtshan ma med pa dang /_smon pa med pa dang /_mngon par shes pa rnams dang /_ting nge 'dzin rnams dang /_gzungs kyi sgo rnams dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams 
[\[211a.5\]]pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad dang /_rnam pa thams cad mkhyen pa nyid kyi bar dang /_chos de dag gi brjod pa yang dmigs su med pa'o/_/de ci'i phyir zhe na/_rab 'byor de ni 'di ltar gzugs la rang bzhin 
[\[211a.6\]]med de gang la rang bzhin med pa de ni brjod du med pa'o/_/tshor ba dang 'du shes dang 'du byed dang rnam par shes pa la rang bzhin med de/_gang la rang bzhin med pa de ni brjod du med pa'o/_/skye mched dang khams dang rten cing 'brel par 'byung ba la rang bzhin 
[\[211a.7\]]med de/_gang la rang bzhin med pa de ni brjod du med pa'o/_/pha rol du phyin pa thams cad dang /_stong pa nyid thams cad dang /_byang chub kyi phyogs kyi chos thams cad la rang bzhin med de/_gang la rang bzhin med pa de ni brjod du med pa'o/_/'phags pa'i 
[\[211b\]]
[\[211b.1\]]bden pa rnams dang /_bsam gtan rnams dang /_tshad med pa rnams dang /_gzugs med pa'i snyoms par 'jug pa rnams dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa 
[\[211b.2\]]dang /_smon pa med pa dang /_mngon par shes pa rnams dang /_ting nge 'dzin rnams dang /_gzungs kyi sgo rnams la rang bzhin med de/_gang la rang bzhin med pa de ni brjod du med pa'o/_/de bzhin gshegs pa'i stobs bcu dang /_mi 'jigs pa 
[\[211b.3\]]bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad la rang bzhin med de/_gang la rang bzhin med pa de ni brjod du med pa'o/_/rnam pa thams cad mkhyen pa nyid 
[\[211b.4\]]kyi bar la rang bzhin med de/_gang la rang bzhin med pa de ni brjod du med pa'o/_/rab 'byor 'di ni byang chub sems dpa' sems dpa' chen po'i skyon med pa ste/_byang chub sems dpa' sems dpa' chen po skyon med par zhugs pa'i ting nge 'dzin dang /_
[\[211b.5\]]snyoms par zhugs pa thams cad yongs su rdzogs par byed pa de ni/_ting nge 'dzin dang snyoms par 'jug pa'i dbang gis kyang mi skye na/_'dod chags sam/_zhe sdang ngam/_gti mug gis skye bar 'gyur zhing de la gnas te/_de'i las mngon par 'du byed 
[\[211b.6\]]pa dang /_las de mngon par 'du byed pas/_'gro ba lnga'i 'khor bar ltung bar 'gyur ba lta ci smos te/_de ni gnas med do/_/gzhan du na sgyu ma lta bu'i chos rnams la gnas shing /_sems can thams cad kyi don byed de/_sems can nam sgyu mar 
[\[211b.7\]]yang dmigs pa med do/_/de sems can dang sgyu ma mi dmigs pas/_sems can rnams yongs su smin par byed cing /_sangs rgyas kyi zhing yongs su 'dzin te/_rab 'byor de ltar na byang chub sems dpa' sems dpa' chen po shes rab kyi pha rol tu phyin 
[\[212a\]]
[\[212a.1\]]pa la spyod pa'i tshe/_ting nge 'dzin gyi pha rol du phyin pa yongs su rdzogs par byas nas/_chos kyi 'khor lo bskor ba'i bar du ste/_mi dmigs pa'i 'khor lo dang /_stong pa nyid dang /_mtshan ma med pa dang /_smon pa med pa'i 'khor lo 
[\[212a.2\]]skor ro/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_chos thams cad rmi lam lta bur yongs su shes so/_/chos thams cad sgra brnyan lta bu dang /_mig yor lta bu dang /_sgyu ma lta bu dang /_
[\[212a.3\]]smig rgyu lta bu dang /_sprul pa lta bur yongs su shes so/_/gsol pa/_bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_ji ltar na chos thams cad rmi lam lta bur yang dag pa ji lta ba bzhin du yongs 
[\[212a.4\]]su 'tshal ba lags/_ji ltar na chos thams cad sgra brnyan lta bu dang /_mig yor lta bu dang /_sgyu ma lta bu dang /_smig rgyu lta bu dang /_sprul pa lta bur yang dag pa ji lta ba bzhin du yongs su 'tshal ba lags/_bcom ldan 'das kyis bka' stsal pa/_
[\[212a.5\]]rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/_rmi lam mi mthong ngo /_/rmi lam mthong ba mi mthong ngo /_/sgra brnyan mi thos so/_/sgra brnyan nyan pa mi mthong ngo /_/mig yor mi mthong ngo /_/mig 
[\[212a.6\]]yor mthong ba mi mthong ngo /_/sgyu ma mi mthong ngo /_/sgyu ma mthong ba mi mthong ngo /_/smig rgyu mi mthong ngo /_/smig rgyu mthong ba mi mthong ngo /_/sprul pa mi mthong ngo /_/sprul pa mthong ba mi mthong ngo /_/de ci'i phyir zhe na/_'di ltar byis pa so so'i skye bo rnams 
[\[212a.7\]]kyi rmi lam ni phyin ci log go_/sgra brnyan ni phyin ci log go_/mig yor ni phyin ci log go_/sgyu ma ni phyin ci log go_/smig rgyu ni phyin ci log go_/sprul pa ni phyin ci log go_/dgra bcom pa ni rmi lam mi mthong ngo /_/rmi lam mthong ba mi mthong ngo /_/sgra brnyan 
[\[212b\]]
[\[212b.1\]]mi thos so/_/sgra brnyan nyan pa mi mthong ngo /_/mig yor mi mthong ngo /_/mig yor mthong ba mi mthong ngo /_/sgyu ma mi mthong ngo /_/sgyu ma mthong ba mi mthong ngo /_/smig rgyu mi mthong ngo /_/smig rgyu mthong ba mi mthong ngo /_/sprul pa mi mthong ngo /_/sprul 
[\[212b.2\]]pa mthong ba mi mthong ngo /_/rang sangs rgyas kyi bar dang /_byang chub sems dpa' dang /_de bzhin gshegs pa dgra bcom pa yang dag par rdzogs pa'i sangs rgyas ni rmi lam mi gzigs so/_/rmi lam mthong ba mi gzigs so/_/sgra brnyan mi gsan 
[\[212b.3\]]to/_/sgra brnyan nyan pa mi gzigs so/_/mig yor mi gzigs so/_/mig yor mthong ba mi gzigs so/_/sgyu ma mi gzigs so/_/sgyu ma mthong ba mi gzigs so/_/smig rgyu mi gzigs so/_/smig rgyu mthong ba mi gzigs so/_/sprul pa mi 
[\[212b.4\]]gzigs so/_/sprul pa mthong ba mi gzigs so/_/de ci'i phyir zhe na/_'di ltar yang dag pa ma yin pas/_chos thams cad ni dngos po med pa'i ngo bo nyid de/_yongs su mya ngan las 'das pa dang mnyam pa ste/_yang dag pa ma yin pa'i phyir chos 
[\[212b.5\]]thams cad yongs su grub pa med na/_de la byang chub sems dpa' sems dpa' chen po shes rab kyi pha rol du phyin pa la spyod pa'i tshe/_dngos po'i 'du shes sam/_yongs su grub pa'i 'du shes sam/_yang dag pa'i 'du shes su 'gyur ba lta ga la 
[\[212b.6\]]yod de/_de ni gnas med do/_/de ci'i phyir zhe na/_gal te chos la la zhig gi ngo bo nyid dam/_yongs su grub pa 'am/_yang dag par gyur pa zhig dmigs na ni/_shes rab kyi pha rol tu phyin par yang mi 'gyur te/_byang chub sems dpa' sems 
[\[212b.7\]]dpa' chen po shes rab kyi pha rol tu phyin pa la de ltar spyod na/_gzugs la chags pa med do/_/tshor ba dang 'du shes dang 'du byed dang /_rnam par shes pa la chags pa med do/_/khams dang skye mched dang rten cing 'brel par 'byung ba la chags pa med do/_/
[\[213a\]]
[\[213a.1\]]'dod pa'i khams la chags pa med do/_/gzugs kyi khams dang /_gzugs med pa'i khams la chags pa med do/_/sbyin pa'i pha rol du phyin pa la chags pa med do/_/tshul khrims kyi pha rol tu phyin pa dang /_bzod pa'i pha rol 
[\[213a.2\]]du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa la chags pa med do/_/nang stong pa nyid la chags pa med do/_/dngos po med pa'i ngo bo nyid stong pa nyid kyi bar la chags pa med do/_/
[\[213a.3\]]byang chub kyi phyogs kyi chos sum cu rtsa bdun la chags pa med do/_/'phags pa'i bden pa rnams dang /_bsam gtan rnams dang /_tshad med pa rnams dang /_gzugs med pa'i snyoms par 'jug pa rnams dang /_rnam par thar pa brgyad dang /_mthar 
[\[213a.4\]]gyis gnas pa'i snyoms par 'jugs pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa rnams la chags pa med do/_/ting nge 'dzin dang /_gzungs kyi sgo rnams la chags pa med do/_/de bzhin 
[\[213a.5\]]gshegs pa'i stobs rnams dang /_mi 'jigs pa rnams dang /_so so yang dag par rig pa rnams dang /_byams pa chen po dang /_snying rje chen po dang /_sangs rgyas kyi chos ma 'dres pa rnams la chags pa med do/_/rnam pa thams cad mkhyen pa 
[\[213a.6\]]nyid kyi bar la chags pa med do/_/de shes rab kyi pha rol du phyin pa 'di la gnas shing /_sa dang po yongs su rdzogs par byed de/_de la 'dod pa'i 'dod chags mi skyed do/_/de ci'i phyir zhe na/_de ni 'di ltar des sa de yang mi dmigs na/_de la 
[\[213a.7\]]'dod pa'i 'dod chags skyed par lta ga la 'gyur te/_shes rab kyi pha rol du phyin pa 'di la gnas shing /_sa gnyis pa dang /_sa gsum pa dang /_sa bzhi pa dang /_sa lnga pa dang /_sa drug pa dang /_sa bdun pa dang /_sa brgyad pa dang /_sa dgu pa dang /_
[\[213b\]]
[\[213b.1\]]sa bcu pa yongs su rdzogs par byed de/_de la 'dod pa'i 'dod chags mi skyed do/_/de ci'i phyir zhe na/_de ni 'di ltar des sa de yang mi dmigs na/_de la 'dod pa'i 'dod chags skyed par lta ga la 'gyur te/_shes rab kyi pha rol tu phyin pa la spyod cing /_shes 
[\[213b.2\]]rab kyi pha rol du phyin pa de yang mi dmigs so/_/de mi dmigs pa'i shes rab kyi pha rol tu phyin pa la spyod pa'i tshe/_shes rab kyi pha rol tu phyin pa der chos thams cad kyang 'dus par mthong ste/_chos de dag kyang mi dmigs so/_/de ci'i phyir zhe na/_
[\[213b.3\]]de ni 'di ltar chos de dag dang /_shes rab kyi pha rol tu phyin pa de la gnyis su med de/_gnyis su byar med do/_/de ci'i phyir zhe na/_de ni 'di ltar chos de dag ni tha dad du bya ba gang yang med de/_chos kyi dbyings su bstan pa dang /_de bzhin nyid du bstan pa dang 
[\[213b.4\]]yang dag pa'i mthar bstan pas/_chos thams cad dbyer med do/_/gsol pa/_bcom ldan 'das de ltar chos thams cad dbyer ma mchis pa lags na/_ji ltar dge ba dang mi dge ba'i chos rnams bstan pa lags/_ji ltar 'jig rten pa dang /_
[\[213b.5\]]'jig rten las 'das pa'i chos rnams bstan pa lags/_ji ltar zag pa dang bcas pa dang /_zag pa ma mchis pa'i chos rnams bstan pa lags/_ji ltar 'dus byas dang 'dus ma byas kyi chos rnams bstan pa lags/_bcom ldan 'das kyis bka' 
[\[213b.6\]]stsal pa/_rab 'byor de ji snyam du sems/_chos rnams kyi chos nyid gang yin pa de la/_'dus byas sam/_'dus ma byas sam/_rgyun tu zhugs pa'i 'bras bu 'am/_lan cig phyir 'ong ba'i 'bras bu 'am/_phyir mi 'ong ba'i 'bras bu 'am/_
[\[213b.7\]]dgra bcom pa nyid dam/_rang byang chub 'am/_byang chub sems dpa' gang yang brjod du yod dam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de bas na khyod kyis rnam grangs des na/_'di 
[\[214a\]]
[\[214a.1\]]ltar chos thams cad dbyer med pa dang /_chos thams cad mtshan nyid med pa dang /_skye ba med pa dang /_'byung ba med par rig par bya'o/_/rab 'byor nga sngon byang chub sems dpa'i spyad pa spyod pa'i tshe/_gzugs zhes bya ba 'am/_
[\[214a.2\]]tshor ba zhes bya ba 'am/_'du shes zhes bya ba 'am/_'du byed ces bya ba 'am/_rnam par shes pa zhes bya ba 'am/_skye mched dang khams dang rten cing 'brel par 'byung ba zhes bya ba 'am/_pha rol du phyin pa thams cad dang /_stong pa nyid thams cad dang /_
[\[214a.3\]]byang chub kyi phyogs kyi chos rnams zhes bya ba 'am/_sangs rgyas kyi chos ma 'dres pa rnams kyi bar zhes bya ba 'am/_dge ba dang /_mi dge ba'i chos rnams zhes bya ba 'am/_nyon mongs pa dang bcas pa dang /_nyon mongs pa med pa dang /_'jig rten pa dang /_
[\[214a.4\]]'jig rten las 'das pa dang /_zag pa dang bcas pa dang /_zag pa med pa dang /_thun mong dang /_thun mong ma yin pa dang /_'dus byas dang /_'dus ma byas kyi chos rnams zhes bya ba 'am/_rgyun du zhugs pa'i 'bras bu zhes bya ba 'am/_lan cig 
[\[214a.5\]]phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid ces bya ba 'am/_rang byang chub ces bya ba 'am/_rnam pa thams cad mkhyen pa nyid kyi bar zhes bya ba chos gang gi rang bzhin yang mi dmigs so/_/rab 'byor de ltar byang chub 
[\[214a.6\]]sems dpa' sems dpa' chen po shes rab kyi pha rol tu phyin pa la spyod pa'i tshe/_sems dang po bskyed pa nas nye bar bzung ste/_bla na med pa yang dag par rdzogs pa'i byang chub tu mngon par rdzogs par sangs rgyas kyi bar du mi dmigs pa'i tshul gyis chos 
[\[214a.7\]]thams cad kyi rang bzhin la mkhas par bya'o/_/byang chub sems dpa' sems dpa' chen po chos thams cad kyi rang bzhin la mkhas pa ni byang chub kyi lam yongs su rdzogs par byed do/_/sems can rnams yongs su smin par byed do/_/sangs rgyas kyi zhing 
[\[214b\]]
[\[214b.1\]]yongs su 'dzin to/_/de la gnas te bla na med pa yang dag par rdzogs pa'i byang chub tu mngon par rdzogs par sangs rgyas nas/_sems can rnams ci nas kyang dul bar gyur nas/_srid pa gsum na mi snang ba de ltar rnam par btul lo/_/rab 'byor 
[\[214b.2\]]de ltar byang chub sems dpa' sems dpa' chen pos mtshan ma med pa'i tshul gyis shes rab kyi pha rol tu phyin pa la bslab par bya'o/_/shes rab kyi pha rol tu phyin pa stong phrag nyi shu lnga pa las le'u drug cu gcig pa'o//_//de nas tshe dang 
[\[214b.3\]]ldan pa rab 'byor gyis/_bcom ldan 'das la 'di skad ces gsol to/_/bcom ldan 'das chos thams cad rmi lam lta bu dngos po ma mchis pa/_dngos po ma mchis pa'i ngo bo nyid rang gi mtshan nyid kyis stong pa rnams la/_'di dag ni dge ba'i 
[\[214b.4\]]chos so/_/'di dag ni mi dge ba'i chos so/_/'di dag ni 'jig rten pa'i chos so/_/'di dag ni 'jig rten las 'das pa'i chos so/_/'di dag ni zag pa dang bcas pa'i chos so/_/'di dag ni zag pa med pa'i chos so/_/'di dag ni 'dus 
[\[214b.5\]]byas kyi chos so/_/'di dag ni 'dus ma byas kyi chos so/_/'di dag ni rgyun du zhugs pa'i 'bras bu mngon du bya ba'i rgyur 'gyur ba'o/_/'di dag ni lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa'i 'bras 
[\[214b.6\]]bu mngon du bya ba'i rgyur 'gyur ba'o/_/'di dag ni rang byang chub kyi rgyur 'gyur ba'o/_/'di dag ni bla na med pa yang dag par rdzogs pa'i byang chub kyi rgyur 'gyur ba'o/_/zhes bgyi bar ji ltar rnam par dgod par 'gyur/_chos thams cad sgra brnyan lta 
[\[214b.7\]]bu/_mig yor lta bu/_sgyu ma lta bu/_smig rgyu lta bu/_sprul pa lta bu/_dngos po ma mchis pa/_dngos po ma mchis pa'i ngo bo nyid rang gi mtshan nyid kyis stong pa rnams la/_'di dag ni dge ba'i chos so/_/'di dag ni mi dge ba'i chos so/_/'di dag 
[\[215a\]]
[\[215a.1\]]ni 'jig rten pa'i chos so/_/'di dag ni 'jig rten las 'das pa'i chos so/_/'di dag ni zag pa dang bcas pa'i chos so/_/'di dag ni zag pa med pa'i chos so/_/'di dag ni 'dus byas kyi chos so/_/'di dag ni 'dus ma 
[\[215a.2\]]byas kyi chos so/_/'di dag ni rgyun du zhugs pa'i 'bras bu mngon du bya ba'i rgyur 'gyur ba'o/_/'di dag ni lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa'i 'bras bu mngon du bya ba'i rgyur 'gyur ba'o/_/'di dag ni 
[\[215a.3\]]rang byang chub kyi rgyur 'gyur ba'o/_/'di dag ni bla na med pa yang dag par rdzogs pa'i byang chub kyi rgyur 'gyur ba'o/_/zhes bgyi bar ji ltar rnam par dgod par 'gyur/_bcom ldan 'das kyis bka' stsal pa/_rab 'byor 'di la byis pa thos pa 
[\[215a.4\]]dang mi ldan pa so so'i skye bo ni rmi lam yang dmigs la/_rmi lam mthong ba yang dmigs so/_/sgra brnyan yang dmigs la/_sgra brnyan nyan pa yang dmigs so/_/mig yor yang dmigs la/_mig yor mthong ba yang dmigs so/_/sgyu ma yang 
[\[215a.5\]]dmigs la/_sgyu ma mthong ba yang dmigs so/_/smig rgyu yang dmigs la/_smig rgyu mthong ba yang dmigs so/_/sprul pa yang dmigs la/_sprul pa mthong ba yang dmigs so/_/des rmi lam yang dmigs/_rmi lam mthong ba yang dmigs/_
[\[215a.6\]]sprul pa'i bar yang dmigs/_sprul pa mthong ba yang dmigs nas/_lus dang ngag dang /_yid kyis dge ba'i 'du bya ba yang mngon par 'du byed do/_/lus dang ngag dang /_yid kyis mi dge ba'i 'dus bya ba yang mngon par 'du byed do/_/lus dang ngag dang 
[\[215a.7\]]yid kyis bsod nams dang /_bsod nams ma yin pa dang /_mi g.yo ba'i 'du bya ba yang mngon par 'du byed do/_/de bas na byang chub sems dpa' sems dpa' chen po shes rab kyi pha rol du phyin pa la spyod pa/_mtha' las 'das pa stong pa nyid dang /_
[\[215b\]]
[\[215b.1\]]thog ma dang tha ma med pa stong pa nyid dang /_stong pa nyid gnyis la gnas shing /_sems can rnams la chos ston te/_khams gsum 'di ni stong pa ste/_'di la gzugs sam/_tshor ba 'am/_'du shes sam/_'du byed dam/_rnam par shes pa 'am/_skye mched 
[\[215b.2\]]rnams sam/_khams rnams med do/_/'di ni rmi lam/_'di ni sgra brnyan/_'di ni mig yor/_'di ni sgyu ma/_'di ni smig rgyu/_'di ni sprul pa ste/_'di la phung po rnams sam/_skye mched rnams sam/_khams rnams med do/_/'di la rmi lam med do/_/rmi lam 
[\[215b.3\]]mthong ba med do/_/sgra brnyan med do/_/sgra brnyan nyan pa med do/_/mig yor med do/_/mig yor mthong ba med do/_/sgyu ma med do/_/sgyu ma byed pa med do/_/smig rgyu med do/_/smig rgyu mthong ba med do/_/sprul pa med do/_/sprul pa byed pa med do/_/chos 'di dag thams 
[\[215b.4\]]cad ni dngos po med pa/_dngos po med pa'i ngo bo nyid yin na/_'on kyang khyed ni phung po med pa la phung por 'du shes pa/_skye mched med pa la skye mched du 'du shes pa/_khams med pa la khams su 'du shes pa dag ste/_chos 'di dag thams cad ni rten cing 'brel par 
[\[215b.5\]]'byung ba phyin ci log las skyes pa/_las kyi rnam par smin pas yongs su bzung ba yin na/_khyed rnams ci'i phyir chos thams cad dngos po med pa la/_dngos po'i 'du shes su byed ces te/_byang chub sems dpa' sems dpa' chen po shes rab kyi pha rol du 
[\[215b.6\]]phyin pa la spyod pa'i tshe/_thabs mkhas pas sems can ser sna can dag ser sna las rnam par bzlog nas/_sbyin pa'i pha rol du phyin pa la sbyor te/_sbyin pa yongs su btang ba de yang de dag la longs spyod chen po'i rgyur 'gyur ro/_/des de dag de las bskyod nas tshul 
[\[215b.7\]]khrims kyi pha rol du phyin pa la sbyor te/_tshul khrims yang dag par blangs pa de yang de dag la mtho ris su skye ba'i rgyur 'gyur ro/_/des de dag de las bskyod nas/_ting nge 'dzin la sbyor te/_ting nge 'dzin de yang de dag la tshangs pa'i 'jig rten du skye ba'i rgyur 'gyur 
[\[216a\]]
[\[216a.1\]]ro/_/des de dag de las bskyod nas bsam gtan dang po la sbyor te/_bsam gtan dang po las bsam gtan gnyis pa/_bsam gtan gnyis pa las bsam gtan gsum pa bsam gtan gsum pa las bsam gtan bzhi pa/_bsam 
[\[216a.2\]]gtan bzhi pa las nam mkha' mtha' yas skye mched kyi snyoms par 'jug pa/_nam mkha' mtha' yas skye mched kyi snyoms par 'jug pa las rnam shes mtha' yas skye mched kyi snyoms par 'jug pa/_rnam shes mtha' yas skye mched kyi snyoms 
[\[216a.3\]]par 'jug pa las/_cung zad med pa'i skye mched kyi snyoms par 'jug pa/_cung zad med pa'i skye mched kyi snyoms par 'jug pa las/_'du shes med 'du shes med min skye mched kyi snyoms par 'jug pa la sbyor ro/_/des sbyin pa dang /_sbyin pa'i 
[\[216a.4\]]'bras bu dma' ba de las rnams grangs du mas bskyod de/_phung po ma lus pa'i mya ngan las 'das pa'i dbyings su dbugs 'byin to/_/gzhog go_/rab tu 'god do/_/des tshul khrims dang /_tshul khrims kyi 'bras bu de las rnam grangs du mas bskyod 
[\[216a.5\]]de phung po ma lus pa'i mya ngan las 'das pa'i dbyings su rab tu gzhog go_/des ting nge 'dzin dang /_ting nge 'dzin gyi 'bras bu de las rnam grangs du mas bskyod de/_phung po ma lus pa'i mya ngan las 'das pa'i dbyings su rab tu gzhog go_/dran pa nye bar gzhag pa 
[\[216a.6\]]bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_'phags pa'i bden pa bzhi dang /_bsam gtan bzhi dang /_tshad med 
[\[216a.7\]]pa bzhi dang /_gzugs med pa'i snyoms par 'jug pa bzhi dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_rnam par thar pa'i sgo gsum dang /_mngon par shes pa rnams dang /_ting nge 'dzin rnams dang /_gzungs kyi sgo rnams 
[\[216b\]]
[\[216b.1\]]dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad la yang dag par ston to/_/yang dag par skul lo/_/
[\[216b.2\]]yang dag par gzeng bstod do/_/yang dag par dga' bar byed do/_/'dul lo/_/gzhog go_/rab tu 'god do/_/de zag pa med pa'i chos gzugs med pa/_bstan du med pa/_thogs pa med pa/_de dag gis gang rgyun du zhugs pa'i 'bras bu don du gnyer ba de dag 
[\[216b.3\]]rgyun du zhugs pa'i 'bras bu la rab tu 'god do/_/gang lan cig phyir 'ong ba'i 'bras bu don du gnyer ba de dag lan cig phyir 'ong ba'i 'bras bu la rab tu 'god do/_/gang phyir mi 'ong ba'i 'bras bu don du gnyer ba de dag phyir mi 'ong ba'i 'bras bu la rab tu 'god do/_/
[\[216b.4\]]gang dgra bcom pa nyid don du gnyer ba de dag dgra bcom pa nyid la rab tu 'god do/_/gang rang byang chub don du gnyer ba de dag rang byang chub la rab tu 'god do/_/gang bla na med pa yang dag par rdzogs pa'i byang chub don du gnyer ba de dag la byang chub kyi lam rjod cing ston to/_/yang dag 
[\[216b.5\]]par skul lo/_/yang dag par gzeng bstod do/_/yang dag par dga' bar byed do/_/'dul lo/_/gzhog go_/rab tu 'god do/_/rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos thams cad rmi lam lta bu dang /_
[\[216b.6\]]sgra brnyan lta bu dang /_mig yor lta bu dang /_sgyu ma lta bu dang /_smyig rgyu lta bu dang /_sprul pa lta bu dang /_dngos po med pa dang /_dngos po med pa'i ngo bo nyid dang /_rang gi mtshan nyid kyis stong pa la rnam par dgod par byed do/_/de skad ces bka' stsal pa dang /_tshe dang ldan pa rab 'byor 
[\[216b.7\]]gyis bcom ldan 'das la 'di skad ces gsol to/_/bcom ldan 'das de ltar byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa'i tshe/_chos thams cad dngos po ma mchis pa'i ngo bo nyid dang /_chos thams cad mtha' las 'das 
[\[217a\]]
[\[217a.1\]]pa stong pa nyid dang /_thog ma dang tha ma ma mchis pa stong pa nyid la 'di dag ni dge ba'i chos so/_/'di dag ni mi dge ba'i chos so/_/'di dag ni 'jig rten pa'i chos so/_/'di dag ni 'jig rten las 'das pa'i chos so/_/'di dag ni kha na ma tho ba dang bcas pa'i 
[\[217a.2\]]chos so/_/'di dag ni kha na ma tho ba med pa'i chos so/_/'di dag ni zag pa dang bcas pa'i chos so/_/'di dag ni zag pa med pa'i chos so/_/'di dag ni 'dus byas kyi chos so/_/'di dag ni 'dus ma byas kyi chos so/_/'di dag ni rgyun tu zhugs pa'i 'bras bu mngon du bya ba'i rgyur 'gyur 
[\[217a.3\]]ba'o/_/'di dag ni lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa'i 'bras bu mngon du bya ba'i rgyur 'gyur ba'o/_/'di dag ni rang byang chub kyi rgyur 'gyur ba'o/_/'di dag ni bla na med pa yang dag par rdzogs pa'i byang chub kyi rgyur 'gyur 
[\[217a.4\]]ba'o/_/zhes bgyi bar rnam par dgod par bgyid pa ni/_ngo mtshar de rmad du byung ba'i chos so/_/de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor de de bzhin no/_/de de bzhin te/_de ltar byang chub 
[\[217a.5\]]sems dpa' sems dpa' chen po shes rab kyi pha rol du phyin pa zab mo 'di nyid la spyod pa'i tshe/_chos thams cad dngos po med pa'i ngo bo nyid dang /_chos thams cad mtha' las 'das pa stong pa nyid dang /_thog ma dang tha ma med pa stong pa nyid la 'di dag ni dge ba'i chos so/_/
[\[217a.6\]]'di dag ni mi dge ba'i chos so/_/'di dag ni 'jig rten pa'i chos so/_/'di dag ni 'jig rten las 'das pa'i chos so/_/'di dag ni kha na ma tho ba dang bcas pa'i chos so/_/'di dag ni kha na ma tho ba med pa'i chos so/_/'di dag ni zag pa dang bcas pa'i chos so/_/'di dag 
[\[217a.7\]]ni zag pa med pa'i chos so/_/'di dag ni 'dus byas kyi chos so/_/'di dag ni 'dus ma byas kyi chos so/_/'di dag ni rgyun du zhugs pa'i 'bras bu mngon du bya ba'i rgyur 'gyur ba'o/_/'di dag ni lan gcig phyir 'ong ba'i 'bras bu dang /_phyir mi 'ong ba'i 'bras bu dang /_dgra 
[\[217b\]]
[\[217b.1\]]bcom pa'i 'bras bu mngon du bya ba'i rgyur 'gyur ba'o/_/'di dag ni rang byang chub kyi rgyur 'gyur ba'o/_/'di dag ni bla na med pa yang dag par rdzogs pa'i byang chub kyi rgyur 'gyur ba'o/_/zhes bya bar rnam par dgod par byed pa de ni ngo mtshar te rmad du byung ba'i chos so/_/
[\[217b.2\]]rab 'byor gal te khyod kyis byang chub sems dpa' sems dpa' chen po gang gi ngo mtshar rmad kyi chos de shes kyang /_nyan thos dang rang sangs rgyas thams cad kyis byang chub sems dpa' sems dpa' chen po de la slar phan gdags par bya ba sla ba ma yin te/_khyed cag 
[\[217b.3\]]thams cad kyis kyang byang chub sems dpa' sems dpa' chen po chos de zil gyis [(]mnon [,]gnon[)]par mi nus so/_/rab 'byor gyis gsol pa/_bcom ldan 'das nyan thos dang /_rang sangs rgyas thams cad la ma mchis pa'i ngo mtshar rmad kyi chos byang chub sems dpa' sems 
[\[217b.4\]]dpa' chen po la mchis pa gang lags/_bcom ldan 'das kyis bka' stsal pa/_rab 'byor de'i phyir shin du legs par nyon la yid la gyis shig dang bshad par bya'o/_/rab 'byor 'di la byang chub sems dpa' sems dpa' chen po shes rab kyi pha rol du phyin pa la 
[\[217b.5\]]spyod pa'i tshe/_rnam par smin pa las byung ba'i pha rol tu phyin pa drug la gnas/_rnam par smin pa las byung ba'i stong pa nyid thams cad dang /_byang chub kyi phyogs kyi chos sum cu rtsa bdun dang /_'phags pa'i bden pa bzhi dang bsam gtan bzhi dang /_tshad med pa bzhi dang gzugs med pa'i snyoms par 'jug pa bzhi dang rnam 
[\[217b.6\]]par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs bcu dang /_mi 'jigs 
[\[217b.7\]]pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad la gnas shing /_phyogs dang phyogs 'tshams kyi 'jig rten gyi khams dag tu song zhing /_sems can gang 
[\[218a\]]
[\[218a.1\]]la sbyin pas phan gdags par bya ba de dag la ni/_sbyin pas phan 'dogs so/_/sems can gang la tshul khrims dang /_bzod pa dang /_brtson 'grus dang /_ting nge 'dzin dang /_shes rab kyis phan gdags par 
[\[218a.2\]]bya ba de dag la ni shes rab kyis phan 'dogs so/_/sems can gang la bsam gtan dang po dang /_bsam gtan gnyis pa dang /_bsam gtan gsum pa dang /_bsam gtan bzhi pas phan gdags par bya ba de dag la ni/_bsam gtan 
[\[218a.3\]]bzhi pas phan 'dogs so/_/sems can gang la nam mkha' mtha' yas skye mched kyi snyoms par 'jug pa dang /_rnam shes mtha' yas skye mched kyi snyoms par 'jug pa dang /_cung zad med pa'i skye mched kyi snyoms par 'jug pa dang /_'du 
[\[218a.4\]]shes med 'du shes med min skye mched kyi snyoms par 'jug pas phan gdags par bya ba de dag la ni/_'du shes med 'du shes med min skye mched kyi snyoms par 'jug pas phan 'dogs so/_/sems can gang la byams pas phan gdags par 
[\[218a.5\]]bya ba de dag la ni/_byams pas phan 'dogs so/_/sems can gang la snying rje dang /_dga' ba dang /_btang snyoms kyis phan gdags par bya ba de dag la ni/_btang snyoms kyis phan 'dogs so/_/sems can gang la dran pa nye bar gzhag pa 
[\[218a.6\]]bzhi dang /_yang dag par spong ba bzhi dang /_rdzu 'phrul gyis rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_'phags pa'i bden pa rnams dang /_rnam par thar pa brgyad 
[\[218a.7\]]dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo dang /_de bzhin gshegs pa'i stobs bcu dang /_mi 'jigs pa 
[\[218b\]]
[\[218b.1\]]bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]brgyad dang /_snying rje chen pos phan gdags par bya ba de dag la ni/_snying rje chen pos phan 'dogs so/_/gang la rnam pa thams cad mkhyen pa nyid kyi bar 
[\[218b.2\]]gyis phan gdags par bya ba de dag la ni/_rnam pa thams cad mkhyen pa nyid kyis phan 'dogs so/_/rab 'byor gyis gsol pa/_bcom ldan 'das ji ltar na/_byang chub sems dpa' sems dpa' chen po shes rab kyi pha rol du phyin pa la spyod pa'i 
[\[218b.3\]]tshe/_sbyin pas sems can rnams la phan 'dogs pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/_zas 'dod pa rnams la 
[\[218b.4\]]zas/_skom 'dod pa rnams la skom/_bzhon pa 'dod pa rnams la bzhon pa/_phreng ba 'dod pa rnams la phreng ba/_spos 'dod pa rnams la spos/_byug pa 'dod pa rnams la byug pa/_gos 'dod pa rnams la gos/_mal cha 'dod pa rnams 
[\[218b.5\]]la mal cha/_gnas 'dod pa rnams la gnas dang mi'i yo byad gang yang rung ba'i bar du yongs su gtong ste/_ji ltar de bzhin gshegs pa dgra bcom pa yang dag par rdzogs pa'i sangs rgyas rnams la 'bul zhing yongs su gtong ba dang /_ji ltar 
[\[218b.6\]]rang sangs rgyas rnams dang /_dgra bcom pa rnams dang /_phyir mi 'ong ba rnams dang /_lan cig phyir 'ong ba rnams dang /_rgyun du zhugs pa rnams dang /_yang dag par song ba rnams dang /_yang dag par zhugs pa rnams la yongs su gtong ba de 
[\[218b.7\]]bzhin du mir gyur pa rnams dang /_de bzhin du byol song gi skye gnas su gtogs pa'i sems can thams cad la yang tha dad du bya ba med pa'i 'du shes nye bar gzhag cing /_sbyin pa yongs su gtong ngo /_/de ci'i phyir zhe na/_'di ltar chos thams cad 
[\[219a\]]
[\[219a.1\]]ni tha dad du bya ba med pa ste/_des tha dad du bya ba med pa'i sbyin pa byin pas/_tha dad du bya ba med pa'i chos 'di lta ste/_rnam pa thams cad mkhyen pa nyid thob par 'gyur ro/_/rab 'byor gal te/_byang chub sems dpa' 
[\[219a.2\]]sems dpa' chen pos/_byol song gi skye gnas su gtogs pa'i srog chags sbyin pa'i gnas ma byin pa mthong nas/_'di snyam du bdag gi sbyin gnas ni yang dag par rdzogs pa'i sangs rgyas te/_byol song gi skye gnas su gtogs 
[\[219a.3\]]pa ma yin no/_/snyam na/_byang chub sems dpa'i chos ma yin no/_/de ci'i phyir zhe na/_byang chub sems dpa' sems dpa' chen pos ni/_byang chub tu sems bskyed nas/_'di ltar bdag gis sems can 'di dag la ni/_sbyin pas 
[\[219a.4\]]phan gdags par bya'o/_/'di dag la ni sbyin pas phan gdags par mi bya'o/_/zhes bya bar bla na med pa yang dag par rdzogs pa'i byang chub tu/_yang dag par zhugs pa ma yin te/_de dag sbyin pas phan btags nas/_rgyal rigs 
[\[219a.5\]]che zhing mtho ba'i rigs su skye/_bram ze che zhing mtho ba'i rigs su skye/_khyim bdag che zhing mtho ba'i rigs su skye bar 'gyur te/_sbyin pa de nyid kyis phan btags pa de dag_/theg pa gsum gyis rim gyis phung po ma lus pa'i mya ngan 
[\[219a.6\]]las 'das pa'i dbyings su yongs su mya ngan las 'das par 'gyur ro/_/gal te byang chub sems dpa' sems dpa' chen po la/_skye bo'i tshogs thams cad kyis/_gsad par gsol ba btab na/_de la byang chub sems dpa' 
[\[219a.7\]]sems dpa' chen pos/_sbyin no snyam 'am/_mi sbyin no snyam pa'i sems gzhan bskyed par mi bya'i/_'khrug pa med pa'i sems kyis/_skye bo'i tshogs de dag la sbyin par bya'o/_/de ci'i phyir zhe na/_'di ltar de ni 
[\[219b\]]
[\[219b.1\]]sems can thams cad kyi don du/_bla na med pa yang dag par rdzogs pa'i byang chub tu/_yang dag par zhugs pa'i phyir/_gal te rnam par rtog na/_sangs rgyas bcom ldan 'das de dag dang /_byang chub sems 
[\[219b.2\]]dpa' sems dpa' chen po de dag dang /_rang sangs rgyas rnams dang /_dgra bcom pa rnams dang /_slob pa rnams dang /_lha dang /_mi dang /_lha ma yin du bcas pa'i/_'jig rten gyis smad par 'gyur te/_
[\[219b.3\]]de la thog mar sems can thams cad kyi mgon gyis shig_/ce 'am/_gnas dang /_skyabs dang /_dpung gnyen gyis shig_/ces sus gsol ba gdab ces smad par 'gyur ro/_/rab 'byor gzhan yang /_gal 
[\[219b.4\]]te byang chub sems dpa' sems dpa' chen po'i/_drung du mir gyur pa 'am/_mi ma yin par gyur pa dag 'ongs zhes/_bdag ni slongs mo ba'o/_/zhes yan lag dang /_nying lag gcad par gsol ba btab na/_de'i tshe 
[\[219b.5\]]des sbyin nam/_mi sbyin snyam pa'i sems gnyis su bskyed par mi bya'o/_/de ci'i phyir zhe na/_de ni 'di ltar/_byang chub sems dpa' sems dpa' chen po des/_sems can rnams kyi don du ched du bsams te/_lus 
[\[219b.6\]]'dis bdag gis sems can thams cad kyi don bya'o/_/zhes lus yongs su bzung bas na/_de 'di snyam du bdag gis sems can 'di dag gi don du/_lus yongs su bzung bzung bas de dag bslang mi dgos par khyer zhing deng shig_/
[\[219b.7\]]ces sems bskyed par bya ste/_rab 'byor de ltar/_byang chub sems dpa' sems dpa' chen pos/_shes rab kyi pha rol du phyin pa la bslab par bya'o/_/rab 'byor gzhan yang byang chub sems dpa' sems dpa' chen pos slongs mo 
[\[220a\]]
[\[220a.1\]]ba mthong na/_'di snyam du chos 'di dag thams cad kyi rang bzhin dmigs su med na/_'di la su zhig ni sbyin pa yongs su gtong /_su la ni sbyin par bya/_ci zhig sbyin par bya/_zhes sems bskyed par bya'o/_/de ci'i 
[\[220a.2\]]phyir zhe na/_de ni 'di ltar chos 'di dag ni/_mtha' las 'das pa stong pa nyid kyis stong pa ste/_stong pa nyid la ni gang la yang yongs su gtong ba 'am/_gang las kyang phrogs pa med do/_/rab 'byor de ltar/_byang chub sems dpa' 
[\[220a.3\]]sems dpa' chen pos/_shes rab kyi pha rol tu phyin pa dang /_'di lta ste/_nang stong pa nyid dam/_dngos po med pa'i ngo bo nyid stong pa nyid kyi bar la bslab par bya'o/_/de stong pa nyid la gnas shing sbyin pa gtong na/_de'i sbyin pa'i pha 
[\[220a.4\]]rol du phyin pa rtag tu rgyun mi 'chad par yongs su rdzogs par 'gyur te/_de'i sbyin pa'i pha rol tu phyin pa yongs su rdzogs pa des/_phyi nang gi chos la bcad cing gtubs kyang /_bdag la su yang gtub pa 'am/_gcod snyam pa'i sems 
[\[220a.5\]]mi 'byung ngo /_/rab 'byor ngas 'di nas sangs rgyas kyi spyan gyis 'jig rten la rnam par gzigs na/_shar phyogs kyi 'jig rten gyi khams gang gA'i klung gi bye ma snyed dag na/_byang chub sems dpa' sems dpa' chen po dag ched du bsams 
[\[220a.6\]]te/_sems can dmyal ba chen po dag tu dong zhing /_sems can dmyal ba chen po'i sdug bsngal zhi bar byas nas/_rdzu 'phrul gyi cho 'phrul dang /_yongs su bstan pa'i cho 'phrul dang /_rjes su bstan pa'i cho 'phrul dang /_cho 'phrul 
[\[220a.7\]]gsum po de dag gis sems can dmyal ba'i sems can de dag la chos ston cing /_rdzu 'phrul gyi cho 'phrul gyis sems can dmyal ba chen po'i sdug bsngal zhi bar byas te/_yongs su bstan pa'i cho 'phrul dang /_rjes su bstan pa'i cho 'phrul 
[\[220b\]]
[\[220b.1\]]gyis chos ston pa dang /_byang chub sems dpa' sems dpa' chen po de dag byams pa chen po dang /_snying rje chen po dang /_dga' ba chen po dang /_btang snyoms chen pos chos ston te/_des sems can dmyal ba pa'i sems can de dag byang chub sems dpa' 
[\[220b.2\]]sems dpa' chen po de dag la sems mos par byas shing /_sems can dmyal ba chen po de dag nas rnam par ldang ba dang /_de dag sems can dmyal ba chen po de dag nas/_rnam par langs nas lha dang mi dag dang /_skal ba mnyam par skyes shing /_
[\[220b.3\]]rim gyis theg pa gsum gyis sdug bsngal mthar 'byin pa mthong ngo /_/rab 'byor ngas 'di nas sangs rgyas kyi spyan gyis 'jig rten la rnam par gzigs na/_lho dang /_nub dang /_byang dang /_byang shar dang /_shar lho dang /_lho nub dang /_
[\[220b.4\]]nub byang dang /_'og dang /_steng gi phyogs kyi 'jig rten gyi khams gang gA'i klung gi bye ma snyed dag na/_byang chub sems dpa' sems dpa' chen po dag ched du bsams te/_sems can dmyal ba chen po dag tu dong zhing /_sems can dmyal ba chen 
[\[220b.5\]]po'i sdug bsngal zhi bar byas nas/_rdzu 'phrul gyi cho 'phrul dang /_yongs su bstan pa'i cho 'phrul dang /_rjes su bstan pa'i cho 'phrul dang /_cho 'phrul gsum po de dag gis sems can dmyal ba pa'i sems can de dag la chos ston cing /_rdzu 'phrul 
[\[220b.6\]]kyi cho 'phrul gyis sems can dmyal ba chen po'i sdug bsngal de dag zhi bar byas te/_yongs su bstan pa'i cho 'phrul dang /_rjes su bstan pa'i cho 'phrul gyis chos bstan pa dang /_byang chub sems dpa' sems dpa' chen po de dag byams pa chen po 
[\[220b.7\]]dang /_snying rje chen po dang /_dga' ba chen po dang /_btang snyoms chen pos chos ston te/_des sems can dmyal ba pa'i sems can de dag_/byang chub sems dpa' sems dpa' chen po de dag la mos par byas shing /_sems can dmyal ba 
[\[221a\]]
[\[221a.1\]]chen po de dag nas rnam par ldang ba dang /_de dag sems can dmyal ba chen po de dag nas rnam par langs nas/_lha dang mi dag dang skal ba mnyam par skyes shing /_rim gyis theg pa gsum gyis sdug bsngal mthar 'byin pa mthong ngo /_/rab 
[\[221a.2\]]'byor ngas 'di nyid nas sangs rgyas kyi spyan gyis 'jig rten la rnam par gzigs na/_shar phyogs kyi 'jig rten gyi khams gang gA'i klung gi bye ma snyed dag na/_byang chub sems dpa' sems dpa' chen po sangs rgyas bcom ldan 'das rnams la bsnyen 
[\[221a.3\]]bkur byed pa rnams mthong ste/_byang chub sems dpa' sems dpa' chen po de dag sangs rgyas bcom ldan 'das de dag la dgyes par mi 'gyur bar ma yin gyi/_dgyes par 'gyur ba dang /_thugs su mi byon pas ma yin gyi/_thugs su byon pa dang /_ma 
[\[221a.4\]]gus pas ma yin gyi/_gus par shin tu dang bas bsnyen bkur byed cing /_byang chub sems dpa' sems dpa' chen po de dag sangs rgyas bcom ldan 'das de dag gis chos bstan pa de yang 'dzin cing /_bzung nas bla na med pa yang dag par 
[\[221a.5\]]rdzogs pa'i byang chub tu mngon par rdzogs par sangs rgyas kyi bar du 'chang zhing nam du yang chud mi gson to/_/rab 'byor ngas 'di nas sangs rgyas kyi spyan gyis 'jig rten la rnam par gzigs na/_lho dang nub dang byang dang byang shar dang shar lho dang /_
[\[221a.6\]]lho nub dang nub byang dang 'og dang /_steng gi phyogs kyi 'jig rten gyi khams gang gA'i klung gi bye ma snyed dag na/_byang chub sems dpa' sems dpa' chen po sangs rgyas bcom ldan 'das rnams la bsnyen bkur byed pa rnams mthong ste/_byang chub 
[\[221a.7\]]sems dpa' sems dpa' chen po de dag sangs rgyas bcom ldan 'das de dag la dgyes par mi 'gyur bar ma yin gyi/_dgyes par 'gyur ba dang /_thugs su mi byon pas ma yin gyi thugs su byon pa dang /_ma gus pas ma yin gyi/_gus pas 
[\[221b\]]
[\[221b.1\]]shin tu dang bar bsnyen bkur byed cing /_byang chub sems dpa' sems dpa' chen po de dag sangs rgyas bcom ldan 'das de dag gis chos gang bstan pa de yang 'dzin cing bzung nas/_bla na med pa yang dag par rdzogs pa'i byang chub tu mngon par rdzogs 
[\[221b.2\]]par sangs rgyas kyi bar du 'chang zhing nam du yang chud mi gzon to//_//shes rab kyi pha rol tu phyin pa stong phrag nyi shu lnga pa/_bam po drug cu bdun pa/_/rab 'byor nga sa yang 'di nas sangs rgyas kyi spyan gyis/_
[\[221b.3\]]'jig rten la rnam par gzigs na/_shar phyogs kyi 'jig rten gyi khams gang gA'i klung gi bye ma snyed dag na/_byang chub sems dpa' sems dpa' chen po de dag byol song gi skye gnas pa'i sems can rnams kyi don du bdag yongs su gtong ba 
[\[221b.4\]]byed cing /_de la byang chub sems dpa' sems dpa' chen po de dag gi yan lag dang /_nying lag bcad cing gtubs te/_phyogs bcur rnam par 'thor ba dang /_byol song gi skye gnas su gtogs pa'i sems can de dag gis byang chub sems 
[\[221b.5\]]dpa' sems dpa' chen po de dag gi sha zos nas/_de dag byang chub sems dpa' sems dpa' chen po de dag la byams pa 'thob pa dang /_de dag byams pa thob pa des/_byol song gi skye gnas nas rnam par ldang zhing /_rnam par langs nas lha 
[\[221b.6\]]dang mi'i nang du skye ba dang /_de dag tu skyes nas kyang sangs rgyas bcom ldan 'das rnams mnyes par byed pa dang /_de dag sangs rgyas bcom ldan 'das de dag la bsnyen bkur byed pa dang /_de dag sangs rgyas bcom ldan 'das las chos thos te/_de 
[\[221b.7\]]bzhin nyid du nan tan byed pa dang /_de dag nyan thos kyi theg pa 'am/_rang sangs rgyas kyi theg pa 'am theg pa chen po 'am/_theg pa gsum po de dag gis phung po ma lus pa'i mya ngan las 'das pa'i dbyings su rim gyis yongs su mya ngan las 'da' 
[\[222a\]]
[\[222a.1\]]ba mthong ste/_rab 'byor de ltar na byang chub sems dpa' sems dpa' chen po gang bla na med pa yang dag par rdzogs pa'i byang chub tu sems bskyed cing /_de bzhin nyid du nan tan byed pa de dag ni de ltar phan pa mang po byed pa'o/_/rab 
[\[222a.2\]]'byor ngas yang 'di nas sangs rgyas kyi spyan gyis 'jig rten la rnam par gzigs na/_lho dang nub dang byang dang byang shar dang shar lho dang lho nub dang nub byang dang 'og dang /_steng gi phyogs kyi 'jig rten gyi khams gang gA'i klung gi bye ma snyed dag na/_byang 
[\[222a.3\]]chub sems dpa' sems dpa' chen po dag byol song gi skye gnas pa'i sems can rnams kyi don du bdag yongs su gtong ba byed cing de la byang chub sems dpa' sems dpa' chen po de dag yan lag dang /_nying lag bcad cing gtubs te/_phyogs 
[\[222a.4\]]bcur rnam par 'thor ba dang /_byol song gi skye gnas su gtogs pa'i sems can de dag gis byang chub sems dpa' sems dpa' chen po de dag gi sha zos nas/_de dag byang chub sems dpa' sems dpa' chen po de dag la byams pa 'thob pa 
[\[222a.5\]]dang /_de dag byams pa thob pa des/_byol song gi skye gnas nas rnam par ldang zhing /_rnam par langs nas/_lha dang mi'i nang du skye ba dang /_de dag tu skyes nas kyang sangs rgyas bcom ldan 'das rnams mnyes par byed pa dang /_de dag sangs 
[\[222a.6\]]rgyas bcom ldan 'das de dag la bsnyen bkur byed pa dang /_de dag sangs rgyas bcom ldan 'das de dag las chos thos te/_de bzhin nyid du nan tan byed pa dang /_de dag nyan thos kyi theg pa 'am/_rang sangs rgyas kyi theg pa 'am/_theg pa chen po 
[\[222a.7\]]'am/_theg pa gsum po de dag gis phung po ma lus pa'i mya ngan las 'da' ba'i dbyings su rim gyis mya ngan las yongs su 'da' ba mthong ste/_rab 'byor de ltar na byang chub sems dpa' sems dpa' chen po gang bla na med pa yang dag par rdzogs pa'i byang chub 
[\[222b\]]
[\[222b.1\]]tu sems bskyed cing /_de bzhin nyid du nan tan byed pa de dag ni de ltar phan pa mang po byed pa'o/_/rab 'byor ngas 'di nas sangs rgyas kyi spyan gyis 'jig rten la rnam par gzigs na/_shar phyogs kyi 'jig rten gyi khams gang gA'i klung gi bye ma snyed dag na/_
[\[222b.2\]]byang chub sems dpa' sems dpa' chen po sems can [{]yi dgas [,]yi dwags [}]kyi yul pa rnams kyi/[ {]yi dgas [,]yi dwags [}]kyi yul de dag na sdug bsngal ji snyed cig yod pa de dag thams cad rab tu 'jil zhing ser sna spang ba'i phyir chos ston pa dang /_de dag na sems can [{]yi dgas [,]yi dwags [}]
[\[222b.3\]]kyi yul pa de dag byang chub sems dpa' sems dpa' chen po de dag la byams pa'i sems bskyed cing /[ {]yi dgas [,]yi dwags [}]kyi skye gnas de dag nas rnam par ldang ba dang /_de dag [{]yi dgas [,]yi dwags [}]kyi skye gnas de dag nas rnam par langs nas/_dge ba'i rtsa ba de nyid kyis 
[\[222b.4\]]lha'i 'jig rten dang /_mi'i 'jig rten du skyes te/_phung po ma lus pa'i mya ngan las 'das pa'i dbyings su yongs su mya ngan las 'das kyi bar du/_sangs rgyas bcom ldan 'das rnams dang /_nam yang 'bral bar mi 'gyur ba dag mthong ngo /_/rab 'byor 
[\[222b.5\]]ngas yang 'di nas sangs rgyas kyi spyan gyis 'jig rten la rnam par gzigs na/_lho dang nub dang byang dang byang shar dang shar lho dang lho nub dang nub byang dang /_'og dang /_steng gi phyogs kyi 'jig rten gyi khams gang gA'i klung gi bye ma snyed dag na/_byang chub sems 
[\[222b.6\]]dpa' sems dpa' chen po sems can [{]yi dgas [,]yi dwags [}]kyi yul pa rnams kyi [{]yi dgas [,]yi dwags [}]kyi yul de dag na/_sdug bsngal ji snyed cig yod pa de dag thams cad rab tu 'jil zhing ser sna spang ba'i phyir chos ston pa dang /_de dag na sems can [{]yi dgas [,]yi dwags [}]kyi yul pa 
[\[222b.7\]]de dag byang chub sems dpa' sems dpa' chen po de dag la byams pa'i sems bskyed cing /[ {]yi dgas [,]yi dwags [}]kyi skye gnas de dag nas rnam par ldang ba dang /_de dag [{]yi dgas [,]yi dwags [}]kyi skye gnas de dag nas rnam par langs nas/_dge ba'i rtsa ba de nyid kyis lha'i 
[\[223a\]]
[\[223a.1\]]'jig rten dang /_mi'i 'jig rten du skyes te/_phung po ma lus pa'i mya ngan las 'das pa'i dbyings su yongs su mya ngan las 'das kyi bar du sangs rgyas bcom ldan 'das rnams dang nam yang 'bral bar mi 'gyur ba dag mthong ngo /_/
[\[223a.2\]]rab 'byor nga sa yang 'di nas sangs rgyas kyi spyan gyis 'jig rten la rnam par gzigs na/_shar phyogs kyi 'jig rten gyi khams gang gA'i klung gi bye ma snyed dag na/_byang chub sems dpa' sems dpa' chen po rgyal chen bzhi'i ris kyi lha rnams la 
[\[223a.3\]]chos ston pa dang /_sum cu rtsa gsum dang /_mtshe ma dang /_dga' ldan dang /_'phrul dga' dang /_gzhan 'phrul dbang byed kyi lha rnams la chos ston pa dang /_byang chub sems dpa' sems dpa' chen po de dag las/_lha'i bu de dag gis 
[\[223a.4\]]chos de thos nas/_theg pa gsum pos rim gyis yongs su mya ngan las 'das par gyur pa dang /_yongs su mya ngan las 'da' ba dang /_yongs su mya ngan las 'da' bar 'gyur ba mthong ste/_rab 'byor de la lha'i bu gang 'dod pa'i yon tan lngas 
[\[223a.5\]]shas cher myos pa de dag la/_gzhal med khang de dag 'bar bar snang bar byas shing /_de dag skyo bar gyur par shes nas/_'di skad du grogs po dag_/'du byed thams cad ni mi rtag pa/_'du byed thams cad ni sdug bsngal ba/_'du byed thams cad 
[\[223a.6\]]ni bdag med pa/_'du byed thams cad ni mi brtan pa/_'du byed thams cad ni yid brtan du mi rung ba/_'du byed thams cad ni rnam par 'gyur ba'i chos can yin na/_'du byed rnams la lta su zhig yid phebs par gnas zhes chos ston to/_/rab 'byor ngas 
[\[223a.7\]]yang 'di nas sangs rgyas kyi spyan gyis 'jig rten la rnam par gzigs nas/_lho dang nub dang byang dang /_byang shar dang /_shar lho dang /_lho nub dang /_nub byang dang /_'og dang /_steng gi phyogs kyi 'jig rten gyi khams gang gA'i klung gi bye ma snyed dag na/_
[\[223b\]]
[\[223b.1\]]byang chub sems dpa' sems dpa' chen po rgyal chen bzhi'i ris kyi lha rnams la chos ston pa dang /_sum cu rtsa gsum dang /_mtshe ma dang /_dga' ldan dang /_'phrul dga' dang /_gzhan 'phrul dbang byed kyi lha rnams la chos ston pa dang /_byang chub sems 
[\[223b.2\]]dpa' sems dpa' chen po de dag las lha'i bu de dag gis chos de thos nas/_theg pa gsum pos rim gyis yongs su mya ngan las 'das par gyur pa dang /_yongs su mya ngan las 'da' ba dang /_yongs su mya ngan las 'da' bar 'gyur ba mthong ste/_rab 
[\[223b.3\]]'byor de la lha'i bu gang 'dod pa'i yon tan lngas shas cher myos pa de dag la/_gzhal med khang de dag 'bar bar snang bar byas shing de dag skyo bar gyur par shes nas/_'di skad du grogs po dag_/'du byed thams cad ni mi rtag pa/_'du byed 
[\[223b.4\]]thams cad ni sdug bsngal ba/_'du byed thams cad ni bdag med pa/_'du byed thams cad ni mi brtan pa/_'du byed thams cad ni yid brtan du mi rung ba/_'du byed thams cad ni rnam par 'gyur ba'i chos can yin na/_'du byed rnams la lta 
[\[223b.5\]]su zhig yid phebs par gnas zhes chos ston to/_/rab 'byor ngas yang 'di nas sangs rgyas kyi spyan gyis 'jig rten la rnam par gzigs na/_shar phyogs kyi 'jig rten gyi khams gang gA'i klung gi bye ma snyed dag na/_byang chub sems 
[\[223b.6\]]dpa' sems dpa' chen po rnams sems can gang /_tshangs pa'i lta ba la mngon par zhen pa de dag la/_kye grogs po dag chos thams cad stong pa la ci zhig lta ba skyed/_chos thams cad gsog dang /_gsob sha stag la ci zhig lta ba 
[\[223b.7\]]skyed/_ces lta ba'i rnam pa de dag dang bral bar byed pa mthong ste/_rab 'byor de ltar byang chub sems dpa' sems dpa' chen po rnams snying rje chen po la gnas shing /_sems can rnams la chos ston to/_/rab 'byor de ni ngo mtshar che ste/_
[\[224a\]]
[\[224a.1\]]byang chub sems dpa' sems dpa' chen po rnams kyi rmad du byung ba'i chos so/_/rab 'byor ngas yang 'di nas sangs rgyas kyi spyan gyis 'jig rten la rnam par gzigs na/_lho dang nub dang byang dang /_byang shar dang /_shar lho dang 
[\[224a.2\]]lho nub dang /_nub byang dang 'og dang /_steng gi phyogs kyi 'jig rten gyi khams gang gA'i klung gi bye ma snyed dag na/_byang chub sems dpa' sems dpa' chen po rnams/_sems can gang dag tshangs pa'i lta ba la mngon par zhen pa de dag la/_kye 
[\[224a.3\]]grogs po dag chos thams cad stong pa la ci zhig lta ba skyed/_chos thams cad gsog dang /_gsob sha stag la ci zhig lta ba skyed ces/_lta ba'i rnam pa de dag dang bral bar byed pa mthong ste/_rab 'byor de ltar na byang chub sems dpa' 
[\[224a.4\]]sems dpa' chen po rnams snying rje chen po la gnas shing /_sems can rnams la chos ston to/_/rab 'byor de ni ngo mtshar che ste/_byang chub sems dpa' sems dpa' chen po rnams kyi rmad du byung ba'i chos so/_/rab 'byor ngas yang 'di 
[\[224a.5\]]nas sangs rgyas kyi spyan gyis 'jig rten la rnam par gzigs na/_shar phyogs kyi 'jig rten gyi khams gang gA'i klung gi bye ma snyed dag na/_byang chub sems dpa' sems dpa' chen po dag mi rnams bsdu ba'i dngos po bzhis sdud pa mthong ste/_
[\[224a.6\]]bzhi gang zhe na/_sbyin pa dang tshig snyan pa dang /_don spyad pa dang don 'thun pa'o/_/rab 'byor ngas yang 'di nas/_sangs rgyas kyi spyan gyis 'jig rten la rnam par gzigs na/_lho dang nub dang byang dang /_byang shar dang /_shar lho dang 
[\[224a.7\]]lho nub dang nub byang dang 'og dang /_steng gi phyogs kyi 'jig rten gyi khams gang gA'i klung gi bye ma snyed dag na/_byang chub sems dpa' sems dpa' chen po dag mi rnams bsdu ba'i dngos po bzhis sdud pa mthong ste/_bzhi gang zhe na sbyin pa 
[\[224b\]]
[\[224b.1\]]dang tshig snyan pa dang don spyad pa dang don 'thun pa'o/_/rab 'byor ji ltar na byang chub sems dpa' sems dpa' chen po sbyin pas sems can rnams sdud pa yin zhe na rab 'byor 'di la byang chub sems dpa' sems dpa' chen po sbyin pa gnyis kyis 
[\[224b.2\]]sems can rnams sdud de/_gnyis gang zhe na/_'di lta ste zang zing gi sbyin pa dang chos kyi sbyin pa'o/_/rab 'byor ji ltar na byang chub sems dpa' sems dpa' chen po zang zing gi sbyin pas sems can rnams sdud pa yin zhe na/_rab 'byor byang chub sems 
[\[224b.3\]]dpa' sems dpa' chen po shes rab kyi pha rol tu phyin pa la spyod pa'i tshe/_gser ram dngul lam nor bu 'am mu tig gam bai DUr+ya 'am dung ngam man shel lam byi ru'am sa le sbram 'am zas sam skom 'am gdugs sam gos sam spos sam phreng 
[\[224b.4\]]ba 'am byug pa 'am mal cha'am stan nam 'tsho ba 'am bud med dam skyes pa 'am rta 'am glang po che 'am bdag po yongs su gtong na 'di skad du kye sems can dag tshur sheg bdag nyid kyi dang 'dra bar bslang mi dgos par khyer cig_/long la deng shig 
[\[224b.5\]]ces brjod de/_sbyin pa des sbyin pa byin nas/_sangs rgyas la skyabs su gtong ngo /_/chos la skyabs su gtong ngo /_/dge 'dun la skyabs su gtong ngo /_/la la ni bslab pa'i gnas lnga 'dzin du 'dzud do/_/la la ni yan lag brgyad dang 
[\[224b.6\]]ldan pa'i nye bar gnas pa la nye bar gnas par byed do/_/la la ni dge ba bcu'i las kyi lam rnams la 'god do/_/la la ni bsam gtan dang po la/_la la ni bsam gtan gnyis pa la/_la la ni bsam gtan gsum pa la/_la la ni bsam 
[\[224b.7\]]gtan bzhi pa la 'god do/_/la la ni byams pa la/_la la ni snying rje la/_la la ni dga' ba la/_la la ni btang snyoms la 'god do/_/la la ni nam mkha' mtha' yas skye mched la/_la la ni rnam shes mtha' yas skye mched la/_la la ni cung 
[\[225a\]]
[\[225a.1\]]zad med pa'i skye mched la/_la la ni 'du shes med 'du shes med min skye mched la 'god do/_/la la ni sangs rgyas rjes su dran pa la/_la la ni chos rjes su dran pa la/_la la ni dge 'dun rjes su dran pa la/_la la ni 
[\[225a.2\]]tshul khrims rjes su dran pa la/_la la ni gtong ba rjes su dran pa la/_la la ni lha rjes su dran pa la yang dag par skul lo/_/la la ni lus la mi gtsang ba la sogs pa'i 'du shes su so sor brtag pa la/_la la ni rnam par dag pa la yang 
[\[225a.3\]]dag par skul lo/_/la la ni dran pa nye bar gzhag pa bzhi la/_la la ni yang dag par spong ba bzhi la/_la la ni rdzu 'phrul gyi rkang pa bzhi la/_la la ni dbang po lnga la/_la la ni stobs lnga la/_la la ni byang chub kyi yan lag bdun la/_
[\[225a.4\]]la la ni 'phags pa'i lam yan lag brgyad pa la yang dag par skul lo/_/la la ni stong pa nyid dang /_mtshan ma med pa dang /_smon pa med pa'i ting nge 'dzin la/_la la ni rnam par thar pa brgyad la/_la la ni mthar gyis gnas pa'i snyoms 
[\[225a.5\]]par 'jug pa dgu la/_la la ni de bzhin gshegs pa'i stobs bcu la/_la la ni mi 'jigs pa bzhi la/_la la ni so so yang dag par rig pa bzhi la yang dag par skul lo/_/la la ni byams pa chen po la/_la la ni snying rje chen po la/_
[\[225a.6\]]la la ni sangs rgyas kyi chos ma 'dres pa [{]bcwo [,]bco [}]brgyad la yang dag par skul lo/_/la la ni mi chen po'i mtshan sum cu rtsa gnyis yongs su grub par bya ba la yang dag par skul lo/_/la la ni dpe byad bzang po brgyad cu la yang dag par 
[\[225a.7\]]skul lo/_/la la ni rgyun du zhugs pa'i 'bras bu la/_la la ni lan cig phyir 'ong ba'i 'bras bu la/_la la ni phyir mi 'ong ba'i 'bras bu la/_la la ni dgra bcom pa nyid la/_la la ni rang byang chub la yang dag par skul lo/_/la 
[\[225b\]]
[\[225b.1\]]la ni byang chub la/_la la ni lam gyi rnam pa shes pa nyid la/_la la ni rnam pa thams cad mkhyen pa nyid la yang dag par skul lo/_/rab 'byor de ltar byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_sems 
[\[225b.2\]]can rnams la zang zing gi sbyin pa yongs su gtong zhing /_thabs mkhas pas bla na med pa'i bde ba dang ldan par 'god de/_rab 'byor de ni byang chub sems dpa' sems dpa' chen po'i ngo mtshar dang rmad du byung ba'i chos so/_/rab 'byor ji ltar na 
[\[225b.3\]]byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_chos kyi sbyin pas sems can rnams sdud pa yin zhe na/_rab 'byor gnyis po 'di dag ni chos kyi sbyin pa ste/_'jig rten pa dang 'jig rten las 'das pa'o/_/
[\[225b.4\]]rab 'byor 'jig rten pa'i chos kyi sbyin pa gang zhe na/_'jig rten pa'i chos rnams brjod pa dang /_bshad pa dang /_ma nor bar bstan pa ste/_'di ltar mi gtsang ba'i rnam pa dang /_bsam gtan bzhi dang /_tshangs pa'i rnam par spyod pa bzhi dang /_
[\[225b.5\]]gzugs med pa'i snyoms par 'jug pa bzhi dang /_mngon par shes pa lnga dang /_gzhan yang 'jig rten pa'i chos byis pa so so'i skye bo dag dang thun mong du gyur pa rnams te/_rab 'byor de ni 'jig rten pa'i chos kyi sbyin pa'o/_/rab 'byor byang chub 
[\[225b.6\]]sems dpa' sems dpa' chen po des 'jig rten gyi chos kyi sbyin pa de btang nas/_rnam grangs du mas 'jig rten gyi chos ma nor bar blangs pa de la skyod do/_/de las bskyod nas thabs mkhas pas/_'phags pa'i chos rnams dang /_'phags 
[\[225b.7\]]pa'i chos kyi 'bras bu dag la rab tu 'god do/_/de la 'phags pa'i chos rnams ni gang 'phags pa'i chos rnams kyi 'bras bu ni gang zhe na/_'phags pa'i chos zhes bya ba ni/_byang chub kyi phyogs kyi chos sum cu rtsa bdun dang /_rnam 
[\[226a\]]
[\[226a.1\]]par thar pa'i sgo gsum mo/_/'phags pa'i chos rnams kyi 'bras bu ni/_rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid de/_rab 'byor 
[\[226a.2\]]byang chub sems dpa' sems dpa' chen po'i 'phags pa'i chos ni rgyun du zhugs pa'i 'bras bu shes pa'o/_/lan cig phyir 'ong ba'i 'bras bu shes pa'o/_/phyir mi 'ong ba'i 'bras bu shes pa'o/_/dgra bcom pa nyid shes pa'o/_/sbyin 
[\[226a.3\]]pa'i pha rol du phyin pa shes pa'o/_/tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa shes pa'o/_/nang stong 
[\[226a.4\]]pa nyid shes pa'o/_/dngos po med pa'i ngo bo nyid stong pa nyid kyi bar du shes pa'o/_/byang chub kyi phyogs kyi chos sum bcu rtsa bdun shes pa'o/_/'phags pa'i bden pa bzhi dang /_bsam gtan bzhi dang /_tshad med pa bzhi dang /_
[\[226a.5\]]gzugs med pa'i snyoms par 'jug pa bzhi dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa 
[\[226a.6\]]rnams shes pa'o/_/ting nge 'dzin rnams dang /_gzungs kyi sgo rnams shes pa'o/_/de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwo [,]bco [}]
[\[226a.7\]]brgyad shes pa'o/_/byams pa chen po dang /_snying rje chen po dang /_dga' ba chen po dang /_btang snyoms chen po shes pa'o/_/gzhan yang 'jig rten pa dang /_'jig rten las 'das pa'i chos rnams dang /_zag pa dang bcas pa dang /_zag 
[\[226b\]]
[\[226b.1\]]pa med pa'i chos rnams dang /_'dus byas dang 'dus ma byas kyi chos rnams shes pa ste/_rnam pa thams cad mkhyen pa nyid kyi ye shes ma gtogs par de dag byang chub sems dpa' sems dpa' chen po'i 'phags pa'i chos rnams so/_/byang chub 
[\[226b.2\]]sems dpa' sems dpa' chen po'i 'phags pa'i chos rnams kyi 'bras bu gang zhe na/_bag chags kyi mtshams sbyor ba'i nyon mongs pa thams cad spong ba ste/_'di ni byang chub sems dpa' sems dpa' chen po'i 'phags pa'i chos rnams kyi 'bras bu'o/_/
[\[226b.3\]]de nas tshe dang ldan pa rab 'byor gyis/_bcom ldan 'das la 'di skad ces gsol to/_/bcom ldan 'das ci lags/_byang chub sems dpa' sems dpa' chen pos rnam pa thams cad mkhyen pa nyid thob par 'gyur ram/_bcom ldan 'das 
[\[226b.4\]]kyis bka' stsal pa/_rab 'byor de de bzhin no/_/de de bzhin te/_byang chub sems dpa' sems dpa' chen pos ni rnam pa thams cad mkhyen pa nyid thob par 'gyur ro/_/gsol pa/_bcom ldan 'das gal te byang chub sems dpa' 
[\[226b.5\]]sems dpa' chen pos rnam pa thams cad mkhyen pa nyid thob par 'gyur na/_byang chub sems dpa' sems dpa' chen po dang /_de bzhin gshegs pa la bye brag tu ci zhig mchis/_bcom ldan 'das kyis bka' stsal pa bye brag yod do/_/
[\[226b.6\]]gsol pa/_bye brag ci lta bu zhig mchis/_bcom ldan 'das kyis bka' stsal pa/_byang chub sems dpa' sems dpa' chen po ni rnam pa thams cad mkhyen pa nyid thob par 'gyur ba'o/_/de bzhin gshegs pa ni ye shes brnyes pa 
[\[226b.7\]]zhes bya'o/_/de ci'i phyir zhe na/_gang la gnas shing chos thams cad la mun pa med pa thob pa la/_byang chub sems dpa'i sems kyang gzhan la/_de bzhin gshegs pa dgra bcom pa yang dag par rdzogs pa'i sangs rgyas kyi thugs 
[\[227a\]]
[\[227a.1\]]kyang gzhan zhes bya ba med do/_/rab 'byor de ni byang chub sems dpa' sems dpa' chen po'i 'jig rten pa'i chos kyi sbyin pa ste/_de la brten pas 'jig rten las 'das pa'i chos kyi sbyin pa 'byung ngo /_/rab 'byor de 
[\[227a.2\]]ltar na byang chub sems dpa' sems dpa' chen po sems can rnams 'jig rten pa'i chos kyi sbyin pa la sbyor zhing /_thabs mkhas pas 'phags pa'i chos 'jig rten las 'das pa'i sbyin pa la bkod nas/_rnam pa thams cad mkhyen pa 
[\[227a.3\]]nyid kyi bar la 'god pa yin no/_/rab 'byor byang chub sems dpa' sems dpa' chen po'i 'jig rten las 'das pa'i chos kyi sbyin pa byis pa so so'i skye bo thams cad dang thun mong ma yin pa gang zhe na/_'di lta ste/_dran pa nye bar gzhag 
[\[227a.4\]]pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_rnam par thar pa'i sgo 
[\[227a.5\]]gsum dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_zad par gyi skye mched bcu dang /_zil gyis gnon pa'i skye mched brgyad dang /_nyon mongs pa med pa dang /_smon gnas shes 
[\[227a.6\]]pa dang /_mngon par shes pa drug dang /_shin du yongs su dag pa bzhi dang /_dbang bcu dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_bsrung ba med pa gsum 
[\[227a.7\]]dang /_dgongs pa nye bar gzhag pa gsum dang /_bsnyel ba mi mnga' ba'i chos nyid dang /_bag chags kyi sgrib pa spangs pa dang /_sangs rgyas kyi chos ma 'dres pa [{]bcwo [,]bco [}]brgyad dang /_byams pa chen po dang /_snying rje chen po 
[\[227b\]]
[\[227b.1\]]dang /_mi chen po'i mtshan sum cu rtsa gnyis dang /_dpe byad bzang po brgyad cu dang /_gzungs kyi sgo lnga brgya dang /_ting nge 'dzin gyi sgo rnams te/_'di ni 'jig rten las 'das pa'i chos kyi sbyin pa zhes bya'o/_/rab 'byor de la 
[\[227b.2\]]dran pa nye bar gzhag pa bzhi gang zhe na/_'di lta ste/_nang gi lus dang /_phyi'i lus dang /_phyi nang gi lus la lus kyi rjes su lta zhing brtson 'grus can/_shes bzhin dang ldan pa/_dran pa dang ldan pas 'jig rten gyi chags sems dang /_
[\[227b.3\]]yid mi bde ba rnam par bsal cing /_rnam par spyod do/_/lus la kun 'byung ba'i rjes su lta zhing /_rnam par spyod do/_/lus la zad pa'i rjes su lta zhing rnam par spyod do/_/lus la kun 'byung ba dang /_zad pa'i rjes su lta zhing rnam par spyod 
[\[227b.4\]]do/_/lus la mi gnas par rnam par spyod cing 'jig rten du gang yang nye bar len pa med do/_/nang gi tshor ba dang /_phyi'i tshor ba dang /_phyi nang gi tshor ba dang /_nang gi sems dang /_phyi'i sems dang /_phyi nang gi sems dang /_nang gi 
[\[227b.5\]]chos dang /_phyi'i chos dang /_phyi nang gi chos kyi rjes su lta zhing /_brtson 'grus can/_shes bzhin dang ldan pa/_dran pa dang ldan pas/_'jig rten gyi chags sems dang yid mi bde ba rnam par bsal zhing rnam par spyod do/_/chos la kun 'byung ba'i 
[\[227b.6\]]rjes su lta zhing rnam par spyod do/_/chos la zad pa'i rjes su lta zhing rnam par spyod do/_/chos la mi gnas par rnam par spyod cing 'jig rten du gang yang nye bar len pa med do/_/rab 'byor yang dag par spong ba bzhi gang zhe na/_sdig to mi dge ba'i chos ma 
[\[227b.7\]]skyes pa rnams mi bskyed pa'i phyir mos pa skyed pa dang /_bskyed pa rnams spong ba'i phyir rtsol ba dang /_dge ba'i chos ma skyes pa rnams bskyed pa'i phyir mos pa skyed cing brtson 'grus rtsom pa dang /_skyes pa rnams 'phel zhing shin du rgyas par bya ba dang /_bsgom 
[\[228a\]]
[\[228a.1\]]pa yongs su rdzogs par bya ba'i phyir mos pa bskyed pa'o/_/rab 'byor rdzu 'phrul gyi rkang pa bzhi gang zhe na/_mos pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa dang /_sems dang brtson 'grus dang 
[\[228a.2\]]dpyod pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa'o/_/rab 'byor dbang po lnga gang zhe na/_dad pa'i dbang po dang /_brtson 'grus kyi dbang po dang /_dran pa'i dbang po dang /_ting nge 'dzin gyi dbang po dang /_shes rab kyi dbang 
[\[228a.3\]]po ste/_de dag ni dbang po lnga zhes bya'o/_/rab 'byor stobs lnga gang zhe na/_dad pa'i stobs dang /_brtson 'grus kyi stobs dang /_dran pa'i stobs dang /_ting nge 'dzin gyi stobs dang /_shes rab kyi stobs te/_de dag ni stobs lnga zhes 
[\[228a.4\]]bya'o/_/rab 'byor byang chub kyi yan lag bdun gang zhe na/_dran pa yang dag byang chub kyi yan lag dang /_chos rnam par 'byed pa yang dag byang chub kyi yan lag dang /_brtson 'grus rnam par 'byed pa yang dag byang chub kyi yan lag dang /_dga' 
[\[228a.5\]]ba yang dag byang chub kyi yan lag dang /_shin tu sbyangs pa yang dag byang chub kyi yan lag dang /_ting nge 'dzin yang dag byang chub kyi yan lag dang /_btang snyoms yang dag byang chub kyi yan lag ste/_de dag ni byang chub kyi yan lag bdun zhes 
[\[228a.6\]]bya'o/_/rab 'byor 'phags pa'i lam yan lag brgyad pa gang zhe na/_'di lta ste/_yang dag pa'i lta ba dang /_yang dag pa'i rtog pa dang /_yang dag pa'i ngag dang /_yang dag pa'i las kyi mtha' dang /_yang dag pa'i 'tsho ba dang /_yang dag 
[\[228a.7\]]pa'i rtsol ba dang /_yang dag pa'i dran pa dang /_yang dag pa'i ting nge 'dzin te/_'di dag ni 'phags pa'i lam yan lag brgyad pa zhes bya'o/_/de la ting nge 'dzin gsum gang zhe na/_stong pa nyid kyi ting nge 'dzin dang /_mtshan ma med pa'i ting nge 
[\[228b\]]
[\[228b.1\]]'dzin dang /_smon pa med pa'i ting nge 'dzin to/_/stong pa nyid kyi ting nge 'dzin gang zhe na/_stong pa'i rnam pa dang /_dben pa'i rnam par sems rtse gcig pa ste/_de ni stong pa nyid kyi ting nge 'dzin ces bya'o/_/mtshan ma med pa'i ting nge 'dzin gang zhe na/_
[\[228b.2\]]zhi ba'i rnam pa dang /_mtshan ma med pa'i rnam par sems rtse gcig pa ste/_de ni mtshan ma med pa'i ting nge 'dzin ces bya'o/_/smon pa med pa'i ting nge 'dzin gang zhe na/_mi rtag pa'i rnam pa dang /_sdug bsngal gyi rnam par sems rtse gcig pa ste/_
[\[228b.3\]]de ni smon pa med pa'i ting nge 'dzin ces bya'o/_/rnam par thar pa brgyad gang zhe na/_gzugs can gyis gzugs rnams mthong ba 'di ni rnam par thar pa dang po'o/_/nang gzugs med pa'i 'du shes dang ldan pas/_phyi rol gyi gzugs rnams 
[\[228b.4\]]mthong ba 'di ni rnam par thar pa gnyis pa'o/_/bzang bar mos pa 'di ni rnam par thar pa gsum pa'o/_/nam mkha' mtha' yas skye mched la nye bar bsgrubs te gnas pa 'di ni rnam par thar pa bzhi pa'o/_/rnam shes mtha' yas skye mched 
[\[228b.5\]]la nye bar bsgrubs te gnas pa 'di ni rnam par thar pa lnga pa'o/_/cung zad med pa'i skye mched la nye bar bsgrubs te gnas pa 'di ni rnam par thar pa drug pa'o/_/'du shes med 'du shes med min skye mched la nye bar bsgrubs te gnas pa 'di ni rnam 
[\[228b.6\]]par thar pa bdun pa'o/_/'du shes dang tshor ba 'gog pa la nye bar bsgrubs te/_gnas pa 'di ni rnam par thar pa brgyad pa ste/_de dag ni rnam par thar pa brgyad ces bya'o/_/mthar gyis gnas pa'i snyoms par 'jug pa dgu gang zhe na/_
[\[228b.7\]]'di la la la 'dod pas dben sdig to mi dge ba'i chos kyis dben pa/_rtog pa dang bcas pa/_dpyod pa dang bcas pa/_dben pa las skyes pa'i dga' ba dang /_bde ba can bsam gtan dang po la nye bar bsgrubs te gnas so/_/rnam par rtog 
[\[229a\]]
[\[229a.1\]]pa dang /_rnam par dpyod pa de nye bar zhi nas/_nang yongs su dang ste/_sems kyi rgyud gcig tu gyur pas rtog pa med pa/_dpyod pa med pa'i ting nge 'dzin las skyes pa'i dga' ba dang bde ba can/_bsam gtan gnyis pa la nye bar 
[\[229a.2\]]bsgrubs te gnas so/_/de dga' ba las 'dod chags dang bral bas dran pa dang ldan zhing shes bzhin du btang snyoms su gnas te/_bde ba lus kyis myong la/_'phags pa rnams kyis dran pa dang ldan pa bde ba la rnam par spyod pa btang snyoms pa'o zhes 
[\[229a.3\]]brjod pa ste/_dga' ba med pa'i bsam gtan gsum pa la nye bar bsgrubs te gnas so/_/de bde ba yang spangs sdug bsngal yang spangs shing yid bde ba dang /_yid mi bde ba snga nas kyang nub pas/_bde ba yang med sdug bsngal ba yang med pa'i 
[\[229a.4\]]btang snyoms dang dran pas yongs su dag pa/_bsam gtan bzhi pa la nye bar bsgrubs te gnas so/_/de rnam pa thams cad du gzugs kyi 'du shes las yang dag par 'das te/_thogs pa'i 'du shes rnams nub par gyur cing /_sna tshogs kyi 
[\[229a.5\]]'du shes yid la mi byed pas/_nam mkha' mtha' yas so zhes te/_nam mkha' mtha' yas skye mched la nye bar bsgrubs te gnas so/_/de rnam pa thams cad du nam mkha' mtha' yas skye mched las yang dag par 'das te/_rnam par 
[\[229a.6\]]shes pa mtha' yas so zhes rnam shes mtha' yas skye mched la nye bar bsgrubs te gnas so/_/de rnam pa thams cad du rnam shes mtha' yas skye mched las yang dag par 'das te/_cung zad ma yod do zhes cung zad med pa'i skye mched la nye bar 
[\[229a.7\]]bsgrubs te gnas so/_/de rnam pa thams cad du cung zad med pa'i skye mched las yang dag par 'das te/_'du shes med 'du shes med min skye mched la nye bar bsgrubs te gnas so/_/de rnam pa thams cad du 'du shes med 'du shes med min 
[\[229b\]]
[\[229b.1\]]skye mched las yang dag par 'das te/_'du shes dang tshor ba 'gog pa la nye bar bsgrubs shing gnas te 'di ni mthar gyis gnas pa'i snyoms par 'jug pa dgu zhes bya'o/_/de la mtha' dag gi skye mched bcu gang zhe na/_mtha' dag sa dang 
[\[229b.2\]]mtha' dag chu dang mtha' dag me dang mtha' dag rlung dang /_mtha' dag sngon po dang mtha' dag ser po dang mtha' dag dmar po dang /_mtha' dag dkar po dang /_mtha' dag rnam par shes pa dang /_mtha' dag nam mkha' ste/_de dag 
[\[229b.3\]]ni mtha' dag gi skye mched bcu zhes bya'o/_/de la zil gyis gnon pa'i skye mched brgyad gang zhe na/_nang gzugs su 'du shes shing /_phyi rol gyi gzugs phra mo dang /_kha dog sdug gu dang /_kha dog mi sdug pa mthong yang gzugs de 
[\[229b.4\]]dag zil gyis mnan te shes/_zil gyis mnan te mthong zhing /_de ltar 'du shes pa de ni zil gyis gnon pa'i skye mched dang po'o/_/nang gzugs su 'du shes shing phyi rol gyi gzugs rags pa dang /_kha dog sdug pa dang /_kha dog mi 
[\[229b.5\]]sdug pa mthong yang /_gzugs de dag zil gyis mnan te shes/_zil gyis mnan te mthong zhing /_de ltar 'du shes pa de ni zil gyis gnon pa'i skye mched gnyis pa'o/_/nang gzugs med par 'du shes shing phyi rol gyi gzugs phra mo 
[\[229b.6\]]dang /_kha dog sdug gu dang /_kha dog mi sdug pa mthong yang /_gzugs de dag zil gyis mnan te shes zil gyis mnan te mthong zhing /_'du shes pa de ni zil gyis gnon pa'i skye mched gsum pa'o/_/nang gzugs med par 'du 
[\[229b.7\]]shes shing /_phyi rol gyi gzugs rags pa dang /_kha dog sdug pa dang /_kha dog mi sdug pa mthong yang /_gzugs de dag zil gyis mnan te shes zil gyis mnan te mthong zhing /_de ltar 'du shes pa 'di ni zil gyis 
[\[230a\]]
[\[230a.1\]]gnon pa'i skye mched bzhi pa'o/_/nang gzugs med par 'du shes shing phyi rol gyi gzugs sngon po/_kha dog sngon po sngon por snang ba/_mdog sngon po 'di lta ste dper na me tog o ma ka lta bu 'am/_yul bA rA 
[\[230a.2\]]Na sIr byas pa'i gos ltar sngo ba/_kha dog sngo ba sngo bar snang ba/_mdog sngo bar mthong yang /_gzugs de dag zil gyis mnan te shes/_zil gyis mnan te mthong zhing de ltar 'du shes pa 'di ni zil gyis gnon pa'i skye mched lnga pa'o/_/
[\[230a.3\]]nang gzugs med par 'du shes shing /_phyi rol gyi gzugs ser po/_kha dog ser po/_ser por snang ba/_mdog ser po 'di lta ste dper na/_shing kar shi ka ra'i me tog lta bu 'am/_yul bA rA Na sIr byas pa'i gos ltar ser ba/_
[\[230a.4\]]kha dog ser ba/_ser bar snang ba/_mdog ser bar mthong yang /_gzugs de dag zil gyis mnan te shes/_zil gyis mnan te mthong zhing /_de ltar 'du shes pa 'di ni zil gyis gnon pa'i skye mched drug pa'o/_/nang gzugs med 
[\[230a.5\]]par 'du shes shing /_phyi rol gyi gzugs dmar po/_kha dog dmar po/_dmar por snang ba/_mdog dmar po 'di lta ste/_dper na ban du dzi ba ka'i me tog lta bu 'am/_yul bA rA Na sIr byas pa'i gos ltar dmar ba/_kha dog dmar 
[\[230a.6\]]ba/_dmar bar snang ba mdog dmar bar mthong yang /_gzugs de dag zil gyis mnan te shes/_zil gyis mnan te mthong zhing /_de ltar 'du shes pa 'di ni zil gyis gnon pa'i skye mched bdun pa'o/_/nang gzugs med par 'du shes shing 
[\[230a.7\]]phyi rol gyi gzugs dkar po/_kha dog dkar po/_dkar por snang ba/_mdog dkar po/_'di lta ste dper na/_skar ma pa ba sangs kyi 'od lta bu 'am/_yul bA rA Na sIr byas pa'i gos ltar dkar ba/_kha dog dkar ba/_dkar bar snang ba/_
[\[230b\]]
[\[230b.1\]]mdog dkar bar mthong yang gzugs de dag zil gyis mnan te shes/_zil gyis mnan te mthong zhing /_de ltar 'du shes pa 'di ni zil gyis gnon pa'i skye mched brgyad pa'o/_/de la nyon mongs pa med pa gang zhe na/_bsam gtan la gnas nas/_
[\[230b.2\]]byang chub sems dpa' sems dpa' chen po'i rnam par spyod pa/_sems can pha rol dang /_gang zag pha rol gyi nyon mongs pa mi skye ba'i mthu yod pa/_ting nge 'dzin gang gis 'grub pa de ni nyon mongs pa med pa zhes bya'o/_/smon lam gyi shes 
[\[230b.3\]]pa gang zhe na/_bsam gtan la gnas te/_'di shes par bya'o zhes byang chub sems dpa' sems dpa' chen po dus gsum gyi shes pa 'am/_shes pa gang dang gang 'dod par gyur pa de la yid kyis smon pa byed de/_de ting nge 'dzin de las 
[\[230b.4\]]langs nas/_de'i smon lam de yongs su grub par gyur cing /_shes bya de yang shes pa de ni/_smon lam gyi shes pa zhes bya'o/_/de la mngon par shes pa drug gang zhe na/_rdzu 'phrul gyi mngon par shes pa dang /_lha'i mig gi mngon par 
[\[230b.5\]]shes pa dang /_lha'i rna ba'i mngon par shes pa dang /_pha rol gyi sems shes pa'i mngon par shes pa dang /_sngon gyi gnas rjes su dran pa'i mngon par shes pa dang /_zag pa zad pa shes pa'i mngon par shes pa ste/_drug po de dag go_/de 
[\[230b.6\]]la yongs su dag pa bzhi gang zhe na/_lus yongs su dag pa dang /_dmigs pa yongs su dag pa dang /_sems yongs su dag pa dang /_ye shes yongs su dag pa ste/_bzhi po de dag go_/de la dbang bcu gang zhe na/_tshe la dbang ba 
[\[230b.7\]]dang /_sems la dbang ba dang /_yo byad la dbang ba dang /_las la dbang ba dang /_skye ba la dbang ba dang /_mos pa la dbang ba dang /_smon lam la dbang ba dang /_rdzu 'phrul la dbang ba dang /_ye shes la dbang ba dang /_chos la dbang 
[\[231a\]]
[\[231a.1\]]ba ste/_bcu po de dag go/_/rab 'byor de bzhin gshegs pa'i stobs bcu gang zhe na/_rab 'byor 'di la de bzhin gshegs pa'i gnas la yang gnas su yang dag pa ji lta ba bzhin du rab tu mkhyen to/_/gnas ma yin pa la 
[\[231a.2\]]yang gnas ma yin par yang dag pa ji lta ba bzhin du rab tu mkhyen to/_/'das pa dang /_ma 'ongs pa dang /_da ltar byung ba'i las dang /_las yongs su blangs pa'i rnam par smin pa gnas kyi rnam pa dang /_rgyu'i rnam par yang dag par ji lta ba bzhin 
[\[231a.3\]]du rab tu mkhyen to/_/khams sna tshogs can dang /_khams du ma can gyi 'jig rten yang dag pa ji lta ba bzhin du rab tu mkhyen to/_/sems can gzhan dang gang zag gzhan gyi mos pa sna tshogs dang /_mos pa du ma yang dag pa ji lta ba bzhin du rab tu 
[\[231a.4\]]mkhyen to/_/sems can gzhan dang /_gang zag gzhan gyi dbang po rab dang tha ma shes par bya ba yang dag par ji lta ba bzhin du rab tu mkhyen to/_/kun du 'gro ba'i lam yang dag pa ji lta ba bzhin du rab tu mkhyen to/_/dbang po dang /_stobs dang /_byang 
[\[231a.5\]]chub kyi yan lag dang /_bsam gtan dang /_rnam par thar pa dang /_ting nge 'dzin dang /_snyoms par 'jug pa dang /_kun nas nyon mongs pa dang /_rnam par byang ba rnam par dgod pa yang dag pa ji lta ba bzhin du rab tu mkhyen to/_/rnam pa du 
[\[231a.6\]]mar sngon gyi gnas rjes su dgongs te/_tshe rabs gcig kyang rjes su dgongs pa nas/_tshe rabs brgya dang /_tshe rabs stong dang /_tshe rabs brgya stong dang /_tshe rabs bye ba khrag khrig brgya stong gi bar du yang rjes su dgongs so/_/bskal pa 
[\[231a.7\]]gcig kyang rjes su dgongs pa nas/_bskal pa brgya'i bar dang /_bskal pa brgya phrag du ma dang /_bskal pa stong phrag du ma dang /_bskal pa brgya stong phrag du ma dang /_bskal pa bye ba khrag khrig brgya stong du ma'i bar dag kyang rjes su dgongs 
[\[231b\]]
[\[231b.1\]]te/_bdag ni 'di lta bu zhig na 'dug 'dug go_/ming ni 'di zhes bya bar gyur to/_/rigs ni 'di zhes bya bar gyur to/_/rus ni 'di zhes bya bar gyur to/_/zas ni 'di za za'o/_/yun ni 'di srid cig tu gnas gnas so/_/tshe'i mtha' ni 'di tsam 
[\[231b.2\]]zhig tu gyur te/_bdag de nas shi 'phos nas/_che ge mo zhig tu skyes so zhes bya ba nas/_de nas shi 'phos nas kyang 'dir skyes so zhes bya ba'i bar du/_rnam pa dang bcas/_sa mal dang bcas/_gtan tshigs dang bcas par rnam pa du mar 
[\[231b.3\]]sngon gyi gnas rjes su dgongs so/_/lha'i mig rnam par dag pa mi las 'das pas/_sems can 'chi 'pho ba dang /_skye ba dag kyang gzigs so/_/kha dog sdug pa dang mi sdug pa dang /_bzang ba dang /_ngan pa dang /_bde 'gro na 
[\[231b.4\]]'khod pa dang /_ngan song na 'khod pa dang /_las ji lta ba bzhin du nye bar 'dong ba'i sems can rnams rab tu mkhyen te/_sems can 'di dag ni lus kyi ngan du spyod pa dang ldan pa/_ngag gi ngan du spyod pa dang ldan pa/_yid kyi ngan du spyod pa dang 
[\[231b.5\]]ldan pa/_'phags pa la skur pa 'debs pa/_log par lta ba dag ste/_de'i rgyu de'i rkyen gyis lus zhig nas/_ngan song log par ltung ba sems can dmyal bar skye'o/_/sems can 'di dag ni lus kyi legs par spyod pa dang ldan pa/_
[\[231b.6\]]ngag gi legs par spyod pa dang ldan pa/_yid kyi legs par spyod pa dang ldan pa 'phags pa la skur pa mi 'debs pa/_yang dag pa'i lta ba dag ste/_de'i rgyu de'i rkyen gyis lus zhig nas/_bde 'gro mtho ris kyi 'jig rten lha'i nang du 
[\[231b.7\]]skye'o/_/zhes bya bar rab tu mkhyen to/_/zag pa rnams zad pa'i phyir/_sems rnam par grol ba dang /_shes rab rnam par grol ba dang zag pa med pa'i yang dag pa ji lta ba bzhin du rab tu mkhyen te/_bcu po de dag ni de bzhin gshegs 
[\[232a\]]
[\[232a.1\]]pa'i stobs so/_/rab 'byor de bzhin gshegs pa'i mi 'jigs pa bzhi gang zhe na/_bdag gis yang dag par rdzogs par sangs rgyas so zhes dam bcas na/_'di la chos 'dis mngon par sangs ma rgyas so zhes bya bar 
[\[232a.2\]]bdag la dge sbyong ngam/_bram ze 'am/_lha 'am/_bdud dam/_tshangs pa 'am/_skye dgu'i tshogs gzhan su yang rung ste/_'jig rten na chos dang ldan par rgol bar 'gyur ro/_/zhes bya ba'i rgyu yang yang dag par rjes su mi mthong ste/_
[\[232a.3\]]rgyu yang dag par rjes su mi mthong bas/_bdag bde ba thob pa dang /_bag tsha ba med pa thob pa dang /_mi 'jigs pa thob par rnam par spyod de/_khyu mchog rlabs po che'i gnas su dam bca'o/_/'khor gyi nang du seng ge'i sgra bsgrag go_/tshangs 
[\[232a.4\]]pa'i 'khor lo 'jig rten na dge sbyong ngam/_bram ze 'am/_lha'am bdud dam tshangs pa 'am gzhan sus kyang rung ste/_chos dang ldan par bskor bar mi nus pa/_bdag gis rab tu bskor bar bya'o/_/bdag zag pa zad do zhes dam bcas na/_
[\[232a.5\]]de la zag pa 'di rnams yongs su zad par ma gyur to/_/zhes bya bar bdag la dge sbyong ngam/_bram ze 'am/_lha 'am/_bdud dam tshangs pa 'am/_skye dgu'i tshogs gzhan su yang rung ste/_'jig rten na chos dang ldan par rgol bar 'gyur 
[\[232a.6\]]ro/_/zhes bya ba'i rgyu yang yang dag par rjes su mi mthong ste/_rgyu yang dag par rjes su ma mthong bas/_de la bdag bde ba thob pa dang /_bag tsha ba med pa thob pa dang /_mi 'jigs pa thob par rnam par spyod de/_khyu mchog rlabs po che'i 
[\[232a.7\]]gnas su dam bca'o/_/'khor gyi nang du seng ge'i sgra bsgrag go_/tshangs pa'i 'khor lo 'jig rten na dge sbyong ngam/_bram ze 'am lha 'am bdud dam tshangs pa 'am/_gzhan sus kyang rung ste/_chos dang ldan par bskor bar ma nus pa 
[\[232b\]]
[\[232b.1\]]bdag gis rab tu bskor bar bya'o/_/gang yang bdag gis bar chad kyi chos su bstan pa de dag la bsten na bar chad kyi chos su mi 'gyur zhes dge sbyong ngam/_bram ze'am/_lha'am/_bdud dam/_tshangs pa 'am/_skye dgu'i tshogs 
[\[232b.2\]]gzhan su yang rung ste/_'jig rten na chos dang ldan par rgol bar 'gyur ro/_/zhes bya ba'i rgyu yang yang dag par rjes su mi mthong ste/_rgyu yang dag par rjes su ma mthong bas/_de la bdag la bde ba thob pa dang /_bag tsha ba med pa thob pa 
[\[232b.3\]]dang /_mi 'jigs pa thob pas rnam par spyod de/_khyu mchog rlabs po che'i gnas su dam bca'o/_/'khor gyi nang du seng ge'i sgra bsgrag go_/tshangs pa'i 'khor lo 'jig rten na dge sbyong ngam/_bram ze 'am/_lha 'am bdud dam tshangs pa 'am/_
[\[232b.4\]]gzhan sus kyang rung ste chos dang ldan par bskor bar mi nus pa bdag gis yang dag par bskor bar bya'o/_/gang yang bdag gis lam 'phags pa'i 'byung ba rtogs par 'gyur ba de byed pa'i sdug bsngal yang dag par zad par 'gyur bar bstan 
[\[232b.5\]]pa de dag la nan tan byas na/_sdug bsngal yang dag par zad par 'gyur bar mi 'byung ngo zhes dge sbyong ngam bram ze 'am lha 'am bdud dam tshangs pa 'am/_skye dgu'i tshogs gzhan su yang rung ste/_'jig rten na chos dang ldan par rgol bar 
[\[232b.6\]]'gyur ro/_/zhes bya ba'i rgyu yang yang dag par rjes su mi mthong ste/_rgyu yang dag par rjes su ma mthong bas/_de la bdag bde ba thob pa dang /_bag tsha ba med pa thob pa dang /_mi 'jigs pa thob pas rnam par spyod de/_khyu mchog 
[\[232b.7\]]rlabs po che'i gnas su dam bca'o/_/'khor gyi nang du seng ge'i sgra bsgrag go/_/tshangs pa'i 'khor lo 'jig rten na dge sbyong ngam/_bram ze 'am lha 'am bdud dam tshangs pa 'am/_gzhan sus kyang rung ste/_chos dang ldan par bskor 
[\[233a\]]
[\[233a.1\]]bar mi nus pa bdag gis rab tu bskor bar bya'o zhes bya ba ste/_bzhi po de dag ni mi 'jigs pa'o/_/de bzhin gshegs pa'i so so yang dag par rig pa bzhi gang zhe na/_'di lta ste/_don so so yang dag par rig pa dang /_
[\[233a.2\]]chos so so yang dag par rig pa dang nges pa'i tshig so so yang dag par rig pa dang /_spobs pa so so yang dag par rig pa ste/_de dag kyang gang zhe na/_don la dmigs pa dang /_chos la dmigs pa dang /_nges pa'i tshigs la dmigs 
[\[233a.3\]]pa dang /_spobs pa la dmigs pa'o/_/rab 'byor de bzhin gshegs pa'i bsrung ba med pa gsum gang zhe na/_de bzhin gshegs pa ni sku'i spyod pa yongs su dag pa dang ldan pa ste/_de bzhin gshegs pa la sku'i spyod pa yongs su ma dag 
[\[233a.4\]]pa mi mnga' bas/_la las shes su 'ong ngo zhes gang yang bcab par dgongs pa de bzhin gshegs pa la mi mnga' ste/_'di ni bsrung ba med pa dang po'o/_/de bzhin gshegs pa ni gsung gi spyod pa yongs su dag pa dang ldan pa ste/_de bzhin 
[\[233a.5\]]gshegs pa la gsung gi spyod pa yongs su ma dag pa mi mnga' bas/_la las shes su 'ong ngo zhes gang yang bcab par dgongs pa de bzhin gshegs pa la mi mnga' ste/_'di ni bsrung ba med pa gnyis pa'o/_/de bzhin gshegs pa ni thugs 
[\[233a.6\]]kyi spyod pa yongs su dag pa dang ldan pa ste/_de bzhin gshegs pa la thugs kyi spyod pa yongs su ma dag pa mi mnga' bas/_la las shes su 'ong ngo zhes gang yang bcab par dgongs pa de bzhin gshegs pa la mi mnga' ste/_'di ni bsrung 
[\[233a.7\]]ba med pa gsum pa'o/_/de la de bzhin gshegs pa'i dgongs pa nye bar gzhag pa gsum gang zhe na/_de bzhin gshegs pa chos ston pa'i tshe/_la la rna ba btud de rim gror nyan cing /_bka' mnyan pa'i sems nye bar gzhog pa dang /_chos 
[\[233b\]]
[\[233b.1\]]dang gnyer ba'i chos la nan tan tu byed na yang /_des de bzhin gshegs pa dgyes par mi 'gyur/_yid bde bar mi 'gyur/_thugs yeng yeng por yang mi 'gyur te/_'di ni dgongs pa nye bar gzhag pa dang po'o/_/la la rna ba btud te rim gror nyan cing 
[\[233b.2\]]bka' mnyan pa'i sems nye bar gzhog pa med pa dang /_chos dang gnyer ba'i chos la nan tan du mi byed na/_des de bzhin gshegs pa'i thugs khro bar mi 'gyur/_mi bzod par mi 'gyur thugs mi ches par mi 'gyur te/_'di ni dgongs pa nye bar 
[\[233b.3\]]gzhag pa gnyis pa'o/_/la la rna ba btud de rim gror nyan cing bka' mnyan pa'i sems nye bar gzhog la/_chos dang gnyer ba'i chos la nan tan du byed/_la la rna ba btud de rim gror mi nyan cing /_bka' nyan pa'i sems nye bar gzhog pa med 
[\[233b.4\]]de/_chos dang gnyer ba'i chos la nan tan du mi byed kyang /_des de bzhin gshegs pa dgyes pa 'am/_thugs khro ba gnyis su mi 'gyur te/_thams cad du dgongs pa dang /_ldan zhing mkhyen par btang snyoms su rnam par spyod pa 'di ni dgongs pa nye bar 
[\[233b.5\]]gzhag pa gsum pa'o/_/de la de bzhin gshegs pa'i nyams pa med pa'i chos nyid gang zhe na/_gang gis sangs rgyas bcom ldan 'das rnams don yod pa'i chos ston pa'i phyir sems can thams cad kyi don mdzad pa la dus las mi 'da' ba ste/_de ni nyams 
[\[233b.6\]]pa med pa'i chos nyid ces bya'o/_/de la de bzhin gshegs pa'i bag chags kyi sgrib pa rab tu spangs pa gang zhe na/_/nyan thos dang rang sangs rgyas thams cad ni nyon mongs pa spangs kyang /_lus kyi 'gyur ba yod kyi/_de bzhin gshegs pa la ni de 
[\[233b.7\]]lta bu yang mi mnga' ste/_de ni de bzhin gshegs pa'i bag chags kyi sgrib pa rab tu spangs pa zhes bya'o/_/de la de bzhin gshegs pa'i thugs rje chen po gang zhe na/_de bzhin gshegs pa thugs rje chen po gang dang ldan pas/_'jig rten gyi brda nye bar 
[\[234a\]]
[\[234a.1\]]bzung ste/_dge ba'i rtsa ba gzigs pa'i phyir/_dus thams cad du 'jig rten la nyin lan gsum mtshan lan gsum du rtog pa mdzad ces bya ste/_dngos su na sangs rgyas bcom ldan 'das rnams kyi thugs rje chen po sems can 
[\[234a.2\]]mtha' yas pa yongs su smin par bya ba la gzigs pa rtag par 'byung ste/_de ni thugs rje chen po zhes bya'o/_/rab 'byor de bzhin gshegs pa'i sangs rgyas kyi chos ma 'dres pa [{]bcwo [,]bco [}]brgyad gang zhe na/_de bzhin gshegs pa la 'khrul pa mi mnga'o/_/
[\[234a.3\]]ca co mi mnga'o/_/dgongs pa nyams pa mi mnga'o/_/'du shes sna tshogs mi mnga'o/_/thugs mnyam par ma bzhag pa mi mnga'o/_/ma brtags pa'i btang snyoms mi mnga'o/_/mos pa yongs su nyams pa mi mnga'o/_/brtson 'grus yongs su nyams pa mi 
[\[234a.4\]]mnga'o/_/dgongs pa yongs su nyams pa mi mnga'o/_/ting nge 'dzin yongs su nyams pa mi mnga'o/_/shes rab yongs su nyams pa mi mnga'o/_/rnam par grol ba yongs su nyams pa mi mnga'o/_/rnam par grol ba'i ye shes gzigs pa yongs su nyams 
[\[234a.5\]]pa mi mnga'o/_/sku'i phrin las thams cad ye shes sngon du 'gro ba ste/_ye shes kyi rjes su 'brang ngo /_/gsung gi phrin las thams cad ye shes sngon du 'gro ba ste/_ye shes kyi rjes su 'brang ngo /_/thugs kyi phrin las thams cad ye shes sngon du 'gro ba 
[\[234a.6\]]ste/_ye shes kyi rjes su 'brang ngo /_/'das pa'i dus la ma chags ma thogs pa'i ye shes gzigs pa 'jug go_/ma 'ongs pa'i dus la ma chags ma thogs pa'i ye shes gzigs pa 'jug go_/da ltar byung ba'i dus la ma chags ma thogs 
[\[234a.7\]]pa'i ye shes gzigs pa 'jug ste/_de dag ni sangs rgyas kyi chos ma 'dres pa rnams so/_/rab 'byor de bzhin gshegs pa'i rnam pa thams cad mkhyen pa nyid gang zhe na/_gang la dmigs pa med pa/_dran pas dbang bsgyur ba/_zhi ba'i rnam pa 
[\[234b\]]
[\[234b.1\]]dang ldan pa'i mtshan nyid med pa'i mtshan nyid ni rnam pa thams cad mkhyen pa nyid ces bya'o//_//shes rab kyi pha rol tu phyin pa stong phrag nyi shu lnga pa/_bam po drug cu brgyad pa/_de la de bzhin gshegs pa'i mi chen po'i mtshan sum cu 
[\[234b.2\]]rtsa gnyis gang zhe na/_phyag dang zhabs 'khor lo'i mtshan dang ldan pa dang /_zhabs shin tu gnas pa dang /_phyag dang zhabs dra bar 'brel pa dang /_phyag dang zhabs gzhon zhing 'jam pa dang /_bdun shin du mtho ba dang /_sor mo ring ba dang /_rting 
[\[234b.3\]]pa yangs pa dang /_sku che zhing drang ba dang /_zhabs legs par mtho ba dang /_yan lag gi spu gyen du 'khyil ba dang /[ {]ri dgas [,]ri dwags [}]e na ya'i byin pa lta bu dang /_phyag brla drang por slebs pa dang /_gsang ba'i gnas sbubs su nub pa dang /_gser 
[\[234b.4\]]gyi kha dog dang /_mdog shin tu 'jam pa dang /_spu re re nas g.yas phyogs su 'khyil ba dang /_zhal mdzod spus brgyan pa dang /_seng ge'i ro stod lta bu dang /_phrag pa'i lhun mdzes par grub pa dang /_phrag so shin tu rgyas pa dang /_ro bro ba'i 
[\[234b.5\]]mchog dang /_shing n+ya gro da ltar chu zheng gab pa dang /_dbu spyi gtsug dang ldan pa dang /_ljags shin du yangs pa dang /_tshangs pa'i dbyangs dang /_seng ge'i 'gram pa lta bu dang /_tshems shin tu dkar ba dang /_tshems shin tu mnyam pa dang /_tshems 
[\[234b.6\]]thags bzang ba dang /_tshems mnyam zhing bzhi bcu tshang ba dang /_spyan dkar nag 'byes pa dang /_ba'i rdzi ma lta bu ste/_de la de bzhin gshegs pa'i phyag dang zhabs kyi mthil la 'khor lo rtsibs stong dang ldan pa mu khyud can lte ba dang bcas pa/_rnam 
[\[234b.7\]]pa thams cad yongs su rdzogs pa 'di lta ste/_rus pa 'am ba so la gzugs brkos pa dang 'dra ba mnga' bas/_phyag dang zhabs 'khor lo'i mtshan dang ldan pa'o/_/zhabs kyi mthil gnyis mnyam par sa la 'jog cing zhabs zhum pa med pas zhabs 
[\[235a\]]
[\[235a.1\]]shin tu gnas pa'o/_/ngang pa'i rgyal po ltar phyag dang zhabs kyi sor mo dra bar 'brel bas/_phyag dang zhabs dra bar 'brel pa'o/_/shing bal gyi sgo nga ltar shin du 'jam zhing gzhon pas phyag dang zhabs gzhon zhing 'jam pa'o/_/
[\[235a.2\]]phyag dang zhabs dang mgur gyi lhun shin du mtho bas bdun shin du mtho ba'o/_/phyag dang zhabs kyi sor mo ring bas sor mo ring ba'o/_/rting pa ring pas rting pa yangs pa'o/_/sku lag pa bdun du 'phags la drang bas sku che zhing drang ba'o/_/pus mo'i 
[\[235a.3\]]lha nga dang long bu mdzes par nub pas zhabs legs par mtho ba'o/_/spu gyen du g.yas phyogs su 'khyil pas yan lag gi spu gyen du 'khyil pa'o/_/[{]ri dgas [,]ri dwags [}]e ne ya'i byin pa dang /_smig ma dang /_ldum bu ngar ba ltar drang zhing mnyams la/_rim 
[\[235a.4\]]gyis gzhol bar grub cing /_byin pa zlum pas [{]ri dgas [,]ri dwags [}]e ne ya'i byin pa lta bu'o/_/brla drang por bzhag ste ma btud kyang phyag gi mthil gnyis kyis pus mo'i lha nga la reg pas phyag brla drang por slebs pa'o/_/glang po dang rta cang shes ltar 
[\[235a.5\]]gsang ba'i gnas shin du mdzes par sbubs su nub pas/_gsang ba'i gnas sbubs su nub pa'o/_/shin du sbyangs pa'i gser gyi kha dog lta bu dang ldan pas gser gyi kha dog go/_/gser dang dngul shin du sbyangs pa ltar 'jam zhing snyoms pa'i 
[\[235a.6\]]mdog tu 'dug la sku la rdul gyis mi gos pas mdog shin du 'jam pa'o/_/shin du rnam par phye ba'i spu re rer skyes shing gnyis su med pas/_spu re re nas g.yas phyogs su 'khyil pa'o/_/me tog kun da dang /_zla ba dang /_'o ma dang /_
[\[235a.7\]]ba mo'i mdog ltar 'dug la/_nyi ma dang zla ba brgya las kyang 'phags par 'od gsal ba'i mdzod spus smin mtshams shin du brgyan pas zhal mdzod spus brgyan pa'o/_/ro stod che bas seng ge'i ro stod do/_/mgur dang rgyud legs par 
[\[235b\]]
[\[235b.1\]]'brel cing /_lhun zlum pas phrag pa'i lhun mdzes par grub pa'o/_/gser gyi gtan pa shin du phyis pa ltar phrag so legs par grub pas phrag so shin du rgyas pa'o/_/rlung dang mkhris pa dang /_bad kan gyis ma nyams shing /_rnam par 
[\[235b.2\]]shes pa 'dra ba med pas ro bro ba'i mchog go_/sku chu zheng 'dom du mnyam pas shing n+ya gro da ltar chu zheng gab pa'o/_/spyi gtsug zlum zhing legs la g.yas phyogs su 'khyil pa dang ldan pas dbu mnyam zhing legs par grub la mdzes pa mnga' bas 
[\[235b.3\]]dbu spyi gtsug dang ldan pa'o/_/me tog ud pa la dmar po'i 'dab ma'i kha dog ltar 'dug cing shin du yangs pas ljags shin du yangs shing srab pa'o/_/tshangs pa dang bya ka la ping ka lta bu'i gsung mnga' bas tshangs pa'i dbyangs so/_/'gram pa 
[\[235b.4\]]me long gi dkyil 'khor ltar legs par grub cing mdzes par skyes te/_yid du 'ong bas seng ge'i 'gram pa lta bu'o/_/me tog kun da dang dung gi bcag 'phro ltar shin du dkar ba'i tshems mnga' bas tshems shin du dkar ba'o/_/tshems la mtho 
[\[235b.5\]]dman med pas tshems mnyam pa'o/_/tshems la mtshams ma dod pas tshems thags bzang ba'o/_/bla 'og gye gu med pas tshems mnyam zhing bzhi bcu tshang ba'o/_/dkar gnag gi cha ma 'dres la shin du rnam par dag cing mdog dmar pos ma 
[\[235b.6\]]yog pas spyan dkar nag 'byes pa'o/_/rdzi ma bla 'og shin du legs par gnas la ma 'dzing bas ba'i rdzi ma lta bu'o/_/de la bla ma la bsu bskyal dang chos nyan pa la sdod pa dang /_gtsug lag khang dang /_mchod rten la sogs pa la bsti stang 
[\[235b.7\]]byas pas phyag dang zhabs 'khor lo'i mtshan dang ldan pa ste/_de ni 'khor shin du mang ba'i snga ltas so/_/yi dam la brtan pas zhabs shin du gnas pa ste/_de ni mi g.yo zhing shin du brtan pa'i snga ltas so/_/sbyin pa dang ngag snyan pa dang /_don spyod 
[\[236a\]]
[\[236a.1\]]pa dang /_don 'thun pa'i bsdu ba rnam bzhi goms par byas pas/_phyag dang zhabs dra bas 'brel ba ste/_de ni myur du 'du ba'i snga ltas so/_/bza' ba dang /_bca' ba dang /_btung ba zhim zhing nyams su bde ba byin pas/_phyag dang 
[\[236a.2\]]zhabs gzhon zhing 'jam pa dang /_bdun shin du mtho ba ste/_de gnyis ni bza' ba dang /_bca' ba dang /_btung ba zhim zhing nyams su bde ba 'thob pa'i snga ltas so/_/bcings pa bkrol ba dang srog gi rim gro byas pa dang /_srog gcod pa spangs 
[\[236a.3\]]pas sor mo ring ba dang /_rting pa yangs pa dang /_sku che zhing drang ba ste/_de ni sku tshe ring ba'i snga ltas so/_/dge ba'i chos yang dag par blangs pa dang /_bzung ba mngon par spel cing 'grib par ma byas pas/_zhabs kyi gong mtho ba dang /_yan 
[\[236a.4\]]lag gi spu gyen du 'khyil pa ste/_de ni mi nyams pa'i chos dang ldan pa'i snga ltas so/_/rig pa dang bzo'i gnas rim gror byas shing /_gzhan byin pa dang /_bdag gis blangs pas [{]ri dgas [,]ri dwags [}]e na ya'i byin pa lta bu ste/_de ni myur du 'dzin pa'i snga ltas 
[\[236a.5\]]so/_/bdog cing yod pa'i nor la bslangs na mi 'gong par gtong zhing /_med ces ma byas pas phyag brla drang por slebs pa ste/_de ni yo byad la mnga' ba dang dul ba'i snga ltas so/_/'grogs pa dang mdza' bshes dang /_gnyen bam phye ba dang /_bye bar gyur 
[\[236a.6\]]pa'i sems can rnams tshangs pa'i spyod pa la yang dag par bskul ba dang /_gsang ba'i tshig yongs su bsrungs pas/_gsang ba'i gnas sbubs su nub pa ste/_de ni bu mang ba'i snga ltas so/_/stan dang gos dang khang pa dang gzhal med khang dang /_gnas bzang 
[\[236a.7\]]po byin pas gser gyi kha dog dang mdog shin du 'jam pa ste/_de gnyis ni gdan dang /_na bza' dang /_khang pa dang /_gzhal med khang dang /_gnas bzang po 'thob pa'i snga ltas so/_/'du 'dzi spangs pa dang /_mkhan po dang /_slob dpon dang /_
[\[236b\]]
[\[236b.1\]]pha ma dang /_phu nu la sogs pa bla ma rnams la tshul dang 'dra bar rim gro byas pa dang /_btsun par byas pa dang /_bcol ba rnal ma gzan pas spu re re nas g.yas phyogs su 'khyil pa dang /_zhal mdzod spus brgyan pa ste/_de ni mnyam pa med pa'i snga ltas so/_/
[\[236b.2\]]mi snyan par mi zer zhing mi smod la/_snyan par smra zhing legs par bshad pa 'thun par 'dzin pas/_seng ge'i ro stod lta bu dang /_phrag pa'i lhun mdzes par grub pa ste/_de ni thub pa med pa'i snga ltas so/_/nad pa rnams la rtsi dang rim gro dang sman pa dang /_
[\[236b.3\]]nyams su phan pa'i zas byin pa dang /_rim gro byas pas phrag so shin du rgyas pa dang /_ro bro ba'i mchog ste/_de ni nad nyung ba'i snga ltas so/_/skyed mos tshal dang /_'khor dang /_btung ba dang rdzing bu dang /_rgal dka' ba'i zam pa dang /_kha zas dang 
[\[236b.4\]]phreng ba'i gnas dang /_stegs dang /_gtsug lag khang bya ba la sogs pa gzhan mos par bya ba sngon du gtong zhing /_bdag gis gzhan la byin pas/_shing n+ya gro da ltar chu zheng gab pa dang /_dbu spyi gtsug dang ldan pa ste/_de ni mnga' chen po mnga' 
[\[236b.5\]]ba'i snga ltas so/_/yun ring por tshig snyan cing 'jam pa dang /_nyams su bde bar smras pas/_ljags shin du yangs shing srab pa dang /_tshangs pa'i dbyangs te/_de gnyis ni yan lag lnga dang ldan pa'i gsung mnga' ba'i snga ltas so/_/gsung 
[\[236b.6\]]yan lag lnga dang ldan pa zhes bya ba ni yongs su shes shing /_rnam par shes par 'gyur ba dang /_mnyan na dga' zhing mi mthun pa med pa dang /_zab cing dbyangs rjes su 'byung ba dang /_gtang mi bra zhing rnar snyan pa dang /_ma 'khrugs shing gsal 
[\[236b.7\]]ba'o/_/yun ring po nas tshig kyal pa spangs shing /_dus su smra bas seng ge'i 'gram pa lta bu ste/_de ni tshig kun gyis mnyan pa'i snga ltas so/_/rim gror bya ba dang /_brnyas pa med pa gnyis kyis 'tsho ba yongs su dag pas/_tshems shin 
[\[237a\]]
[\[237a.1\]]du dkar ba dang mnyam pa ste/_de ni 'khor snga nas bsags pa'i snga ltas so/_/yun ring po nas bden zhing phra ma med pa'i tshig smra bas/_tshems thags bzang ba dang /_tshems mnyam zhing bzhi bcu tshang ba ste/_de ni 'khor dbyer mi 
[\[237a.2\]]phyed pa'i snga ltas so/_/pang gis 'khyud pa bzhin du nyes par bsam pa med la ma chags mi sdang ba dang /_rmongs pa med pa'i mig gis lta lta bas spyan dkar nag 'byes pa dang /_ba'i rdzi ma lta bu ste/_de ni kun nas mdzes pa'i snga ltas so/_/rab 
[\[237a.3\]]'byor de dag ni de bzhin gshegs pa'i mi chen po'i mtshan sum cu rtsa gnyis so/_/de la de bzhin gshegs pa'i dpe byad bzang po brgyad bcu gang zhe na/_'di lta ste/_sangs rgyas bcom ldan 'das rnams ni mngon par 'du bya ba thams cad las dben 
[\[237a.4\]]pa ste/_sen mo zangs kyi mdog ltar 'dug pa yin/_sangs rgyas bcom ldan 'das rnams ni gnyen bshes byams pa dang 'dra bar sems can la phan pa dang bde ba'i thugs mnga' ba ste/_sen mo'i mdog snum pa yin/_sangs rgyas bcom ldan 'das rnams 
[\[237a.5\]]ni rigs dang rgyud mthon por byung ba ste/_sen mo mtho ba yin/_sangs rgyas bcom ldan 'das rnams ni tshul kha na ma tho ba mi mnga' ba ste/_sor mo zlum pa yin/_sangs rgyas bcom ldan 'das rnams ni dge ba'i rtsa ba shin du tshogs pa ste/_sor mo rgyas pa 
[\[237a.6\]]yin/_sangs rgyas bcom ldan 'das rnams ni dge ba'i rtsa ba rim gyis grub pa ste/_sor mo rim gyis gzhol ba yin/_sangs rgyas bcom ldan 'das rnams ni thugs dang gsung dang /_sku'i phrin las dang /_'tsho ba shin tu dben pa ste/_rtsa 
[\[237a.7\]]mi mngon pa yin/_sangs rgyas bcom ldan 'das rnams ni/_nyon mongs pa'i mdud pa 'grol ba ste/_rtsa la mdud pa med pa yin/_sangs rgyas bcom ldan 'das rnams ni shin tu dben pa'i chos mnga' ba ste/_long bu mi mngon pa yin/_sangs 
[\[237b\]]
[\[237b.1\]]rgyas bcom ldan 'das rnams ni mi mnyam pa thams cad las sgrol ba ste/_zhabs mi mnyam pa med pa yin/_sangs rgyas bcom ldan 'das rnams ni mi'i seng ge ste/_seng ge'i 'gros su bzhud pa yin/_sangs rgyas bcom ldan 'das rnams ni mi'i 
[\[237b.2\]]glang po ste/_glang po'i 'gros su bzhud pa yin/_sangs rgyas bcom ldan 'das rnams ni ngang pa'i rgyal po ltar nam mkha' la bzhud pa ste/_ngang pa'i stabs su bzhud pa yin/_sangs rgyas bcom ldan 'das rnams ni mi'i khyu mchog ste/_khyu 
[\[237b.3\]]mchog gi stabs su bzhud pa yin/_sangs rgyas bcom ldan 'das rnams ni 'thun pa'i lam mnga' ba ste/_g.yas phyogs su bzhud pa yin/_sangs rgyas bcom ldan 'das rnams ni blta na mdzes pa ste/_mdzes par bzhud pa yin/_
[\[237b.4\]]sangs rgyas bcom ldan 'das rnams ni rtag tu thugs yon po mi mnga' ba ste/_mi yo bar bzhud pa yin/_sangs rgyas bcom ldan 'das rnams ni tshul rnam par dag pa'i yon tan ston pa ste/_sku shin tu legs pa yin/_sangs rgyas bcom 
[\[237b.5\]]ldan 'das rnams ni sdig pa'i chos rnams shin du sbyangs pa ste/_sku shin du sbyangs pa yin/_sangs rgyas bcom ldan 'das rnams ni chos rim gyis ston pa ste/_sku rim gyis gzhol ba yin/_sangs rgyas bcom ldan 'das rnams ni sku dang /_
[\[237b.6\]]gsung dang /_thugs gtsang ma dang ldan pa ste/_sku shin du gtsang ba yin/_sangs rgyas bcom ldan 'das rnams ni rang bzhin gyis thugs 'jam pa dang ldan pa ste/_sku shin du 'jam pa yin/_sangs rgyas bcom ldan 'das rnams ni rang 
[\[237b.7\]]bzhin gyis rnam par dag pa'i thugs mnga' ba ste/_sku shin du rnam par dag pa yin/_sangs rgyas bcom ldan 'das rnams ni chos dang 'dul ba shin du rdzogs pa ste/_dpe byad shin du rdzogs pa yin/_sangs rgyas bcom ldan 'das 
[\[238a\]]
[\[238a.1\]]rnams ni yon tan yangs shing bzang ba ston pa ste/_sku che zhing mdzes pa yin/_sangs rgyas bcom ldan 'das rnams ni sems can thams cad la mnyam pa'i thugs mnga' ba ste/_sku legs par mnyam pa yin/_
[\[238a.2\]]sangs rgyas bcom ldan 'das rnams ni mchog tu 'jam pa'i chos ston pa ste/_sku shin du gzhon pa yin/_sangs rgyas bcom ldan 'das rnams ni rtag tu zhum pa med pa'i thugs mnga' ba ste/_sku zhum pa med pa yin/_sangs rgyas bcom 
[\[238a.3\]]ldan 'das rnams ni mi dge ba'i rtsa ba thams cad byang ba ste/_sku shin du rgyas pa yin/_sangs rgyas bcom ldan 'das rnams ni yang 'byung ba shin tu bcom zhing zad pa ste/_sku shin du mkhregs pa yin/_sangs rgyas bcom ldan 'das rnams ni rten 
[\[238a.4\]]cing 'brel par 'byung ba'i yan lag dang nying lag legs par ston pa ste/_yan lag dang nying lag spa bar mdzes pa yin/_sangs rgyas bcom ldan 'das rnams ni gzigs pa shin du dag pa ste/_snang ba rab rib med cing rnam par dag pa yin/_sangs 
[\[238a.5\]]rgyas bcom ldan 'das rnams ni tshul dang ldan pa'i slob ma mnga' ba ste/_phyal zlum pa yin/_sangs rgyas bcom ldan 'das rnams ni 'khor ba'i nyes pa thams cad shin du sbyangs pa ste/_phyal shin du 'phyang ba dang ldan pa yin/_sangs rgyas bcom ldan 'das 
[\[238a.6\]]rnams ni nga rgyal gyi de'u bcom pa ste/_phyal ma zhom pa yin/_sangs rgyas bcom ldan 'das rnams ni chos zad pa rnam par bzlog pa ste/_phyal phyam mer 'dug pa yin/_sangs rgyas bcom ldan 'das rnams ni chos zab mo shin du thugs su chud pa ste/_lte 
[\[238a.7\]]ba zab pa yin/_sangs rgyas bcom ldan 'das rnams ni 'thun par 'dzin pa'i slob ma mnga' ba ste/_lte ba g.yas phyogs su 'khyil pa yin/_sangs rgyas bcom ldan 'das rnams ni slob ma kun nas mdzes pa'i dge 'dun mnga' ba ste/_kun nas mdzes pa yin/_
[\[238b\]]
[\[238b.1\]]sangs rgyas bcom ldan 'das rnams ni thugs shin du gtsang ma dang ldan pa ste/_kun spyod pa shin du gtsang ba yin/_/sangs rgyas bcom ldan 'das rnams ni chos nag po bstan pa dang bral ba'i chos dang 'dul ba mnga' ba ste/_sku la sme ba med pa yin/_sangs 
[\[238b.2\]]rgyas bcom ldan 'das rnams ni shing bal ltar rab tu yang ba rab tu 'thob pa'i chos ston pa ste/_phyag shing bal ltar shin du 'jam pa yin/_sangs rgyas bcom ldan 'das rnams ni rang gi skye bo dang skye bo phal la byams pas dge sbyong chen po brnyes pa ste/_phyag gi ri 
[\[238b.3\]]mo snum pa yin/_sangs rgyas bcom ldan 'das rnams ni shin du zab cing brtan par bzhugs pa ste/_phyag gi ri mo zab pa yin/_sangs rgyas bcom ldan 'das rnams ni bzod pa'i chos yangs pa ston pa ste/_phyag gi ri mo ring ba yin/_sangs rgyas bcom 
[\[238b.4\]]ldan 'das rnams ni bslab pa'i gnas ha cang yang mi ring bar 'cha' ba ste/_zhal ha cang yang mi ring ba yin/_sangs rgyas bcom ldan 'das rnams ni gzugs brnyan 'jig rten du bkye ba ste/_zhal gzugs kyi gzugs brnyan snang ba yin/_sangs rgyas bcom 
[\[238b.5\]]ldan 'das rnams ni 'jam pa sngon du btang zhing 'dul ba ste/_ljags shin du 'jam pa yin/_sangs rgyas bcom ldan 'das rnams ni yon tan phra ba'i tshogs dang ldan pa ste/_ljags shin du srab pa yin/_sangs rgyas bcom ldan 'das rnams ni byis pa'i skye bo 'dod 
[\[238b.6\]]chags pa rnams kyi chos dang 'dul ba gting dpag par dka' ba ste/_ljags shin du dmar ba yin/_sangs rgyas bcom ldan 'das rnams ni glang po'i sgra dang /_'brug gi sgra lta bus bsnyengs pa mi mnga' ba ste/_glang po'i nga ro dang /_'brug gi dbyangs dang ldan pa 
[\[238b.7\]]yin/_sangs rgyas bcom ldan 'das rnams ni snyan cing 'jam pa dang /_nyams su bde bar smra ba'i slob ma mnga' ba ste/_snyan cing 'jam pa dang nyams su bde ba'i gsung dang ldan pa yin/_sangs rgyas bcom ldan 'das rnams ni srid pa kun du sbyor ba las 'das pa ste/_
[\[239a\]]
[\[239a.1\]]tshems mche ba shin du zlum pa yin/_sangs rgyas bcom ldan 'das rnams ni skye bo rno ba rnams 'dul ba ste/_tshems mche ba rno ba dang ldan pa yin/_sangs rgyas bcom ldan 'das rnams ni chos dang 'dul ba shin du dkar ba ste/_tshems mche 
[\[239a.2\]]ba shin du dkar ba yin/_sangs rgyas bcom ldan 'das rnams ni sa'i phyogs mnyam pa la bzhugs pa ste/_mche ba mnyam pa dang ldan pa yin/_sangs rgyas bcom ldan 'das rnams ni rim gyis mngon par rtogs pa'i chos ston pa ste/_tshems mche ba rim 
[\[239a.3\]]gyis gzhol ba yin/_sangs rgyas bcom ldan 'das rnams ni shes rab kyi ri bo mthon po la bzhugs pa ste/_las legs par mtho ba dang ldan pa yin/_sangs rgyas bcom ldan 'das rnams ni 'dul ba'i skye bo gtsang ma mnga' ba ste/_shangs shin du gtsang 
[\[239a.4\]]ba yin/_sangs rgyas bcom ldan 'das rnams ni sangs rgyas kyi chos phul du yangs pa mnga' ba ste/_spyan ring ba dang ldan pa yin/_sangs rgyas bcom ldan 'das rnams ni gzigs pa shin du rnam par dag pa ste/_spyan rnam par dag pa yin/_sangs rgyas 
[\[239a.5\]]bcom ldan 'das rnams ni sems can gyi tshogs shin du bsags pa ste/_rdzi ma stug pa yin/_sangs rgyas bcom ldan 'das rnams ni/_lha dang lha ma yin dang skyes bu dang /_na chung mchog gi mig dkar nag 'byes shing pad mo'i 'dab ma ltar 'dug 
[\[239a.6\]]pa rnams kyis mngon par dga' bar bya ba ste/_spyan dkar nag 'byes shing pad mo'i 'dab ma ltar 'dug pa yin/_sangs rgyas bcom ldan 'das rnams ni rtag tu yangs pa gzigs pa ste/_smin ma ring ba dang ldan pa yin/_sangs rgyas bcom ldan 'das 
[\[239a.7\]]rnams ni 'jam par 'dul ba la mkhas pa ste/_smin ma 'jam pa dang ldan pa yin/_sangs rgyas bcom ldan 'das rnams ni skyon thams cad mkhyen pa ste/_smin ma'i spu mnyam pa dang ldan pa yin/_sangs rgyas bcom ldan 'das rnams ni dge ba'i rtsa ba'i 
[\[239b\]]
[\[239b.1\]]snum gyis/_sems can snum par gyur pa'i skye bo 'dul ba ste/_smin ma snum pa dang ldan pa yin/_sangs rgyas bcom ldan 'das rnams ni chos mchog tu yangs shing don dang ldan pa mnga' ba ste/_snyan legs shing snyan shal ring ba yin/_sangs rgyas bcom ldan 
[\[239b.2\]]'das rnams ni nyon mongs pa'i rgyud las rnam par rgyal ba ste/_snyan mnyam pa yin/_sangs rgyas bcom ldan 'das rnams ni sems can bsam pa ma nyams pa 'dul ba ste/_snyan gyi dbang po ma nyams pa dang ldan pa yin/_sangs rgyas bcom ldan 'das 
[\[239b.3\]]rnams ni lta ba'i rnam pa thams cad yongs su byang ba ste/_zhal dpral ba legs par grub pa dang ldan pa yin/_sangs rgyas bcom ldan 'das rnams ni phas kyi rgol ba shin du 'dul ba ste/_zhal dpral ba yangs pa dang ldan pa yin/_sangs rgyas bcom ldan 
[\[239b.4\]]'das rnams ni smon lam dam pa shin du rdzogs pa ste/_dbu shin du rgyas pa yin/_sangs rgyas bcom ldan 'das rnams ni yul gyi bung ba rnam par bzlog pa ste/_dbu skra bung ba ltar gnag pa dang ldan pa yin/_sangs rgyas bcom ldan 'das rnams ni mthong 
[\[239b.5\]]ba dang bsgoms pas spang ba'i bag la nyal ba zad par byas pa ste dbu skra stug pa yin/_sangs rgyas bcom ldan 'das rnams ni thugs 'jam pas bstan pa'i snying po thugs su chud pa ste/_dbu skra 'jam pa yin/_sangs rgyas bcom ldan 'das rnams ni rtag 
[\[239b.6\]]tu ma 'khrugs pa'i thugs dang ldan pa ste/_dbu skra ma 'dzings pa yin/_sangs rgyas bcom ldan 'das rnams ni brlang ba'i gsung dang yongs su bral ba ste/_dbu skra mi rtsub pa yin/_sangs rgyas bcom ldan 'das rnams ni byang chub kyi yan lag spos kyi me 
[\[239b.7\]]tog gis skye bo 'thun par bsgrubs pa ste/_dbu skra dri zhim pa yin/_sangs rgyas bcom ldan 'das rnams ni phyag dang zhabs dpal gyi be'u dang /_bkra shis dang dga' ba 'khyil pas brgyan pa yin/_rab 'byor de dag ni de bzhin gshegs pa dgra bcom pa 
[\[240a\]]
[\[240a.1\]]yang dag par rdzogs pa'i sangs rgyas kyi dpe byad bzang po brgyad cu'o/_/rab 'byor de ltar de lta bu'i chos kyi rnam pa de dag gzhan la bshad pa dang bstan pa dang /_yang dag par bstan pa de ni 'jig rten las 'das pa'i 
[\[240a.2\]]chos kyi sbyin pa zhes bya ste/_rab 'byor de ltar na byang chub sems dpa' sems dpa' chen po sems can rnams zang zing gi sbyin pa dang /_chos kyi sbyin pas sdud pa yin te/_rab 'byor de ni byang chub sems dpa' sems dpa' chen po rnams kyi ngo 
[\[240a.3\]]mtshar dang /_rmad du byung ba'i chos so/_rab 'byor ji ltar na byang chub sems dpa' sems dpa' chen po tshig snyan pas sems can rnams sdud pa yin zhe na/_rab 'byor 'di la byang chub sems dpa' sems dpa' chen po pha rol du phyin pa drug gis 
[\[240a.4\]]sems can rnams sdud pa yin te/_'di ltar sbyin pa'i pha rol tu phyin pa dang /_tshul khrims kyi pha rol du phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes 
[\[240a.5\]]rab kyi pha rol tu phyin pa dang /_pha rol du phyin pa drug po de dag gis byang chub sems dpa' sems dpa' chen po snyan par smra bas sems can rnams sdud do/_/de ci'i phyir zhe na/_de ni 'di ltar pha rol du phyin pa drug po de dag gis dge ba'i chos thams 
[\[240a.6\]]cad ma 'dus pa med de/_rab 'byor de ltar na byang chub sems dpa' sems dpa' chen po tshig snyan par smra bas sems can rnams sdud do/_/rab 'byor ji ltar na byang chub sems dpa' sems dpa' chen po don bya bas sems can rnams sdud pa yin zhe na/_
[\[240a.7\]]rab 'byor 'di la byang chub sems dpa' sems dpa' chen po pha rol du phyin pa drug po de dag gis don bya bas sems can rnams sdud do/_/de ci'i phyir zhe na/_'di ltar pha rol du phyin pa drug po de dag gis dge ba'i chos thams cad ma 'dus pa med de/_rab 'byor de ltar 
[\[240b\]]
[\[240b.1\]]na byang chub sems dpa' sems dpa' chen po don bya bas sems can rnams sdud do/_/rab 'byor ji ltar na byang chub sems dpa' sems dpa' chen po don 'thun pas sems can rnams sdud pa yin zhe na/_rab 'byor 'di la byang chub sems dpa' sems 
[\[240b.2\]]dpa' chen po pha rol du phyin pa drug po de dag gi don 'thun pas sems can rnams sdud do/_/de ci'i phyir zhe na/_de ni 'di ltar pha rol du phyin pa drug po de dag gis dge ba'i chos thams cad ma 'dus pa med de/_rab 'byor de ltar na byang chub sems 
[\[240b.3\]]dpa' sems dpa' chen po'i don 'thun pas sems can rnams sdud do/_/rab 'byor de yang byang chub sems dpa' sems dpa' chen po rnams kyi ngo mtshar dang rmad du byung ba'i chos so/_/rab 'byor gzhan yang byang chub sems dpa' sems dpa' chen 
[\[240b.4\]]po shes rab kyi pha rol du phyin pa la spyod pa'i tshe/_byang chub sems dpa' sems dpa' chen po gzhan dag la 'di skad 'doms shing 'di skad ston to/_/rigs kyi bu khyod tshur sheg_/yi ge mngon par bsgrub pa la mkhas par gyis shig_/yi ge gcig 
[\[240b.5\]]la mkhas par gyis shig_/yi ge gnyis nas yi ge bzhi bcu rtsa gnyis kyi bar la mkhas par gyis shig_/yi ge gcig gis byang ba'i rang bzhin thams cad shes par gyis shig_/yi ge gnyis kyis byang ba'i rang bzhin thams cad shes par gyis shig_/
[\[240b.6\]]yi ge bzhi bcu rtsa gnyis kyi bar gyis byang ba'i rang bzhin thams cad shes par gyis shig_/yi ge gcig tu yi ge bzhi bcu rtsa gnyis 'dus par sgoms shig_/yi ge bzhi bcu rtsa gnyis su yi ge gcig 'dus par sgoms shig_/ces chos ston 
[\[240b.7\]]to/_/rab 'byor byang chub sems dpa' sems dpa' chen po de yang yi ge gcig la mkhas pa yin/_yi ge bzhi bcu rtsa gnyis kyi bar la mkhas pa yin/_yi ge gcig gi nang du yi ge bzhi bcu rtsa gnyis 'dus par bsgom pa la mkhas pa yin/_
[\[241a\]]
[\[241a.1\]]yi ge bzhi bcu rtsa gnyis su yi ge gcig 'dus par bsgom pa la mkhas pa yin te/_de de ltar yi ge mngon par bsgrub pa mkhas par bya ba la goms shing yi ge med pa mngon par bsgrub pa la mkhas pa yin no/_/rab 'byor 
[\[241a.2\]]'di lta ste/_dper na/_de bzhin gshegs pa dgra bcom pa yang dag par rdzogs pa'i sangs rgyas chos la mkhas pa dang /_yi ge la mkhas pa yin te/_chos la mkhas pa dang /_yi ge la mkhas pas/_yi ge mang pos yi ge med pa'i chos 
[\[241a.3\]]ston kyang /_rab 'byor chos de yi ge'i rnam pa dang bral ba yang ma yin te/_rab 'byor de yang byang chub sems dpa' sems dpa' chen po rnams kyi ngo mtshar dang rmad du byung ba'i chos te/_gang nyan thos dang /_rang sangs rgyas thams cad dang thun mong 
[\[241a.4\]]ma yin pa'o/_/de nas tshe dang ldan pa rab 'byor gyis bcom ldan 'das la 'di skad ces gsol to/_/bcom ldan 'das gal te mtha' las 'das pa stong pa nyid dang /_thog ma dang tha ma med pa stong pa nyid nye bar bzung ste/_sems can yang shin du mi 
[\[241a.5\]]dmigs/_chos kyang mi dmigs/_chos kyi dngos po yang mi dmigs pa lags na/_bcom ldan 'das ji ltar byang chub sems dpa' sems dpa' chen po shes rab kyi pha rol du phyin pa dang /_bsam gtan gyi pha rol du phyin pa dang /_brtson 'grus 
[\[241a.6\]]kyi pha rol du phyin pa dang /_bzod pa'i pha rol du phyin pa dang /_tshul khrims kyi pha rol du phyin pa dang /_sbyin pa'i pha rol du phyin pa la spyod pa dang /_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi la spyod 
[\[241a.7\]]pa dang /_byang chub kyi phyogs kyi chos sum bcu rtsa bdun la spyod pa dang /_stong pa nyid bcu bzhi la spyod pa dang /_stong pa nyid dang /_mtshan ma med pa dang /_smon pa med pa'i ting nge 'dzin la spyod pa dang /_rnam par thar pa brgyad la spyod pa dang /_mthar gyis 
[\[241b\]]
[\[241b.1\]]gnas pa'i snyoms par 'jug pa dgu dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad dang /_mi 
[\[241b.2\]]chen po'i mtshan sum cu rtsa gnyis dang /_dpe byad bzang po brgyad cu la spyod cing /_rnam par smin pa las byung ba'i mngon par shes pa drug la gnas nas/_sems can rnams la chos ston par 'gyur/_de la ni sems can mi dmigs te/_sems 
[\[241b.3\]]can du gdags pa yang mi dmigs so/_/sems can mi dmigs pas/_gzugs dmigs su ma mchis so/_/sems can mi dmigs pas tshor ba dang /_'du shes dang /_'du byed dang /_rnam par shes pa dmigs su ma mchis so/_/sems can 
[\[241b.4\]]mi dmigs pas sangs rgyas kyi chos ma 'dres pa [{]bcwo [,]bco [}]brgyad kyi bar du dmigs su ma mchis so/_/sems can mi dmigs pas rnam pa thams cad mkhyen pa nyid kyi bar du dmigs su ma mchis so/_/sems can mi dmigs pas/_mi chen po'i mtshan 
[\[241b.5\]]sum cu rtsa gnyis dmigs su ma mchis so/_/dpe byad bzang po brgyad cu dmigs su ma mchis so/_/sems can dmigs su ma mchis pa la ni sems can ma mchis so/_/gzugs ma mchis so/_/tshor ba dang 'du shes dang 'du byed dang rnam par 
[\[241b.6\]]shes pa ma mchis so/_/sangs rgyas kyi chos ma 'dres pa [{]bcwo [,]bco [}]brgyad kyi bar du ma mchis so/_/rnam pa thams cad mkhyen pa nyid kyi bar du ma mchis so/_/mi chen po'i mtshan sum cu rtsa gnyis ma mchis so/_/dpe byad bzang po brgyad cu ma mchis 
[\[241b.7\]]so/_/de ci'i slad du zhe na/_bcom ldan 'das de ni 'di ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/_byang chub sems dpa' nyid kyang mi dmigs na/_byang chub kyi phyogs kyi chos rnams la dmigs par 
[\[242a\]]
[\[242a.1\]]'gyur ba lta ga la mchis/_bcom ldan 'das kyis bka' stsal pa/_rab 'byor de de bzhin no/_/de de bzhin te/_ji skad du smras pa bzhin no/_/rab 'byor de ltar sems can mi dmigs pas nang stong pa nyid du rig par bya'o/_/
[\[242a.2\]]phyi stong pa nyid du rig par bya'o/_/phyi nang stong pa nyid du rig par bya'o/_/dngos po med pa'i ngo bo nyid stong pa nyid kyi bar du rig par bya'o/_/phung po stong pa nyid du rig par bya'o/_/khams stong pa nyid du rig par bya'o/_/skye mched stong pa nyid du rig par bya'o/_/
[\[242a.3\]]rten cing 'brel par 'byung ba stong pa nyid du rig par bya'o/_/bden pa stong pa nyid du rig par bya'o/_/bdag stong pa nyid du rig par bya'o/_/sems can stong pa nyid du rig par bya'o/_/srog dang 'gro ba dang gso ba dang skyes bu dang /_gang zag dang shed can dang 
[\[242a.4\]]shed bdag dang byed pa po dang byed du 'jug pa po dang /_slong ba po dang kun nas slong ba po dang /_tshor ba po dang tshor bar byed pa po dang /_shes pa po dang /_mthong ba po stong pa nyid du rig par bya'o/_/dran pa nye bar gzhag pa stong pa nyid du rig par bya'o/_/yang 
[\[242a.5\]]dag par spong ba dang /_rdzu 'phrul gyi rkang pa dang /_dbang po dang stobs dang /_byang chub kyi yan lag dang /_'phags pa'i lam yan lag brgyad pa stong pa nyid du rig par bya'o/_/'phags pa'i bden pa dang /_bsam gtan dang /_tshad med pa dang /_
[\[242a.6\]]gzugs med pa'i snyoms par 'jug pa dang /_rnam par thar pa brgyad dang /_mthar gyis gnas pa'i snyoms par 'jug pa dgu dang stong pa nyid dang /_mtshan ma med pa dang /_smon pa med pa dang /_de bzhin gshegs pa'i stobs bcu dang /_mi 'jigs 
[\[242a.7\]]pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad stong pa nyid du rig par bya'o/_/rgyun du zhugs pa'i 'bras bu dang /_lan cig phyir 'ong ba'i 'bras bu dang /_
[\[242b\]]
[\[242b.1\]]phyir mi 'ong ba'i 'bras bu dang /_dgra bcom pa nyid dang /_rang byang chub stong pa nyid du rig par bya'o/_/lam gyi rnam pa shes pa nyid dang /_rnam pa thams cad mkhyen pa nyid stong pa nyid du rig par bya'o/_/sangs rgyas kyi zhing stong pa nyid du rig par bya'o/_/sangs 
[\[242b.2\]]rgyas stong pa nyid du rig par bya'o/_/byang chub sems dpa' stong pa nyid du rig par bya'o/_/rab 'byor de la byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos de dag thams cad stong par mthong nas/_phyin 
[\[242b.3\]]ci log tu gyur pa'i sems can rnams la chos ston te/_ji ltar stong pa nyid de dag la yang mi 'jug pa de ltar ston to/_/des de ltar mthong nas chos thams cad sgrib pa med par shes te/_chos gang yang 'khrug par mi byed/_gnyis su mi byed do/_/
[\[242b.4\]]yang dag pa ji lta ba bzhin du yang ston par byed do/_/rab 'byor 'di lta ste dper na/_de bzhin gshegs pa'i sprul pa ni/_sprul pa bye ba phrag du ma sprul cing sems can la la sbyin pa'i pha rol du phyin pa la sbyor/_la la tshul khrims kyi pha rol 
[\[242b.5\]]du phyin pa dang /_la la bzod pa'i pha rol du phyin pa dang /_la la brtson 'grus kyi pha rol du phyin pa dang /_la la bsam gtan gyi pha rol du phyin pa dang /_la la shes rab kyi pha rol du phyin pa la sbyor/_la la bsam gtan bzhi dang /_la la 
[\[242b.6\]]tshad med pa bzhi dang /_la la gzugs med pa'i snyoms par 'jug pa bzhi la sbyor/_la la byang chub kyi phyogs kyi chos sum cu rtsa bdun la sbyor/_la la 'phags pa'i bden pa bzhi dang /_la la rnam par thar pa brgyad dang /_la la mthar gyis 
[\[242b.7\]]gnas pa'i snyoms par 'jug pa dgu dang /_la la stong pa nyid dang /_mtshan ma med pa dang /_smon pa med pa dang /_la la mngon par shes pa lnga la sbyor/_la la ting nge 'dzin thams cad dang /_la la gzungs kyi sgo thams cad la sbyor/_la la de 
[\[243a\]]
[\[243a.1\]]bzhin gshegs pa'i stobs bcu dang /_la la mi 'jigs pa bzhi dang /_la la so so yang dag par rig pa bzhi dang /_la la byams pa chen po dang /_la la snying rje chen po dang /_la la sangs rgyas kyi chos ma 'dres pa [{]bcwo [,]bco [}]brgyad 
[\[243a.2\]]la sbyor/_la la rgyun du zhugs pa'i 'bras bu la sbyor/_la la lan cig phyir 'ong ba'i 'bras bu dang /_la la phyir mi 'ong ba'i 'bras bu dang /_la la dgra bcom pa nyid dang /_la la rang byang chub la sbyor/_la la rnam pa thams cad mkhyen pa nyid 
[\[243a.3\]]kyi bar la sbyor na/_rab 'byor de la ji snyam du sems/_sprul pa des chos la la zhig tha dad du phye ba yod dam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de bzhin du byang chub sems 
[\[243a.4\]]dpa' sems dpa' chen po yang shes rab kyi pha rol du phyin pa la spyod pa'i tshe/_sems can rnams la chos ston te/_de dag phyin ci log rnams las yongs su bkrol nas/_ma bcings ma grol ba'i tshul du yang dag pa ji lta ba bzhin du rab tu 'god 
[\[243a.5\]]do/_/de ci'i phyir zhe na/_rab 'byor de ni 'di ltar gzugs ma bcings ma grol ba/_tshor ba dang 'du shes dang 'du byed dang /_rnam par shes pa ma bcings ma grol ba/_rnam pa thams cad mkhyen pa nyid kyi bar du ma bcings ma grol ba ste/_gzugs 
[\[243a.6\]]kyi ma bcings ma grol ba nyid gang yin pa de gzugs ma yin no/_/tshor ba dang 'du shes dang 'du byed dang /_rnam par shes pa'i ma bcings ma grol ba nyid gang yin pa de rnam par shes pa ma yin no/_/rnam pa thams cad mkhyen pa nyid kyi bar gyi ma 
[\[243a.7\]]bcings ma grol ba nyid gang yin pa de rnam pa thams cad mkhyen pa nyid ma yin no/_/de ci'i phyir zhe na/_de ni 'di ltar gzugs ni shin du rnam par dag pa'o/_/tshor ba dang 'du shes dang 'du byed dang /_rnam par shes pa ni shin du rnam par dag pa'o/_/
[\[243b\]]
[\[243b.1\]]rnam pa thams cad mkhyen pa nyid kyi bar ni shin du rnam par dag pa'o/_/rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_sems can rnams la chos ston kyang sems can du mi dmigs so/_/
[\[243b.2\]]byang chub sems dpa' sems dpa' chen po ni chos thams cad mi dmigs pa la/_de mi dmigs pa'i tshul gyis gnas te/_gzugs stong pa nyid mi gnas pa'i tshul dang /_tshor ba dang 'du shes dang 'du byed dang /_rnam par shes pa stong pa nyid 
[\[243b.3\]]mi gnas pa'i tshul dang rnam pa thams cad mkhyen pa nyid kyi bar du stong pa nyid mi dmigs pa'i tshul gyis gnas te/_'dus byas dang /_'dus ma byas kyi chos rnams la ni gang yang gnas pa med do/_/de ci'i phyir zhe na/_de ni 'di ltar gang la gnas 
[\[243b.4\]]par bya ba de lta bu'i ngo bo nyid mi dmigs te/_dngos po med pa la dngos po med pa mi gnas so/_/rang bzhin la rang bzhin mi gnas so/_/gzhan gyi dngos po la gzhan gyi dngos po mi gnas so/_/de ci'i phyir zhe na/_de ni 'di ltar de dag thams cad 
[\[243b.5\]]dmigs su med de/_gang dmigs su med pa de ni gang la yang mi gnas so/_/rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos de dag thams cad stong pa nyid thams cad kyis rab tu 'byed 
[\[243b.6\]]de/_rab 'byor shes rab kyi pha rol du phyin pa la de ltar spyod pa'i byang chub sems dpa' sems dpa' chen pos/_sangs rgyas bcom ldan 'das rnams dang /_byang chub sems dpa' sems dpa' chen po rnams dang /_rang sangs rgyas rnams dang /_
[\[243b.7\]]nyan thos rnams dang /_'phags pa thams cad kyi skyon du mi bya'o/_/de ci'i phyir zhe na/_de ni 'di ltar sangs rgyas bcom ldan 'das de dag dang /_byang chub sems dpa' sems dpa' chen po de dag dang /_rang sangs rgyas de dag dang /_nyan thos de 
[\[244a\]]
[\[244a.1\]]dag gis kyang chos nyid de'i rjes su rtogs te/_chos nyid de'i rjes su rtogs nas kyang sems can rnams la chos ston te/_de yang chos rnams kyi chos nyid las mi 'da'o/_/de ci'i phyir zhe na/_rab 'byor chos kyi dbyings ni 'da' 
[\[244a.2\]]ba med do/_/de bzhin nyid dang yang dag pa'i mtha' ni 'da' ba med do/_/de ci'i phyir zhe na/_de dag la gang 'da' bar 'gyur ba'i rang bzhin med do/_/de nas tshe dang ldan pa rab 'byor gyis/_bcom ldan 'das la 'di skad ces gsol to/_/bcom 
[\[244a.3\]]ldan 'das gal te de ltar chos kyi dbyings la yang 'da' ba ma mchis/_de bzhin nyid dang yang dag pa'i mtha' la yang 'da' ba ma mchis na/_ci lags/_'o na gzugs kyang gzhan la chos kyi dbyings kyang gzhan/_de bzhin nyid kyang gzhan/_
[\[244a.4\]]yang dag pa'i mtha' yang gzhan zhig lags sam/_tshor ba dang 'du shes dang 'du byed dang /_rnam par shes pa yang gzhan la/_chos kyi dbyings kyang gzhan/_de bzhin nyid kyang gzhan/_yang dag pa'i mtha' yang gzhan zhig lags sam/_rnam pa 
[\[244a.5\]]thams cad mkhyen pa nyid kyi bar yang gzhan la/_chos kyi dbyings kyang gzhan/_de bzhin nyid kyang gzhan/_yang dag pa'i mtha' yang gzhan zhig lags sam/_bcom ldan 'das kyis bka' stsal pa/_rab 'byor de ni ma yin no/_/
[\[244a.6\]]gzugs kyang gzhan la/_chos kyi dbyings kyang gzhan/_de bzhin nyid kyang gzhan/_yang dag pa'i mtha' yang gzhan ma yin no/_/tshor ba dang 'du shes dang 'du byed dang /_rnam par shes pa yang gzhan la/_chos kyi dbyings kyang 
[\[244a.7\]]gzhan/_de bzhin nyid kyang gzhan/_yang dag pa'i mtha' yang gzhan pa ma yin no/_/rnam pa thams cad mkhyen pa nyid kyi bar yang gzhan la/_chos kyi dbyings kyang gzhan/_de bzhin nyid kyang gzhan/_yang dag pa'i mtha' yang gzhan 
[\[244b\]]
[\[244b.1\]]pa ma yin no/_/gsol pa/_bcom ldan 'das gal te de ltar gzugs kyang gzhan la/_chos kyi dbyings kyang gzhan/_de bzhin nyid kyang gzhan/_yang dag pa'i mtha' yang gzhan ma lags/_tshor ba dang 'du shes dang 'du byed dang /_rnam par 
[\[244b.2\]]shes pa yang gzhan la/_chos kyi dbyings kyang gzhan/_de bzhin nyid kyang gzhan/_yang dag pa'i mtha' yang gzhan ma lags/_rnam pa thams cad mkhyen pa nyid kyi bar yang gzhan la/_chos kyi dbyings kyang gzhan/_de bzhin nyid kyang gzhan/_yang 
[\[244b.3\]]dag pa'i mtha' yang gzhan ma lags na/_'o na ji ltar chos rnams kyi 'bras bu rnam par dgod cing /_nag po'i chos rnams kyi rnam par smin pa nag po ni sems can dmyal ba dang /_byol song gi skye gnas dang /_gshin rje'i 'jig rten/_dkar po'i 
[\[244b.4\]]chos rnams kyi rnam par smin pa dkar po ni lha dang mi/_dkar nag gi chos rnams kyi rnam par smin pa dkar nag ni bde ba dang /_sdug bsngal nyams su myong ba/_mi gnag cing dkar pa'i chos rnams kyi rnam par smin pa mi gnag cing dkar ba ni rgyun du zhugs 
[\[244b.5\]]pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_bla na med pa yang dag par rdzogs pa'i byang chub po zhes bgyi bar rnam par dgod par 'gyur/_bcom ldan 
[\[244b.6\]]'das kyis bka' stsal pa/_rab 'byor kun rdzob kyi bden pa tshad mar byas te/_'bras bu rnam par dgod par bstan gyi don dam pa'i bden pas ni 'bras bu rnam par dgod pa bstan par mi nus so/_/de ci'i phyir zhe na/_chos de ni rnam par brtag tu med pa/_brjod 
[\[244b.7\]]du med pa tha snyad med pa ste/_'di ltar ming bden pa dang /_gzugs bden pa dang /_skye ba med pa dang /_'gag pa med pa dang /_kun nas nyon mongs pa med pa dang /_rnam par byang ba med pa ste/_'di ni mtha' las 'das pa stong pa nyid dang /_thog ma dang 
[\[245a\]]
[\[245a.1\]]tha ma med pa stong pa nyid do/_/gsol pa/_bcom ldan 'das gal te de ltar kun rdzob kyi bden pa nye bar bzung ste/_'bras bu rnam par dgod pa lags kyi/_don dam pa'i bden pa ma lags na/_byis pa so so'i skye bo de thams 
[\[245a.2\]]cad kyang /_rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_bla na med pa yang dag par rdzogs pa'i byang chub tu 'gyur ro/_/bcom ldan 'das kyis 
[\[245a.3\]]bka' stsal pa/_rab 'byor ci byis pa so so'i skye bo rnams kun rdzob kyi bden pa 'am/_don dam pa'i bden pa shes sam/_gal te shes na ni de dag kyang /_rgyun du zhugs pa'i 'bras bu 'am/_lan cig phyir 'ong ba'i 'bras bu 'am/_phyir mi 'ong ba'i 'bras 
[\[245a.4\]]bu 'am/_dgra bcom pa nyid dam/_rang byang chub bam/_bla na med pa yang dag par rdzogs pa'i byang chub tu rnam par dgod par 'gyur na/_rab 'byor byis pa so so'i skye bo rnams la/_lam yang med/_lam rnam par dgod pa yang med/_lam bsgom 
[\[245a.5\]]pa yang med par byis pa so so'i skye bo rnams la 'bras bu rnam par dgod pa lta ga las 'ong /_rab 'byor 'phags pa'i gang zag rnams la ni lam yang yod/_lam bsgom pa yang yod pas na/_de'i phyir 'phags pa'i gang zag de dag la 'bras bu rnam par dgod 
[\[245a.6\]]pa yod do/_/gsol pa/_bcom ldan 'das ci lags/_lam bsgoms pas 'bras bu 'thob pa 'am/_'bras bu thob par bgyi ba mchis sam/_bcom ldan 'das kyis bka' stsal pa/_rab 'byor de ni ma yin te/_lam bsgoms pas 'bras bu 
[\[245a.7\]]'thob pa 'am/_'bras bu thob par bya ba med do/_/rab 'byor lam ma bsgoms par yang 'bras bu 'thob pa med de/_lam gyis 'bras bu thob par bya ba yang med do/_/lam la ma gnas par yang 'bras bu 'thob par mi 'gyur te/_rab 'byor de ltar 
[\[245b\]]
[\[245b.1\]]na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_thabs mkhas pas sems can rnams kyi 'bras bu rnam par 'god pa byed de/_'dus byas kyi khams sam/_'dus ma byas kyi khams ris su bcad cing 'bras bu rnam 
[\[245b.2\]]par dgod par mi byed do/_/gsol pa/_bcom ldan 'das gal te de ltar 'dus byas kyi khams sam/_'dus ma byas kyi khams ris su bcad cing 'bras bu rnam par dgod pa ma mchis na/_bcom ldan 'das kyis 'di ni kun du sbyor ba gsum spangs pas/_
[\[245b.3\]]rgyun du zhugs pa'i 'bras bu'o/_/'dod pa'i 'dod chags dang /_gnod sems bsrabs pas/_lan cig phyir 'ong ba'i 'bras bu'o/_/'og ma'i cha can gyis kun du sbyor ba lnga spangs pas phyir mi 'ong ba'i 'bras bu'o/_/bla ma'i cha can gyis kun du 
[\[245b.4\]]sbyor ba lnga spangs pas dgra bcom pa nyid do/_/gang ci yang rung ste/_kun 'byung ba'i chos de dag thams cad 'gog pa'i chos can du shes pas rang byang chub bo/_/bag chags kyi mtshams sbyor ba'i nyon mongs pa thams cad spangs pas/_yang dag par rdzogs 
[\[245b.5\]]pa'i byang chub bo zhes gsungs na/_bcom ldan 'das ris su bcad cing 'dus byas sam/_'dus ma byas kyi chos rnams kyi 'bras bu rnam par gzhag pa ma mchis na/_gsungs pa'i don de bdag gis ji ltar 'tshal bar bgyi/_bcom ldan 'das kyis bka' stsal pa/_rab 'byor rgyun du 
[\[245b.6\]]zhugs pa'i 'bras bu 'am/_lan cig phyir 'ong ba'i 'bras bu 'am phyir mi 'ong ba'i 'bras bu 'am/_dgra bcom pa nyid dam rang byang chub bam/_bla na med pa yang dag par rdzogs pa'i byang chub 'dus byas sam/_'on te 'dus ma byas pa yin/_gsol pa bcom ldan 'das de ni 'dus ma bgyis 
[\[245b.7\]]pa'o/_/bde bar gshegs pa de ni 'dus ma bgyis pa'o/_/bcom ldan 'das kyis bka' stsal pa/_rab 'byor 'o na 'dus ma byas kyi chos la ris su bcad pa yod dam/_gsol pa bcom ldan 'das de ni ma lags so/_/bcom ldan 'das kyis bka' stsal pa/_rab 'byor de ji snyam du sems/_gang 
[\[246a\]]
[\[246a.1\]]gi tshe rigs kyi bu 'am rigs kyi bu mo la las 'dus byas dang 'dus ma byas kyi chos rnams 'di lta ste/_mtshan nyid med par mtshan nyid gcig tu chud par gyur na/_de'i tshe 'dus byas shes sam/_'dus ma byas shes chos gang la yang ris su gcod 
[\[246a.2\]]pa yod dam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de bzhin du byang chub sems dpa' sems dpa' chen po yang shes rab kyi pha rol du phyin pa la spyod pa'i tshe/_'di lta ste/_nang stong 
[\[246a.3\]]pa nyid dang /_dngos po med pa'i ngo bo nyid stong pa nyid kyi bar du nye bar bzung ste/_sems can rnams la ris su bcad pas chos mi ston to/_/de bdag kyang sbyin pa'i pha rol du phyin pa 'am/_tshul khrims kyi pha rol du phyin pa 'am/_bzod pa'i pha rol du 
[\[246a.4\]]phyin pa 'am/_brtson 'grus kyi pha rol du phyin pa 'am/_bsam gtan gyi pha rol du phyin pa 'am/_shes rab kyi pha rol du phyin pa 'am/_bsam gtan dang po'am/_bsam gtan gnyis pa 'am/_bsam gtan gsum pa 'am/_bsam gtan 
[\[246a.5\]]bzhi pa 'am/_byams pa 'am snying rje 'am dga' ba 'am btang snyoms sam/_nam mkha' mtha' yas skye mched kyi snyoms par 'jug pa 'am/_rnam shes mtha' yas skye mched kyi snyoms par 'jug pa 'am/_cung zad med pa'i skye mched kyi snyoms 
[\[246a.6\]]par 'jug pa 'am/_'du shes med 'du shes med min skye mched kyi snyoms par 'jug pa 'am/_dran pa nye bar gzhag pa rnams sam/_yang dag par spong ba rnams sam/_rdzu 'phrul gyi rkang pa rnams sam/_dbang po rnams sam/_stobs rnams 
[\[246a.7\]]sam/_byang chub kyi yan lag rnams sam/_lam 'am/_'phags pa'i bden pa rnams sam/_bsam gtan rnams sam/_tshad med pa rnams sam/_gzugs med pa'i snyoms par 'jug pa rnams sam/_rnam par thar pa rnams sam/_mthar 
[\[246b\]]
[\[246b.1\]]gyis gnas pa'i snyoms par 'jug pa rnams sam/_stong pa nyid dang /_mtshan ma med pa dang /_smon pa med pa 'am/_mngon par shes pa rnams sam/_ting nge 'dzin rnams sam/_gzungs kyi sgo rnams sam/_de bzhin gshegs pa'i stobs 
[\[246b.2\]]rnams sam/_mi 'jigs pa rnams sam/_so so yang dag par rig pa rnams sam/_byams pa chen po 'am/_snying rje chen po 'am/_sangs rgyas kyi chos ma 'dres pa rnams sam/_rnam pa thams cad mkhyen pa nyid kyi bar ram/_chos gang la 
[\[246b.3\]]yang mngon par zhen pa med do/_/de mngon par zhen pa med pas gang la yang chags pa med do/_/'di lta ste dper na/_de bzhin gshegs pa'i sprul pa sbyin pa yongs su gtang yang /_sbyin pa'i 'bras bu la chags pa med/_sbyin pa'i 'bras bu nyams 
[\[246b.4\]]su myong ba med de/_gzhan du na sems can thams cad yongs su mya ngan las bzla ba'i don du sbyin pa yongs su gtong ngo /_/tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam 
[\[246b.5\]]gtan gyi pha rol du phyin pa dang /_shes rab kyi pha rol du phyin pa dang /_zag pa dang bcas pa dang /_zag pa med pa'i chos rnams dang /_'jig rten dang 'jig rten las 'das pa dang /_'dus byas dang 'dus ma byas kyi chos rnams sgom yang 'dus byas 
[\[246b.6\]]dang 'dus ma byas kyi chos kyi 'bras bu la chags pa med/_'dus byas dang 'dus ma byas kyi chos kyi 'bras bu nyams su myong ba med de/_gzhan du na sems can thams cad yongs su mya ngan las bzla ba'i don du 'dus byas dang /_'dus ma byas kyi 
[\[246b.7\]]chos rnams sgom mo/_/rab 'byor de bzhin du byang chub sems dpa' sems dpa' chen po yang pha rol du phyin pa drug dang /_chos thams cad la spyod pa/_chos gang la yang gnas pa 'am/_chags pa med do/_/de ci'i phyir zhe na/_'di 
[\[247a\]]
[\[247a.1\]]ltar des chos rnams kyi chos kyi mtshan nyid shin du khong du chud do/_/shes rab kyi pha rol tu phyin pa stong phrag nyi shu lnga pa las/_mtshan dang dpe byad bzang po mngon par sgrub pa dang pha rol tu phyin pa bstan pa'i le'u ste/_drug 
[\[247a.2\]]cu gnyis pa'o//_//de nas tshe dang ldan pa rab 'byor gyis/_bcom ldan 'das la 'di skad ces gsol to/_/bcom ldan 'das ji ltar na byang chub sems dpa' sems dpa' chen pos chos rnams kyi chos kyi mtshan nyid rab tu 
[\[247a.3\]]rtogs pa lags/_bcom ldan 'das kyis bka' stsal pa/_rab 'byor sprul pa ni 'dod chags dang /_zhe sdang dang /_gti mug la yongs su spyod pa med do/_/bag la nyal ba dang kun nas ldang ba la yongs su spyod pa med do/_/phyi nang gi chos rnams 
[\[247a.4\]]la yongs su spyod pa med do/_/zag pa dang bcas pa dang zag pa med pa'i chos rnams la yongs su spyod pa med do/_/'dus byas dang 'dus ma byas kyi chos rnams la yongs su spyod pa med do/_/gzugs la yongs su spyod pa med do/_/tshor ba dang 'du shes 
[\[247a.5\]]dang 'du byed dang /_rnam par shes pa la yongs su spyod pa med do/_/skye mched dang khams dang /_rten cing 'brel par 'byung ba la yongs su spyod pa med do/_/pha rol du phyin pa rnams dang /_stong pa nyid thams cad dang /_byang chub kyi phyogs kyi chos 
[\[247a.6\]]sum cu rtsa bdun la yongs su spyod pa med do/_/'phags pa'i bden pa rnams dang /_bsam gtan rnams dang /_tshad med pa rnams dang /_gzugs med pa'i snyoms par 'jug pa rnams dang /_rnam par thar pa brgyad dang /_mthar gyis gnas pa'i 
[\[247a.7\]]snyoms par 'jug pa dgu dang /_stong pa nyid dang mtshan ma med pa dang /_smon pa med pa dang mngon par shes pa rnams la yongs su spyod pa med do/_/ting nge 'dzin rnams dang /_gzungs kyi sgo rnams la yongs su spyod pa med do/_/de bzhin gshegs 
[\[247b\]]
[\[247b.1\]]pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad la yongs su spyod pa med do/_/rnam pa thams cad mkhyen pa nyid kyi bar 
[\[247b.2\]]la yongs su spyod pa med do/_/rab 'byor de bzhin du byang chub sems dpa' sems dpa' chen po yang chos thams cad la yongs su spyod pa med de/_rab 'byor de ltar na byang chub sems dpa' sems dpa' chen po chos rnams kyi mtshan nyid rab tu rtogs pa 
[\[247b.3\]]yin no//_//shes rab kyi pha rol tu phyin pa stong phrag nyi shu lnga pa/_bam po drug cu dgu pa/_gsol pa/_bcom ldan 'das sprul pas lam bsgom pa la brten kyang /_kun nas nyon mongs par yang mi 'gyur rnam par byang bar yang mi 
[\[247b.4\]]'gyur la/_'gro ba lnga'i 'khor ba na yang mi gda' na lam bsgom du ci mchis/_bcom ldan 'das kyis bka' stsal pa/_rab 'byor de ji snyam du sems/_de bzhin gshegs pa'i sprul pa dngos po la la zhig la brten te/_kun nas nyon mongs par 'gyur 
[\[247b.5\]]ba 'am/_rnam par byang bar 'gyur ba 'am/_'gro ba lnga'i 'khor ba na snang bar 'gyur ba de lta bu'i dngos po gang yang yod dam/_gsol pa/_bcom ldan 'das de ni ma lags te/_bcom ldan 'das de bzhin gshegs pa'i sprul pas dngos po la la zhig la rten 
[\[247b.6\]]te/_kun nas nyon mongs par 'gyur ba 'am/_rnam par byang bar 'gyur ba 'am/_'gro ba lnga'i 'khor ba na gda' bar 'gyur ba'i dngos po de lta bu gang yang ma mchis so/_/bcom ldan 'das kyis bka' stsal pa/_rab 'byor de ltar na byang chub sems dpa' 
[\[247b.7\]]sems dpa' chen pos chos rnams kyi chos kyi tshul rab tu rtogs pa yin no/_/gsol pa/_bcom ldan 'das ci lags/_gzugs thams cad sprul pa lta bu lags sam/_tshor ba dang 'du shes dang 'du byed dang rnam par shes pa thams cad sprul pa lta bu 
[\[248a\]]
[\[248a.1\]]lags sam/_bcom ldan 'das kyis bka' stsal pa/_rab 'byor gzugs thams cad ni sprul pa lta bu'o/_/tshor ba dang 'du shes dang 'du byed dang /_rnam par shes pa thams cad ni sprul pa lta bu'o/_/gsol pa/_bcom 
[\[248a.2\]]ldan 'das de ltar gzugs thams cad sprul pa lta bu/_tshor ba dang 'du shes dang 'du byed dang /_rnam par shes pa thams cad sprul pa lta bu lags na/_bcom ldan 'das sprul pa la ni gzugs ma mchis/_tshor ba dang 'du shes dang 'du byed dang rnam par 
[\[248a.3\]]shes pa ma mchis/_kun nas nyon mongs pa ma mchis/_rnam par byang ba ma mchis pa gang las 'grol bar 'gyur ba'i 'gro ba lnga'i 'khor ba ma mchis na/_ji ltar byang chub sems dpa' sems dpa' chen po'i mthur 'gyur/_bcom ldan 'das kyis bka' 
[\[248a.4\]]stsal pa/_rab 'byor de ji snyam du sems/_byang chub sems dpa' sems dpa' chen po byang chub sems dpa'i spyad pa spyod pa'i tshe/_sems can dmyal ba 'am/_byol song gi skye gnas sam/_gshin rje'i 'jig rten nam/_lha 'am/_mi dag las yongs 
[\[248a.5\]]su grol bar bya ba'i sems can gang yang dmigs sam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_byang chub sems dpa' sems dpa' chen pos khams 
[\[248a.6\]]gsum nas yongs su grol bar bya ba'i sems can gang yang mi dmigs so/_/de ci'i phyir zhe na/_'di ltar des ni chos thams cad sgyu ma lta bur shes so/_/mthong ngo rtogs so/_/sprul pa lta bur shes so mthong ngo rtogs so/_/gsol pa/_bcom ldan 
[\[248a.7\]]'das gal te de ltar byang chub sems dpa' sems dpa' chen pos chos thams cad sgyu ma lta bur 'tshal cing mthong ste/_rtogs la/_sprul pa lta bur 'tshal cing mthong ste/_rtogs pa lags na/_gang gi don du byang chub sems dpa' sems dpa' chen po 
[\[248b\]]
[\[248b.1\]]pha rol tu phyin pa drug la spyod pa lags/_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_mngon par shes pa lnga dang /_byang chub kyi phyogs kyi chos sum cu rtsa bdun dang /_sangs rgyas kyi chos ma 'dres pa 
[\[248b.2\]{]bcwo [,]bco [}]brgyad kyi bar la spyod pa lags/_de ci'i slad du byang chub sems dpa' sems dpa' chen po byang chub kyi lam gyi bar la spyod pa lags/_sangs rgyas kyi zhing yongs su dag par bgyid pa dang /_sems can rnams yongs su smin par bgyid pa lags/_
[\[248b.3\]]bcom ldan 'das kyis bka' stsal pa/_rab 'byor gal te sems can rnams rang rang gis/_chos thams cad sprul pa lta bur shes su zin na ni/_byang chub sems dpa' sems dpa' chen po yang sems can rnams kyi don du bskal pa grangs med par byang chub 
[\[248b.4\]]sems dpa'i spyad pa mi spyod de/_rab 'byor sems can rnams rang rang gis chos thams cad sprul pa lta bur mi shes pas/_de'i phyir byang chub sems dpa' sems dpa' chen po bskal pa grangs med par pha rol du phyin pa drug la spyod do/_/sems can rnams yongs 
[\[248b.5\]]su smin par byed do/_/sangs rgyas kyi zhing yang yongs su dag par byed do/_/rab 'byor gyis gsol pa/_bcom ldan 'das gal te chos thams cad rmi lam lta bu/_sgra brnyan lta bu/_smig rgyu lta bu/_mig yor lta bu/_sgyu ma lta bu/_sprul pa 
[\[248b.6\]]lta bu lags na/_bcom ldan 'das sems can rnams ci la gnas na/_byang chub sems dpa' sems dpa' chen po shes rab kyi pha rol du phyin pa la spyod cing /_sems can rnams gyen du skyod par bgyid/_bcom ldan 'das kyis bka' stsal pa/_rab 'byor 
[\[248b.7\]]sems can rnams ni ming dang mtshan ma yang dag pa ma yin par yongs su brtags pa la gnas pas na/_byang chub sems dpa' sems dpa' chen po shes rab kyi pha rol du phyin pa la spyod cing /_de dag ming dang mtshan ma las gyen du skyod do/_/gsol pa bcom 
[\[249a\]]
[\[249a.1\]]ldan 'das ming ni gang lags/_mtshan ma ni gang lags/_bcom ldan 'das kyis bka' stsal pa/_rab 'byor 'di lta ste/_ming zhes bya ba 'am/_mtshan ma zhes bya ba ni glo bur gyi ming gis sgro btags so/_/'di lta ste ming 
[\[249a.2\]]zhes bya ba 'am/_mtshan ma zhes bya ba 'am/_gzugs zhes bya ba 'am/_tshor ba zhes bya ba 'am/_'du shes zhes bya ba 'am/_'du byed ces bya ba 'am/_rnam par shes pa zhes bya ba 'am/_bud med ces bya ba 'am/_skyes pa zhes bya ba 'am/_khye'u zhes 
[\[249a.3\]]bya ba 'am/_bu mo zhes bya ba 'am/_sems can dmyal ba pa zhes bya ba 'am/_byol song gi skye gnas pa zhes bya ba 'am/_gshin rje'i 'jig rten pa zhes bya ba 'am/_lha zhes bya ba 'am/_mi zhes bya ba 'am/_'dus byas kyi chos zhes bya ba 'am/_'dus ma 
[\[249a.4\]]byas kyi chos zhes bya ba 'am/_rgyun du zhugs pa'i 'bras bu zhes bya ba 'am/_/lan cig phyir 'ong ba'i 'bras bu zhes bya ba 'am/_phyir mi 'ong ba'i 'bras bu zhes bya ba 'am/_dgra bcom pa nyid ces bya ba 'am/_rang byang chub ces bya ba 'am/_yang dag par 
[\[249a.5\]]rdzogs pa'i byang chub ces bya ba 'di ni sgyu ma'i ming gis sgro btags pa ste/_rab 'byor ming thams cad ni ming gi don gyis btags pa ste/_byis pa so so'i skye bo rnams gang la chags par gyur pa'i 'dus byas thams cad ni ming tsam ste/_de dag la byang chub sems 
[\[249a.6\]]dpa' sems dpa' chen po shes rab kyi pha rol du phyin pa la spyod pa'i tshe/_thabs mkhas pas/_ming thams cad ni yongs su rtog pa las byung ba yin gyis/_yongs su brtags pa dngos po med pa/_ngo bo nyid kyis stong pa la khyed chags par ma byed cig_/
[\[249a.7\]]chos thams cad stong pa la mkhas pa rnams ni mngon par zhen par mi byed do zhes bskul ba byed de/_rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_thabs mkhas pas sems can rnams la chos 
[\[249b\]]
[\[249b.1\]]ston pa yin no/_/rab 'byor mtshan ma gang zhe na/_gnyis po 'di dag ni byis pa so so'i skye bo rnams gang la chags par gyur pa'i mtshan ma ste/_gnyis gang zhe na/_'di lta ste/_gzugs kyi mtshan ma dang /_gzugs med pa'i mtshan ma'o/_/rab 
[\[249b.2\]]'byor gzugs kyi mtshan ma gang zhe na/_'das pa dang ma 'ongs pa dang /_da ltar byung ba'i gzugs rags pa 'am/_phra ba 'am bzang ba 'am ngan pa 'am/_rgyang ring ba 'am/_thag nye ba gang chos thams cad skad cig ma la kun du rtog pas bzung ba ste/_'di 
[\[249b.3\]]ni gzugs kyi mtshan ma zhes bya'o/_/rab 'byor gzugs med pa'i mtshan ma gang zhe na/_gzugs med pa'i chos gang la yang rung ste/_mtshan mar bzung bas yongs su brtags shing nyon mongs pa skye bar 'gyur ba ste/_'di ni gzugs med pa'i mtshan ma 
[\[249b.4\]]zhes bya'o/_/de'i phyir byang chub sems dpa' sems dpa' chen po shes rab kyi pha rol du phyin pa la spyod pa'i tshe/_thabs mkhas pas mtshan ma de dag las bkrol zhing /_mtshan ma med pa'i dbyings su 'god cing rab tu gzhog ste/_ci nas kyang 'di ni mtshan 
[\[249b.5\]]ma'o/_/'di ni mtshan ma med pa'o zhes bya ba gnyis su mi ltung ba de ltar 'god cing gzhog ste/_rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_thabs mkhas pas sems can rnams mtshan 
[\[249b.6\]]ma las rnam par bkrol zhing /_mtshan ma med pa'i dbyings su rab tu 'god do/_/gsol pa/_gal te chos 'di dag thams cad ni de tsam du bas te/_ming dang mtshan mar bas la/_btags pa tsam du bas te/_yongs su btags pa las byung ba 
[\[249b.7\]]lags na/_bcom ldan 'das ji ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/_bdag kyang dge ba'i chos kyi khyad par 'thob la/_gzhan yang dge ba'i chos kyi khyad par 'thob pa la gzhog cing /_dge 
[\[250a\]]
[\[250a.1\]]ba'i rtsa ba de dag gis sa nas sa yongs su rdzogs par bgyid pa lags/_sems can rnams theg pa gsum la sbyor ba lags/_bcom ldan 'das kyis bka' stsal pa/_rab 'byor gal te dngos po 'am/_dngos po'i 
[\[250a.2\]]mtshan ma zhig yod na ni/_rab 'byor byang chub sems dpa' sems dpa' chen po shes rab kyi pha rol du phyin pa la spyod pa'i tshe/_khyad par 'thob par yang mi 'gyur te/_gzhan yang khyad par 'thob pa la sbyor bar mi 'gyur gyi/_'di ltar dngos 
[\[250a.3\]]po'i mtshan ma yang med/_dngos po yang med pas na/_rab 'byor de'i phyir byang chub sems dpa' sems dpa' chen po shes rab kyi pha rol du phyin pa la spyod pa'i tshe/_mtshan ma med pa'i tshul gyis/_bsam gtan gyi pha rol du phyin pa yongs su rdzogs 
[\[250a.4\]]par byed do/_/mtshan ma med pa'i tshul gyis brtson 'grus kyi pha rol du phyin pa dang /_bzod pa'i pha rol du phyin pa dang /_tshul khrims kyi pha rol du phyin pa dang /_sbyin pa'i pha rol du phyin pa yongs su rdzogs par byed do/_/mtshan ma med 
[\[250a.5\]]pa'i tshul gyis bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi yongs su rdzogs par byed do/_/mtshan ma med pa'i tshul gyis/_dran pa nye bar gzhag pa bzhi dang /_yang dag par spong ba dang /_rdzu 
[\[250a.6\]]'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa yongs su rdzogs par byed do/_/mtshan ma med pa'i tshul gyis nang stong pa nyid dang /_phyi stong pa nyid dang /_phyi nang stong pa nyid yongs 
[\[250a.7\]]su rdzogs par byed do/_/mtshan ma med pa'i tshul gyis dngos po med pa'i ngo bo nyid stong pa nyid kyi bar du yongs su rdzogs par byed do/_/mtshan ma med pa'i tshul gyis rnam par thar pa brgyad dang /_mthar gyis gnas pa'i snyoms par 'jug pa dgu dang /_
[\[250b\]]
[\[250b.1\]]'phags pa'i bden pa bzhi dang /_rnam par thar pa'i sgo stong pa nyid dang /_mtshan ma med pa dang /_smon pa med pa yongs su rdzogs par byed do/_/mtshan ma med pa'i tshul gyis mngon par shes pa rnams dang /_ting nge 'dzin rnams dang /_gzungs kyi sgo 
[\[250b.2\]]rnams yongs su rdzogs par byed do/_/mtshan ma med pa'i tshul gyis de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres 
[\[250b.3\]]pa [{]bcwo [,]bco [}]brgyad yongs su rdzogs par byed do/_/de dge ba'i chos de dag yongs su rdzogs par byas nas/_mtshan ma med pa'i tshul gyis gzhan yang dge ba'i chos de dag la sbyor te/_rab 'byor gal te chung ngu na skra'i rtse mo'i cha shas bzhag pa tsam gyis khyon 
[\[250b.4\]]cig mtshan ma yod na yang /_byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos mtshan ma med pa/_dran pa med pa/_yid la byed pa med pa de mngon par rdzogs par 'tshang rgya bar mi 'gyur te/_sems can 
[\[250b.5\]]rnams kyang de bzhin nyid dang /_zag pa med pa'i chos rnams la gzhog par mi 'gyur ro/_rab 'byor zag pa med pa'i chos thams cad ni mtshan ma med pa/_dran pa med pa yid la bya ba med pa ste/_rab 'byor de ltar na/_byang chub sems dpa' sems 
[\[250b.6\]]dpa' chen po shes rab kyi pha rol du phyin pa la spyod pa'i tshe/_zag pa med pa'i chos rnams kyis sems can thams cad kyi don byed do/_/gsol pa/_bcom ldan 'das gal te de ltar chos thams cad mtshan ma ma mchis shing /_dran pa ma mchis te/_yid la 
[\[250b.7\]]bgyi ba ma mchis na/_bcom ldan 'das 'di ltar 'di dag ni dge ba'i chos so/_/'di dag ni mi dge ba'i chos so/_/'di dag ni 'jig rten pa'i chos so/_/'di dag ni 'jig rten las 'das pa'i chos so/_/'di dag ni zag pa dang bcas pa'i chos so/_/'di 
[\[251a\]]
[\[251a.1\]]dag ni zag pa med pa'i chos so/_/'di dag ni 'dus byas kyi chos so/_/'di dag ni 'dus ma byas kyi chos so/_/'di dag ni thun mong gi chos so/_/'di dag ni thun mong ma yin pa'i chos so/_/'di dag ni nyan thos kyi chos so/_/'di dag 
[\[251a.2\]]ni rang sangs rgyas kyi chos so/_/'di dag ni byang chub sems dpa'i chos so/_/'di dag ni sangs rgyas kyi chos so zhes ji ltar bgrang bar bgyi/_bcom ldan 'das kyis bka' stsal pa/_rab 'byor de ji snyam du sems/_mtshan ma med pa yang gzhan la nyan thos 
[\[251a.3\]]kyi chos rnams kyang gzhan nam/_gsol pa/_bcom ldan 'das de lta ma lags so/_/bcom ldan 'das kyis bka' stsal pa/_rab 'byor de ji snyam du sems/_mtshan ma med pa yang gzhan la/_rang sangs rgyas kyi chos rnams kyang gzhan nam/_mtshan 
[\[251a.4\]]ma med pa yang gzhan la byang chub sems dpa'i chos rnams kyang gzhan nam/_mtshan ma med pa yang gzhan la/_sangs rgyas kyi chos rnams kyang gzhan nam/_gsol pa/_bcom ldan 'das de lta ma lags so/_/bcom ldan 'das kyis bka' stsal pa 
[\[251a.5\]]rab 'byor mtshan ma med pa nyid rgyun du zhugs pa'i 'bras bu'o/_/lan cig phyir 'ong ba'i 'bras bu'o/_/phyir mi 'ong ba'i 'bras bu'o/_/dgra bcom pa nyid do/_/rang byang chub bo/_/byang chub sems dpa'i chos so/_/sangs rgyas kyi chos so/_/gsol pa/_
[\[251a.6\]]bcom ldan 'das de de lags so/_/bde bar gshegs pa de de lags so/_/bcom ldan 'das kyis bka' stsal pa/_rab 'byor rnam grangs des na/_'di ltar chos thams cad ni mtshan ma med par rig par bya ste/_rab 'byor chos thams cad mtshan ma 
[\[251a.7\]]med pa 'di la bslab pa'i/_byang chub sems dpa' sems dpa' chen po ni/_dge ba'i chos mang pos rnam par 'phel te/_'di lta ste/_pha rol du phyin pa drug dang /_nang stong pa nyid dang /_dngos po med pa'i ngo bo nyid stong pa nyid kyi bar dang /_
[\[251b\]]
[\[251b.1\]]dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_'phags pa'i bden pa bzhi dang /_bsam 
[\[251b.2\]]gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par 
[\[251b.3\]]shes pa lnga dang /_ting nge 'dzin thams cad dang /_gzungs kyi sgo thams cad dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi 
[\[251b.4\]]chos ma 'dres pa [{]bcwo [,]bco [}]brgyad dang /_de ma yin pa'i sangs rgyas kyi chos dpag tu med pa dag gis rnam par 'phel lo/_/de ci'i phyir zhe na/_byang chub sems dpa' sems dpa' chen pos ni stong pa nyid dang /_mtshan ma med pa dang /_smon pa med pa la bslab par bya 
[\[251b.5\]]ba ma gtogs par gzhan la bslab par bya ba med do/_/de ci'i phyir zhe na/_rnam par thar pa'i sgo 'di gsum du dge ba'i chos thams cad ma 'dus pa med de/_'di ltar rang gi mtshan nyid stong pa nyid ni stong pa nyid rnam par thar pa'i sgo'o/_/mtshan ma dang bral ba ni 
[\[251b.6\]]mtshan ma med pa rnam par thar pa'i sgo'o/_/mngon par 'du bya ba med pa ni smon pa med pa rnam par thar pa'i sgo ste/_rnam par thar pa'i sgo gsum po 'di dag la slob pa'i byang chub sems dpa' sems dpa' chen po ni phung po lnga la slob pa yin/_skye mched bcu gnyis la 
[\[251b.7\]]slob pa yin/_khams [{]bcwo [,]bco [}]brgyad la slob pa yin/_rten cing 'brel par 'byung ba'i yan lag bcu gnyis la slob pa yin/_pha rol du phyin pa drug la slob pa yin/_nang stong pa nyid la slob pa yin/_dngos po med pa'i ngo bo nyid stong pa nyid kyi bar la slob pa yin/_dran 
[\[252a\]]
[\[252a.1\]]pa nye bar gzhag pa bzhi la slob pa yin/_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa la slob pa 
[\[252a.2\]]yin/_'phags pa'i bden pa bzhi dang /_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan 
[\[252a.3\]]ma med pa dang /_smon pa med pa dang /_mngon par shes pa rnams dang /_ting nge 'dzin thams cad dang /_gzungs kyi sgo thams cad la slob pa yin/_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi 
[\[252a.4\]]dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad la slob pa yin/_rnam pa thams cad mkhyen pa nyid kyi bar la slob pa yin/_rab 'byor gyis gsol pa/_bcom ldan 'das rnam pa gang gis 
[\[252a.5\]]tshul du ji ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/_nye bar len pa'i phung po lnga la slob pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems 
[\[252a.6\]]dpa' chen po shes rab kyi pha rol du phyin pa la spyod pa'i tshe/_gzugs rab tu shes te/_gzugs ji ltar skye ba dang /_gzugs ji ltar 'gag pa dang /_gzugs kyi de bzhin nyid ji lta bu yin pa rab tu shes so/_/de la ji ltar na gzugs shes pa 
[\[252a.7\]]yin zhe na/_'di lta ste dper na/_lbu ba'i phung po snying po med pa ltar shin du gsong ldong dang /_shin du gse tshags dang /_shin du snying po med par rab tu shes te/_de ltar na gzugs shes pa yin no/_/ji ltar gzugs kyi skye ba dang /_'jig pa shes 
[\[252b\]]
[\[252b.1\]]pa yin zhe na/_gzugs ni gang nas kyang 'ongs pa med cing gang du yang 'gro ba med pas/_gang nas kyang mi 'ong gang du yang mi 'gro ba ste/_gang gang nas kyang ma 'ongs pa de gang du yang ma song ba der shes pa ste/_de ltar na gzugs kyi skye ba dang 
[\[252b.2\]]'jig pa shes pa yin no/_/ji ltar na gzugs kyi de bzhin nyid shes pa yin zhe na/_gzugs kyi de bzhin nyid ni mi skye/_mi 'gag_/'ong ba med/_'gro ba med/_kun nas nyon mongs pa ma yin/_rnam par byang ba ma yin/_'bri ba ma yin/_
[\[252b.3\]]'phel ba ma yin te/_phyin ci log ma yin zhing de bzhin nyid du gnas pa ste/_de'i phyir de bzhin nyid ces bya'o/_/de ltar na gzugs kyi de bzhin nyid shes pa yin no/_/ji ltar na tshor ba shes pa yin zhe na/_'di lta ste dper na/_chu'i chu bur gsog 
[\[252b.4\]]tu 'dug pa skye zhing 'gag pa ltar shes pa ste/_de ltar na tshor ba shes pa yin no/_/ji ltar na tshor ba'i skye ba dang /_'jig pa shes pa yin zhe na/_tshor ba ni gang nas kyang 'ong ba med cing gang du yang 'gro ba med pas/_gang nas kyang mi 'ong gang du yang 
[\[252b.5\]]mi 'gro ba ste/_gang gang nas kyang ma 'ongs pa de gang du yang ma song bar shes pa ste/_de ltar na tshor ba'i skye ba dang 'jig pa shes pa yin no/_/ji ltar na tshor ba'i de bzhin nyid shes pa yin zhe na/_tshor ba'i de bzhin nyid ni mi skye/_mi 'gag_/'ong ba 
[\[252b.6\]]med/_'gro ba med/_kun nas nyon mongs pa ma yin/_rnam par byang ba ma yin/_'bri ba ma yin/_'phel ba ma yin te/_phyin ci log ma yin zhing /_de bzhin nyid du gnas pa ste/_de'i phyir de bzhin nyid ces bya'o/_/de ltar na tshor ba'i de 
[\[252b.7\]]bzhin nyid shes pa yin no/_/ji ltar na 'du shes shes pa yin zhe na/_'di lta ste dper na/_smig rgyu la chu shin du mi dmigs pa ltar shes pa ste/_de ltar na 'du shes shes pa yin no/_/ji ltar na 'du shes kyi skye ba dang 'jig pa shes pa yin zhe na/_
[\[253a\]]
[\[253a.1\]]'du shes ni gang nas kyang 'ong ba med cing gang du 'gro ba med pas/_gang nas kyang mi 'ong gang du yang mi 'gro ba ste/_gang gang nas kyang ma 'ongs pa de gang du yang ma song bar shes pa ste/_de ltar na 'du shes kyi skye ba dang 'jig pa 
[\[253a.2\]]shes pa yin no/_/ji ltar na 'du shes kyi de bzhin nyid shes pa yin zhe na/_'du shes kyi de bzhin nyid ni mi skye mi 'gag_/'ong ba med/_'gro ba med/_kun nas nyon mongs pa ma yin/_rnam par byang ba ma yin/_'bri ba ma yin/_'phel ba ma yin te/_
[\[253a.3\]]de phyin ci log ma yin zhing de bzhin nyid du gnas pa ste/_de'i phyir de bzhin nyid ces bya'o/_/de ltar na 'du shes kyi de bzhin nyid shes pa yin no/_/ji ltar na 'du byed shes pa yin zhe na/_'di lta ste dper na/_chu shing gi shun pa so sor phye na/_snying po shin du mi dmigs 
[\[253a.4\]]pa de ltar shes pa ste/_de ltar na 'du byed shes pa yin no/_/ji ltar na 'du byed kyi skye ba dang 'jig pa shes pa yin zhe na/_'du byed ni gang nas kyang 'ong ba med cing gang du yang 'gro ba med pas/_gang nas kyang mi 'ong gang du yang mi 'gro ba ste/_gang gang nas 
[\[253a.5\]]kyang ma 'ongs pa de gang du yang ma song bar shes pa ste/_de ltar na 'du byed kyi skye ba dang /_'jig pa shes pa yin no/_/ji ltar na 'du byed kyi de bzhin nyid shes pa yin zhe na/_'du byed kyi de bzhin nyid ni mi skye/_mi 'gag_/'ong ba med/_'gro ba med/_kun nas 
[\[253a.6\]]nyon mongs pa ma yin/_rnam par byang ba ma yin/_'bri ba ma yin/_'phel ba ma yin te/_phyin ci log ma yin zhing de bzhin du gnas pa ste/_de'i phyir de bzhin nyid ces bya'o/_/de ltar na 'du byed kyi de bzhin nyid shes pa yin no/_/ji ltar na rnam par shes pa 
[\[253a.7\]]shes pa yin zhe na/_'di lta ste dper na/_sgyu ma byed pas sprul pa'i dpung gi tshogs yan lag bzhi pa ltar shes pa ste/_de ltar na rnam par shes pa shes pa yin no/_/ji ltar na rnam par shes pa'i skye ba dang 'jig pa shes pa yin zhe na/_rnam par shes pa ni gang nas kyang 
[\[253b\]]
[\[253b.1\]]'ong ba med cing gang du yang 'gro ba med pas/_gang nas kyang mi 'ong /_gang du yang mi 'gro gang gang nas kyang ma 'ongs pa de gang du yang ma song bar shes pa ste/_de ni rnam par shes pa'i skye ba dang 'jig pa shes pa yin no/_/ji ltar na rnam par shes pa'i de bzhin nyid 
[\[253b.2\]]shes pa yin zhe na/_rnam par shes pa'i de bzhin nyid ni mi skye mi 'gag pa/_'ong ba med/_'gro ba med/_kun nas nyon mongs pa ma yin/_rnam par byang ba ma yin/_'bri ba ma yin/_'phel ba ma yin te/_phyin ci log ma yin zhing /_de bzhin du gnas pa ste/_de'i 
[\[253b.3\]]phyir de bzhin nyid ces bya'o/_/de ltar na rnam par shes pa'i de bzhin nyid shes pa yin no/_/ji ltar na skye mched rnams shes pa yin zhe na/_nang gi chos rnams ni nang gi chos rnams kyis stong /_phyi'i chos rnams kyang phyi'i chos rnams kyis stong par shes pa ste/_de ltar 
[\[253b.4\]]na skye mched rnams shes pa yin no/_/ji ltar na khams rnams shes pa yin zhe na/_mig gi khams kyang mig gi khams kyi rang bzhin gyis stong ngo /_/gzugs kyi khams kyang gzugs kyi khams kyi rang bzhin gyis stong ngo /_/mig gi rnam par shes pa'i khams 
[\[253b.5\]]kyang /_mig gi rnam par shes pa'i khams kyi rang bzhin gyis stong ngo /_/rna ba dang sna dang lce dang lus dang yid kyi khams kyang yid kyi khams kyi rang bzhin gyis stong ngo /_/chos kyi khams kyang chos kyi khams kyi rang bzhin gyis stong ngo /_/yid kyi rnam par shes pa'i 
[\[253b.6\]]khams kyang yid kyi rnam par shes pa'i khams kyi rang bzhin gyis stong ngo zhes bya bar shes te/_de ltar na khams rnams shes pa yin no/_/ji ltar na rten cing 'brel par 'byung ba shes pa yin zhe na/_rten cing 'brel par 'byung ba skye ba med par shes pa dang /_de bzhin 
[\[253b.7\]]du rten cing 'brel par 'byung ba 'gag pa med pa dang /_chad pa med pa dang /_rtag pa med pa dang /_don gcig pa ma yin pa dang /_don tha dad pa ma yin pa dang /_'ong ba med pa dang /_'gro ba med pa dang /_spros pa dang bral zhing zhi bar shes pa de ltar na/_rten cing 
[\[254a\]]
[\[254a.1\]]'brel par 'byung ba shes pa yin no/_/ji ltar na 'phags pa'i bden pa rnams shes pa yin zhe na/_sdug bsngal 'phags pa'i bden pa shes pa yin/_kun 'byung ba dang 'gog pa dang /_'gog par 'gro ba'i lam 'phags pa'i 
[\[254a.2\]]bden pa shes pa yin te/_ji ltar na sdug bsngal 'phags pa'i bden pa shes pa yin zhe na/_sdug bsngal shes pa yin/_bden pa shes pa yin/_'phags pa'i bden pa shes pa yin/_gnyis las rnam par grol ba 'phags pa'i bden pa ste/_gnyis 
[\[254a.3\]]su med pa ni 'phags pa'i bden pa zhes bya bar shes pa yin no/_/de bzhin du kun 'byung ba dang /_'gog pa dang /_'gog par 'gro ba'i lam 'phags pa'i bden pa shes pa yin te/_de ltar na 'phags pa'i bden pa rnams shes pa yin no/_/ji ltar na 
[\[254a.4\]]sdug bsngal gyi de bzhin nyid shes pa yin zhe na/_sdug bsngal gyi de bzhin nyid ni ma nor ba zhes bya bar shes pa yin/_de bzhin du kun 'byung ba dang /_'gog pa dang lam gyi de bzhin nyid kyang rab tu shes pa yin/_de ltar na 'phags pa'i bden pa rnams kyi de bzhin 
[\[254a.5\]]nyid shes pa yin no/_/de nas tshe dang ldan pa rab 'byor gyis/_bcom ldan 'das la 'di skad ces gsol to/_/bcom ldan 'das gal te de ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/_phan tshun tha dad pa'i chos 
[\[254a.6\]]de dag de ltar 'tshal na/_des chos kyi dbyings rnam par dkrugs par mi 'gyur ram/_bcom ldan 'das kyis bka' stsal pa/_rab 'byor gal te chos kyi dbyings su ma gtogs pa'i chos la la zhig yod na ni/_rnam par dkrugs par yang 'gyur te/_rab 'byor 
[\[254a.7\]]chos kyi dbyings su ma gtogs pa'i chos gzhan gang yang mi dmigs so/_/gal te dmigs na ni chos kyi dbyings kyang rnam par 'khrug par 'gyur ro/_/de ci'i phyir zhe na/_rab 'byor de bzhin gshegs pa 'am/_byang chub sems dpa' 'am/_rang sangs rgyas sam/_
[\[254b\]]
[\[254b.1\]]de bzhin gshegs pa'i nyan thos kyi chos kyi dbyings su ma gtogs pa'i chos gang yang ma dmigs so/_/de ltar ma dmigs pas chos kyi dbyings su ma gtogs pa'i chos gzhan no zhes bya bar brtags pa med do/_/rab 'byor de ltar byang chub sems dpa' 
[\[254b.2\]]sems dpa' chen po shes rab kyi pha rol du phyin pa la spyod pas chos kyi dbyings la bslab par bya'o/_/rab 'byor gyis gsol pa/_bcom ldan 'das byang chub sems dpa' sems dpa' chen po chos kyi dbyings la slob pas gang la bslab par 'gyur/_bcom 
[\[254b.3\]]ldan 'das kyis bka' stsal pa/_rab 'byor chos kyi dbyings la spyod pa'i byang chub sems dpa' sems dpa' chen pos ni chos thams cad la bslab par 'gyur te/_de ci'i phyir zhe na/_rab 'byor 'di ltar chos thams cad ni chos kyi dbyings so/_/gsol pa/_/
[\[254b.4\]]bcom ldan 'das ci'i slad du chos thams cad chos kyi dbyings lags/_bcom ldan 'das kyis bka' stsal pa/_rab 'byor 'di ltar de bzhin gshegs pa rnams byung yang rung /_ma byung yang rung ste/_dbyer med pa'i tshul gyis chos rnams kyi chos kyi dbyings ni de 
[\[254b.5\]]bzhin du gnas pa ste/_rab 'byor chos kyi dbyings ni 'di lta ste/_dge ba dang mi dge ba'i chos dang /_'jig rten pa dang /_'jig rten las 'das pa dang /_zag pa dang bcas pa dang /_zag pa med pa'i chos dang /_kha na ma tho ba dang bcas pa dang /_kha na ma tho 
[\[254b.6\]]ba med pa'i chos dang /_'dus byas dang 'dus ma byas kyi chos thams cad de/_rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pas/_chos kyi dbyings la slob pas chos thams cad la bslab par 'gyur ro/_/gsol pa 
[\[254b.7\]]bcom ldan 'das gal te/_chos thams cad chos kyi dbyings lags na/_byang chub sems dpa' sems dpa' chen po shes rab kyi pha rol du phyin pa la spyod pas/_ji ltar gzugs la bslab par bgyi/_ji ltar tshor ba dang 'du shes dang 'du byed dang /_rnam par shes 
[\[255a\]]
[\[255a.1\]]pa la bslab par bgyi/_ji ltar skye mched dang /_khams dang /_rten cing 'brel par 'byung ba la bslab par bgyi/_ji ltar sbyin pa'i pha rol du phyin pa la bslab par bgyi/_ji ltar tshul khrims kyi pha rol du phyin pa dang /_bzod pa'i pha rol du phyin 
[\[255a.2\]]pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa la bslab par bgyi/_ji ltar nang stong pa nyid la bslab par bgyi/_ji ltar dngos po med pa'i ngo bo nyid stong pa nyid kyi bar la bslab par bgyi/_
[\[255a.3\]]ji ltar dran pa nye bar gzhag pa bzhi la bslab par bgyi/_ji ltar yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa la bslab par bgyi/_ji ltar 'phags 
[\[255a.4\]]pa'i bden pa bzhi dang /_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_rnam par thar pa brgyad dang /_mthar gyis gnas pa'i snyoms par 'jug pa dgu dang stong pa nyid dang /_mtshan ma med pa dang /_smon pa 
[\[255a.5\]]med pa dang /_mngon par shes pa drug dang /_ting nge 'dzin thams cad dang /_gzungs kyi sgo thams cad la bslab par bgyi/_ji ltar de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen 
[\[255a.6\]]po dang /_snying rje chen po dang /_dga' ba chen po dang /_btang snyoms chen po dang /_sangs rgyas kyi chos ma 'dres pa [{]bcwo [,]bco [}]brgyad la bslab par bgyi/_ji ltar mi chen po'i mtshan sum cu rtsa gnyis dang /_dpe byad bzang po brgyad cu yongs su grub par bgyi ba la 
[\[255a.7\]]bslab par bgyi/_ji ltar rgyal rigs che zhing mtho ba'i rigs su skye bar bgyi ba la bslab par bgyi/_ji ltar bram ze che zhing mtho ba'i rigs dang /_khyim bdag che zhing mtho ba'i rigs su skye bar bgyi ba la bslab par bgyi/_ji ltar rgyal chen bzhi'i ris kyi lhar skye 
[\[255b\]]
[\[255b.1\]]bar bgyi ba dang /_sum cu rtsa gsum dang /_mtshe ma dang /_dga' ldan dang /_'phrul dga' dang /_gzhan 'phrul dbang byed dang /_tshangs ris dang /_tshangs lha nye phan dang /_tshangs pa kun 'khor dang /_tshangs chen dang /_snang ba dang /_chung snang dang /_
[\[255b.2\]]tshad med snang ba dang /_kun snang dang ba dang dge ba dang chung dge dang tshad med dge ba dang dge rgyas dang che ba dang chung che dang /_tshad med che ba dang /_'bras bu che ba'i lhar skye bar bgyi ba la bslab par bgyi/_ji ltar 'du shes med pa'i sems can du skye bar bgyi ba'i slad du 
[\[255b.3\]]bslab par bgyi/_ji ltar gnas gtsang ma'i ris kyi lhar skye bar bgyi ba la bslab cing der yang mi skye bar bgyi/_ji ltar nam mkha' mtha' yas skye mched dang /_rnam shes mtha' yas skye mched dang /_cung zad med pa'i skye mched dang /_'du shes med 'du 
[\[255b.4\]]shes med min skye mched kyi lhar skye bar bgyi ba la bslab cing der yang mi skye bar bgyi/_ji ltar sems dang po bskyed pa la bslab par bgyi/_ji ltar sems bskyed pa gnyis pa dang /_gsum pa dang bzhi pa dang lnga pa dang drug pa dang bdun pa dang brgyad pa dang dgu pa dang /_
[\[255b.5\]]sems bskyed pa bcu pa la bslab par bgyi/_ji ltar nyan thos kyi sa dang /_rang sangs rgyas kyi sa la bslab par bgyi/_ji ltar byang chub sems dpa'i skyon ma mchis pa dang /_sems can yongs su smin par bgyi ba dang /_sangs rgyas kyi zhing yongs su dag 
[\[255b.6\]]par bgyi ba la bslab par bgyi/_ji ltar byang chub kyi lam la bslabs shing /_chos thams cad rnam pa thams cad du 'tshal bar bgyi ba'i byang chub kyi lam la bslab par bgyi/_bcom ldan 'das gal te byang chub sems dpa' sems dpa' chen po shes rab kyi pha 
[\[255b.7\]]rol du phyin pa la spyod pas/_gzugs la bslab par bgyi/_tshor ba dang 'du shes dang 'du byed dang /_rnam par shes pa la bslab par bgyi/_skye mched dang /_khams dang /_rten cing 'brel par 'byung ba la bslab par bgyi/_sbyin pa'i pha rol du phyin pa la 
[\[256a\]]
[\[256a.1\]]bslab par bgyi/_tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa la bslab par bgyi/_nang 
[\[256a.2\]]stong pa nyid la bslab par bgyi/_dngos po med pa'i ngo bo nyid stong pa nyid kyi bar la bslab par bgyi/_byang chub kyi phyogs kyi chos sum cu rtsa bdun la bslab par bgyi/_'phags pa'i bden pa rnams dang /_bsam gtan rnams dang /_tshad med pa rnams dang /_
[\[256a.3\]]gzugs med pa'i snyoms par 'jug pa rnams dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa rnams dang /_ting nge 'dzin 
[\[256a.4\]]rnams dang /_gzungs kyi sgo rnams la bslab par bgyi/_de bzhin gshegs pa'i stobs rnams dang /_mi 'jigs pa rnams dang /_so so yang dag par rig pa rnams dang /_byams pa chen po dang /_snying rje chen po dang /_sangs rgyas kyi chos ma 'dres 
[\[256a.5\]]pa rnams la bslab par bgyi/_rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu la bslab par bgyi/_dgra bcom pa nyid dang /_rang byang chub la bslab par bgyi/_rnam pa thams cad mkhyen pa nyid kyi 
[\[256a.6\]]bar la bslab par bgyi/_bcom ldan 'das de'i slad du/_byang chub sems dpa' sems dpa' chen po phyin ci log la spyod pa 'am/_mi spro ba spros par bgyid par mi 'gyur ba lags grang /_bcom ldan 'das de ci'i slad du zhe na/_chos kyi dbyings la ni 
[\[256a.7\]]rnam par rtog pa de dag ma mchis te/_gzugs kyang chos kyi dbyings ma lags/_gzugs las gud na yang chos kyi dbyings ma mchis te/_gzugs nyid kyang chos kyi dbyings so/_/chos kyi dbyings nyid kyang gzugs so/_/tshor ba dang 'du shes 
[\[256b\]]
[\[256b.1\]]dang 'du byed dang /_rnam par shes par yang chos kyi dbyings ma lags/_rnam par shes pa las gud na yang chos kyi dbyings ma mchis te/_rnam par shes pa nyid kyang chos kyi dbyings so/_/chos kyi dbyings nyid kyang rnam par shes pa'o/_/skye mched dang /_khams dang /_rten 
[\[256b.2\]]cing 'brel par 'byung ba yang chos kyi dbyings ma lags/_rten cing 'brel par 'byung ba las gud na yang chos kyi dbyings ma mchis te/_rten cing 'brel par 'byung ba nyid kyang chos kyi dbyings so/_/chos kyi dbyings nyid kyang rten cing 'brel par 'byung ba'o/_/pha rol 
[\[256b.3\]]du phyin pa rnams dang /_stong pa nyid thams cad dang /_byang chub kyi phyogs kyi chos sum cu rtsa bdun yang chos kyi dbyings ma lags/_byang chub kyi phyogs kyi chos sum cu rtsa bdun las gud na yang chos kyi dbyings ma mchis te/_byang chub kyi phyogs kyi chos nyid 
[\[256b.4\]]kyang chos kyi dbyings so/_/chos kyi dbyings nyid kyang byang chub kyi phyogs kyi chos rnams so/_/'phags pa'i bden pa rnams dang /_bsam gtan rnams dang /_tshad med pa rnams dang gzugs med pa'i snyoms par 'jug pa rnams dang /_rnam par thar pa rnams dang /_
[\[256b.5\]]mthar gyis gnas pa'i snyoms par 'jug pa rnams dang /_stong pa nyid dang /_mtshan ma med pa dang /_smon pa med pa dang /_mngon par shes pa rnams dang /_ting nge 'dzin rnams dang /_gzungs kyi sgo rnams kyang chos kyi dbyings ma lags/_gzungs kyi sgo rnams las 
[\[256b.6\]]gud na yang chos kyi dbyings ma lags te/_gzungs kyi sgo nyid kyang chos kyi dbyings so/_/chos kyi dbyings nyid kyang gzungs kyi sgo rnams so/_/de bzhin gshegs pa'i stobs rnams dang /_mi 'jigs pa rnams dang /_so so yang dag par rig pa rnams dang /_byams pa 
[\[256b.7\]]chen po dang /_snying rje chen po dang /_sangs rgyas kyi chos ma 'dres pa rnams kyang chos kyi dbyings ma lags/_sangs rgyas kyi chos ma 'dres pa rnams las gud na yang chos kyi dbyings ma mchis te/_sangs rgyas kyi chos ma 'dres pa nyid kyang chos kyi dbyings so/_/chos 
[\[257a\]]
[\[257a.1\]]kyi dbyings nyid kyang sangs rgyas kyi chos ma 'dres pa rnams so/_/rgyun tu zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub kyang chos kyi dbyings ma 
[\[257a.2\]]lags/_rang byang chub las gud na chos kyi dbyings ma mchis te/_rang byang chub nyid kyang chos kyi dbyings so/_/chos kyi dbyings nyid kyang rang byang chub bo/_/rnam pa thams cad mkhyen pa nyid kyi bar yang chos kyi dbyings ma lags/_rnam pa thams cad mkhyen pa nyid 
[\[257a.3\]]las gud na yang chos kyi dbyings ma mchis te/_rnam pa thams cad mkhyen pa nyid kyang chos kyi dbyings so/_/chos kyi dbyings nyid kyang rnam pa thams cad mkhyen pa nyid do/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_ji 
[\[257a.4\]]skad du smras pa de de bzhin no/_/gzugs nyid kyang chos kyi dbyings so/_/chos kyi dbyings nyid kyang gzugs so/_/tshor ba dang /_'du shes dang /_'du byed dang /_rnam par shes pa nyid kyang chos kyi dbyings so/_/chos kyi dbyings nyid kyang rnam par shes 
[\[257a.5\]]pa'o/_/skye mched dang khams dang /_rten cing 'brel par 'byung ba nyid kyang chos kyi dbyings so/_/chos kyi dbyings nyid kyang rten cing 'brel par 'byung ba'o/_/pha rol du phyin pa rnams dang /_stong pa nyid thams cad dang /_byang chub kyi phyogs kyi chos sum cu rtsa 
[\[257a.6\]]bdun nyid kyang chos kyi dbyings so/_/chos kyi dbyings nyid kyang byang chub kyi phyogs kyi chos rnams so/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis 
[\[257a.7\]]gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo nyid kyang chos kyi dbyings so/_/chos kyi dbyings nyid kyang gzungs kyi sgo rnams so/_/de bzhin 
[\[257b\]]
[\[257b.1\]]gshegs pa'i stobs dang /_mi 'jigs pa dang /_so so yang dag par rig pa dang /_byams pa chen po dang /_snying rje chen po dang /_sangs rgyas kyi chos ma 'dres pa nyid kyang chos kyi dbyings so/_/chos kyi dbyings nyid kyang sangs rgyas kyi chos ma 'dres 
[\[257b.2\]]pa rnams so/_/rgyun tu zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub nyid kyang chos kyi dbyings so/_/chos kyi dbyings nyid kyang rang byang chub bo/_/
[\[257b.3\]]rnam pa thams cad mkhyen pa nyid kyi bar yang chos kyi dbyings so/_/chos kyi dbyings nyid kyang rnam pa thams cad mkhyen pa nyid do/_/rab 'byor gal te yang byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos kyi 
[\[257b.4\]]dbyings la ma gtogs pa'i chos 'ga' zhig mthong na ni/_bla na med pa yang dag par rdzogs pa'i byang chub la gnas par yang mi 'gyur te/_chos thams cad ni chos kyi dbyings yin pas/_de'i phyir byang chub sems dpa' sems dpa' chen po shes rab 
[\[257b.5\]]kyi pha rol du phyin pa la spyod pa'i tshe/_chos thams cad ni chos kyi dbyings su shes nas/_chos thams cad ming med pa la ming gi brdas chos ston te/_'di ni gzugs zhes bya'o/_/'di ni tshor ba dang 'du shes dang 'du byed dang /_/rnam par shes pa zhes 
[\[257b.6\]]bya'o/_/'di dag ni skye mched dang /_khams dang rten cing 'brel par 'byung ba zhes bya'o/_/'di dag ni pha rol du phyin pa rnams dang /_stong pa nyid thams cad dang /_byang chub kyi phyogs kyi chos sum cu rtsa bdun zhes bya'o/_/'di dag ni 'phags pa'i bden pa rnams 
[\[257b.7\]]dang /_bsam gtan rnams dang /_tshad med pa rnams dang /_gzugs med pa'i snyoms par 'jug pa rnams dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_
[\[258a\]]
[\[258a.1\]]smon pa med pa dang /_mngon par shes pa dang /_ting nge 'dzin dang /_gzungs kyi sgo rnams zhes bya'o/_/'di dag ni de bzhin gshegs pa'i stobs rnams dang /_mi 'jigs pa rnams dang /_so so yang dag par rig pa rnams dang /_byams 
[\[258a.2\]]pa chen po dang /_snying rje chen po dang /_sangs rgyas kyi chos ma 'dres pa rnams zhes bya'o/_/'di dag ni bla na med pa yang dag par rdzogs pa'i byang chub kyi bar zhes bya'o zhes chos ston to/_/rab 'byor 'di lta ste dper na/_sgyu ma'i mkhan po 'am/_
[\[258a.3\]]sgyu ma byed pa'i mchan bu mkhas pa zhig gis rdzas kyi rnam pa gyi na zhig la brten te/_gzugs kyi bye brag sna tshogs 'di lta ste/_glang po'i gzugs sam/_rta'i gzugs sam/_ba lang gi gzugs sam/_rnga mo dang /_lug gi gzugs sam/_
[\[258a.4\]]skyes pa dang /_bud med dang /_khye'u dang bu mo'i gzugs sam/_skyed mos tshal dang /_gzhal med khang dang /_dka' thub kyi nags tshal dang /_kun dga'i ra ba mdangs dga' ba 'am/_rdzing bu mdangs dga' ba 'am/_nags tshal mdangs dga' 
[\[258a.5\]]ba dag sprul cing /_de dag tu stan dang /_'khor gyi stan dang /_gzhi rnam pa sna tshogs bting ste/_me tog dang /_phreng ba dang /_spos dang byug pa dang /_kha zas dang /_spyan gzigs zhim po dag bstan tam/_glu dang sil snyan gyis skye bo dga' bar byas 
[\[258a.6\]]sam/_sbyin pa yongs su gtang ba 'am/_tshul khrims bsrung ba 'am/_bzod pa bsgrub pa 'am/_brtson 'grus brtsam pa 'am/_ting nge 'dzin gyis rnam par rtse ba 'am/_shes rab bsgom pa 'am/_rnam pa de lta bu dag gis skye bo dga' bar byas te/_
[\[258a.7\]]rgyal rigs che zhing mtho ba'i rigs bstan tam/_bram ze che zhing mtho ba'i rigs dang /_khyim bdag che zhing mtho ba'i rigs bstan tam/_ri rab bstan tam/_rgyal chen bzhi'i ris kyi lha rnams bstan tam/_sum cu rtsa gsum gyi lha rnams dang /_mtshe ma dang /_
[\[258b\]]
[\[258b.1\]]dga' ldan dang /_'phrul dga' dang /_gzhan 'phrul dbang byed dang /_tshangs ris dang /_tshangs lha nye phan dang /_tshangs pa kun 'khor dang /_tshangs chen dang snang ba dang chung snang dang /_tshad med snang ba dang kun snang dang ba dang /_dge ba dang chung dge dang /_
[\[258b.2\]]tshad med dge ba dang dge rgyas dang /_che ba dang chung che dang /_tshad med che ba dang 'bras bu che ba dang /_mi che ba'i lha rnams bstan tam/_mi gdung ba'i lha rnams dang /_shin du mthong ba'i lha rnams dang /_gya nom snang ba'i lha rnams dang /_'og min gyi lha 
[\[258b.3\]]rnams bstan tam/_nam mkha' mtha' yas skye mched dang /_rnam shes mtha' yas skye mched dang /_cung zad med pa'i skye mched dang /_'du shes med 'du shes med min skye mched kyi lha gzugs med pa rnams bstan tam/_rgyun du zhugs pa dang /_lan cig 
[\[258b.4\]]phyir 'ong ba dang /_phyir mi 'ong ba dang /_dgra bcom pa dang /_rang sangs rgyas mang po bstan tam/_byang chub sems dpa' sems dpa' chen po sems dang po bskyed pa nas nye bar bzung ste/_sbyin pa'i pha rol du phyin pa la spyod pa dang /_tshul khrims kyi pha rol du 
[\[258b.5\]]phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa la spyod pa dang /_stong pa nyid thams cad dang /_byang chub kyi phyogs kyi chos rnams dang /_bsam 
[\[258b.6\]]gtan dang /_rnam par thar pa dang /_ting nge 'dzin dang /_snyoms par 'jug pa la spyod pa dang /_sa dang po yongs su rdzogs par byed pa dang /_sa bcu pa'i bar du yongs su rdzogs par byed pa dang /_byang chub sems dpa'i skyon med pa dang /_mngon par shes pa 
[\[258b.7\]]mngon par bsgrub pa dang /_mngon par shes pa de dag gis rnam par rtse zhing 'jig rten gyi khams rnams snang bar byed pa dang /_sems can rnams yongs su smin par byed pa dang /_sangs rgyas kyi zhing yongs su dag par byed pa dang /_yan lag dang nying lag yongs 
[\[259a\]]
[\[259a.1\]]su gtong ba dang /_spyad par dka' ba'i spyad pa spyod pa dang /_de bzhin gshegs pa'i stobs rnams yongs su sgrub pa dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams yongs su 
[\[259a.2\]]bsgrub pa dang /_snying rje chen po mngon par bsgrub pa de dag bstan tam/_sangs rgyas kyi sku yan lag dang nying lag thams cad yongs su rdzogs pa bstan na/_de la sems can byis pa'i ngang tshul can dag 'di snyam du sems te/_kye ma mi 'dis legs par 
[\[259a.3\]]bslabs pa ngo mtshar che'i re mdzes dag byed/_de ltar skye bo dga' bar byed cing /_gzugs kyi bye brag sna tshogs 'di lta ste/_glang po'i gzugs dang /_rta'i gzugs dang /_sangs rgyas kyi sku yan lag dang nying lag thams cad yongs su rdzogs pa'i bar du 
[\[259a.4\]]ston pa ni ngo mtshar che'o zhes ngo mtshar cher 'dzin to/_/'di lta ste skyes bu mkhas shing gsal la yid rno ba dang ldan pa/_dpyod pa dam pa dang ldan pa rnams ni 'di snyam ste/_'di la chos gang yang dmigs su med na/_mi 'di de ltar med pa'i chos kyis skye bo mang po 
[\[259a.5\]]'di dag dga' bar byed pa ni ngo mtshar rmad du byung ba'i chos so snyam ste/_sems can 'di dag ni dngos po med pa la dngos por 'du shes pa'o zhes bya bar de dag gi shes pa 'byung ngo /_/rab 'byor de bzhin du byang chub sems dpa' sems dpa' chen po yang shes rab kyi 
[\[259a.6\]]pha rol du phyin pa la spyod pa'i tshe/_chos kyi dbyings su ma gtogs pa'i chos gang yang mi mthong ste/_thabs mkhas pas sems can rnams yongs su smin par byed kyang sems can du mi dmigs/_sems can du gdags pa yang mi dmigs te/_bdag kyang 
[\[259a.7\]]sbyin pa gtong ba yin/_gzhan yang sbyin pa la yang dag par skul ba yin/_sbyin pa'i legs pa rjod pa yin/_sems can gzhan gang sbyin pa gtong ba de dag gi legs pa rjod cing 'thun pas dga' bar spyod pa yin/_bdag kyang tshul khrims srung ba yin/_gzhan 
[\[259b\]]
[\[259b.1\]]yang tshul khrims srung ba la yang dag par skul ba yin/_tshul khrims kyi legs pa rjod pa yin/_sems can gzhan gang tshul khrims srung ba de dag gi legs pa rjod cing 'thun pas dga' bar spyod pa yin/_bdag kyang bzod pa sgom pa yin gzhan yang 
[\[259b.2\]]bzod pa la yang dag par skul ba yin/_bzod pa'i legs pa rjod pa yin/_sems can gzhan gang bzod pa sgom pa de dag gi legs pa rjod cing 'thun pas dga' bar spyod pa yin/_bdag kyang brtson 'grus rtsom pa yin/_gzhan yang brtson 'grus la 
[\[259b.3\]]yang dag par skul ba yin/_brtson 'grus kyi legs pa rjod pa yin/_sems can gzhan gang brtson 'grus rtsom pa de dag gi legs pa rjod cing 'thun pas dga' bar spyod pa yin/_bdag kyang ting nge 'dzin la snyoms par 'jug pa yin/_gzhan 
[\[259b.4\]]yang ting nge 'dzin la yang dag par skul ba yin/_ting nge 'dzin gyi legs pa rjod pa yin/_sems can gzhan gang ting nge 'dzin la snyoms par 'jug pa de dag gi legs pa rjod cing 'thun pas dga' bar spyod pa yin/_bdag kyang shes rab sgom pa yin/_gzhan 
[\[259b.5\]]yang shes rab la yang dag par skul ba yin/_shes rab kyi legs pa rjod pa yin/_sems can gzhan gang shes rab sgom pa de dag gi legs pa rjod cing 'thun pas dga' bar spyod pa yin//_//shes rab kyi pha rol tu phyin pa stong phrag 
[\[259b.6\]]nyi shu lnga pa/_bam po bdun cu pa/_bdag kyang dge ba bcu'i las kyi lam yang dag par 'dzin pa yin/_gzhan yang dge ba bcu'i las kyi lam la yang dag par skul ba yin/_dge ba bcu'i las kyi lam gyi legs pa rjod pa yin/_sems can 
[\[259b.7\]]gzhan gang dge ba bcu'i las kyi lam yang dag par 'dzin pa de dag gi legs pa rjod cing 'thun pas dga' bar spyod pa yin/_bdag kyang yan lag brgyad dang ldan pa'i gso sbyin la nye bar gnas pa yin/_gzhan yang yan lag brgyad dang ldan pa'i 
[\[260a\]]
[\[260a.1\]]gso sbyin la yang dag par skul ba yin/_yan lag brgyad dang ldan pa'i gso sbyin gyi legs pa rjod pa yin/_sems can gzhan gang yan lag brgyad dang ldan pa'i gso sbyin la nye bar gnas pa de dag gi legs pa rjod cing 
[\[260a.2\]]'thun pas dga' bar spyod pa yin/_bdag kyang bslab pa'i gnas lnga yang dag par 'dzin pa yin/_gzhan yang bslab pa'i gnas lnga la yang dag par skul ba yin/_bslab pa'i gnas lnga'i legs pa rjod pa yin/_sems can gzhan gang bslab 
[\[260a.3\]]pa'i gnas lnga yang dag par 'dzin pa de dag gi legs pa rjod cing 'thun pas dga' bar spyod pa yin/_bdag kyang bsam gtan dang po la snyoms par 'jug pa yin sems can gzhan yang bsam gtan dang po la yang dag par skul ba yin/_bsam 
[\[260a.4\]]gtan dang po'i legs pa rjod pa yin/_sems can gzhan gang bsam gtan dang po la snyoms par 'jug pa de dag gi legs pa rjod cing 'thun pas dga' bar spyod pa yin/_bdag kyang bsam gtan gnyis pa dang /_bsam gtan gsum pa dang /_
[\[260a.5\]]bsam gtan bzhi pa la snyoms par 'jug pa yin/_gzhan yang bsam gtan bzhi pa la yang dag par skul ba yin/_bsam gtan bzhi pa'i legs pa rjod pa yin/_sems can gzhan gang bsam gtan bzhi pa la snyoms par 'jug pa de dag gi 
[\[260a.6\]]legs pa rjod cing 'thun pas dga' bar spyod pa yin/_bdag kyang byams pa dang /_snying rje dang /_dga' ba dang /_btang snyoms la snyoms par 'jug pa yin/_gzhan yang btang snyoms la yang dag par skul ba yin/_btang snyoms kyi legs pa 
[\[260a.7\]]rjod pa yin/_sems can gzhan gang btang snyoms la snyoms par 'jug pa de dag gi legs pa rjod cing 'thun pas dga' bar spyod pa yin/_bdag kyang nam mkha' mtha' yas skye mched dang /_rnam shes mtha' yas skye mched dang /_cung zad 
[\[260b\]]
[\[260b.1\]]med pa'i skye mched dang /_'du shes med 'du shes med min skye mched la snyoms par 'jug pa yin/_gzhan yang 'du shes med 'du shes med min skye mched la yang dag par skul ba yin/_'du shes med 'du shes med min skye mched kyi legs 
[\[260b.2\]]brjod pa yin/_sems can gzhan gang 'du shes med 'du shes med min skye mched la snyoms par 'jug pa de dag gi legs pa rjod cing 'thun pas dga' bar spyod pa yin/_bdag kyang byang chub kyi phyogs kyi chos sum cu rtsa bdun la sgom pa yin/_
[\[260b.3\]]gzhan yang byang chub kyi phyogs kyi chos sum cu rtsa bdun la yang dag par skul ba yin/_byang chub kyi phyogs kyi chos sum cu rtsa bdun gyi legs pa rjod pa yin/_sems can gzhan gang byang chub kyi phyogs kyi chos sum cu rtsa bdun sgom pa de dag gi legs pa rjod cing 
[\[260b.4\]]'thun pas dga' bar spyod pa yin/_bdag kyang rnam par thar pa'i sgo gsum dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_mngon par shes pa lnga dang /_ting nge 'dzin rnams dang /_gzungs kyi sgo rnams sgom pa yin/_gzhan yang gzungs kyi sgo rnams la yang dag par 
[\[260b.5\]]skul ba yin/_gzungs kyi sgo rnams kyi legs pa rjod pa yin/_sems can gzhan gang gzungs kyi sgo rnams sgom pa de dag gi legs pa rjod cing 'thun pas dga' bar spyod pa yin/_bdag kyang de bzhin gshegs pa'i stobs bcu dang /_mi 'jigs pa bzhi dang /_so 
[\[260b.6\]]so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad sgom pa yin/_gzhan yang sangs rgyas kyi chos ma 'dres pa [{]bcwo [,]bco [}]brgyad la yang dag par skul ba yin/_sangs rgyas 
[\[260b.7\]]kyi chos ma 'dres pa [{]bcwo [,]bco [}]brgyad kyi legs pa rjod pa yin/_sems can gzhan gang sangs rgyas kyi chos ma 'dres pa [{]bcwo [,]bco [}]brgyad sgom pa de dag gi legs pa rjod cing 'thun pas dga' bar spyod pa yin/_bdag kyang mi chen po'i mtshan sum cu rtsa gnyis 
[\[261a\]]
[\[261a.1\]]dang /_dpe byad bzang po brgyad cu sgrub pa yin/_gzhan yang mi chen po'i mtshan sum cu rtsa gnyis dang /_dpe byad bzang po brgyad cu la yang dag par skul ba yin/_mi chen po'i mtshan sum cu rtsa gnyis dang /_
[\[261a.2\]]dpe byad bzang po brgyad cu'i legs pa rjod pa yin/_sems can gzhan gang mi chen po'i mtshan sum cu rtsa gnyis dang /_dpe byad bzang po brgyad cu sgrub pa de dag gi legs pa rjod cing 'thun pas dga' bar spyod pa yin/_rab 'byor gal te chos 
[\[261a.3\]]kyi dbyings sngon ji lta bar phyis kyang de bzhin ma yin nam/_bar du yang de bzhin du ma yin du zin na ni/_byang chub sems dpa' sems dpa' chen po shes rab kyi pha rol du phyin pa la spyod pa'i tshe/_thabs mkhas pas sems can rnams la chos kyi dbyings 
[\[261a.4\]]ston par mi 'gyur/_sems can rnams yongs su smin par byed par mi 'gyur/_sangs rgyas kyi zhing yongs su dag par byed par mi 'gyur te/_rab 'byor chos kyi dbyings de sngon ji lta bar phyis kyang de bzhin/_bar du yang de bzhin pas na/_de'i phyir byang chub 
[\[261a.5\]]sems dpa' sems dpa' chen po yang shes rab kyi pha rol du phyin pa la spyod pa'i tshe/_thabs mkhas pas sems can rnams la chos kyi dbyings ston to/_/sems can rnams kyi don du byang chub sems dpa'i spyad pa spyod do/_/sems can rnams yongs su smin 
[\[261a.6\]]par byed do/_/sangs rgyas kyi zhing yongs su dag par byed do/_/shes rab kyi pha rol tu phyin pa stong phrag nyi shu lnga pa las mnyam pa nyid du bstan pa'i le'u ste/_drug cu gsum pa'o//_//de nas tshe dang ldan pa rab 'byor gyis/_bcom 
[\[261a.7\]]ldan 'das la 'di skad ces gsol to/_/bcom ldan 'das de ltar gal te sems can yang shin du dmigs su ma mchis la/_sems can du dmigs pa yang ma mchis na/_su'i don du byang chub sems dpa' sems dpa' chen po shes rab kyi pha rol du phyin pa 
[\[261b\]]
[\[261b.1\]]sgom pa lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor byang chub sems dpa' sems dpa' chen po ni yang dag pa'i mtha' tshad mar byas shing /_shes rab kyi pha rol du phyin pa 
[\[261b.2\]]sgom ste/_rab 'byor gal te yang dag pa'i mtha' yang gzhan la/_sems can gyi mtha' yang gzhan yin na ni/_byang chub sems dpa' sems dpa' chen po yang shes rab kyi pha rol du phyin pa la sgom par mi 'gyur te/_/rab 'byor yang dag pa'i mtha' 
[\[261b.3\]]yang gzhan ma yin/_sems can gyi mtha' yang gzhan ma yin pas/_de'i phyir byang chub sems dpa' sems dpa' chen po yang sems can rnams kyi don du shes rab kyi pha rol du phyin pa sgom ste/_shes rab kyi pha rol du phyin pa la sgom pa'i byang chub sems 
[\[261b.4\]]dpa' sems dpa' chen po yang dag pa'i mtha' rnam par 'khrug pa med par sems can rnams yang dag pa'i mtha' la 'god do/_/gsol pa/_bcom ldan 'das gal te de ltar yang dag pa'i mtha' yang gzhan ma lags/_sems can gyi mtha' yang 
[\[261b.5\]]gzhan ma lags na/_yang dag pa'i mtha' yang dag pa'i mtha' la gnas par 'gyur ram/_bcom ldan 'das gal te yang dag pa'i mtha' yang dag pa'i mtha' la gnas par 'gyur na ni/_des rang bzhin la rang bzhin gnas par 'gyur te/_bcom ldan 
[\[261b.6\]]'das rang bzhin la ni rang bzhin gnas pa ma mchis na/_bcom ldan 'das ji ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_sems can rnams yang dag pa'i mtha' la 'god pa lags/_bcom ldan 'das 
[\[261b.7\]]kyis bka' stsal pa/_rab 'byor yang dag pa'i mtha' la yang dag pa'i mtha' gnas par 'gyur ba yang med do/_/rang bzhin la rang bzhin gnas par 'gyur ba yang med na/_'on kyang byang chub sems dpa' sems dpa' chen po shes rab kyi pha rol du phyin pa la 
[\[262a\]]
[\[262a.1\]]spyod pa'i tshe/_thabs mkhas pas sems can gyi mtha' yang dag pa'i mtha' la 'god de/_yang dag pa'i mtha' rnam par 'khrug par mi byed do/_/de ci'i phyir zhe na/_sems can gyi mtha' yang gzhan ma yin/_yang dag pa'i mtha' 
[\[262a.2\]]yang gzhan ma yin te/_de ltar na sems can gyi mtha' dang yang dag pa'i mtha' de la gnyis su med de gnyis su byar med do/_/gsol pa/_bcom ldan 'das byang chub sems dpa' sems dpa' chen po shes rab kyi pha rol du phyin pa la spyod pa'i tshe/_thabs 
[\[262a.3\]]mkhas pa dang ldan pas/_sems can rnams yang dag pa'i mtha' la 'god kyang yang dag pa'i mtha' rnam par 'khrug par mi bgyid pa de lta bu'i thabs gang lags/_bcom ldan 'das kyis bka' stsal pa/_rab 'byor 'di la byang chub sems dpa' 
[\[262a.4\]]sems dpa' chen po shes rab kyi pha rol du phyin pa la spyod pa'i tshe/_sems dang po bskyed pa nas nye bar bzung ste/_sems can rnams sbyin pa la rab tu 'god do/_/sbyin pa de la rab tu bkod nas/_sbyin pa de'i thog ma'i mtha' dang /_tha ma'i mtha' dang /_
[\[262a.5\]]dbus stong ste/_ji ltar sbyin pa de'i thog ma'i mtha' yang stong /_tha ma'i mtha' yang stong /_dbus kyang stong ba de ltar sbyin pa'i 'bras bu yang stong /_sbyin bdag kyang stong /_len pa yang stong bar ston cing /_rigs kyi bu de ltar yang dag pa'i mtha' la don de 
[\[262a.6\]]dag med kyis/_sbyin pa yang gzhan la/_sbyin pa'i 'bras bu yang gzhan no snyam du ma sems shig_/sbyin bdag kyang gzhan la/_len pa yang gzhan no/_snyam du ma sems shig_/rigs kyi bu khyod nam sbyin pa yang gzhan la/_sbyin pa'i 'bras bu yang 
[\[262a.7\]]gzhan no snyam du mi sems/_sbyin bdag kyang gzhan la/_len pa yang gzhan no snyam du mi sems pa de'i tshe/_khyod kyi sbyin pa 'di bdud rtsi dang /_bdud rtsi'i 'bras bu dang /_mthar bdud rtsir 'gyur te/_sbyin pa 'dis gzugs yongs su ma 'dzin cig_/tshor 
[\[262b\]]
[\[262b.1\]]ba dang 'du shes dang 'du byed dang /_rnam par shes pa yongs su ma 'dzin cig_/de ci'i phyir zhe na/_'di ltar khyod kyi sbyin pa 'di ni sbyin pas stong ngo /_/de'i 'bras bu yang 'bras bus stong ngo /_/sbyin bdag kyang sbyin bdag gis stong ngo /_/len pa yang len pas 
[\[262b.2\]]stong ste/_stong pa nyid la ni sbyin pa mi dmigs/_sbyin pa'i 'bras bu dang /_sbyin bdag dang /_len pa mi dmigs so/_/de ci'i phyir zhe na/_'di ltar chos de dag ni ngo bo nyid kyis shin du stong ngo zhes rjod do/_/gzhan yang rab 'byor byang chub sems dpa' sems 
[\[262b.3\]]dpa' chen po shes rab kyi pha rol du phyin pa la spyod pa'i tshe/_thabs mkhas pas sems can rnams tshul khrims la 'god de/_tshur rigs kyi bu srog gcod pa spongs la/_srog gcod pa las phyir ldog par gyis shig_/ma byin par len pa dang /_'dod 
[\[262b.4\]]pas log par g.yem pa dang /[ {]brdzun [,]rdzun [}]du smra ba dang /_phra ma dang /_zhe gcod pa dang /_tshig kyal pa dang /_chags sems dang /_gnod sems dang /_gang log par lta ba spongs la log par lta ba las phyir ldog par gyis shig_/rigs kyi bu chos 'di 
[\[262b.5\]]dag la ji ltar yongs su brtags pa de lta bu'i rang bzhin gang yang med kyis/_rigs kyi bu soms dang /_gang gi srog gcad par bya ba'i srog chags dang /_gang srog gcad par bya ba de lta bu'i chos kyang gang zhig yin/_gang ma byin par len pa dang /_'dod 
[\[262b.6\]]pas log par g.yem pa dang /[ {]brdzun [,]rdzun [}]du smra ba dang /_phra ma dang /_zhe gcod pa'i tshig dang /_tshig kyal pa dang /_chags sems dang /_gnod sems dang /_gang log par lta ba dang /_log par lta bar btags pa dang /_gang gis log par lta bar 
[\[262b.7\]]btags pa dang /_gang gis log par mthong ba de lta bu'i chos kyang gang zhig yin zhes ston cing /_tshul khrims la 'god de/_rab 'byor byang chub sems dpa' sems dpa' chen po thabs mkhas pa de lta bu dang ldan pas/_shes rab kyi pha rol du phyin pa la spyod 
[\[263a\]]
[\[263a.1\]]pa'i tshe/_sems can rnams yongs su smin par byed do/_/des de la sbyin pa dang /_tshul khrims kyi 'bras bu bstan te/_sbyin pa'i 'bras bu dang /_tshul khrims kyi 'bras bu de yang ngo bo nyid kyis stong par bstan pas/_rigs kyi 
[\[263a.2\]]bu des sbyin pa dang /_tshul khrims kyi 'bras bu ngo bo nyid kyis stong par rig nas/_de la mngon par zhen par mi byed do/_/mngon par zhen pa med pas 'khrug par mi 'gyur zhing shes rab skyed do/_/shes rab des kyang bag la nyal ba dang /_kun nas ldang ba thams 
[\[263a.3\]]cad bcad nas/_phung po ma lus pa'i mya ngan las 'das pa'i dbyings su yongs su mya ngan las 'da' ste/_de yang 'jig rten gyi tha snyad kyi don dam par ma yin no/_/de ci'i phyir zhe na/_stong pa nyid la gang yongs su mya ngan las 'da' ba 'am/_yongs su mya ngan las 
[\[263a.4\]]'das pa zhes bya ba de lta bu'i chos gang yang mi dmigs te/_de'i mya ngan las 'das pa zhes bya ba ni 'di lta ste/_mtha' las 'das pa stong pa nyid do/_/rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod pa'i 
[\[263a.5\]]tshe/_sems can phan tshun gnod par sems shing /_'khrugs par gyur pa dang ldan pa dag mthong na/_'di skad du 'dems shing ston te/_rigs kyi bu bzod pa sgrubs shig_/bzod pa sgoms shig_/des pa dang /_sems zhi ba dang /_dang du sems 
[\[263a.6\]]pa'i ngang tshul can du gyis shig_/gang gnod par byed pa dang /_gang gis gnod par bya ba dang /_gang la gnod par bya ba'i chos de dag ni/_thams cad kyang rang bzhin gyis stong pa yin gyis/_rigs kyi bu gnod par byed pa ni su yod/_gnod par ni su la 
[\[263a.7\]]bya/_cis ni gnod par bya soms dang chos de dag thams cad rang bzhin gyis stong pa ste/_rang bzhin gyis stong pa nyid gang yin pa de ni nam yang mi stong bar mi 'gyur te/_de ni de bzhin gshegs pa rnams kyis ma mdzad do/_/byang chub sems dpa' dang /_
[\[263b\]]
[\[263b.1\]]rang sangs rgyas dang /_nyan thos rnams kyis ma byas so/_/lha dang klu dang /_gnod sbyin dang /_dri za dang /_lha ma yin dang /_nam mkha' lding dang /_mi 'am ci dang lto 'phye chen po rnams kyis ma byas so/_/rgyal chen bzhi'i ris kyi lha rnams kyis ma byas 
[\[263b.2\]]so/_/sum cu rtsa gsum dang /_mtshe ma dang /_dga' ldan dang /_'phrul dga' dang /_gzhan 'phrul dbang byed dang /_tshangs pa dang /_dge rgyas dang /_gnas gtsang ma dang /_nam mkha' mtha' yas skye mched dang /_rnam shes mtha' 
[\[263b.3\]]yas skye mched dang /_cung zad med pa'i skye mched dang /_'du shes med 'du shes med min skye mched kyi lha rnams kyis ma byas te/_de ni rtag par yang rang bzhin gyis stong pa'o/_/rang bzhin gyis stong pa ni su la yang gnod par mi byed do zhes 
[\[263b.4\]]nas/_rab 'byor de ltar byang chub sems dpa' sems dpa' chen po shes rab kyi pha rol du phyin pa la spyod cing /_sems can rnams thabs mkhas pas/_rang bzhin gyis stong pa nyid dang /_rgyu dang 'bras bu la sbyor te/_rang bzhin stong pa nyid la bkod 
[\[263b.5\]]cing /_rim gyis bla na med pa yang dag par rdzogs pa'i byang chub tu yang dag par ston to/_/yang dag par skul lo/_/yang dag par gzeng bstod do/_/yang dag par dga' bar byed do/_/gzhog go_/'dul lo/_/rab tu 'god do/_/de yang 'jig 
[\[263b.6\]]rten gyi tha snyad kyi don dam par ni ma yin no/_/de ci'i phyir zhe na/_rang bzhin stong pa nyid la gang thob par byed pa dang /_gang gis thob par bya ba dang /_gang thob par bya ba gang yang med do/_/rab 'byor 'di ni yang dag pa'i mtha' stong pa nyid de/_de la gnas 
[\[263b.7\]]shing byang chub sems dpa' sems dpa' chen po sems can rnams kyi don du gang shes rab kyi pha rol du phyin pa la spyod de/_de la sems can du dmigs pa med do/_/sems can du gdags pa dmigs su med do/_/de ci'i phyir zhe na/_'di ltar chos 
[\[264a\]]
[\[264a.1\]]thams cad ni sems can gyis dben pa'o/_/rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod pa'i tshe/_thabs mkhas pas sems can le lo can brtson 'grus chung ba dag 
[\[264a.2\]]mthong na/_'di ltar lus dang sems kyi brtson 'grus la yang dag par bskul te/_rigs kyi bu dag rang bzhin gyis stong pa nyid la ni chos gang yang zhum zhing le lor 'gyur ba 'am/_gang la zhum zhing le lor 'gyur ba'i chos gang yang med de/_chos de 
[\[264a.3\]]dag ni thams cad kyang rang bzhin stong pa nyid las mi 'da' ba yin gyis/_lus dang sems kyis brtson 'grus skyed la/_le lo 'or te dge ba'i chos sbyin pa 'am/_tshul khrims sam/_bzod pa 'am/_brtson 'grus sam/_bsam gtan nam/_shes 
[\[264a.4\]]rab bam/_nang stong pa nyid dam/_dngos po med pa'i ngo bo nyid stong pa nyid kyi bar ram/_dran pa nye bar gzhag pa rnams sam/_yang dag par spong ba rnams sam/_rdzu 'phrul gyi rkang pa rnams sam/_dbang po rnams sam/_stobs rnams sam/_byang chub 
[\[264a.5\]]kyi yan lag rnams sam/_'phags pa'i lam yan lag brgyad pa 'am/_'phags pa'i bden pa rnams sam/_bsam gtan rnams sam/_tshad med pa rnams sam/_gzugs med pa'i snyoms par 'jug pa rnams sam/_rnam par thar pa rnams 
[\[264a.6\]]sam/_mthar gyis gnas pa'i snyoms par 'jug pa rnams sam/_stong pa nyid dang mtshan ma med pa dang /_smon pa med pa 'am/_mngon par shes pa rnams sam/_ting nge 'dzin rnams sam/_gzungs kyi sgo rnams sam/_de bzhin gshegs pa'i stobs 
[\[264a.7\]]rnams sam/_mi 'jigs pa rnams sam/_so so yang dag par rig pa rnams sam/_byams pa chen po 'am/_snying rje chen po 'am/_sangs rgyas kyi chos ma 'dres pa dag la brtson par gyis shig_/rigs kyi bu dag stong pa nyid kyis chos de dag 
[\[264b\]]
[\[264b.1\]]thams cad sgrib pa med par rtogs shig_/sgrib pa med pa'i chos la zhum par 'gyur ba gang yang med do zhes/_rab 'byor de ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/_thabs mkhas pas sems can 
[\[264b.2\]]rnams la rang bzhin stong pa nyid yang dag par ston to/_/yang dag par skul lo/_/yang dag par gzeng bstod do/_/yang dag par dga' bar byed do/_/gzhog go_/'dul lo/_/rab tu 'god do/_/ci nas kyang gnyis la mi gnas pa de ltar rab tu 'god 
[\[264b.3\]]do/_/de ci'i phyir zhe na/_rang bzhin stong pa nyid ni gnyis su med de gnyis su byar med do/_/gnyis su med pa'i chos ni gang la yang gnas pa med do/_/rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod 
[\[264b.4\]]pa'i tshe/_thabs mkhas pas sems can rnams la rang bzhin stong pa nyid kyi brtson 'grus la 'dems shing rjes su ston te/_tshur rigs kyi bu sbyin pa 'am/_tshul khrims sam/_bzod pa 'am/_brtson 'grus sam/_bsam gtan nam/_shes rab 
[\[264b.5\]]bam/_nang stong pa nyid dam/_dngos po med pa'i ngo bo nyid stong pa nyid kyi bar ram/_dran pa nye bar gzhag pa rnams sam/_yang dag par spong ba rnams sam/_rdzu 'phrul gyi rkang pa rnams sam/_dbang po rnams sam/_stobs rnams sam/_byang chub kyi 
[\[264b.6\]]yan lag rnams sam/_'phags pa'i lam yan lag brgyad pa 'am/_'phags pa'i bden pa rnams sam/_bsam gtan rnams sam/_tshad med pa rnams sam/_gzugs med pa'i snyoms par 'jug pa rnams sam/_rnam par thar pa rnams 
[\[264b.7\]]sam/_mthar gyis gnas pa'i snyoms par 'jug pa rnams sam/_stong pa nyid dang /_mtshan ma med pa dang /_smon pa med pa 'am/_mngon par shes pa rnams sam/_ting nge 'dzin rnams sam/_gzungs kyi sgo rnams sam/_de bzhin gshegs pa'i 
[\[265a\]]
[\[265a.1\]]stobs rnams sam/_mi 'jigs pa rnams sam/_so so yang dag par rig pa rnams sam/_byams pa chen po 'am/_snying rje chen po 'am/_sangs rgyas kyi chos ma 'dres pa dag la brtson 'grus rtsoms la/_chos de dag gnyis 
[\[265a.2\]]par yang yid la ma byed cig_/mi gnyis par yang yid la ma byed cig_/de ci'i phyir zhe na/_chos de dag ni rang bzhin gyis stong pa ste/_rang bzhin gyis stong pa nyid ni gnyis par yid la bya ba ma yin/_mi gnyis par yang yid la bya ba ma yin no/_/rab 
[\[265a.3\]]'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_thabs mkhas pas sems can rnams rang bzhin stong pa nyid la yongs su smin par byed de/_yongs su smin par byas nas/_rim gyis rgyun du 
[\[265a.4\]]zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub la 'god do/_/lam gyi rnam pa shes pa nyid dang /_bla na med pa yang dag par rdzogs pa'i byang chub la 'god 
[\[265a.5\]]do/_/rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod pa'i tshe/_thabs mkhas pas sems can sems g.yeng ba rnams la 'di skad du 'dems shing rjes su ston te/_tshur rigs kyi bu ting nge 'dzin sgoms 
[\[265a.6\]]shig_/g.yeng ba'i 'du shes sam/_ting nge 'dzin gyi 'du shes su ma byed cig_/de ci'i phyir zhe na/_chos de dag ni rang bzhin gyis stong pa ste/_rang bzhin stong pa nyid la ni gang g.yeng ba 'am/_rtse gcig tu 'gyur ba'i chos gang yang dmigs su med do/_/
[\[265a.7\]]khyod kyis ting nge 'dzin de la gnas te/_rang bzhin stong pa nyid la spyad na/_lus dang ngag dang /_yid kyis dge ba'i chos gang ci byed kyang rung ste/_sbyin pa gtong ngam/_tshul khrims srung ngam/_bzod pa sgrub ba bam/_brtson 'grus rtsom mam/_ting 
[\[265b\]]
[\[265b.1\]]nge 'dzin skyed dam/_shes rab sgom 'am/_nang stong pa nyid la spyod dam/_dngos po med pa'i ngo bo nyid stong pa nyid kyi bar la spyod dam/_dran pa nye bar gzhag pa rnams dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams 
[\[265b.2\]]dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa la spyod dam/_'phags pa'i bden pa rnams dang /_bsam gtan rnams dang /_tshad med pa rnams dang /_gzugs med pa'i snyoms par 
[\[265b.3\]]'jug pa rnams dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa rnams dang /_ting nge 'dzin rnams dang /_gzungs 
[\[265b.4\]]kyi sgo rnams la spyod dam/_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_dga' ba chen po dang /_btang snyoms chen po dang /_sangs 
[\[265b.5\]]rgyas kyi chos ma 'dres pa [{]bcwo [,]bco [}]brgyad la spyod dam/_mi chen po'i mtshan sum cu rtsa gnyis la spyod dam/_dpe byad bzang po brgyad cu la spyod dam/_nyan thos kyi lam dang /_rang sangs rgyas kyi lam la spyod dam/_byang chub sems dpa'i lam dang /_sangs 
[\[265b.6\]]rgyas kyi lam la spyod dam/_rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub la spyod dam/_rnam pa thams cad mkhyen pa nyid la spyod dam/_sems 
[\[265b.7\]]can yongs su smin par bya ba la spyod dam/_sangs rgyas kyi zhing yongs su dag par bya ba la spyod kyang rung ste/_dge ba'i chos de dag las gron chung ngus 'grub par 'gyur ro zhes 'dems shing rjes su ston te/_rab 'byor de ltar na byang chub sems dpa' sems 
[\[266a\]]
[\[266a.1\]]dpa' chen po shes rab kyi pha rol du phyin pa la spyod pa'i tshe/_thabs mkhas pas sems can rnams kyi don byed de/_/sems dang po bskyed pa nas nye bar bzung nas/_bar 'ga' yang las mi byed par mi 'gyur gyi/_dge ba 
[\[266a.2\]]thams cad tshol zhing sems can rnams kyi don byed de/_/sangs rgyas bcom ldan 'das rnams la rtag tu rgyun mi 'chad par bsnyen bkur byed cing /_sangs rgyas kyi zhing nas sangs rgyas kyi zhing du 'gro ste/_sangs rgyas bcom ldan 'das de dag las 
[\[266a.3\]]chos thos pa de yang bla na med pa yang dag par rdzogs pa'i byang chub tu mngon par rdzogs par sangs ma rgyas kyi bar du tshe rabs rjes kyang nam du yang rnam par chud mi za ste/_rtag tu rgyun mi chad par gzungs thob cing lus kyi dbang po 'am/_ngag gi dbang 
[\[266a.4\]]po 'am/_yid kyi dbang po mi nyam pa yin/_de ci'i phyir zhe na/_de ni 'di ltar byang chub sems dpa' sems dpa' chen po des rtag tu rgyun mi chad par rnam pa thams cad mkhyen pa nyid shin tu bsgoms pas/_rnam pa thams cad mkhyen pa nyid shin 
[\[266a.5\]]du bsgoms pa de lam thams cad shin du bsgoms par 'gyur te/_nyan thos kyi lam mam/_rang sangs rgyas kyi lam mam/_byang chub sems dpa'i lam 'am/_sangs rgyas kyi lam shin du bsgoms par 'gyur/_mngon par shes pa gang byang chub 
[\[266a.6\]]sems dpa' sems dpa' chen po la rnam par chud mi za ba'i tshul gyis phan par 'gyur ba de dag kyang shin du bsgoms par 'gyur te/_rnam par smin pa las byung ba'i mngon par shes pa de dag la gnas shing sems can rnams kyi don byed na/_'gro ba lnga'i 
[\[266a.7\]]'khor bar 'khor yang rnam pa thams cad mkhyen pa nyid las kyang yongs su mi nyam mo/_/rab 'byor de ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/_rang bzhin stong pa nyid la gnas shing /_thabs 
[\[266b\]]
[\[266b.1\]]mkhas pas sems can rnams kyi don byed do/_/rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod pa'i tshe/_rang bzhin stong pa nyid la gnas shing /_sems can shes rab 'chal ba can blo chung ba rnams 
[\[266b.2\]]mthong na/_'di skad 'dems shing rjes su ston te/_tshur rigs kyi bu lus dang ngag dang yid kyi las gang ci byed kyang rung ste/_de thams cad rang bzhin stong pa nyid du rtogs shig dang /_khyod kyi las thams cad bdud rtsi'i 'bras bur 'gyur te/_mthar 
[\[266b.3\]]bdud rtsir 'gyur ro/_/rang bzhin stong pa nyid la ni gang 'jig par 'gyur ba 'am/_yongs su nyam par 'gyur ba de lta bu'i chos gang yang dmigs su med do/_/de ci'i phyir zhe na/_rang bzhin stong pa nyid ni yongs su nyams par mi 'gyur/_rang 
[\[266b.4\]]bzhin stong pa nyid las yongs su nyam pa'i chos kyang gang yang med do/_/de ci'i phyir zhe na/_'di ltar rang bzhin gyis stong pa nyid ni dngos po yod pa yang ma yin/_dngos po med pa yang ma yin/_chos thams cad dngos po med pa'i ngo bo nyid la ci zhig 
[\[266b.5\]]yongs su nyam par 'gyur zhes/_rab 'byor de ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/_thabs mkhas pas sems can rnams la 'dems shing rjes su ston to/_/de ltar 'dems shing rjes 
[\[266b.6\]]su ston pa'i tshe/_nam yang rjes su ma bsgrubs pa ma yin/_de ni bdag kyang dge ba bcu'i las kyi lam yang dag par blangs shing gnas pa yin gzhan yang dge ba bcu'i las kyi lam la yang dag par skul ba yin/_bdag kyang bslab pa'i 
[\[266b.7\]]gnas lnga yang dag par blangs shing gnas pa yin/_gzhan yang bslab pa'i gnas lnga la yang dag par skul ba yin/_bdag kyang yan lag brgyad dang ldan pa'i gso sbyin la nye bar gnas pa yang dag par blangs shing gnas pa yin/_gzhan 
[\[267a\]]
[\[267a.1\]]yang yan lag brgyad dang ldan pa'i gso sbyin la nye bar gnas par yang dag par skul ba yin/_bdag kyang bsam gtan dang po la snyoms par 'jug pa yin/_gzhan yang bsam gtan dang po la yang dag par 
[\[267a.2\]]skul ba yin/_bdag kyang bsam gtan gnyis pa dang /_bsam gtan gsum pa dang /_bsam gtan bzhi pa la yang dag par snyoms par 'jug pa yin/_gzhan yang bsam gtan bzhi pa la yang dag par skul ba yin/_bdag 
[\[267a.3\]]kyang rtag tu rgyun mi chad par byams pa la gnas pa yin/_gzhan yang rtag tu rgyun mi chad par byams pa sgom pa la yang dag par skul ba yin/_bdag kyang rtag tu rgyun mi chad par snying rje dang /_dga' ba dang /_btang snyoms la gnas 
[\[267a.4\]]pa yin/_gzhan yang rtag tu rgyun mi chad par btang snyoms sgom pa la yang dag par skul ba yin/_bdag kyang rtag tu nam mkha' mtha' yas skye mched kyi snyoms par 'jug pa dang /_rnam shes mtha' yas skye mched kyi snyoms par 'jug 
[\[267a.5\]]pa dang /_cung zad med pa'i skye mched kyi snyoms par 'jug pa dang /_'du shes med 'du shes med min skye mched kyi snyoms par 'jug pa la snyoms par 'jug pa yin/_gzhan yang 'du shes med 'du shes med min skye mched kyi snyoms par 
[\[267a.6\]]'jug pa la yang dag par skul ba yin/_bdag kyang pha rol du phyin pa rnams dang /_stong pa nyid thams cad dang /_byang chub kyi phyogs kyi chos sum cu rtsa bdun la sgom pa yin/_gzhan yang byang chub kyi phyogs kyi chos sum cu rtsa bdun la yang 
[\[267a.7\]]dag par skul ba yin/_bdag kyang rnam par thar pa'i sgo gsum la slob pa yin/_gzhan yang rnam par thar pa'i sgo gsum la yang dag par skul ba yin/_bdag kyang 'phags pa'i bden pa rnams dang /_rnam par thar pa brgyad dang /_mthar gyis 
[\[267b\]]
[\[267b.1\]]gnas pa'i snyoms par 'jug pa dgu dang /_mngon par shes pa rnams dang /_ting nge 'dzin rnams dang /_gzungs kyi sgo rnams la slob pa yin/_gzhan yang gzungs kyi sgo rnams la yang dag par skul ba yin/_bdag kyang de bzhin gshegs 
[\[267b.2\]]pa'i stobs bcu la slob pa yin/_gzhan yang de bzhin gshegs pa'i stobs bcu la yang dag par skul ba yin/_bdag kyang mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas 
[\[267b.3\]]kyi chos ma 'dres pa [{]bcwo [,]bco [}]brgyad la slob pa yin/_gzhan yang sangs rgyas kyi chos ma 'dres pa [{]bcwo [,]bco [}]brgyad la yang dag par skul ba yin/_bdag kyang mi chen po'i mtshan sum cu rtsa gnyis dang /_dpe byad bzang po brgyad cu la slob pa yin/_gzhan 
[\[267b.4\]]yang mi chen po'i mtshan sum cu rtsa gnyis dang /_dpe byad bzang po brgyad cu la yang dag par skul ba yin/_bdag kyang rgyun du zhugs pa'i 'bras bu'i shes pa skyed cing /_de la mi gnas pa yin/_gzhan yang rgyun du zhugs pa'i 'bras bu 
[\[267b.5\]]la 'god pa yin/_bdag kyang lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa'i 'bras bu'i shes pa skyed cing de la mi gnas pa yin/_gzhan yang dgra bcom pa'i 'bras bu la rab tu 'god pa yin/_
[\[267b.6\]]bdag kyang rang byang chub kyi lam skyed cing de la mi gnas pa yin/_gzhan yang rang byang chub la rab tu 'god pa yin/_bdag kyang bla na med pa yang dag par rdzogs pa'i byang chub kyi lam skyed pa yin/_gzhan yang lam de la 'dems shing rjes su 
[\[267b.7\]]ston pa dang /_gzhog cing 'dul ba dang 'god pa yin te/_rab 'byor de ltar spyod pa'i byang chub sems dpa' sems dpa' chen po shes rab kyi pha rol du phyin pa la spyod pa'i tshe/_sems dang po bskyed pa nas nye bar gzung ste/_rang bzhin stong pa nyid 
[\[268a\]]
[\[268a.1\]]la gnas shing /_sems can rnams kyi don byed pa'i tshe/_nam yang las med par gnas pa ma yin no/_/gsol pa/_bcom ldan 'das gal te de ltar chos thams cad rang bzhin gyis stong pa lags na/_rang bzhin stong pa 
[\[268a.2\]]nyid la ni sems can yang mi dmigs/_chos kyang mi dmigs/_chos ma lags pa de yang mi dmigs na/_bcom ldan 'das ji ltar byang chub sems dpa' sems dpa' chen po rnam pa thams cad mkhyen pa nyid kyi don du yang dag par 'jug pa lags 
[\[268a.3\]]bcom ldan 'das kyis bka' stsal pa/_rab 'byor de de bzhin no/_/de de bzhin te/_ji skad du smras pa de bzhin no/_/chos thams cad ni rang bzhin gyis stong pa ste/_rang bzhin stong pa nyid la ni sems can mi dmigs so/_/chos mi dmigs so/_/
[\[268a.4\]]chos ma yin pa mi dmigs so/_/rab 'byor gal te chos thams cad rang bzhin gyis stong pa zhig ma yin na ni/_byang chub sems dpa' sems dpa' chen po yang rang bzhin stong pa nyid la gnas par mi 'gyur te/_bla na med pa yang dag par rdzogs pa'i 
[\[268a.5\]]byang chub tu mngon par rdzogs par sangs rgyas nas kyang chos rnams rang bzhin gyis stong par mi ston to/_/rang bzhin gyis stong pa'i chos de dag kyang gang zhe na/_rab 'byor gzugs ni rang bzhin gyis stong ngo /_/tshor ba dang 'du shes dang 'du byed dang /_
[\[268a.6\]]rnam par shes pa ni rang bzhin gyis stong ngo /_/skye mched dang khams dang rten cing 'brel par 'byung ba ni rang bzhin gyis stong ngo /_/pha rol du phyin pa rnams dang /_stong pa nyid thams cad dang /_byang chub kyi phyogs kyi chos rnams ni rang bzhin gyis stong ngo /_/
[\[268a.7\]]'phags pa'i bden pa rnams dang /_bsam gtan rnams dang /_tshad med pa rnams dang /_gzugs med pa'i snyoms par 'jug pa rnams dang /_rnam par thar pa rnams dang /_mthar gyis gnas pa'i snyoms par 'jug pa rnams dang /_stong pa nyid dang /_
[\[268b\]]
[\[268b.1\]]mtshan ma med pa dang /_smon pa med pa dang /_mngon par shes pa rnams dang /_ting nge 'dzin rnams dang /_gzungs kyi sgo rnams ni rang bzhin gyis stong ngo /_/de bzhin gshegs pa'i stobs rnams dang /_mi 'jigs pa rnams dang /_so so yang dag 
[\[268b.2\]]par rig pa rnams dang /_byams pa chen po dang /_snying rje chen po dang /_dga' ba chen po dang /_btang snyoms chen po dang /_sangs rgyas kyi chos ma 'dres pa rnams ni rang bzhin gyis stong ngo /_mi chen po'i mtshan sum cu rtsa gnyis dang /_dpe byad bzang 
[\[268b.3\]]po brgyad cu ni rang bzhin gyis stong ngo /_/rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub ni rang bzhin gyis stong ngo /_/rnam pa thams cad mkhyen pa nyid 
[\[268b.4\]]kyi bar ni rang bzhin gyis stong ngo /_/de bas na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_phung po lnga ni rang bzhin gyis stong ngo zhes bya bar chos ston to/_/skye mched bcu gnyis ni rang bzhin gyis stong ngo zhes bya 
[\[268b.5\]]bar chos ston to/_/khams [{]bcwo [,]bco [}]brgyad ni rang bzhin gyis stong ngo zhes bya bar chos ston to/_/rten cing 'brel par 'byung ba ni rang bzhin gyis stong ngo zhes bya bar chos ston to/_/pha rol du phyin pa thams cad ni rang bzhin gyis stong ngo zhes bya bar chos ston to/_/
[\[268b.6\]]stong pa nyid thams cad ni rang bzhin gyis stong ngo zhes bya bar chos ston to/_/dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang 
[\[268b.7\]]'phags pa'i lam yan lag brgyad pa ni rang bzhin gyis stong ngo zhes bya bar chos ston to/_/'phags pa'i bden pa bzhi dang /_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_rnam par 
[\[269a\]]
[\[269a.1\]]thar pa brgyad dang /_mthar gyis gnas pa'i snyoms par 'jug pa dgu dang /_rnam par thar pa'i sgo stong pa nyid dang /_mtshan ma med pa dang /_smon pa med pa dang /_mngon par shes pa lnga dang /_ting nge 'dzin thams cad 
[\[269a.2\]]dang /_gzungs kyi sgo thams cad ni rang bzhin gyis stong ngo zhes bya bar chos ston to/_/de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_
[\[269a.3\]]dga' ba chen po dang /_btang snyoms chen po ni rang bzhin gyis stong ngo zhes bya bar chos ston to/_/sangs rgyas kyi chos ma 'dres pa [{]bcwo [,]bco [}]brgyad ni rang bzhin gyis stong ngo zhes bya bar chos ston to/_/mi chen po'i mtshan sum cu rtsa gnyis dang /_dpe 
[\[269a.4\]]byad bzang po brgyad cu ni rang bzhin gyis stong ngo zhes bya bar chos ston to/_/rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub ni rang bzhin gyis stong 
[\[269a.5\]]ngo zhes bya bar chos ston to/_/rnam pa thams cad mkhyen pa nyid dang bag chags kyi mtshams sbyor ba thams cad spong ba ni rang bzhin gyis stong ngo zhes bya bar chos ston to/_/rab 'byor gal te nang stong pa nyid rang bzhin gyis stong pa ma yin na ni/_byang chub 
[\[269a.6\]]sems dpa' sems dpa' chen pos kyang /_chos thams cad rang bzhin gyis stong ngo zhes bya bar chos ston par mi 'gyur ro/_/gal te phyi stong pa nyid dang /_phyi nang stong pa nyid dang /_stong pa nyid stong pa nyid dang /_chen po stong pa nyid dang /_don dam 
[\[269a.7\]]pa stong pa nyid dang /_'dus byas stong pa nyid dang /_'dus ma byas stong pa nyid dang /_mtha' las 'das pa stong pa nyid dang /_thog ma dang tha ma med pa stong pa nyid dang /_dor ba med pa stong pa nyid dang /_rang bzhin stong pa nyid dang /_chos thams 
[\[269b\]]
[\[269b.1\]]cad stong pa nyid dang /_rang gi mtshan nyid stong pa nyid dang /_mi dmigs pa stong pa nyid dang /_dngos po med pa stong pa nyid dang /_ngo bo nyid stong pa nyid dang /_dngos po med pa'i ngo bo nyid stong pa nyid rang bzhin gyis stong pa yin na ni/_byang chub sems 
[\[269b.2\]]dpa' sems dpa' chen pos kyang chos thams cad rang bzhin gyis stong ngo zhes bya bar chos ston par mi 'gyur te/_de'i phyir rang bzhin stong pa nyid kyang bshig par 'gyur na/_rang bzhin stong pa nyid ni 'jig par mi 'gyur/_rtag par ma yin te/_
[\[269b.3\]]phyis med par 'gro ba ma yin no/_/de ci'i phyir zhe na/_de ni yul na mi gnas/_phyogs na mi gnas pa ste/_de ni gang nas kyang 'ong ba ma yin/_gang du yang 'gro ba ma yin te/_de ni chos gnas pa nyid do/_/de la ni chos gang yang 'phel ba/_
[\[269b.4\]]dmigs pa 'am/_'grib pa dmigs pa 'am/_'god pa 'am/_skye ba 'am/_'byung ba 'am/_'gag pa 'am/_kun nas nyon mongs pa 'am/_rnam par byang ba dmigs pa med do/_/de ni chos rnams kyi rang bzhin te/_de la gnas shing /_
[\[269b.5\]]byang chub sems dpa' sems dpa' chen po rnams bla na med pa yang dag par rdzogs pa'i byang chub tu yang dag par 'jug ste/_chos gang yang 'jug pa 'am/_mi 'jug par mthong ba med do/_/chos thams cad ni 'jug pa med cing gnas pa med 
[\[269b.6\]]pa ste/_de ni chos rnams kyi chos gnas pa'o/_/de bas na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos thams cad rang bzhin gyis stong par mthong nas/_bla na med pa yang dag par rdzogs pa'i 
[\[269b.7\]]byang chub las phyir mi ldog go_/de ci'i phyir zhe na/_de ni 'di ltar des sgrib pa'i chos gang yang yang dag par rjes su mi mthong ste/_chos thams cad ni sgrib pa med par yang dag par rjes su mthong ngo /_/de ni 'di ltar rang bzhin stong pa nyid la 
[\[270a\]]
[\[270a.1\]]bdag mi dmigs/_bdag tu btags pa yang mi dmigs sems can dang /_srog dang /_'gro ba dang /_gso ba dang /_skyes bu dang /_gang zag dang /_shed can dang /_shed bdag dang /_byed pa po dang /_tshor 
[\[270a.2\]]ba po dang /_tshor bar byed pa po dang /_slong ba po dang /_kun nas slong ba po dang /_shes pa po dang /_mthong ba por yang mi dmigs/_mthong ba por btags pa yang mi dmigs/_gzugs kyang mi dmigs/_gzugs su btags pa yang 
[\[270a.3\]]mi dmigs/_tshor ba dang 'du shes dang 'du byed dang /_rnam par shes pa yang mi dmigs/_rnam par shes par btags pa yang mi dmigs so/_/mi chen po'i mtshan sum cu rtsa gnyis kyi bar dang /_dpe byad bzang po brgyad cu yang mi 
[\[270a.4\]]dmigs/_dpe byad bzang po brgyad cur btags pa yang mi dmigs na/_bla na med pa yang dag par rdzogs pa'i byang chub la the tshom za bar 'gyur ba lta ga las 'ong /_rab 'byor 'di lta ste dper na/_de bzhin gshegs pas sprul pa'i dge slong 
[\[270a.5\]]ngam/_dge slong ma 'am/_dge bsnyen nam/_dge bsnyen ma la bskal pa bye ba khrag khrig brgya stong du mar rgyun du chos bstan na/_rab 'byor de ji snyam du sems/_sprul pa de dag la rgyun du zhugs pa'i 'bras bu rjes su 'thob par 'gyur 
[\[270a.6\]]ba'i skal ba lta yod dam/_lan cig phyir 'ong ba'i 'bras bu 'am/_phyir mi 'ong ba'i 'bras bu 'am/_dgra bcom pa nyid dam/_rang byang chub bam/_bla na med pa yang dag par rdzogs pa'i byang chub 'thob par 'gyur ba'i 
[\[270a.7\]]skal pa yod dam/_gsol pa/_bcom ldan 'das de ni ma lags te/_de ci'i slad du zhe na/_'di ltar de dag la dngos po ma mchis so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_
[\[270b\]]
[\[270b.1\]]chos thams cad la dngos po med na/_sems can gang zhig byang chub sems dpa' sems dpa' chen pos rgyun du zhugs pa'i 'bras bu 'am/_lan cig phyir 'ong ba'i 'bras bu 'am/_phyir mi 'ong ba'i 'bras bu 'am/_dgra bcom pa nyid dam/_
[\[270b.2\]]rang byang chub bam/_bla na med pa yang dag par rdzogs pa'i byang chub tu 'god par bya ste/_gzhan du na phyin ci log gis yongs su 'khris pa'i skyes bu dag phyin ci log med pa la gzhog go_/'dul lo/_/rab tu 'god do/_/phyin ci log 
[\[270b.3\]]gang yin pa de yang rtog pa'i rgyu las byung ba'i phyir/_phyin ci log ma yin pa ste/_rnam par rtog pa med pa ni phyin ci log ma yin pa'o/_/gang la phyin ci log med pa de la bdag med do/_/sems can med do/_/srog med do/_/'gro ba med do/_/
[\[270b.4\]]gso ba med do/_/skyes bu med do/_/gang zag med do/_/shed can med do/_/shed bdag med do/_/byed pa po med do/_/tshor ba po med do/_/shes pa po med do/_/mthong ba po med do/_/de la gzugs med do/_/tshor ba med do/_/'du shes 
[\[270b.5\]]med do/_/'du byed med do/_/rnam par shes pa med do/_/de la skye mched dang /_khams dang /_rten cing 'brel par 'byung ba rnams med do/_/de la pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams 
[\[270b.6\]]med do/_/de la 'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med 
[\[270b.7\]]pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams med do/_/de la de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_
[\[271a\]]
[\[271a.1\]]snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad med do/_/de la rnam pa thams cad mkhyen pa nyid kyi bar du med do/_/gang la gzugs med pa dang /_tshor ba med pa dang /_'du shes med pa dang /_'du byed med pa dang /_
[\[271a.2\]]rnam par shes pa med pa dang /_gang la skye mched dang /_khams dang /_rten cing 'brel par 'byung ba med pa dang /_gang la pha rol du phyin pa rnams dang /_stong pa nyid thams cad dang /_byang chub kyi phyogs kyi chos rnams med pa dang /_bla na med pa yang dag 
[\[271a.3\]]par rdzogs pa'i byang chub kyi bar du med pa de ni rang bzhin stong pa nyid de/_/de la gnas shing /_byang chub sems dpa' sems dpa' chen po shes rab kyi pha rol du phyin pa la spyod pa de/_shes rab kyi pha rol du phyin pa la spyod cing /_sems can phyin ci log tu gyur 
[\[271a.4\]]pa rnams/_sems can gyi 'du shes las 'grel te/_gzugs kyi 'du shes las 'grel to/_/gzugs med pa'i 'du shes pa las 'grel to/_/zag pa dang bcas pa'i chos thams cad kyi bar las 'grel to/_/gang zag pa med pa'i chos 'di lta ste/_
[\[271a.5\]]byang chub kyi phyogs kyi chos rnams dang /_rnam par thar pa'i sgo gsum dang /_'phags pa'i bden pa bzhi dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_ting nge 'dzin thams cad dang /_gzungs kyi sgo thams 
[\[271a.6\]]cad dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad po de dag kyang de la don dam pa'i rnam pa gang 
[\[271a.7\]]yin pa de lta bu ma yin te/_de ltar 'dus ma byas pa dang /_ma skyes pa dang /_dngos po med pa dang /_'byung ba med pa 'di ni rang bzhin stong pa nyid do/_/de ni sangs rgyas bcom ldan 'das rnams kyi byang chub ste/_de la bdag med do/_/sems can dang /_
[\[271b\]]
[\[271b.1\]]srog dang /_skye ba po dang /_gso ba dang /_skyes bu dang /_gang zag dang /_shed can dang /_shed bdag dang /_byed pa po dang /_tshor ba po dang shes pa po dang /_mthong ba po med do/_/gzugs med do/_/tshor ba dang 'du shes dang 'du byed dang /_rnam par 
[\[271b.2\]]shes pa med do/_/skye mched dang /_khams dang rten cing 'brel par 'byung ba med do/_/pha rol du phyin pa rnams dang /_stong pa nyid thams cad dang /_byang chub kyi phyogs kyi chos rnams med do/_/rnam pa thams cad mkhyen pa nyid kyi bar du med do/_/
[\[271b.3\]]byang chub sems dpa' sems dpa' chen po de ni gzhan du na rang bzhin stong pa nyid yongs su shes pa las lam gyi don du bla na med pa yang dag par rdzogs pa'i byang chub tu 'jug pa med de/_rang bzhin stong pa nyid de yang snga nas kyang rang bzhin gyis stong pa nyid phyin chad 
[\[271b.4\]]kyang rang bzhin gyis stong pa nyid bar du yang rang bzhin gyis stong pa nyid de/_de nam yang rang bzhin gyis mi stong pa ma yin no/_/de bas na byang chub sems dpa' sems dpa' chen po yang rang bzhin gyis stong pa nyid kyi pha rol du phyin pa la spyod cing /_sems can du 'du shes 
[\[271b.5\]]pa'i sems can rnams kyi/_sems can gyi 'du shes yongs su dgrol ba'i phyir/_lam gyi rnam pa shes pa nyid la spyod do/_/de lam gyi rnam pa shes pa nyid la spyod pa'i tshe/_'di lta ste/_nyan thos kyi lam dang /_rang sangs rgyas kyi lam dang /_
[\[271b.6\]]byang chub sems dpa'i lam dang /_lam thams cad la spyod de/_byang chub sems dpa' sems dpa' chen po de lam thams cad yongs su rdzogs par byas/_sems can rnams yongs su smin par byas/_sangs rgyas kyi zhing yongs su dag 
[\[271b.7\]]par byas nas/_de'i tshe'i 'du byed byin gyis brlabs te/_bla na med pa yang dag par rdzogs pa'i byang chub tu mngon par rdzogs par 'tshang rgya'o/_/de bla na med pa yang dag par rdzogs pa'i byang chub tu mngon par rdzogs par sangs rgyas nas/_'di lta 
[\[272a\]]
[\[272a.1\]]ste/_sangs rgyas kyi tshul rang bzhin stong pa nyid kyi rgyun mi gcod do/_/de ni sangs rgyas bcom ldan 'das rnams kyi sangs rgyas kyi tshul te/_'das pa'i dus kyi sangs rgyas bcom ldan 'das gang ji snyed cig byung ba de dag gi sangs 
[\[272a.2\]]rgyas kyi tshul yang 'di lta ste/_rang bzhin stong pa nyid do/_/ma 'ongs pa'i dus na/_sangs rgyas bcom ldan 'das gang ji snyed cig 'byung bar 'gyur ba de dag gi sangs rgyas kyi tshul yang 'di lta ste/_rang bzhin stong pa nyid do/_/da ltar phyogs bcu'i 
[\[272a.3\]]'jig rten gyi khams na sangs rgyas bcom ldan 'das gang ji snyed cig bzhugs shing /_'tsho skyong ba de dag gi sangs rgyas kyi tshul yang 'di lta ste/_rang bzhin stong pa nyid de/_rang bzhin stong pa nyid ni sangs rgyas bcom ldan 'das rnams ma gtogs 
[\[272a.4\]]par gzhan las 'jig rten du 'byung bar mi 'gyur ro/_/de bas na byang chub sems dpa' sems dpa' chen pos rang bzhin stong pa nyid kyi pha rol du phyin pa la spyad par bya ste/_de la spyod pa'i byang chub sems dpa' sems dpa' chen po ni rnam pa thams cad 
[\[272a.5\]]mkhyen pa nyid las yongs su nyam par mi 'gyur ro/_/rab 'byor gyis gsol pa/_bcom ldan 'das de ltar byang chub sems dpa' sems dpa' chen po rnams rang bzhin stong pa nyid kyis chos thams cad la spyod cing gzugs kyang gzhan no/_/rang bzhin 
[\[272a.6\]]stong pa nyid kyang gzhan no/_/tshor ba dang 'du shes dang 'du byed dang rnam par shes pa yang gzhan no/_/rang bzhin stong pa nyid kyang gzhan no/_/skye mched dang /_khams dang /_rten cing 'brel par 'byung ba yang gzhan no/_/rang bzhin stong pa nyid kyang gzhan no/_/
[\[272a.7\]]pha rol du phyin pa rnams dang /_stong pa nyid thams cad dang /_byang chub kyi phyogs kyi chos rnams kyang gzhan no/_/rang bzhin stong pa nyid kyang gzhan no/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms 
[\[272b\]]
[\[272b.1\]]par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams kyang gzhan no/_/rang bzhin stong pa 
[\[272b.2\]]nyid kyang gzhan no/_/de bzhin gshegs pa'i stobs bcu dang /_mi 'jigs pa dang /_so so yang dag par rig pa dang /_byams pa chen po dang /_snying rje chen po dang /_sangs rgyas kyi chos ma 'dres pa rnams kyang gzhan no/_/rang bzhin stong pa nyid kyang 
[\[272b.3\]]gzhan no/_/rnam pa thams cad mkhyen pa nyid kyi bar yang gzhan no/_/rang bzhin stong pa nyid kyang gzhan no zhes bgyi bar rang bzhin stong pa nyid rnam par 'khrug par mi bgyid kyi/_gzugs nyid kyang rang bzhin stong pa nyid do/_/rang bzhin stong pa nyid kyang 
[\[272b.4\]]gzugs so/_/tshor ba dang 'du shes dang 'du byed dang /_rnam par shes pa nyid kyang rang bzhin stong pa nyid do/_/rang bzhin stong pa nyid kyang rnam par shes pa'o/_/rnam pa thams cad mkhyen pa nyid kyi bar yang rang bzhin stong pa nyid do/_/rang bzhin stong pa 
[\[272b.5\]]nyid kyang rnam pa thams cad mkhyen pa nyid do zhes bgyi bar spyod pa ngo mtshar che'o/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_ji skad smras pa de bzhin te/_rab 'byor gal te gzugs kyang gzhan la/_rang 
[\[272b.6\]]bzhin stong pa nyid kyang gzhan/_tshor ba yang gzhan/_'du shes kyang gzhan/_'du byed kyang gzhan/_rnam par shes pa yang gzhan la/_rang bzhin stong pa nyid kyang gzhan/_phung po dang /_skye mched dang /_khams dang /_rten cing 'brel par 'byung ba yang 
[\[272b.7\]]gzhan la/_rang bzhin stong pa nyid kyang gzhan/_pha rol tu phyin pa yang gzhan la/_stong pa nyid kyang gzhan/_byang chub kyi phyogs kyi chos kyang gzhan la/_rang bzhin stong pa nyid kyang gzhan/_'phags pa'i bden pa dang /_bsam gtan dang /_
[\[273a\]]
[\[273a.1\]]tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa 
[\[273a.2\]]dang /_ting nge 'dzin dang /_gzungs kyi sgo dang /_de bzhin gshegs pa'i stobs bcu dang /_mi 'jigs pa dang /_so so yang dag par rig pa dang /_byams pa chen po dang /_snying rje chen po dang /_sangs rgyas kyi chos ma 'dres pa rnams kyang gzhan la/_
[\[273a.3\]]rang bzhin stong pa nyid kyang gzhan/_rnam pa thams cad mkhyen pa nyid kyi bar yang gzhan la/_rang bzhin stong pa nyid kyang gzhan ma yin te/_gal te gzugs rang bzhin gyis stong pa zhig ma yin na ni/_byang chub sems dpa' sems dpa' chen po yang bla na 
[\[273a.4\]]med pa yang dag par rdzogs pa'i byang chub tu mngon par rdzogs par 'tshang mi rgya ste/_rab 'byor gang gi phyir gzugs rang bzhin gyis stong pas na/_de'i phyir byang chub sems dpa' sems dpa' chen po gzugs rang bzhin gyis stong ngo zhes bya bar khong du chud 
[\[273a.5\]]par byas shing /_bla na med pa yang dag par rdzogs par byang chub tu mngon par rdzogs par 'tshang rgya'o/_/gal te tshor ba dang 'du shes dang 'du byed dang /_rnam par shes pa rang bzhin gyis stong pa zhig ma yin na ni/_byang chub sems dpa' sems 
[\[273a.6\]]dpa' chen po yang bla na med pa yang dag par rdzogs pa'i byang chub tu mngon par rdzogs par 'tshang mi rgya ste/_rab 'byor gang gi phyir rnam par shes pa rang bzhin gyis stong pas na/_de'i phyir byang chub sems dpa' sems dpa' chen po rang bzhin gyis stong 
[\[273a.7\]]ngo zhes bya bar khong du chud par byas shing /_bla na med pa yang dag par rdzogs pa'i byang chub tu mngon par rdzogs par 'tshang rgya'o/_/rab 'byor gal te rnam pa thams cad mkhyen pa nyid kyi bar du rang bzhin gyis stong pa zhig ma yin na ni/_byang chub sems dpa' 
[\[273b\]]
[\[273b.1\]]sems dpa' chen po yang bla na med pa yang dag par rdzogs pa'i byang chub tu mngon par rdzogs par 'tshang mi rgya ste/_rab 'byor gang gi phyir rnam pa thams cad mkhyen pa nyid rang bzhin gyis stong pas na/_de'i phyir byang chub sems dpa' sems dpa' chen po 
[\[273b.2\]]rnam pa thams cad mkhyen pa nyid rang bzhin gyis stong ngo zhes bya bar khong du chud par byas shing bla na med pa yang dag par rdzogs pa'i byang chub tu mngon par rdzogs par 'tshang rgya'o/_/rab 'byor gal te bla na med pa yang dag par rdzogs pa'i byang chub rang bzhin gyis stong pa zhig ma yin na ni/_byang 
[\[273b.3\]]chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang mi rgya ste/_rab 'byor gang gi phyir bla na med pa yang dag par rdzogs pa'i byang chub rang bzhin gyis stong pas na/_de'i phyir byang chub sems dpa' 
[\[273b.4\]]sems dpa' chen po bla na med pa yang dag par rdzogs pa'i byang chub rang bzhin gyis stong ngo zhes bya bar khong du chud par byas shing /_rnam pa thams cad mkhyen pa nyid rjes su thob par byed de/_/rang bzhin stong pa nyid la ni chos gang yang rnam par 'jig par 'gyur ba 
[\[273b.5\]]'am/_rtag tu gnas pa 'am/_'gro ba med de gzhan du na/_lha dang bcas pa'i 'jig rten dang /_bdud dang tshangs par bcas pa'i 'jig rten rnams 'di ni gzugs so/_/bdag gi gzugs so/_/bdag ni gzugs dang ldan no/_/bdag ni rnam par shes 
[\[273b.6\]]pa'i bar ro/_/bdag gi rnam par shes pa'o/_/bdag ni rnam par shes pa dang ldan pa'o snyam du rmongs shing de dag gzugs la mngon par zhen/_rnam par shes pa'i bar la mngon par zhen to/_/bdag tu bya ba dang bdag gir bya ba la mngon par spyod do/_/bdag tu 
[\[273b.7\]]bya ba dang bdag gir bya ba la mngon par zhen nas/_phyi nang gi dngos po la mngon par zhen cing chags so/_/de ltar mngon par zhen cing chags nas skye ba'i skye mched dag tu gzugs dang /_tshor ba dang 'du shes dang 'du byed dang /_rnam par shes pa nye bar len te/_
[\[274a\]]
[\[274a.1\]]skye ba dang rga ba dang na ba dang 'chi ba dang mya ngan dang smre sngags 'don pa dang /_sdug bsngal ba dang /_yid mi bde ba dang /_'khrug pa las yongs su mi 'grol/_'gro ba lnga'i 'khor ba nas yongs su mi 'grol lo//_//
[\[274a.2\]]shes rab kyi pha rol tu phyin pa stong phrag nyi shu lnga pa/_bam po bdun cu gcig pa/_de'i phyir byang chub sems dpa' sems dpa' chen po rang bzhin stong pa nyid kyi pha rol tu phyin pa rnams la spyod cing /_gzugs stong pa 'am/_'on tam mi stong zhes bya bar 
[\[274a.3\]]rnam par 'khrug par mi byed do/_/tshor ba dang 'du shes dang 'du byed dang /_rnam par shes pa stong pa 'am/_'on tam mi stong zhes bya bar rnam par 'khrug par mi byed do/_/skye mched dang /_khams dang /_rten cing 'brel par 'byung ba rnams stong pa 'am/_
[\[274a.4\]]'on tam mi stong zhes bya bar rnam par 'khrug par mi byed do/_/pha rol du phyin pa rnams dang /_stong pa nyid thams cad dang /_byang chub kyi phyogs kyi chos rnams stong pa 'am 'on tam mi stong zhes bya bar rnam par 'khrug par mi byed do/_/'phags pa'i bden pa dang /_
[\[274a.5\]]bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang mtshan ma med pa dang /_smon pa med pa dang /_mngon par shes pa dang /_ting 
[\[274a.6\]]nge 'dzin dang /_gzungs kyi sgo rnams stong pa 'am/_'on tam mi stong zhes bya bar rnam par 'khrug par mi byed do/_/de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_
[\[274a.7\]]snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad stong pa 'am 'on tam mi stong zhes bya bar rnam par 'khrug par mi byed do/_/bla na med pa yang dag par rdzogs pa'i byang chub kyi bar du stong pa 'am/_'on tam mi stong zhes bya bar rnam par 'khrug 
[\[274b\]]
[\[274b.1\]]par mi byed do/_/de ci'i phyir zhe na/_rang bzhin stong pa nyid ni 'di ni gzugs so/_/'di ni gzugs kyi stong pa nyid do zhes gzugs rnam par 'khrug par mi byed do/_/rang bzhin stong pa nyid ni 'di ni tshor ba dang 'du shes dang 'du byed dang rnam par shes pa'o/_/
[\[274b.2\]]'di ni rnam par shes pa'i stong pa nyid do zhes rnam par shes pa rnam par 'khrug par mi byed do/_/rang bzhin stong pa nyid ni 'di dag ni/_skye mched dang /_khams dang rten cing 'brel par 'byung ba'o/_/'di dag ni rten cing 'brel par 'byung ba'i stong pa nyid do zhes rten cing 'brel 
[\[274b.3\]]par 'byung ba rnam par 'khrug par mi byed do/_/rang bzhin stong pa nyid ni 'di dag ni pha rol du phyin pa dang /_stong pa nyid dang /_byang chub kyi phyogs kyi chos rnams so/_/'di dag ni byang chub kyi phyogs kyi chos rnams kyi stong pa nyid do zhes byang chub kyi 
[\[274b.4\]]phyogs kyi chos rnams rnam par 'khrug par mi byed do/_/rang bzhin stong pa nyid ni 'di ni 'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas 
[\[274b.5\]]pa'i snyoms par 'jug pa dang /_stong pa nyid dang mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams so/_/'di ni gzungs kyi sgo rnams kyi stong pa nyid do zhes gzungs kyi sgo rnams rnam par 
[\[274b.6\]]'khrug par mi byed do/_/rang bzhin stong pa nyid ni 'di dag ni de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa 
[\[274b.7\]]rnams so/_/'di ni sangs rgyas kyi chos ma 'dres pa rnams kyi stong pa nyid do/_/zhes sangs rgyas kyi chos ma 'dres pa rnams rnam par 'khrug par mi byed do/_/rang bzhin stong pa nyid ni 'di ni rgyun tu zhugs pa'i 'bras bu dang /_lan cig phyir 'ong 
[\[275a\]]
[\[275a.1\]]ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang byang chub bo/_/'di ni byang chub kyi stong pa nyid do zhes byang chub rnam par 'khrug par mi byed do/_/rab 'byor 'di lta ste dper na/_nam mkha' ni 
[\[275a.2\]]nam mkha' rnam par 'khrug par mi byed do/_/nang gi nam mkha' ni phyi'i nam mkha' rnam par 'khrug par mi byed do/_/phyi'i nam mkha' ni nang gi nam mkha' rnam par 'khrug par mi byed do/_/rab 'byor de bzhin du gzugs kyang stong pa nyid rnam par 'khrug par 
[\[275a.3\]]mi byed do/_/stong pa nyid kyang gzugs rnam par 'khrug par mi byed do/_/tshor ba dang 'du shes dang 'du byed dang /_rnam par shes pa yang stong pa nyid rnam par 'khrug par mi byed/_stong pa nyid kyang rnam par shes pa rnam par 'khrug par mi byed do/_/skye mched 
[\[275a.4\]]dang /_khams dang /_rten cing 'brel par 'byung ba rnams kyang stong pa nyid rnam par 'khrug par mi byed/_stong pa nyid kyang rten cing 'brel par 'byung ba rnam par 'khrug par mi byed do/_/pha rol du phyin pa rnams dang /_stong pa nyid thams cad dang /_
[\[275a.5\]]byang chub kyi phyogs kyi chos rnams kyang stong pa nyid rnam par 'khrug par mi byed/_stong pa nyid kyang byang chub kyi phyogs kyi chos rnams rnam par 'khrug par mi byed do/_/'phags pa'i bden pa dang /_bsam gtan dang /_tshad med pa dang /_gzugs 
[\[275a.6\]]med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi 
[\[275a.7\]]sgo rnams kyang stong pa nyid rnam par 'khrug par mi byed/_stong pa nyid kyang gzungs kyi sgo rnams rnam par 'khrug par mi byed do/_/de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs 
[\[275b\]]
[\[275b.1\]]rgyas kyi chos ma 'dres pa [{]bcwo [,]bco [}]brgyad kyang stong pa nyid rnam par 'khrug par mi byed/_stong pa nyid kyang sangs rgyas kyi chos ma 'dres pa [{]bcwo [,]bco [}]brgyad rnam par 'khrug par mi byed do/_/rgyun tu zhugs pa'i 'bras bu dang /_lan cig phyir 'ong ba'i 'bras bu dang /_phyir 
[\[275b.2\]]mi 'ong ba'i 'bras bu dang /_dgra bcom pa nyid dang /_rang byang chub dang /_bla na med pa yang dag par rdzogs pa'i byang chub kyang stong pa nyid rnam par 'khrug par mi byed do/_/stong pa nyid kyang bla na med pa yang dag par rdzogs pa'i byang chub rnam par 'khrug 
[\[275b.3\]]par mi byed do/_/de ci'i phyir zhe na/_de dag la gang 'di ltar 'di ni gzugs so/_/'di ni stong pa nyid do/_/'di ni tshor ba dang /_'du shes dang /_'du byed dang /_rnam par shes pa'o 'di ni stong pa nyid do/_/'di ni bla na med pa yang dag par 
[\[275b.4\]]rdzogs pa'i byang chub kyi bar du'o 'di ni stong pa nyid do zhes rnam par 'khrug pa de lta bu'i rang bzhin med do/_/rab 'byor gyis gsol pa/_bcom ldan 'das gal te chos thams cad dbyer ma mchis na/_ci'i slad du byang chub sems dpa' sems 
[\[275b.5\]]dpa' chen po bdag ni bla na med pa yang dag par rdzogs pa'i byang chub tu yang dag par zhugs pa ste/_mngon par rdzogs par 'tshang rgya bar bya'o zhes bgyi bar sems par gyur/_bcom ldan 'das byang chub ni gnyis su dbyer ma mchis pa ste/_gnyis 
[\[275b.6\]]su 'byed pas ni bla na med pa yang dag par rdzogs pa'i byang chub tu mngon par rdzogs par 'tshang rgya bar mi nus so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_byang chub ni gnyis su dbyer med pa ste/_gnyis 
[\[275b.7\]]la spyod pa la byang chub med do/_/rab 'byor byang chub ni gnyis su dbyer med pas/_byang chub sems dpa' sems dpa' chen po'i byang chub ni byang chub bo/_/byang chub sems dpa'o zhes bya bar gnyis su bya ba la mi spyod de/_byang chub sems 
[\[276a\]]
[\[276a.1\]]dpa' sems dpa' chen po'i byang chub de ni gzugs la mi spyod do/_/tshor ba dang 'du shes dang 'du byed dang /_rnam par shes pa la mi spyod do/_/skye mched dang khams dang rten cing 'brel par 'byung ba rnams la mi spyod do/_/pha rol 
[\[276a.2\]]tu phyin pa rnams dang /_stong pa nyid thams cad dang /_byang chub kyi phyogs kyi chos rnams la mi spyod do/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par 
[\[276a.3\]]thar pa dang /_mthar gyis gnas pa'i snyoms par 'jug pa dang /_stong pa nyid dang mtshan ma med pa dang smon pa med pa dang /_mngon par shes pa dang /_ting nge 'dzin dang /_gzungs kyi sgo rnams la mi spyod do/_/de bzhin gshegs pa'i 
[\[276a.4\]]stobs bcu dang /_mi 'jigs pa dang /_so so yang dag par rig pa dang byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad la mi spyod do/_/de ci'i phyir zhe na/_byang chub ni bdag gam/_bdag gir 
[\[276a.5\]]bya ba med pa ste/_bdag gis gzugs la spyad par bya'o zhe 'am/_bdag gi gzugs so zhe'am/_bdag gis tshor ba dang /_'du shes dang /_'du byed dang rnam par shes pa la spyad par bya'o zhe 'am/_bdag gi rnam par shes pa'o 
[\[276a.6\]]zhe 'am/_bdag gis skye mched dang /_khams dang rten cing 'brel par 'byung ba la spyad par bya'o zhe 'am/_bdag gi rten cing 'brel par 'byung ba'o zhe 'am/_bdag gis pha rol tu phyin pa rnams dang /_stong pa nyid thams cad dang /_
[\[276a.7\]]byang chub kyi phyogs kyi chos rnams la spyod par bya'o zhe 'am/_bdag gi byang chub kyi phyogs kyi chos rnams so zhe 'am/_bdag gis 'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_
[\[276b\]]
[\[276b.1\]]rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams la spyad par bya'o zhe 'am/_bdag gi 
[\[276b.2\]]gzungs kyi sgo rnams so zhe 'am/_bdag gis de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad la 
[\[276b.3\]]spyad par bya'o zhe 'am/_bdag gi sangs rgyas kyi chos ma 'dres pa [{]bcwo [,]bco [}]brgyad do zhe 'am/_bdag gis bla na med pa yang dag par rdzogs pa'i byang chub kyi bar la spyad par bya'o zhe 'am/_bdag gi bla na med pa yang dag par rdzogs pa'i byang chub bo zhes bya bar 
[\[276b.4\]]bdag dang bdag gir bya ba med do/_/byang chub sems dpa' sems dpa' chen po'i byang chub ni 'dzin pa la mi spyod mi 'dzin pa la'ang mi spyod do/_/rab 'byor gyis gsol pa/_bcom ldan 'das gal te de ltar byang chub sems dpa' sems dpa' chen po'i 
[\[276b.5\]]byang chub 'dzin pa la yang mi spyod/_mi 'dzin pa la yang mi spyod na/_byang chub sems dpa' sems dpa' chen po'i byang chub ci la spyod pa lags/_bcom ldan 'das kyis bka' stsal pa/_rab 'byor de ji snyam du sems/_de bzhin gshegs pas 
[\[276b.6\]]sprul pa'i byang chub 'dzin pa 'am/_mi 'dzin pa 'am/_ci la yang spyod pa yod dam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de ji snyam du sems/_dgra bcom pa'i rmi lam gyi blo 
[\[276b.7\]]'dzin pa 'am mi 'dzin pa gang la yang spyod dam/_gsol pa/_bcom ldan 'das de ni ma lags te/_dgra bcom pa la yod yang nyal ba ma mchis na/_de'i rmi lam gyi blo 'dzin pa 'am/_mi 'dzin pa la spyod par 'gyur ba lta ga la mchis/_bcom 
[\[277a\]]
[\[277a.1\]]ldan 'das kyis bka' stsal pa/_rab 'byor de bzhin du byang chub sems dpa' sems dpa' chen po'i byang chub kyang 'dzin pa 'am/_mi 'dzin pa la spyod pa med do/_/gsol pa/_bcom ldan 'das gal te de ltar byang chub sems 
[\[277a.2\]]dpa' sems dpa' chen po'i byang chub 'dzin pa la yang mi spyod/_mi 'dzin pa la yang mi spyod/_gzugs la yang mi spyod/_tshor ba dang 'du shes dang 'du byed dang /_rnam par shes pa la yang mi spyod/_skye mched dang khams dang rten cing 'brel par 'byung 
[\[277a.3\]]ba la yang mi spyod/_pha rol du phyin pa rnams dang /_stong pa nyid thams cad dang /_byang chub kyi phyogs kyi chos rnams la yang mi spyod/_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug 
[\[277a.4\]]pa dang /_rnam par thar pa dang mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams la yang mi spyod/_de bzhin 
[\[277a.5\]]gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad la mi spyod/_rnam pa thams cad mkhyen pa nyid kyi bar 
[\[277a.6\]]la yang mi spyod na/_ji ltar byang chub sems dpa' sems dpa' chen po pha rol du phyin pa drug la spyod/_stong pa nyid bcu bzhi dang /_byang chub kyi phyogs kyi chos sum cu rtsa bdun dang /_rnam par thar pa'i sgo gsum dang /_bsam gtan dang /_rnam par 
[\[277a.7\]]thar pa dang /_ting nge 'dzin dang /_snyoms par 'jug pa thams cad dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi 
[\[277b\]]
[\[277b.1\]]chos ma 'dres pa [{]bcwo [,]bco [}]brgyad la spyod/_byang chub sems dpa'i sa bcu yongs su rdzogs par bgyis/_mngon par shes pa lnga la gnas/_byang chub sems dpa'i skyon ma mchis par zhugs/_sangs rgyas kyi zhing yongs su dag par bgyis/_sems can 
[\[277b.2\]]rnams yongs su smin par bgyis/_mi chen po'i mtshan sum cu rtsa gnyis dang /_dpe byad bzang po brgyad cu yongs su bsgrubs shing /_rnam pa thams cad mkhyen pa nyid du mngon par rdzogs par 'tshang rgya bar 'gyur/_bcom ldan 'das pha rol du phyin pa drug 
[\[277b.3\]]la ma spyad/_stong pa nyid bcu bzhi la ma spyad/_byang chub kyi phyogs kyi chos sum cu rtsa bdun la ma spyad/_rnam par thar pa'i sgo gsum la ma spyad/_bsam gtan dang /_rnam par thar pa dang /_ting nge 'dzin dang /_snyoms par 'jug pa thams cad 
[\[277b.4\]]la ma spyad/_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad la ma spyad/_byang chub sems dpa'i sa 
[\[277b.5\]]bcu yongs su rdzogs par ma bgyis/_mngon par shes pa lnga la mi gnas/_byang chub sems dpa'i skyon ma mchis par ma zhugs/_sangs rgyas kyi zhing yongs su dag par ma bgyis/_sems can rnams yongs su smin par ma bgyis/_mi chen po'i 
[\[277b.6\]]mtshan sum cu rtsa gnyis dang /_dpe byad bzang po brgyad cu yongs su ma bsgrubs par ni bla na med pa yang dag par rdzogs pa'i byang chub tu mngon par rdzogs par 'tshang rgya bar mi nus so/_/bcom ldan 'das kyis bka' stsal pa/_rab 'byor de de 
[\[277b.7\]]bzhin no/_/de de bzhin te/_de ji skad du smras pa de bzhin te/_pha rol du phyin pa drug yongs su rdzogs par ma byas/_stong pa nyid bcu bzhi dang /_byang chub kyi phyogs kyi chos sum cu rtsa bdun dang /_rnam par thar pa'i sgo gsum dang /_bsam gtan 
[\[278a\]]
[\[278a.1\]]dang /_rnam par thar pa dang /_ting nge 'dzin dang /_snyoms par 'jug pa thams cad dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po 
[\[278a.2\]]dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad yongs su rdzogs par ma byas/_byang chub sems dpa'i sa bcu yongs su ma rdzogs/_mngon par shes pa lnga la ma gnas/_byang chub sems dpa'i skyon med par ma zhugs/_
[\[278a.3\]]sangs rgyas kyi zhing yongs su dag par ma byas/_sems can rnams yongs su smin par ma byas/_mi chen po'i mtshan sum cu rtsa gnyis dang /_dpe byad bzang po brgyad cu yongs su ma bsgrubs par bla na med pa yang dag par rdzogs pa'i byang chub tu 
[\[278a.4\]]mngon par rdzogs par 'tshang rgya bar mi nus te/_rab 'byor byang chub sems dpa' sems dpa' chen pos pha rol du phyin pa drug dang /_stong pa nyid thams cad dang /_dran pa nye bar gzhag pa bzhi dang /_'phags pa'i lam yan lag brgyad pa'i bar dang /_
[\[278a.5\]]rnam par thar pa'i sgo stong pa nyid dang /_mtshan ma med pa dang /_smon pa med pa dang /_bsam gtan dang /_rnam par thar pa dang /_ting nge 'dzin dang /_snyoms par 'jug pa thams cad dang /_de bzhin gshegs pa'i stobs bcu dang /_mi 'jigs pa 
[\[278a.6\]]bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad dang /_byang chub sems dpa'i sa bcu yongs su rdzogs par byas/_mngon par shes pa lnga la gnas/_byang 
[\[278a.7\]]chub sems dpa'i skyon med par zhugs/_sangs rgyas kyi zhing yongs su dag par byas/_sems can rnams yongs su smin par byas/_mi chen po'i mtshan sum cu rtsa gnyis dang /_dpe byad bzang po brgyad cu yongs su bsgrubs/_mi nyam pa'i chos 
[\[278b\]]
[\[278b.1\]]nyid dang /_rtag tu btang snyoms su rnam par spyod pa yongs su rdzogs par byas nas/_rnam pa thams cad mkhyen pa nyid 'thob par 'gyur ro/_/rab 'byor de yang gzugs kyi rang bzhin la gnas/_tshor ba dang 'du shes dang 'du byed dang rnam par shes 
[\[278b.2\]]pa'i rang bzhin la gnas/_bla na med pa yang dag par rdzogs pa'i byang chub kyi bar gyi rang bzhin la gnas te/_byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya'o/_/rang 
[\[278b.3\]]bzhin de yang nye bar zhi ba ste/_chos gang yang 'phel bar byed pa 'am/_'bri bar byed pa 'am/_skye ba 'am/_'gag pa 'am kun nas nyon mongs pa 'am/_rnam par byang ba 'am thob pa 'am/_mngon par rtogs par byed pa med de/_de yang 'jig 
[\[278b.4\]]rten gyi tha snyad du btags pa'i chos nyid nye bar bzung na/_byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya'i/_don dam par ni gzugs sam tshor ba 'am 'du shes sam 
[\[278b.5\]]'du byed dam rnam par shes pa 'am/_skye mched dam khams dang rten cing 'brel par 'byung ba 'am/_pha rol du phyin pa rnams dang /_stong pa nyid thams cad dang /_byang chub kyi phyogs kyi chos rnams sam/_'phags pa'i bden pa dang /_bsam 
[\[278b.6\]]gtan dang tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang mtshan ma med pa dang /_smon pa med pa dang mngon par shes pa dang /_
[\[278b.7\]]ting nge 'dzin dang gzungs kyi sgo rnams sam/_de bzhin gshegs pa'i stobs dang /_mi 'jigs pa dang /_so so yang dag par rig pa dang byams pa chen po dang /_snying rje chen po dang /_sangs rgyas kyi chos ma 'dres pa rnams sam/_bla 
[\[279a\]]
[\[279a.1\]]na med pa yang dag par rdzogs pa'i byang chub kyi bar ram/_gang byang chub tu spyod pa'i chos de lta bu yang med de/_chos de dag thams cad ni 'jig rten gyi tha snyad nye bar bzung ste/_btags pa yin gyi don dam par ni ma yin no/_/
[\[279a.2\]]de bas na byang chub sems dpa' sems dpa' chen po sems dang po bskyed pa nas nye bar bzung ste/_byang chub tu spyod kyang sems de dag mi dmigs te/_sems can rnams dang /_rang sangs rgyas dang byang chub sems dpa' yang mi dmigs so/_/rab 
[\[279a.3\]]'byor de ji snyam du sems/_gang gi tshe rab 'byor khyod kyis 'jig tshogs la lta ba spang ba'i phyir dbang po rnams thob par gyur pa dang /_bar chad med pa'i ting nge 'dzin tam/_rgyun tu zhugs pa'i 'bras bu thob pa 'am/_lan cig phyir 'ong ba'i 'bras bu 'am/_phyir 
[\[279a.4\]]mi 'ong ba'i 'bras bu 'am/_dgra bcom pa nyid thob par gyur pa de'i tshe/_rmi lam 'am sems sam lam 'am 'bras bu dmigs par 'gyur ba yod dam/_gsol pa/_bcom ldan 'das de ni ma lags so/_/bcom ldan 'das kyis bka' stsal 
[\[279a.5\]]pa/_'o na ji ltar khyod rab 'byor gyis dgra bcom pa thob po zhes bya bar bka' stsal te/_lung bstan par gyur gsol pa/_bcom ldan 'das 'jig rten gyi tha snyad nye bar bzung ste/_bkas lung bstan to/_/bcom ldan 'das kyis bka' 
[\[279a.6\]]stsal pa/_rab 'byor de bzhin du byang chub sems dpa' yang 'jig rten gyi tha snyad du btags pa'o/_/gzugs kyang 'jig rten gyi tha snyad du btags pa'o/_/tshor ba dang 'du shes dang 'du byed dang /_rnam par shes pa yang 'jig rten gyi tha snyad 
[\[279a.7\]]tu btags pa'o/_/skye mched dang /_khams dang /_rten cing 'brel par 'byung ba yang 'jig rten gyi tha snyad tu btags pa'o/_/pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams kyang 'jig 
[\[279b\]]
[\[279b.1\]]rten gyi tha snyad tu btags pa'o/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa 
[\[279b.2\]]nyid dang mtshan ma med pa dang /_smon pa med pa dang mngon par shes pa dang /_ting nge 'dzin dang /_gzungs kyi sgo rnams kyang 'jig rten gyi tha snyad du btags pa'o/_/de bzhin gshegs pa'i stobs dang mi 'jigs pa dang /_so so yang dag par rig pa 
[\[279b.3\]]dang byams pa chen po dang snying rje chen po dang /_sangs rgyas kyi chos ma 'dres pa rnams kyang 'jig rten gyi tha snyad tu btags pa'o/_/rnam pa thams cad mkhyen pa nyid kyi bar yang 'jig rten gyi tha snyad du btags pa'o/_/byang chub sems dpa' sems 
[\[279b.4\]]dpa' chen pos ni chos gang la yang 'phel bar byed pa 'am/_'grib par byed pa 'am phan 'dogs pa bas/_gnod par gyur pa de lta bu gang yang mi dmigs te/_chos kyi rang bzhin nye bar bzung nas/_chos rnams kyi chos kyi rang bzhin de yang ma dmigs 
[\[279b.5\]]na/_sems dang po bskyed pa dmigs par 'gyur ba lta ci smos te/_de ni gnas med do/_/sa bcu pa'i bar dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos sum bcu rtsa bdun du dmigs par 'gyur ba lta ci 
[\[279b.6\]]smos te/_de ni gnas med do/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang 
[\[279b.7\]]mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams su dmigs par 'gyur ba lta ci smos te/_de ni gnas med do/_/de bzhin gshegs pa'i stobs dang /_mi 'jigs pa dang /_so so yang dag 
[\[280a\]]
[\[280a.1\]]par rig pa dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad dmigs par 'gyur ba lta ci smos te/_de ni gnas med do/_/rnam pa thams cad mkhyen pa nyid kyi bar du dmigs par gyur pa 
[\[280a.2\]]lta ci smos te/_de ni gnas med do/_/rab 'byor de ltar byang chub sems dpa' sems dpa' chen po bla na med pa yang dag par rdzogs pa'i byang chub tu spyad cing /_bla na med pa yang dag par rdzogs pa'i byang chub tu mngon par rdzogs par sangs rgyas te/_sems 
[\[280a.3\]]can rnams kyi don byed do/_/shes rab kyi pha rol tu phyin pa stong phrag nyi shu lnga pa las/_le'u drug cu bzhi pa'o//_//de nas tshe dang ldan pa rab 'byor gyis/_bcom ldan 'das la 'di skad ces gsol to/_/bcom ldan 'das 
[\[280a.4\]]gal te byang chub sems dpa' sems dpa' chen po pha rol du phyin pa drug la spyod pa dang /_stong pa nyid bcu bzhi dang /_byang chub kyi phyogs kyi chos sum cu rtsa bdun la spyod pa dang /_rnam par thar pa'i sgo gsum dang /_bsam gtan dang rnam par thar pa dang /_
[\[280a.5\]]ting nge 'dzin dang /_snyoms par 'jug pa thams cad dang /_'phags pa'i bden pa dang /_mngon par shes pa dang /_ting nge 'dzin dang /_gzungs kyi sgo rnams la spyod pa dang /_de bzhin gshegs pa'i stobs bcu dang /_mi 'jigs pa bzhi dang /_so so yang 
[\[280a.6\]]dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad la spyod pas/_byang chub kyi lam yongs su rdzogs par bgyis kyang /_bla na med pa yang dag par rdzogs pa'i byang chub tu mngon par rdzogs 
[\[280a.7\]]par 'tshang rgya ba'i skal ba ma mchis na/_bcom ldan 'das de ji ltar byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ba lags/_bcom ldan 'das kyis bka' stsal pa/_
[\[280b\]]
[\[280b.1\]]rab 'byor nam byang chub sems dpa' sems dpa' chen po shes rab kyi pha rol du phyin pa la spyod pa'i tshe/_thabs mkhas pas/_sbyin pa'i pha rol du phyin pa la spyod kyang /_sbyin pa dang sbyin pa'i bdag po dang /_len pa yang mi dmigs chos de dag las 
[\[280b.2\]]gzhan du yang mi spyod na/_de'i tshe byang chub sems dpa' sems dpa' chen po byang chub kyi lam thob par 'gyur te/_rab 'byor byang chub sems dpa' sems dpa' chen po shes rab kyi pha rol du phyin pa la de ltar spyod na/_thabs mkhas pas bla na med pa yang dag 
[\[280b.3\]]par rdzogs pa'i byang chub tu mngon par rdzogs par 'tshang rgya'o/_/rab 'byor gzhan yang nam byang chub sems dpa' sems dpa' chen po shes rab kyi pha rol du phyin pa la spyod pa'i tshe/_tshul khrims kyi pha rol du phyin pa la spyod kyang /_tshul khrims dang tshul 
[\[280b.4\]]khrims dang ldan pa yang mi dmigs/_chos de gnyis las gzhan du yang mi spyod na/_de'i tshe byang chub sems dpa' sems dpa' chen po byang chub kyi lam thob par 'gyur te/_rab 'byor byang chub sems dpa' sems dpa' chen po shes rab kyi pha rol du phyin pa la 
[\[280b.5\]]de ltar spyod na/_thabs mkhas pas bla na med pa yang dag par rdzogs pa'i byang chub tu mngon par rdzogs par 'tshang rgya'o/_/rab 'byor gzhan yang nam byang chub sems dpa' sems dpa' chen po shes rab kyi pha rol du phyin pa la spyod pa'i tshe/_bzod pa'i pha rol 
[\[280b.6\]]tu phyin pa la spyod kyang /_bzod pa dang /_bzod pa dang ldan pa yang mi dmigs/_chos de gnyis las gzhan du yang mi spyod na/_de'i tshe byang chub sems dpa' sems dpa' chen po byang chub kyi lam 'thob par 'gyur te/_rab 'byor byang chub sems 
[\[280b.7\]]dpa' sems dpa' chen po shes rab kyi pha rol du phyin pa la de ltar spyod na/_thabs mkhas pas bla na med pa yang dag par rdzogs pa'i byang chub tu mngon par rdzogs par 'tshang rgya'o/_/rab 'byor gzhan yang nam byang chub sems dpa' sems dpa' chen po 
[\[281a\]]
[\[281a.1\]]shes rab kyi pha rol du phyin pa la spyod pa'i tshe/_brtson 'grus kyi pha rol du phyin pa la spyod kyang /_brtson 'grus dang /_brtson 'grus rtsom pa yang mi dmigs/_chos de gnyis las gzhan du yang mi spyod na/_de'i tshe byang 
[\[281a.2\]]chub sems dpa' sems dpa' chen po byang chub kyi lam 'thob par 'gyur te/_rab 'byor byang chub sems dpa' sems dpa' chen po shes rab kyi pha rol du phyin pa la de ltar spyod na/_thabs mkhas pas bla na med pa yang dag par rdzogs pa'i byang chub 
[\[281a.3\]]tu mngon par rdzogs par 'tshang rgya'o/_/rab 'byor gzhan yang nam byang chub sems dpa' sems dpa' chen po shes rab kyi pha rol du phyin pa la spyod pa'i tshe/_bsam gtan gyi pha rol du phyin pa la spyod kyang /_bsam gtan dang /_bsam 
[\[281a.4\]]gtan pa yang mi dmigs/_chos de gnyis las gzhan du yang mi spyod na/_de'i tshe byang chub sems dpa' sems dpa' chen po byang chub kyi lam 'thob par 'gyur te/_rab 'byor byang chub sems dpa' sems dpa' chen po shes rab kyi pha rol du phyin 
[\[281a.5\]]pa la de ltar spyod na/_thabs mkhas pas/_bla na med pa yang dag par rdzogs pa'i byang chub tu mngon par rdzogs par 'tshang rgya'o/_/rab 'byor gzhan yang nam byang chub sems dpa' sems dpa' chen po shes rab kyi pha rol du phyin pa la spyod pa'i tshe/_shes 
[\[281a.6\]]rab kyi pha rol du phyin pa sgom yang /_shes rab dang /_shes rab dang ldan pa yang mi dmigs/_chos de gnyis las gzhan du yang mi spyod na/_de'i tshe byang chub sems dpa' sems dpa' chen po byang chub kyi lam 'thob par 'gyur te/_rab 'byor byang chub 
[\[281a.7\]]sems dpa' sems dpa' chen po shes rab kyi pha rol du phyin pa la de ltar spyod na/_thabs mkhas pas/_bla na med pa yang dag par rdzogs pa'i byang chub tu mngon par rdzogs par 'tshang rgya'o/_/rab 'byor gzhan yang nam byang chub sems dpa' sems 
[\[281b\]]
[\[281b.1\]]dpa' chen po shes rab kyi pha rol du phyin pa la spyod pa'i tshe/_sangs rgyas kyi chos ma 'dres pa [{]bcwo [,]bco [}]brgyad kyi bar la spyod kyang /_sangs rgyas kyi chos ma 'dres pa rnams dang /_sangs rgyas kyi chos ma 'dres pa bsgom pa yang mi dmigs/_chos de gnyis las 
[\[281b.2\]]gzhan du yang mi spyod na/_de'i tshe byang chub sems dpa' sems dpa' chen po byang chub kyi lam 'thob par 'gyur te/_rab 'byor byang chub sems dpa' sems dpa' chen po shes rab kyi pha rol du phyin pa la de ltar spyod na/_thabs mkhas pas/_bla na 
[\[281b.3\]]med pa yang dag par rdzogs pa'i byang chub tu mngon par rdzogs par 'tshang rgya'o/_/de nas tshe dang ldan pa sha ra dwa ti'i bus/_bcom ldan 'das la 'di skad ces gsol to/_/bcom ldan 'das ji ltar na byang chub sems dpa' sems dpa' chen po 
[\[281b.4\]]shes rab kyi pha rol du phyin pa la spyod pa'i tshe/_byang chub kyi lam la brtson par bgyid pa lags/_bcom ldan 'das kyis bka' stsal pa/_sha ra dwa ti'i bu 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/_thabs 
[\[281b.5\]]mkhas pas gzugs mi sbyor mi 'byed de/_de ci'i phyir zhe na/_de ni 'di ltar gang sbyor ba 'am/_dbye bar bya ba'i gzugs la ngo bo nyid med do/_/tshor ba dang 'du shes dang 'du byed dang rnam par shes pa mi sbyor mi 'byed de/_de ci'i phyir zhe na/_de ni 'di ltar gang 
[\[281b.6\]]sbyar ba 'am/_dbye bar bya ba'i rnam par shes pa la ngo bo nyid med do/_/skye mched dang khams dang rten cing 'brel par 'byung ba rnams mi sbyor mi 'byed de/_de ci'i phyir zhe na/_de ni 'di ltar gang sbyar ba 'am/_dbye bar bya ba'i rten cing 'brel par 'byung ba la ngo bo 
[\[281b.7\]]nyid med do/_/pha rol du phyin pa rnams dang /_stong pa nyid thams cad dang /_byang chub kyi phyogs kyi chos rnams mi sbyor mi 'byed de/_de ci'i phyir zhe na/_de ni 'di ltar gang sbyar ba 'am/_dbye bar bya ba'i byang chub kyi phyogs kyi chos rnams la ngo bo nyid 
[\[282a\]]
[\[282a.1\]]med do/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang 
[\[282a.2\]]mtshan ma med pa dang /_smon pa med pa dang mngon par shes pa dang /_ting nge 'dzin dang /_gzungs kyi sgo rnams mi sbyor mi 'byed de/_de ci'i phyir zhe na/_de ni 'di ltar gang sbyar ba 'am/_dbye bar bya ba'i gzungs kyi sgo rnams la ngo bo nyid med do/_/de bzhin 
[\[282a.3\]]gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang snying rje chen po dang /_sangs rgyas kyi chos ma 'dres pa rnams mi sbyor mi 'byed de/_de ci'i phyir zhe na/_de ni 'di ltar gang sbyar 
[\[282a.4\]]ba 'am/_dbye bar bya ba'i sangs rgyas kyi chos ma 'dres pa rnams la ngo bo nyid med do/_/gsol pa/_bcom ldan 'das chos gang la yang sbyar ba 'am dbye bar bgyi ba'i ngo bo nyid ma mchis na/_gang la byang chub sems dpa' sems dpa' chen pos bslab 
[\[282a.5\]]par bgyi ba'i shes rab kyi pha rol du phyin pa ji ltar mngon par 'grub par 'gyur/_shes rab kyi pha rol du phyin pa la ma bslabs par ni byang chub sems dpa' sems dpa' chen pos bla na med pa yang dag par rdzogs pa'i byang chub tu mngon par rdzogs par 
[\[282a.6\]]'tshang rgya bar mi nus so/_/bcom ldan 'das kyis bka' stsal pa/_sha ra dwa ti'i bu de de bzhin no/_/de de bzhin te/_ji skad du smras pa bzhin te/_shes rab kyi pha rol du phyin pa la ma bslabs par/_byang chub sems dpa' sems dpa' chen 
[\[282a.7\]]pos bla na med pa yang dag par rdzogs pa'i byang chub tu mngon par rdzogs par 'tshang rgya bar mi nus te/_de yang thabs mkhas pas yin gyi/_thabs mi mkhas pas ma yin no/_/sha ra dwa ti'i bu gal te byang chub sems dpa' sems dpa' chen po 
[\[282b\]]
[\[282b.1\]]shes rab kyi pha rol du phyin pa la spyod pa'i tshe/_chos gang la la zhig gi ngo bo nyid med na ni/_de'i phyir 'dzin par yang 'gyur na/_'on te mi dmigs na ni 'di ni gzugs so/_/'di ni tshor ba'o/_/'di ni 'du shes so/_/'di ni 'du byed do/_/'di 
[\[282b.2\]]ni rnam par shes pa'o/_/zhes bya bar yang ci zhig gzung /_'di dag ni skye mched dang /_khams dang rten cing 'brel par 'byung ba'o/_/'di dag ni pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams so/_/
[\[282b.3\]]'di dag ni 'phags pa'i bden pa dang /_bsam gtan dang tshad med pa dang gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa 
[\[282b.4\]]dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams so/_/'di dag ni de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_
[\[282b.5\]]byams pa chen po dang /_snying rje chen po dang /_sangs rgyas kyi chos ma 'dres pa rnams so/_/'di ni rnam pa thams cad mkhyen pa nyid kyi bar ro zhes bya bar yang ci zhig gzung ste/_sha ra dwa ti'i bu shes rab kyi pha rol du phyin pa ni gzung du med pa'o/_/bsam 
[\[282b.6\]]gtan gyi pha rol du phyin pa dang /_brtson 'grus kyi pha rol du phyin pa dang /_bzod pa'i pha rol du phyin pa dang /_tshul khrims kyi pha rol du phyin pa dang /_sbyin pa'i pha rol du phyin pa ni gzung du med pa'o/_/stong pa nyid thams cad dang /_byang chub kyi 
[\[282b.7\]]phyogs kyi chos rnams ni gzung du med pa'o/_/'phags pa'i bden pa dang bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_
[\[283a\]]
[\[283a.1\]]stong pa nyid dang mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams ni gzung du med pa'o/_/de bzhin gshegs pa'i stobs bcu dang /_mi 'jigs pa 
[\[283a.2\]]bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad ni gzung du med pa'o/_/sha ra dwa ti'i bu de ni gzung du med pa'i pha rol du phyin pa ste/_'di ltar shes 
[\[283a.3\]]rab kyi pha rol du phyin pa'o/_/de la byang chub sems dpa' sems dpa' chen pos bslab par bya ste/_de la slob pa'i byang chub sems dpa' sems dpa' chen pos ni bslab pa yang mi dmigs na/_shes rab kyi pha rol du phyin pa lta ci smos/_byang 
[\[283a.4\]]chub lta yang ci smos/_byang chub kyi chos rnams lta yang ci smos/_sangs rgyas kyi chos rnams lta yang ci smos/_rang sangs rgyas kyi chos rnams lta yang ci smos/_nyan thos pa'i chos rnams lta yang ci smos/_so so'i skye bo'i chos rnams lta yang ci smos/_
[\[283a.5\]]de ci'i phyir zhe na/_sha ra dwa ti'i bu de ni 'di ltar chos gang la yang ngo bo nyid med do/_/de ltar chos thams cad dngos po med pa'i ngo bo nyid la/_so so'i skye bo'i chos ni gang /_rgyun du zhugs pa ni gang zhig yod/_lan cig phyir 'ong ba dang /_phyir mi 
[\[283a.6\]]'ong ba dang /_dgra bcom pa nyid dang /_rang sangs rgyas ni gang zhig yod/_byang chub sems dpa' ni gang zhig yod/_/de bzhin gshegs pa dgra bcom pa yang dag par rdzogs pa'i sangs rgyas ni gang zhig yod/_gal te gang zag de dag 
[\[283a.7\]]dmigs su med na/_chos gang gis so so'i skye bo 'am rgyun du zhugs pa 'am/_lan cig phyir 'ong ba 'am/_phyir mi 'ong ba 'am/_dgra bcom pa dang /_rang sangs rgyas sam byang chub sems dpa' 'am/_de bzhin gshegs pa dgra bcom pa 
[\[283b\]]
[\[283b.1\]]yang dag par rdzogs pa'i sangs rgyas shes bya bar brjod pa'i chos de dag 'byung bar yang ga la 'gyur/_gsol pa/_bcom ldan 'das chos thams cad dngos po ma mchis pa la/_'di ni so so'i skye bo zhes bgyi ba dang /_'di ni de bzhin gshegs pa 
[\[283b.2\]]dgra bcom pa yang dag par rdzogs pa'i sangs rgyas so zhes bgyi ba'i bar du 'byung ba ci'i slad du dmigs par gyur/_bcom ldan 'das kyis bka' stsal pa/_sha ra dwa ti'i bu ci gzugs kyi dngos po gang la byis pa so so'i skye bo rnams mngon par zhen 
[\[283b.3\]]par gyur pa de lta bu yod dam/_yod par gyur tam/_yod par 'gyur ram/_gsol pa/_bcom ldan 'das phyin ci log ma gtogs par de ni ma lags so/_/bcom ldan 'das kyis bka' stsal pa/_sha ra dwa ti'i bu ci tshor ba dang 'du shes dang 
[\[283b.4\]]'du byed dang /_rnam par shes pa'i dngos po gang la byis pa so so'i skye bo rnams mngon par zhen par gyur pa de lta bu yod dam/_yod par gyur tam/_yod par 'gyur ram/_gsol pa/_bcom ldan 'das phyin ci log ma gtogs par de ni ma lags 
[\[283b.5\]]so/_/bcom ldan 'das kyis bka' stsal pa/_sha ra dwa ti'i bu sangs rgyas kyi chos ma 'dres pa [{]bcwo [,]bco [}]brgyad kyi bar gyi dngos po gang la byis pa so so'i skye bo rnams mngon par zhen par gyur pa de lta bu yod dam/_yod par gyur tam/_yod par 'gyur 
[\[283b.6\]]ram/_gsol pa/_bcom ldan 'das phyin ci log ma gtogs par de ni ma lags so/_/bcom ldan 'das kyis bka' stsal pa/_sha ra dwa ti'i bu de de bzhin no/_/de de bzhin te/_chos thams cad dngos po med pa la/_phyin ci log gi dbang gis 
[\[283b.7\]]sems can rnams rnam par rtog ste/_de'i phyir byang chub sems dpa' sems dpa' chen po shes rab kyi pha rol du phyin pa la spyod pa'i tshe/_thabs mkhas pas/_chos thams cad dngos po med par mthong nas/_bla na med pa yang dag par rdzogs pa'i byang 
[\[284a\]]
[\[284a.1\]]chub tu yang dag par 'jog go_/gsol pa/_bcom ldan 'das thabs mkhas pa gang gis byang chub sems dpa' sems dpa' chen po chos thams cad dngos po med par mthong nas/_bla na med pa yang dag par rdzogs pa'i 
[\[284a.2\]]byang chub tu yang dag par 'jug pa'i thabs mkhas pa de gang lags/_bcom ldan 'das kyis bka' stsal pa/_sha ra dwa ti'i bu 'di la byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_chos gang yang gang 
[\[284a.3\]]la thogs par 'gyur ba'i dngos po 'am/_gang la thogs par gyur nas zhum par 'gyur ba 'am/_zhum par gyur nas sgyid lug par 'gyur ba 'am/_sgyid lug par gyur nas tshi chad par 'gyur ba 'am/_tshi chad par gyur nas/_le lor 'gyur 
[\[284a.4\]]ba'i dngos po yang dag par rjes su mi mthong ste/_sha ra dwa ti'i bu sems can rnams rmongs pas phung po zhes bya ba 'am/_skye mched ces bya ba 'am/_khams shes bya ba 'am/_rten cing 'brel par 'byung ba zhes bya ba 'am/_rten cing 'brel par 'byung 
[\[284a.5\]]ba'i chos shes bya bar mngon par zhen pa ma gtogs par chos thams cad ni dngos po med pa'o/_/srog med pa'o/_/srog dang bral ba'o/_/dngos po med pa'i ngo bo nyid do/_/rang bzhin gyis stong ba'o/_/rang gi mtshan nyid kyis stong ba'o/_/de lta 
[\[284a.6\]]bas na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos thams cad dngos po med pa'i ngo bo nyid dang /_rang bzhin stong pa nyid dang /_rang gi mtshan nyid stong par yang dag par rjes su mthong nas/_sgyu ma'i mkhan po 
[\[284a.7\]]lta bu'i lus byin gyis brlabs nas sems can rnams la chos ston te/_sems can gang ser sna can du gyur pa de dag la sbyin pa'i gtam byed do/_/tshul khrims ngan pa can rnams la tshul khrims kyi gtam byed do/_/gnod sems can rnams la bzod 
[\[284b\]]
[\[284b.1\]]pa'i gtam byed do/_/le lo can rnams la brtson 'grus kyi gtam byed do/_/sems g.yeng ba rnams la ting nge 'dzin gyi gtam byed do/_/shes rab 'chal ba rnams la shes rab kyi gtam byed do/_/gang gi tshe sems can de dag sbyin pa la bkod 
[\[284b.2\]]par gyur pa dang /_tshul khrims dang bzod pa dang brtson 'grus dang /_ting nge 'dzin dang /_shes rab la bkod par gyur pa de'i tshe/_de las gong du sems can de dag la 'phags pa'i gtam 'byung bar 'gyur ba gang gis rgyun du zhugs pa'i 'bras bu 
[\[284b.3\]]thob par 'gyur ba dang /_lan cig phyir 'ong ba'i 'bras bu thob par 'gyur ba dang /_phyir mi 'ong ba'i 'bras bu thob par 'gyur ba dang /_dgra bcom pa nyid thob par 'gyur ba dang /_rang byang chub thob par 'gyur ba dang /_rnam pa thams cad mkhyen pa 
[\[284b.4\]]nyid kyi bar du thob par 'gyur ba de lta bu'i gtam byed do/_/gsol pa/_bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_de ltar sems can ma mchis shing yang dag par ma mchis pa 
[\[284b.5\]]rnams sbyin pa la sbyor/_tshul khrims dang bzod pa dang brtson 'grus dang ting nge 'dzin dang shes rab la sbyor zhing de las gong du 'phags pa'i gtam 'byung bar 'gyur ba gang gis rgyun du zhugs pa'i 'bras bu thob par 'gyur ba dang /_lan cig phyir 'ong 
[\[284b.6\]]ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub 'thob par 'gyur ba dang /_rnam pa thams cad mkhyen pa nyid kyi bar du 'thob par 'gyur ba de lta bu'i gtam bgyid na/_ji ltar dmigs pa ma mchis par 
[\[284b.7\]]'gyur/_bcom ldan 'das kyis bka' stsal pa/_sha ra dwa ti'i bu byang chub sems dpa' sems dpa' chen po shes rab kyi pha rol du phyin pa la spyod pa la/_dmigs pa gang yang med de/_de ci'i phyir zhe na/_de ni 'di ltar byang chub sems dpa' 
[\[285a\]]
[\[285a.1\]]sems dpa' chen po de shes rab kyi pha rol du phyin pa la spyod pa'i tshe/_kun rdzob kyi brdas tha snyad du spyod pa ma gtogs par sems can gang yang mi dmigs te/_sha ra dwa ti'i bu de la byang chub sems dpa' sems dpa' chen po 'di lta 
[\[285a.2\]]ste/_kun rdzob kyi bden pa dang /_don dam pa'i bden pa dang /_bden pa gnyis la gnas nas/_sems can rnams la chos ston kyang /_sha ra dwa ti'i bu bden pa gnyis la sems can du dmigs pa med de/_sems can du gdags pa yang med 
[\[285a.3\]]do/_/'on kyang byang chub sems dpa' sems dpa' chen po thabs mkhas pas shes rab kyi pha rol du phyin pa la spyod pa'i tshe/_sems can rnams la chos ston pa des sems can de dag tshe 'di nyid la bdag tu mi dmigs na/_gang thob par bya ba 
[\[285a.4\]]dang /_gang gis thob par bya ba lta ci smos te/_sha ra dwa ti'i bu de ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/_thabs mkhas pas sems can rnams la chos ston to/_/gsol pa/_bcom ldan 
[\[285a.5\]]'das de ltar byang chub sems dpa' sems dpa' chen po chos gang yang gcig pa 'am/_tha dad par yang mi dmigs/_'di lta bu'i go cha 'tshal ba dang /_go cha de 'tshal bas 'dod pa'i khams na yang mi gda'/_gzugs mchis pa'i khams na 
[\[285a.6\]]yang mi gda'/_gzugs ma mchis pa'i khams na yang mi gda'/_'dus byas kyi khams dang /_'dus ma byas kyi khams na yang mi gda' la/_sems can rnams khams gsum nas 'grel cing sems can du'ang mi dmigs/_sems 
[\[285a.7\]]can du gdags pa yang mi dmigs pa ni spro ba chen po dang ldan pa ste/_sems can du gdags pa ma mchis pas/_sems can bcings pa dang grol ba ma mchis/_sems can bcings pa dang grol ba ma mchis pas/_kun nas nyon mongs pa dang /_rnam 
[\[285b\]]
[\[285b.1\]]par byang ba ma mchis/_kun nas nyon mongs pa dang /_rnam par byang ba ma mchis pas/_lam gyi rgyud rnams/_tha dad par mi dmigs/_lam gyi rgyud rnams tha dad pa ma mchis pa la las dang nyon mongs pa ma mchis te/_las dang nyon mongs pa 
[\[285b.2\]]ma mchis na/_rnam par smin pa gang gis bdag gam/_sems can 'gro ba lnga'i 'khor ba na gda' bar 'gyur ba'i rnam par smin pa de lta bu yang ga las mchis/_bcom ldan 'das kyis bka' stsal pa/_sha ra dwa ti'i bu de de bzhin no/_/de de bzhin 
[\[285b.3\]]te/_tshig ji skad du brjod pa bzhin te/_gal te sngon sems can zhig byung bar gyur la/_phyis 'byung ba med par gyur tam/_'on te de ni de bzhin du sngon yod pa la phyis med par gyur tam/_'gro ba lnga'i 'khor ba sngon yod la phyis med par 'gyur/_
[\[285b.4\]]de bzhin gshegs pa dang /_byang chub sems dpa' la yang 'das pa de lta bur 'gyur na/_sha ra dwa ti'i bu de bzhin gshegs pa rnams byung yang rung /_de bzhin gshegs pa rnams ma byung yang rung ste/_chos de dag gi de bzhin nyid dang /_ma nor 
[\[285b.5\]]ba de bzhin nyid dang /_gzhan ma yin pa de bzhin nyid dang /_chos nyid dang /_chos kyi dbyings dang /_chos kyi gnas nyid dang /_chos skyon med pa nyid dang /_yang dag pa'i mtha' dang /_bsam gyis mi khyab pa'i dbyings de bzhin du gnas pa ste/_
[\[285b.6\]]de la bdag kyang med/_sems can yang med/_srog kyang med/_'gro ba yang med/_gso ba yang med/_skyes bu yang med/_gang zag yang med/_shed can kyang med/_shed bdag kyang med/_byed pa po yang med/_tshor ba po yang med/_
[\[285b.7\]]shes pa po yang med/_mthong ba po yang med na de la gzugs lta ga la yod/_tshor ba dang 'du shes dang 'du byed dang /_rnam par shes pa lta ga la yod/_skye mched dang /_khams dang /_rten cing 'brel par 'byung ba lta ga la yod/_rten cing 
[\[286a\]]
[\[286a.1\]]'brel par 'byung ba'i chos rnams lta yang ga la yod de/_chos de dag med na 'gro ba lnga'i 'khor ba gang nas/_sems can rnams dgrol bar bya ba de lta bu dag lta yang ga la yod de/_sha ra dwa ti'i bu de la/_byang chub sems dpa' 
[\[286a.2\]]sems dpa' chen po/_sngon gyi sangs rgyas bcom ldan 'das rnams las de lta bu'i chos ngo bo nyid kyis stong pa de dag thos nas sems can rnams kyi don du bla na med pa yang dag par rdzogs pa'i byang chub tu mngon par 'jug ste/_phyin ci log gis 
[\[286a.3\]]byis pa so so'i skye bo rnams mngon par zhen pa ma gtogs par sems can nam chos gang yang dmigs pa med do/_/sha ra dwa ti'i bu byang chub sems dpa' sems dpa' chen po ni de lta bu'i go cha chen po gyon te/_go cha de bgos pas bla na med pa 
[\[286a.4\]]yang dag par rdzogs pa'i byang chub las phyir mi ldog ste/_bdag gis ni bla na med pa yang dag par rdzogs pa'i byang chub tu mngon par rdzogs par 'tshang mi rgya bar bya ba ma yin gyi/_gdon mi za bar bdag gis bla na med pa yang dag par rdzogs pa'i 
[\[286a.5\]]byang chub tu mngon par rdzogs par 'tshang rgya bar bya'o/_/de ltar mngon par rdzogs par sangs rgyas nas kyang /_sems can rnams kyi don chos bzhin du byas te/_don bya ba des sems can rnams phyin ci log las yongs su dgrol bar 
[\[286a.6\]]bya'o snyam mo/_/sha ra dwa ti'i bu 'di lta ste/_dper na sgyu ma'i mkhan po 'am/_sprul pa'i skyes bu zhig gis srog chags bye ba khrag khrig brgya stong mang por sprul te/_bza' ba dang /_bca' ba zhim zhing nyams su bde ba shin du mang 
[\[286a.7\]]bas tshim par byas te/_de ltar tshim par byas nas/_bdag gis ni bsod nams mang po spel to/_/bdag gis ni bsod nams mang po spel to zhes/_ched du brjod pa ched du brjod na/_sha ra dwa ti'i bu de ji snyam du sems/_de la la la zhig 
[\[286b\]]
[\[286b.1\]]ston te tshim par byas pa 'am/_la las bsod nams 'phel bar byas pa yod dam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_sha ra dwa ti'i bu de bzhin du byang chub sems dpa' sems dpa' 
[\[286b.2\]]chen po yang sems dang po bskyed pa nas nye bar bzung ste/_pha rol du phyin pa rnams la spyod pa dang /_stong pa nyid thams cad la spyod pa dang /_byang chub kyi phyogs kyi chos sum cu rtsa bdun la spyod pa dang /_'phags pa'i bden pa dang /_bsam 
[\[286b.3\]]gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_rnam par thar pa'i sgo stong pa nyid dang /_mtshan ma med pa dang /_smon pa med 
[\[286b.4\]]pa dang /_mngon par shes pa dang /_ting nge 'dzin thams cad dang /_gzungs kyi sgo thams cad la spyod pa dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po 
[\[286b.5\]]dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad la spyod pa dang /_byang chub kyi lam yongs su rdzogs par byed pa dang /_sangs rgyas kyi zhing yongs su dag par byed pa'i tshe/_sems can rnams yongs su smin par byed de/_
[\[286b.6\]]sems can la la zhig dmigs par byas shing /_gdul bar bya ba de lta bu'i sems can gang yang mi dmigs so//_//shes rab kyi pha rol tu phyin pa stong phrag nyi shu lnga pa/_bam po bdun cu gnyis pa/_de nas tshe dang ldan pa 
[\[286b.7\]]rab 'byor gyis/_bcom ldan 'das la 'di skad ces gsol to/_/bcom ldan 'das byang chub sems dpa' sems dpa' chen pos byang chub kyi lam gang la spyod de/_sems can rnams yongs su smin par bgyi ba dang /_sangs rgyas kyi zhing 
[\[287a\]]
[\[287a.1\]]yongs su dag par bgyi ba'i byang chub sems dpa' sems dpa' chen po'i byang chub kyi lam gang lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po sems dang po 
[\[287a.2\]]bskyed pa nas nye bar bzung ste/_sbyin pa'i pha rol du phyin pa la spyod/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol du phyin pa dang /_bsam gtan gyi pha rol tu phyin pa dang /_shes rab kyi pha rol tu 
[\[287a.3\]]phyin pa la spyod/_nang stong pa nyid la spyod phyi stong pa nyid la spyod phyi nang stong pa nyid la spyod/_dngos po med pa'i ngo bo nyid stong pa nyid kyi bar la spyod/_dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga 
[\[287a.4\]]dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa la spyod/_'phags pa'i bden pa bzhi dang /_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_rnam 
[\[287a.5\]]par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa med pa dang /_mngon par shes pa lnga dang /_ting nge 'dzin thams cad dang /_gzungs kyi sgo thams cad la spyod/_de bzhin 
[\[287a.6\]]gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad la spyod cing sems can rnams yongs su smin par byed do/_/sangs rgyas 
[\[287a.7\]]kyi zhing yang yongs su dag par byed do/_/gsol pa/_bcom ldan 'das ji ltar na byang chub sems dpa' sems dpa' chen po sbyin pa'i pha rol du phyin pa la spyod cing sems can rnams yongs su smin par bgyid pa lags/_bcom ldan 'das kyis bka' stsal 
[\[287b\]]
[\[287b.1\]]pa/_rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_sems can rnams la sbyin pa yongs su gtong ste/_sbyin pa byin nas 'di skad du 'dems shing rjes su ston te/_rigs kyi bu dag sbyin pa la gzung bas 
[\[287b.2\]]ma 'dzin cig_/sbyin pa la gzung bas 'dzin cing lus gang mngon par grub pas sdug bsngal mang po nyams su myong bar 'gyur ba de lta bu'i lus mngon par 'grub pa re/_rigs kyi bu dag 'di la don dam par na/_sbyin pa yang med/_sbyin pa'i 'bras bu yang 
[\[287b.3\]]med/_sbyin pa'i bdag po yang med/_len pa yang med de/_chos de dag thams cad ni rang bzhin gyis stong pa'o/_/rang bzhin gyis stong pa'i chos ni len pa med do/_/rang bzhin gyis stong pa nyid ni gzung du med pa'o zhes 'dems shing rjes su ston te/_
[\[287b.4\]]rab 'byor byang chub sems dpa' sems dpa' chen po ni sbyin pa'i pha rol tu phyin pa la spyod pa'i tshe/_de ltar sems can rnams la sbyin pa yongs su gtong yang sbyin pa mi dmigs so/_/sbyin pa'i bdag po mi dmigs so/_/len pa mi dmigs so/_/de ni mi 
[\[287b.5\]]dmigs pa'i pha rol tu phyin pa ste/_'di ltar sbyin pa'i pha rol tu phyin pa'o/_/de chos gsum po de dag thams cad mi dmigs pas/_sems can rnams rgyun tu zhugs pa'i 'bras bu la sbyor ro/_/lan cig phyir 'ong ba'i 'bras bu dang /_phyir mi 
[\[287b.6\]]'ong ba'i 'bras bu dang /_dgra bcom pa nyid la sbyor ro/_/rang byang chub la sbyor ro/_/bla na med pa yang dag par rdzogs pa'i byang chub la sbyor ro/_/rab 'byor de ltar byang chub sems dpa' sems dpa' chen po sbyin pa'i pha rol tu phyin pa la spyod pa'i 
[\[287b.7\]]tshe/_sems can rnams yongs su smin par byed de/_de bdag nyid kyang sbyin pa yongs su gtong ngo /_/gzhan yang sbyin pa la yang dag par skul lo/_/sbyin pa'i legs pa rjod do/_/sems can gzhan gang sbyin pa yongs su gtong ba de dag gi yang 
[\[288a\]]
[\[288a.1\]]legs pa brjod cing 'thun pas dga' bar spyod de/_de ltar byang chub sems dpa' sems dpa' chen po de/_de lta bu'i sbyin pa chen po byin zhing /_rgyal rigs che zhing mtho ba'i rigs dang skal ba mnyam par skye'o/_/
[\[288a.2\]]bram ze che zhing mtho ba'i rigs dang skal ba mnyam par skye'o/_/khyim bdag che zhing mtho ba'i rigs dang skal ba mnyam par skye'o/_/khams kyi rgyal por 'gyur ro/_/'khor los sgyur ba'i rgyal po 'thob bo/_/de de dag na yang sems can 
[\[288a.3\]]de dag bsdu ba'i dngos po bzhis yongs su sdud de/_bzhi gang zhe na/_sbyin pa dang tshig snyan pa dang don spyad pa dang /_don 'thun pas yongs su sdud do/_/de de ltar sbyin pas yongs su bsdus pa'i sems can de dag kyang rim gyis tshul khrims la 
[\[288a.4\]]rab tu 'god do/_/bzod pa dang brtson 'grus dang /_ting nge 'dzin dang /_shes rab la rab tu 'god do/_/bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi la rab tu 'god do/_/dran pa nye bar gzhag 
[\[288a.5\]]pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa la rab tu 'god do/_/'phags pa'i bden pa bzhi 
[\[288a.6\]]dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_rnam par thar pa'i sgo stong pa nyid dang /_mtshan ma med pa dang /_smon pa med pa dang /_mngon par shes pa lnga dang /_ting nge 'dzin rnams dang /_gzungs 
[\[288a.7\]]kyi sgo rnams la rab tu 'god do/_/yang dag pa'i skyon med par 'jug par byed do/_/rgyun tu zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang dgra bcom pa nyid thob par byed do/_/rang byang 
[\[288b\]]
[\[288b.1\]]chub thob par byed do/_/bla na med pa yang dag par rdzogs pa'i byang chub tu yang dag par skul lo/_/kye skyes bu dag bla na med pa yang dag par rdzogs pa'i byang chub ni mngon par rdzogs par 'tshang rgya bar mi dka' ste/_phyin ci log gis rmongs pa'i 
[\[288b.2\]]sems can rnams kyis khong du mi chud pa ma gtogs par chos gang la sems can rnams chags par gyur pa'i chos de lta bu gang yang ngo bo nyid kyis yod pa med kyis/_phyin ci log gi 'dzin pa thams cad rgyun chod la 'khor ba las bdag cag 
[\[288b.3\]]kyang thar bar gyis shig_/gzhan yang thar bar gyis shig_/de ltar khyed kyang don chen por gyis shig_/gzhan yang don chen po la sbyor cig ces yang dag par skul bar byed de/_rab 'byor de ltar byang chub sems dpa' sems dpa' chen 
[\[288b.4\]]pos sbyin pa'i pha rol du phyin pa la spyad par bya ste/_de ltar spyod pa'i tshe ci nas kyang sems dang po bskyed pa nas nye bar bzung ste/_nam yang ngan song du mi ltung ba dang /_nam yang 'khor los sgyur ba'i rgyal po mi byed par mi 'gyur ba de ltar spyod 
[\[288b.5\]]do/_/de ci'i phyir zhe na/_sa bon ji lta ba bzhin du 'bras bu 'byung ste/_'khor los sgyur ba'i rgyal po de'i drung du slongs mo ba gang ji snyed cig 'ongs kyang /_'khor los sgyur ba'i rgyal po de 'di snyam du sems te/_bdag gis sems can rnams kyi 
[\[288b.6\]]don ma gtogs par gzhan gyi don du 'khor los sgyur ba yongs su ma bzung ngo zhes de 'di skad ces zer te/_su ci 'dod pa de khyed byin gyis 'di ni nga'i ma yin gyi khyed kyi 'o/_nga ni nang gi gzugs la'ang don du gnyer ba med na/_gzhan la lta ci smos te/_
[\[288b.7\]]gzhan du na ngas sems can rnams kyi don du 'khor ba yongs su bzung gi_/bdag gi don du ni 'khor ba don du gnyer ba ma yin no zhes te/_de snying brtse bas snying rje chen po yongs su rdzogs par byas shing /_snying rje chen pos sems can rnams kyi 
[\[289a\]]
[\[289a.1\]]don byed kyang /_sems can gang yongs su grub pa de lta bu mi dmigs te/_gzhan du na 'du shes dang /_ming dang tha snyad kyis rnam par spyod de/_rnam par spyod pa de yang sgra brnyan lta bur rnam par spyad du med par shes so/_/rab 'byor 
[\[289a.2\]]byang chub sems dpa' sems dpa' chen pos sbyin pa'i pha rol tu phyin pa la de ltar spyod par bya ste/_spyod pa'i tshe ci nas kyang bdag gi sha yan chad kyang sems can rnams la yongs su ma btang ba med par bya na/_phyi rol gyi yo byad gang gis sems 
[\[289a.3\]]can rnams 'khor ba las yongs su thar bar bya ba dag lta smos su yang med pa de ltar spyad par bya'o/_/gsol pa/_yo byad de dag gang lags/_bcom ldan 'das kyis bka' stsal pa/_sbyin pa'i pha rol du phyin pa ni yo byad do/_/tshul 
[\[289a.4\]]khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa ni yo byad do/_/nang stong pa nyid ni yo byad do/_phyi stong 
[\[289a.5\]]pa nyid ni yo byad do/_/phyi nang stong pa nyid ni yo byad do/_/dngos po med pa'i ngo bo nyid stong pa nyid kyi bar ni yo byad do/_/dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang stobs dang byang chub 
[\[289a.6\]]kyi yan lag dang 'phags pa'i lam yan lag brgyad pa ni yo byad do/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i 
[\[289a.7\]]snyoms par 'jug pa dang /_stong pa nyid dang mtshan ma med pa dang /_smon pa med pa dang /_mngon par shes pa dang ting nge 'dzin dang gzungs kyi sgo rnams ni yo byad do/_/de bzhin gshegs pa'i stobs dang /_mi 'jigs pa dang so so 
[\[289b\]]
[\[289b.1\]]yang dag par rig pa dang /_byams pa chen po dang /_snying rje chen po dang /_sangs rgyas kyi chos ma 'dres pa rnams ni yo byad do/_/de dag ni yo byad de/_yo byad de dag gis sems can rnams yongs su bsdus shing /_rim gyis nyan 
[\[289b.2\]]thos kyi theg pa 'am/_rang sangs rgyas kyi theg pa 'am/_theg pa chen po 'am/_theg pa gsum po de dag gis yongs su mya ngan las zlo ste/_rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la 
[\[289b.3\]]gnas shing /_sbyin pa'i pha rol tu phyin pas/_sems can rnams yongs su bsdud pa yin no/_/rab 'byor ji ltar na/_byang chub sems dpa' sems dpa' chen po sbyin pa'i pha rol tu phyin pa la spyod cing /_sems can rnams tshul khrims 
[\[289b.4\]]kyi pha rol tu phyin pa la sbyor ba yin zhe na/_rab 'byor 'di la byang chub sems dpa' sems dpa' chen po sbyin pa'i pha rol tu phyin pa la gnas shing sems can rnams la sbyin pa yongs su gtong ste/_de sbyin pa gtong ba'i tshe 'di skad ces brjod do/_/rigs 
[\[289b.5\]]kyi bu dag tshur sheg tshul khrims srungs shig_/ngas khyed zas dang skom dang gos dang mal cha dang /_me tog dang /_bdug spos dang /_spos dang /_phreng ba dang /_byug pa dang /_khyim dang nor dang 'bru dang nor bu dang mu tig dang bai DUr+ya dang dung dang man shel 
[\[289b.6\]]dang byi ru dang /_gser dang dngul dang mi'i yo byad kyi rkyen dang /_yo byad gang ci yang rung ba'i bar gyis phongs pa med par bya'o/_/khyed kyang phongs pas tshul khrims ngan pa la spyod grang na/_khyed yo byad thams cad dang /_rin po che bdun gyi bar gyis 
[\[289b.7\]]phongs pa med par byas/_des khyed sdom pa'i tshul khrims la mnos la/_rim gyis nyan thos kyi theg pa 'am/_rang sangs rgyas kyi theg pa 'am/_rnam pa thams cad mkhyen pa nyid kyi theg pa 'am/_theg pa gsum po de dag gis sdug bsngal gyi 
[\[290a\]]
[\[290a.1\]]mthar phyin par gyis shig_/ces nas byang chub sems dpa' sems dpa' chen po de bdag nyid kyang tshul khrims srung ngo /_/gzhan yang tshul khrims la yang dag par skul lo/_tshul khrims kyi legs pa brjod do/_/sems 
[\[290a.2\]]can gzhan gang tshul khrims srung ba de dag gi yang legs pa rjod cing 'thun pas dga' bar spyod do/_/de ltar byang chub sems dpa' sems dpa' chen po de sems can de dag de ltar tshul khrims la sbyor zhing /_tshul khrims la rab tu bkod de/_rim 
[\[290a.3\]]gyis theg pa gsum pos yongs su mya ngan las zlo ste/_rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas shing /_tshul khrims kyi pha rol tu phyin pas sems can rnams yongs su sdud pa yin no/_/
[\[290a.4\]]rab 'byor ji ltar na byang chub sems dpa' sems dpa' chen po sbyin pa'i pha rol tu phyin pa la spyod cing /_sems can rnams bzod pa'i pha rol tu phyin pa la sbyor ba yin zhe na/_rab 'byor 'di la byang chub sems dpa' sems dpa' chen po sbyin pa'i pha rol tu 
[\[290a.5\]]phyin pa la gnas shing /_sems can gang khro ba dang /_gnod sems su byed pa dag mthong na/_de dag la 'di skad ces zer ro/_/rigs kyi bu dag khyed ci'i rgyus gnod sems su byed par gyur/_khyed gang gis phongs shing gnod sems su byed par gyur 
[\[290a.6\]]pa de dang de nga las long shig_/ngas khyed zas dang skom dang mi'i rkyen gyi yo byad gang ci yang rung ba'i bar gyis phong ba med par byas/_khro ba dang gnod sems med par gyis shig ces de ltar byang chub sems dpa' sems dpa' chen po sbyin pa'i pha rol tu phyin 
[\[290a.7\]]pa la gnas shing /_sems can de dag bzod pa la sbyor te/_'di skad du gcugs gang gis khyed kyi khro ba skye bar gyur pa de ni snying po med pa ste/_de la dngos po gang yang med do/_/khro ba de ni yang dag pa ma yin par yongs su brtags pa ste/_dngos po 
[\[290b\]]
[\[290b.1\]]gang gis phyir khyed 'thab cing 'khon pa dang /_gnod sems su byed par gyur pa dang /_de ltar 'thabs shing 'khon te gnod sems su gyur nas/_dbyig pas 'gyed pa dang /_mtshon gyis 'dre ba dang /_phan tshun gyi srog la rgol bar gyur pa'i 
[\[290b.2\]]dngos po de la/_dngos po'i rang bzhin gang yang med na/_de lta yin yang khyed yang dag pa ma yin pa'i yongs su rtogs pas 'khrugs na/_sems can dmyal ba dag tu ltung bar 'gyur/_byol song gi skye gnas dang /_gshin rje'i 'jig rten 
[\[290b.3\]]dag tu ltung bar 'gyur/_de ma yin pa'i ngan song gzhan dag tu'ang khyed sdug bsngal mi bzad pa dang /_tsha zhing rtsub la yid du mi 'ong ba'i tshor ba nyams su myong bar 'gyur gyis/_skyes bu khyed rnams dngos po med pa'i chos kyi don du las gang 
[\[290b.4\]]yongs su bzung bas mir skye ba yang thob par mi 'gyur na/_sangs rgyas byung ba dang /_phrad par 'gyur ba lta smos su yang med pa de lta bu'i las yongs su ma 'dzin cig_/grogs po dag sangs rgyas 'byung ba ni dkon no/_/mir skye ba 'thob pa ni dkon no/_/
[\[290b.5\]]dal ba phun sum tshogs pa ni dkon no/_/'khor ba las thar ba ni dkon no/_/de lta yin gyis dal ba 'di don med par ma bya shig_/mi khom par gyur cing gsor mi rung bar gyur ta re zhes de la byang chub sems dpa' sems dpa' chen po bdag nyid kyang bzod pa 
[\[290b.6\]]sgrub bo/_/gzhan yang bzod pa la yang dag par skul lo/_/bzod pa'i legs pa rjod do/_/sems can gzhan gang bzod pa bsgom pa de dag gi yang legs pa rjod cing 'thun pas dga' bar spyod do/_/de ltar byang chub sems dpa' sems dpa' 
[\[290b.7\]]chen po de sems can de dag de ltar bzod pa la sbyar cing bzod pa la rab tu bkod de/_rim gyis theg pa gsum pos yongs su mya ngan las zlo ste/_rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas shing /_
[\[291a\]]
[\[291a.1\]]bzod pa'i pha rol tu phyin pas sems can rnams yongs su sdud par byed pa yin no/_/rab 'byor ji ltar na byang chub sems dpa' sems dpa' chen po sbyin pa'i pha rol tu phyin pa la spyod cing /_sems can rnams brtson 'grus kyi 
[\[291a.2\]]pha rol tu phyin pa la sbyor ba yin zhe na/_rab 'byor 'di la byang chub sems dpa' sems dpa' chen pos sems can le lo can brtson 'grus chung ba dag mthong na/_'di skad du khyed ci'i phyir le lo byed ces brjod de/_de dag rkyen dang mi ldan pa'i phyir ro 
[\[291a.3\]]zhes zer na/_de la byang chub sems dpa' sems dpa' chen po sbyin pa'i pha rol tu phyin pa la spyod cing /_sems can de dag la 'di skad ces zer te/_kye skyes bu dag ngas sbyin pa'i rkyen tam/_tshul khrims kyi rkyen tam/_bzod pa'i rkyen tam/_
[\[291a.4\]]gzhan yang rnam pa gang dang gang gis brtson 'grus brtsam du rung ba de dag ngas khyed la nye bar bsgrub par byas/_brtson 'grus rtsoms shig ces nas/_sems can de dag byang chub sems dpa' sems dpa' chen po de'i yo byad la spyod cing /_lus sam 
[\[291a.5\]]sems kyis brtson 'grus rtsom ste/_de dag lus dang sems kyi brtson 'grus kyis dge ba'i chos thams cad yongs su rdzogs par byed de/_dge ba'i chos de dag gis 'phags pa zag pa med pa'i chos rnams sgom mo/_/de dag bsgoms pas 
[\[291a.6\]]rgyun tu zhugs pa'i 'bras bu 'thob bo/_/lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid 'thob bo/_/rang byang chub 'thob bo/_/bla na med pa yang dag par rdzogs pa'i byang chub tu mngon par 
[\[291a.7\]]rdzogs par 'tshang rgya'o/_/de la byang chub sems dpa' sems dpa' chen po bdag nyid kyang brtson 'grus rtsom mo/_/gzhan yang brtson 'grus la yang dag par skul lo/_/brtson 'grus kyi legs par rjod do/_/sems can gzhan gang brtson 
[\[291b\]]
[\[291b.1\]]'grus rtsom pa de dag gi yang legs par rjod cing 'thun pas dga' bar spyod do/_/de ltar byang chub sems dpa' sems dpa' chen po de sems can de dag de ltar brtson 'grus la sbyar cing /_brtson 'grus la rab tu bkod de/_rim gyis 
[\[291b.2\]]theg pa gsum pos yongs su mya ngan las zlo ste/_rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas shing /_brtson 'grus kyi pha rol tu phyin pas sems can rnams yongs su sdud pa yin no/_/
[\[291b.3\]]rab 'byor ji ltar na byang chub sems dpa' sems dpa' chen po sbyin pa'i pha rol tu phyin pa la spyod cing /_bsam gtan gyi pha rol tu phyin pa la sems can rnams sbyor ba yin zhe na/_rab 'byor 'di la byang chub sems dpa' sems dpa' chen pos 
[\[291b.4\]]sems g.yengs par gyur pa'i sems can dag mthong na/_'di skad du sems can khyed ci'i phyir bsam gtan la mnyam par mi gzhog ces brjod de/_de dag rkyen dang mi ldan pa'i phyir ro zhes zer na/_de la byang chub sems dpa' sems dpa' 
[\[291b.5\]]chen po sbyin pa'i pha rol tu phyin pa la spyod cing /_sems can de dag la 'di skad du 'dems te/_kye sems can dag ngas rkyen gang dang gang gis phyi nang gi chos la rnam par rtog par mi 'gyur ba de lta bu'i rkyen nye bar bsgrub par bya'o zhes nas/_byang chub 
[\[291b.6\]]sems dpa' sems dpa' chen po de sems can de dag la rkyen gang dang gang nye bar bsgrubs pas rnam par rtog par mi 'gyur ba de lta bu'i rkyen nye bar bsgrub ste/_de'i phyir de dag rnam par rtog pa chad nas/_bsam gtan dang po la snyoms par 'jug go_/
[\[291b.7\]]bsam gtan gnyis pa dang /_bsam gtan gsum pa dang /_bsam gtan bzhi pa la snyoms par 'jug go_/byams pa la snyoms par 'jug go_/snying rje dang dga' ba dang btang snyoms la snyoms par 'jug go_/nam mkha' mtha' yas skye 
[\[292a\]]
[\[292a.1\]]mched la snyoms par 'jug go_/rnam shes mtha' yas skye mched dang /_cung zad med pa'i skye mched dang /_'du shes med 'du shes med min skye mched la snyoms par 'jug go_/de dag bsam gtan dang /_tshad med pa dang /_
[\[292a.2\]]gzugs med pa'i snyoms par 'jug pa de dag gis sems dul bar gyur pas dran pa nye bar gzhag pa bzhi sgom mo/_/yang dag par spong ba bzhi dang /_rdzu 'phrul gyi rkang pa bzhi dang dbang po lnga dang /_stobs lnga dang /_byang chub kyi yan lag bdun dang /_
[\[292a.3\]]'phags pa'i lam yan lag brgyad pa sgom mo/_/rnam par thar pa'i sgo gsum sgom mo/_/de dag bsgoms pas rim gyis theg pa gsum pos yongs su mya ngan las 'da' ste/_de la la la ni bla na med pa yang dag par rdzogs pa'i byang chub kyi bar du byang 
[\[292a.4\]]chub kyi lam las yongs su mi nyam ste/_rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas shing /_ting nge 'dzin gyi pha rol tu phyin pas sems can rnams yongs su sdud pa yin no/_/rab 'byor ji 
[\[292a.5\]]ltar na byang chub sems dpa' sems dpa' chen po sbyin pa'i pha rol tu phyin pa la spyod cing /_shes rab kyi pha rol tu phyin pas sems can rnams yongs su sdud pa yin zhe na/_rab 'byor 'di la byang chub sems dpa' sems dpa' chen po sbyin pa'i pha rol 
[\[292a.6\]]tu phyin pa la gnas shing /_shes rab 'chal par gyur pa'i sems can dag mthong na/_'di skad du sems can khyed ci'i phyir shes rab mi sgom zhes brjod de/_de dag rkyen dang mi ldan pa'i phyir ro zhes zer na/_de la byang chub sems dpa' sems 
[\[292a.7\]]dpa' chen po sbyin pa'i pha rol du phyin pa la gnas shing /_sems can de dag la 'di skad du 'dems te/_nga las yo byad rnams long la sbyin pa byin cig tshul khrims srung shig_/bzod pa sgom shig brtson 'grus rtsoms shig_/ting nge 'dzin la mnyam 
[\[292b\]]
[\[292b.1\]]par zhog shig_/rnam pa de dag yongs su rdzogs par bgyis la shes rab kyi pha rol tu phyin pa bsgom pa la bdag gam/_sems can nam/_srog gam/_'gro ba 'am gso ba 'am skyes bu 'am/_gang zag gam shed can nam shed bdag gam/_byed 
[\[292b.2\]]pa po 'am tshor ba po 'am shes pa po 'am/_mthong ba po 'am gzugs sam/_tshor ba 'am/_'du shes sam/_'du byed dam/_rnam par shes pa 'am/_skye mched dam/_khams sam/_rten cing 'brel par 'byung ba 'am/_pha rol tu phyin pa 
[\[292b.3\]]rnams sam/_stong pa nyid thams cad dam/_byang chub kyi phyogs kyi chos rnams sam/_'phags pa'i bden pa 'am/_bsam gtan nam/_tshad med pa 'am/_gzugs med pa'i snyoms par 'jug pa 'am/_rnam par thar pa 'am/_mthar 
[\[292b.4\]]gyis gnas pa'i snyoms par 'jug pa 'am/_stong pa nyid dam/_mtshan ma med pa 'am/_smon pa med pa 'am/_mngon par shes pa 'am/_ting nge 'dzin nam/_gzungs kyi sgo 'am/_de bzhin gshegs pa'i stobs sam/_mi 'jigs pa 'am/_
[\[292b.5\]]so so yang dag par rig pa 'am/_snying rje chen po 'am/_sangs rgyas kyi chos ma 'dres pa rnams sam/_rgyun tu zhugs pa'i 'bras bu 'am/_lan cig phyir 'ong ba'i 'bras bu 'am/_phyir mi 'ong ba'i 'bras bu 'am/_dgra bcom pa nyid dam/_rang 
[\[292b.6\]]byang chub bam/_rnam pa thams cad mkhyen pa nyid kyi bar ram/_chos gang yang yod dam/_yongs su rtogs shig ces 'dems shing rjes su ston te/_de byang chub sems dpa' sems dpa' chen po de shes rab kyi pha rol tu phyin pa la spyod pa'i tshe/_
[\[292b.7\]]chos gang la dmigs pa mngon par mkhyen par 'gyur ba de lta bu chos gang yang mi dmigs te/_de la mngon par zhen pa med pas chos gang yang skye ba 'am 'gag pa 'am/_kun nas nyon mongs pa 'am/_rnam par byang bar yang dag par rjes su mi mthong ste/_
[\[293a\]]
[\[293a.1\]]yang dag par rjes su mi mthong bas/_'di ni sems can dmyal ba pa'o/_/'di ni byol song gi skye gnas pa'o/_/'di ni gshin rje'i 'jig rten pa'o/_/'di ni lha ma yin gyi rigs su gtogs pa'o/_/'di ni lha'o/_/'di ni mi'o/_/
[\[293a.2\]]'di ni tshul khrims dang ldan pa'o/_/'di ni tshul khrims ngan pa can no/_/'di ni rgyun tu zhugs pa'o/_/'di ni lan cig phyir 'ong ba'o/_/'di ni phyir mi 'ong ba'o/_/'di ni dgra bcom pa'o/_/'di ni rang sangs rgyas so/_/'di ni byang chub sems 
[\[293a.3\]]dpa'o/_/'di ni de bzhin gshegs pa dgra bcom pa yang dag par rdzogs pa'i sangs rgyas so zhes bya bar rnam par mi rtog ste/_rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas shing /_shes rab kyi pha 
[\[293a.4\]]rol tu phyin pas sems can rnams yongs su sdud pa yin no/_/rab 'byor ji ltar na byang chub sems dpa' sems dpa' chen po sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus 
[\[293a.5\]]kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la gnas shing /_byang chub kyi phyogs kyi chos sum cu rtsa bdun gyi bar la sems can rnams sbyor ba yin zhe na/_rab 'byor 'di la byang chub sems dpa' 
[\[293a.6\]]sems dpa' chen po sems can dag la yo byad rnams nye bar bsgrubs te/_yo byad de dag gis yongs su zin pa'i sems can rnams byang chub kyi phyogs kyi chos rnams sgom mo/_/byang chub kyi phyogs kyi chos de bsgom par 'khor ba las yongs su 
[\[293a.7\]]thar bar 'gyur te/_rab 'byor de ltar na byang chub sems dpa' sems dpa' chen po pha rol tu phyin pa drug la gnas shing /_byang chub kyi phyogs kyi chos sum cu rtsa bdun la sems can rnams sbyor ba yin no/_/rab 'byor gzhan yang byang chub sems 
[\[293b\]]
[\[293b.1\]]dpa' sems dpa' chen po sbyin pa'i pha rol du phyin pa la spyod cing sems can mgon med pa/_sdug bsngal ba kha zas dang /_gos kyis 'phongs pa dag mthong na 'di ltar yongs su smin par byed do/_/rigs kyi bu dag tshur sheg nga las zas dang skom dang 
[\[293b.2\]]gos dang /_bzhon pa dang /_mal cha dang /_me tog dang /_bdug spos dang /_spos dang /_phreng ba dang /_byug pa dang /_mi'i rkyen dang /_yo byad gang ci yang rung ste/_rin po che bdun gyi bar du long la/_sems can rnams la phan thogs shig_/
[\[293b.3\]]ces 'dems shing rjes su ston to/_/de tshul khrims kyi pha rol du phyin pa la gnas shing sems can de dag la phan pa de lta bus phan 'dogs te/_phan pa de lta bus phan btags pas de dag dge ba bcu'i las kyi lam yang dag par blangs shing gnas te/_
[\[293b.4\]]de dag sdom pa'i tshul khrims ma zhig ma god pa/_ma 'dres pa/_skyon med pa/_ma nyams pa/_rang dbang yod pa/_mkhas pas bsngags pa/_shin tu rdzogs pa ting nge 'dzin gyi rgyur 'gyur ba la gnas shing /_pha rol tu phyin pa drug la gnas/_
[\[293b.5\]]stong pa nyid thams cad dang /_byang chub kyi phyogs kyi chos rnams la gnas/_'phags pa'i bden pa dang /_bsam gtan dang /_tshad med pa dang gzugs med pa'i snyoms par 'jug pa dang /_rnam par thar pa dang /_mthar gyis gnas pa'i 
[\[293b.6\]]snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams la gnas/_de bzhin gshegs pa'i stobs bcu dang /_mi 'jigs pa bzhi dang /_
[\[293b.7\]]so so yang dag par rig pa bzhi dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad la gnas shing /_rnam pa thams cad mkhyen pa nyid rjes su thob par byed do/_/rab 'byor gzhan yang byang chub sems dpa' sems dpa' chen 
[\[294a\]]
[\[294a.1\]]po bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la gnas shing sems can shes rab 'chal bar gyur pa blo chung ba dag 
[\[294a.2\]]mthong na/_'di ltar yongs su smin par byed de/_rkyen gang dang ma ldan pas khyed shes rab 'chal bar gyur pa'i rkyen de dag ngas khyed la bshugs kyis zas dang skom dang gos dang /_bzhon pa dang /_mal cha dang /_me tog dang /_bdug spos dang /_
[\[294a.3\]]spos dang /_phreng ba dang /_byug pa dang /_mi'i rkyen dang /_yo byad gang ci yang rung ba rin po che bdun gyi bar du long shig ces nas/_de shes rab kyi pha rol tu phyin pa la gnas shing /_sems can de dag la phan pa de lta bus phan 'dogs te/_
[\[294a.4\]]phan pa de lta bus phan btags pas rmongs pa med cing shes rab dang ldan par gyur pa de dag shes rab kyi pha rol tu phyin pa la gnas shing /_pha rol tu phyin pa drug la gnas/_stong pa nyid thams cad dang /_byang chub kyi phyogs kyi chos rnams la 
[\[294a.5\]]gnas/_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma 
[\[294a.6\]]med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams la gnas/_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_snying 
[\[294a.7\]]rje chen po dang /_sangs rgyas kyi chos ma 'dres pa [{]bcwo [,]bco [}]brgyad la gnas shing /_rnam pa thams cad mkhyen pa nyid rjes su thob par byed do/_/rab 'byor de ltar byang chub sems dpa' sems dpa' chen po shes rab kyi pha rol tu phyin pa la gnas 
[\[294b\]]
[\[294b.1\]]shing /_sems can rnams yongs su smin par byed de/_de ltar yongs su smin par byas pa'i rnams ngan song gsum las yongs su thar ba nas 'khor ba thams cad kyi bar las yongs su thar ro/_/shes rab kyi pha rol tu phyin pa stong phrag nyi shu 
[\[294b.2\]]lnga pa las/_le'u drug cu lnga'o//_//de nas tshe dang ldan pa rab 'byor 'di snyam du gyur te/_byang chub sems dpa' sems dpa' chen pos de lta bus go bgo bar bya na/_de la byang chub sems dpa' sems dpa' chen 
[\[294b.3\]]po'i byang chub kyi lam ji lta bu zhig yod snyam pa dang /_de nas bcom ldan 'das kyis tshe dang ldan pa rab 'byor gyi sems kyi yongs su rtog pa thugs su chud nas/_tshe dang ldan pa rab 'byor la 'di skad ces bka' stsal to/_/rab 'byor pha 
[\[294b.4\]]rol tu phyin pa drug ni/_byang chub sems dpa' sems dpa' chen po'i lam mo/_/rab 'byor stong pa nyid thams cad ni byang chub sems dpa' sems dpa' chen po'i lam mo/_/byang chub kyi phyogs kyi chos sum cu rtsa bdun ni byang chub sems dpa' 
[\[294b.5\]]sems dpa' chen po'i lam mo/_/rab 'byor 'phags pa'i bden pa bzhi dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong 
[\[294b.6\]]pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo thams cad ni byang chub sems dpa' sems dpa' chen po'i lam mo/_/de bzhin gshegs pa'i stobs bcu dang /_mi 'jigs 
[\[294b.7\]]pa bzhi dang /_so so yang dag par rig pa bzhi dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad ni byang chub sems dpa' sems dpa' chen po'i lam mo/_/rab 'byor gzhan yang chos thams cad ni byang chub sems dpa' sems 
[\[295a\]]
[\[295a.1\]]dpa' chen po'i lam mo/_/rab 'byor de ji snyam du sems/_chos gang la byang chub sems dpa' sems dpa' chen pos bslab par mi bya ba dang /_gang la ma bslabs pas kyang bla na med pa yang dag par rdzogs pa'i byang chub 
[\[295a.2\]]tu mngon par rdzogs par 'tshang rgya ba de lta bu'i chos gang yang yod dam/_rab 'byor gang la byang chub sems dpa' sems dpa' chen pos bslab par mi bya ba'i chos de lta bu gang yang med de/_chos thams cad la ma bslabs pa'i byang chub sems dpa' 
[\[295a.3\]]sems dpa' chen pos ni/_rnam pa thams cad mkhyen pa nyid thob par mi nus so/_/rab 'byor gyis gsol pa/_bcom ldan 'das gal te chos thams cad stong pa lags na_/byang chub sems dpa' sems dpa' chen pos chos thams cad 
[\[295a.4\]]la ji ltar bslab par bgyi ste/_bcom ldan 'das 'di snyed do zhes bgyi ba 'am/_'di dag go zhes bgyi ba dang /_'jig rten pa'i chos ni 'di dag go_/'jig rten las 'das pa'i chos ni 'di dag go_/zag pa dang bcas pa'i chos ni 'di dag go_/
[\[295a.5\]]zag pa med pa'i chos ni 'di dag go_/'dus byas kyi chos ni 'di dag go_/'dus ma byas kyi chos ni 'di dag go_/so so'i skye bo'i chos ni 'di dag go_/rgyun du zhugs pa'i chos ni 'di dag go_/lan cig phyir 'ong ba dang /_phyir mi 'ong ba dang /_
[\[295a.6\]]dgra bcom pa'i chos ni 'di dag go_/rang sangs rgyas kyi chos ni 'di dag go_/byang chub sems dpa'i chos ni 'di dag go_/sangs rgyas kyi chos ni 'di dag go_/zhes bgyi ba ni spros pa ma mchis pa 'phro bar bgyid pa'o/_/bcom ldan 'das 
[\[295a.7\]]kyis bka' stsal pa/_rab 'byor de de bzhin no/_/de de bzhin te/_chos thams cad ni stong pa'o/_/rab 'byor gal te chos thams cad ngo bo nyid kyi/_stong pa ma yin na ni/_byang chub sems dpa' sems dpa' chen po yang chos thams cad la 
[\[295b\]]
[\[295b.1\]]bslabs shing /_bla na med pa yang dag par rdzogs pa'i byang chub tu mngon par rdzogs par 'tshang mi rgya ste/_rab 'byor chos thams cad stong pas de'i phyir byang chub sems dpa' sems dpa' chen po chos thams cad la bslabs shing bla na med pa yang 
[\[295b.2\]]dag par rdzogs pa'i byang chub tu mngon par rdzogs par 'tshang rgya'o/_/rab 'byor khyod kyis gzhan yang gang 'di skad du gal te chos thams cad ngo bo nyid kyis stong na/_byang chub sems dpa' sems dpa' chen pos 'di snyed do/_/zhes bya ba 'am 'di 
[\[295b.3\]]dag go zhes bya ba dang /_'jig rten pa'i chos ni 'di dag go_/'jig rten las 'das pa'i chos ni 'di dag go_/zag pa dang bcas pa'i chos ni 'di dag go_/zag pa med pa'i chos ni 'di dag go_/'dus byas kyi chos ni 'di dag go_/'dus 
[\[295b.4\]]ma byas kyi chos ni 'di dag go_/so so'i skye bo'i chos ni 'di dag go_/rgyun du zhugs pa'i chos ni 'di dag go_/lan cig phyir 'ong ba dang /_phyir mi 'ong ba dang /_dgra bcom pa'i chos ni 'di dag go_/rang sangs rgyas kyi chos ni 'di dag go_/
[\[295b.5\]]byang chub sems dpa'i chos ni 'di dag go_/sangs rgyas kyi chos ni 'di dag go zhes bya bar chos rnam par dbye bar 'gyur zhes bya ba ni/_rab 'byor ci sems can 'di dag gis de ltar chos thams cad stong ngo zhes bya bar shes sam/_gal te shes 
[\[295b.6\]]na ni byang chub sems dpa' chen po yang chos thams cad la bslabs shing rnam pa thams cad mkhyen pa nyid thob par mi byed de/_rab 'byor sems can 'di dag chos thams cad stong ngo zhes bya bar mi shes pas/_de'i phyir byang chub sems dpa' 
[\[295b.7\]]sems dpa' chen po bla na med pa yang dag par rdzogs pa'i byang chub tu mngon par rdzogs par sangs rgyas nas/_chos rnam par dgod pa byas shing /_sems can rnams la chos ston to/_/rab 'byor de la byang chub sems dpa' sems 
[\[296a\]]
[\[296a.1\]]dpa' chen po byang chub kyi lam la spyod pas/_thog ma nyid du 'di ltar yongs su brtag par bya ste/_mngon par 'du bya ba ma gtogs par 'di la chos gang yang ngo bo nyid kyis dmigs su med do/_/zhes bya bar yongs 
[\[296a.2\]]su brtag par bya'o/_/de chos thams cad kyi ngo bo nyid la de ltar rtogs pas/_pha rol tu phyin pa rnams sam/_stong pa nyid thams cad dam/_byang chub kyi phyogs kyi chos sum cu rtsa bdun nam/_'phags pa'i bden pa dang /_bsam gtan 
[\[296a.3\]]dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 
[\[296a.4\]]'dzin dang /_gzungs kyi sgo rnams sam/_de bzhin gshegs pa'i stobs dang /_mi 'jigs pa dang /_so so yang dag par rig pa dang /_snying rje chen po dang /_sangs rgyas kyi chos ma 'dres pa rnams sam/_rgyun du zhugs pa'i 'bras bu 'am/_
[\[296a.5\]]lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dam/_rang byang chub bam/_bla na med pa yang dag par rdzogs pa'i byang chub kyi bar ram/_chos gang la yang mngon par chags par mi 'gyur ro/_/de 
[\[296a.6\]]ci'i phyir zhe na/_de ni 'di ltar chos thams cad ni ngo bo nyid kyis chos thams cad kyis stong ste/_stong pa nyid ni stong pa nyid la mngon par zhen par mi 'gyur ro/_/stong pa nyid kyang dmigs su med na/_gang stong pa nyid la mngon par zhen par 'gyur ba lta ci 
[\[296a.7\]]smos te/_rab 'byor de ltar na byang chub sems dpa' sems dpa' chen po chos thams cad la mngon par zhen pa med par chos thams cad kyis rnam par spyod do/_/de bslab pa 'di la gnas shing sems can 'di dag ci la spyod ces sems can gyi 
[\[296b\]]
[\[296b.1\]]spyod pa la lta ste/_de 'di snyam du kye ma sems can 'di dag ni yang dag pa ma yin pa'i 'dzin pa la spyod de/_kye ma sems can 'di dag ni yang dag pa ma yin pa'i 'dzin pa las dgrol bar bya na dka' ba byed do zhes nas de'i tshe thabs mkhas pas shes rab kyi 
[\[296b.2\]]pha rol tu phyin pa la gnas te/_'di skad du ston to/_/kye sems can dag tshur sheg sbyin pa byin cig_/des khyod longs spyod dang ldan par 'gyur gyis longs spyod des kyang rlom sems su ma byed cig de la snying po gang yang med do/_/de bzhin du tshul 
[\[296b.3\]]khrims la 'dems te/_kye sems can dag tshur sheg_/tshul khrims srungs shig tshul khrims des kyang rlom sems su ma byed cig_/de la snying po gang yang med do/_/de bzhin du bzod pa la 'dems te/_kye sems can dag tshur sheg_/bzod 
[\[296b.4\]]pa sgoms shig_/bzod pa des kyang rlom sems su ma byed cig_/de la snying po gang yang med do/_/de bzhin du brtson 'grus la 'dems te/_kye sems can dag tshur sheg_/brtson 'grus rtsoms shig_/brtson 'grus des kyang rlom sems su ma byed cig_/
[\[296b.5\]]de la snying po gang yang med do/_/de bzhin du ting nge 'dzin la 'dems te/_kye sems can dag tshur sheg_/ting nge 'dzin la mnyam par zhog shig_/ting nge 'dzin des kyang rlom sems su ma byed cig_/de la snying po gang yang med do/_/de bzhin 
[\[296b.6\]]du shes rab la 'dems te/_kye sems can dag tshur sheg_/shes rab sgoms shig_/shes rab des kyang rlom sems su ma byed cig_/de la snying po gang yang med do/_/de bzhin du stong pa nyid thams cad la 'dems te/_kye sems can dag tshur 
[\[296b.7\]]sheg_/stong pa nyid sgoms shig_/stong pa nyid des kyang rlom sems su ma byed cig_/de la snying po gang yang med do/_/de bzhin du byang chub kyi phyogs kyi chos sum cu rtsa bdun la 'dems te/_kye sems can dag tshur sheg_/byang chub kyi 
[\[297a\]]
[\[297a.1\]]phyogs kyi chos rnams sgoms shig_/byang chub kyi phyogs kyi chos de dag gis kyang rlom sems su ma byed cig_/de la snying po gang yang med do/_/de bzhin du 'phags pa'i bden pa dang /_bsam gtan dang /_tshad med pa dang /_
[\[297a.2\]]gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_
[\[297a.3\]]gzungs kyi sgo rnams la 'dems te/_kye sems can dag tshur sheg_/gzungs kyi sgo rnams sgoms shig_/gzungs kyi sgo de dag gis kyang rlom sems su ma byed cig_/de la snying po gang yang med do/_/de bzhin du de bzhin gshegs pa'i 
[\[297a.4\]]stobs bcu dang /_mi 'jigs pa bzhi dang /_so so yang dag par rig pa bzhi dang /_snying rje chen po dang /_sangs rgyas kyi chos ma 'dres pa rnams la 'dems te/_kye sems can dag tshur sheg_/sangs rgyas kyi chos ma 
[\[297a.5\]]'dres pa rnams sgoms shig_/sangs rgyas kyi chos ma 'dres pa de dag gis kyang rlom sems su ma byed cig_/de la snying po gang yang med do/_/de bzhin du rgyun du zhugs pa'i 'bras bu la 'dems te/_kye sems can dag tshur sheg_/rgyun du 
[\[297a.6\]]zhugs pa'i 'bras bu sgoms shig_/rgyun tu zhugs pa'i 'bras bu des kyang rlom sems su ma byed cig_/de la snying po gang yang med do/_/de bzhin du lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid 
[\[297a.7\]]dang /_rang byang chub la 'dems te/_kye sems can dag tshur sheg_/rang byang chub sgoms shig_/rang byang chub des kyang rlom sems su ma byed cig_/de la snying po gang yang med do/_/de bzhin du rnam pa thams cad mkhyen pa nyid kyi bar 
[\[297b\]]
[\[297b.1\]]la 'dems te/_kye sems can dag tshur sheg_/rnam pa thams cad mkhyen pa nyid sgoms shig_/rnam pa thams cad mkhyen pa nyid des kyang rlom sems su ma byed cig_/de la snying po gang yang med do/_/zhes de ltar sems can rnams la 
[\[297b.2\]]'dems pa dang /_rjes su ston pa byed cing /_byang chub sems dpa'i lam la spyod kyang gang la yang mngon par zhen pa med do/_/de ci'i phyir zhe na/_chos thams cad ni mngon par zhen pa med pa ste/_de ni 'di ltar de dag la stong pa nyid kyi ngo bo 
[\[297b.3\]]nyid kyi phyir gang gis mngon par zhen par bya ba'i ngo bo nyid med do/_/rab 'byor de ltar byang chub sems dpa' sems dpa' chen po byang chub kyi lam la spyod kyang gang la yang mi gnas te/_de gnas pa med pa'i tshul gyis sbyin pa'i pha rol 
[\[297b.4\]]tu phyin pa la spyod kyang de la mi gnas so/_/tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol du phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la 
[\[297b.5\]]spyod kyang de la mi gnas so/_/de bsam gtan dang po la snyoms par 'jug kyang de la mi gnas te/_de ci'i phyir zhe na/_de ni 'di ltar bsam gtan dang po ni bsam gtan gyi rang bzhin gyis stong ngo /_/gang mnyam par gzhog pa de yang rang bzhin 
[\[297b.6\]]gyis stong ngo /_/rnam pa gang gis mnyam par bzhag pa'i rnam pa de dag kyang rang bzhin gyis stong ngo /_/de bsam gtan gnyis pa dang /_bsam gtan gsum pa dang /_bsam gtan bzhi pa la snyoms par 'jug_/byams pa dang /_snying rje 
[\[297b.7\]]dang /_dga' ba dang /_btang snyoms la snyoms par 'jug_/nam mkha' mtha' yas skye mched dang /_rnam shes mtha' yas skye mched dang /_cung zad med pa'i skye mched dang /_'du shes med 'du shes med min skye mched la snyoms par 'jug 
[\[298a\]]
[\[298a.1\]]rnam par thar pa brgyad dang /_mthar gyis gnas pa'i snyoms par 'jug pa dgu dang /_byang chub kyi phyogs kyi chos sum cu rtsa bdun dang /_'phags pa'i bden pa dang /_stong pa nyid dang /_mtshan ma med pa dang /_
[\[298a.2\]]smon pa med pa dang /_mngon par shes pa la snyoms par 'jug kyang de la mi gnas te/_de ci'i phyir zhe na/_de ni 'di ltar mngon par shes pa rnams ni/_mngon par shes pa rnams kyi rang bzhin gyis stong ngo /_/gang mnyam par gzhog pa de yang rang 
[\[298a.3\]]bzhin gyis stong ngo /_/rnam pa gang gis mnyam par gzhag pa'i rnam pa de dag kyang rang bzhin gyis stong ngo /_/de rgyun tu zhugs pa'i 'bras bu 'thob kyang de la mi gnas so/_/lan cig phyir 'ong ba'i 'bras bu dang /_phyir mi 'ong ba'i 'bras bu dang 
[\[298a.4\]]dgra bcom pa nyid 'thob kyang de la mi gnas so/_/de rang byang chub 'thob kyang de la mi gnas so/_/gsol pa/_de ci'i slad du mi gnas/_bcom ldan 'das kyis bka' stsal pa/_rnam pa gnyis kyi phyir mi gnas te/_gnyis gang zhe na/_ngo bo 
[\[298a.5\]]nyid dang ngo bo nyid med pa ste/_de gnyis kyi phyir gang la gnas pa 'am/_gang gis gnas pa 'am/_gang gnas par 'gyur ba de lta bu'i 'bras bu de dag la med do/_/de tsam gyis dga' bar yang mi 'dzin te/_de ci'i phyir zhe na/_'di ltar de 'di snyam 
[\[298a.6\]]du bdag gis rgyun tu zhugs pa'i 'bras bu thob par mi bya ba ma yin te/_de la gnas par mi bya'o/_/bdag gis lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid thob par mi bya ba ma yin te/_de dag la gnas 
[\[298a.7\]]par mi bya'o/_/bdag gis rang sangs rgyas kyi sa'i bar du thob par mi bya ba ma yin te/_de la gnas pa mi bya'o/_/bla na med pa yang dag par rdzogs pa'i byang chub kyi bar du mngon par rdzogs par 'tshang rgya bar bya'o/_/de ci'i phyir zhe na/_bdag gis 
[\[298b\]]
[\[298b.1\]]ni sems dang po bskyed pa nas nye bar bzung ste/_bla na med pa yang dag par rdzogs pa'i byang chub tu sems bskyed pa ma gtogs par/_sems gzhan gang yang ma bskyed do/_/de ci'i phyir zhe na/_bdag gis ni sa dang po nas nye bar bzung ste/_bla na med pa yang 
[\[298b.2\]]dag par rdzogs pa'i byang chub tu sems bskyed pa ma gtogs par/_sems gzhan gang yang ma bskyed do/_/bdag gis ni sa bcu pa'i bar nas nye bar bzung ste/_bla na med pa yang dag par rdzogs pa'i byang chub tu sems bskyed pa ma gtogs par/_
[\[298b.3\]]sems gzhan gang yang ma bskyed do/_/byang chub sems dpa' skyon med par zhugs nas/_bla na med pa yang dag par rdzogs pa'i byang chub tu sems bskyed pa ma gtogs par/_sems gzhan gang yang ma bskyed do snyam ste/_rab 'byor byang chub sems dpa' 
[\[298b.4\]]sems dpa' chen po ni sems g.yeng ba med par lus sam/_ngag gam/_yid kyis las gang spyod kyang rung ste/_byang chub kyi sems kyis mi spyod pa med de/_byang chub sems dpa' sems dpa' chen po de ni byang chub kyi sems la gnas nas/_
[\[298b.5\]]yid g.yeng ba med par yang byang chub kyi lam sgrub bo/_/gsol pa/_bcom ldan 'das gal te chos thams cad ma skyes pa lags na/_byang chub sems dpa' sems dpa' chen pos/_byang chub kyi lam ji ltar bsgrub par bgyi/_bcom ldan 
[\[298b.6\]]'das kyis bka' stsal pa/_rab 'byor de de bzhin no/_/de de bzhin te/_chos thams cad ni ma skyes pa ste/_de ji lta bu zhes byas na/_gang mngon par 'du mi byed pa de dag la ni chos thams cad ma skyes pa'o/_/gsol pa/_bcom ldan 'das 
[\[298b.7\]]'o na de bzhin gshegs pa rnams byung yang rung /_de bzhin gshegs pa rnams ma byung yang rung ste/_chos rnams kyi chos nyid de bzhin du gnas pa ma lags sam/_bcom ldan 'das kyis bka' stsal pa/_rab 'byor de de bzhin no/_/de de 
[\[299a\]]
[\[299a.1\]]bzhin te/_de bzhin gshegs pa rnams byung yang rung /_de bzhin gshegs pa rnams ma byung yang rung ste/_chos rnams kyi gnas nyid ni/_de bzhin du gnas so/_/de la yang gang chos kyi gnas nyid de lta bu mi shes pa de 
[\[299a.2\]]dag gi don du byang chub sems dpa' sems dpa' chen po byang chub kyi lam bskyed de/_lam des sems can rnams 'khor ba las yongs su thar bar byed do/_/gsol pa/_bcom ldan 'das ci lags/_skyes par gyur pa'i lam gyis byang chub 
[\[299a.3\]]thob par 'gyur ba lags sam/_bcom ldan 'das kyis bka' stsal pa/_ma yin no/_/gsol pa/_bcom ldan 'das 'o na ma skyes pa'i lam gyis byang chub thob par 'gyur ba lags sam/_bcom ldan 'das kyis bka' stsal pa/_ma 
[\[299a.4\]]yin no/_/gsol pa/_bcom ldan 'das 'o na skyes kyang skyes la ma skyes kyang ma skyes pa'i lam gyis byang chub thob par 'gyur ba lags sam/_bcom ldan 'das kyis bka' stsal pa/_ma yin no/_/gsol pa/_bcom ldan 'das 'o na skyes pa 
[\[299a.5\]]yang ma lags/_ma skyes pa yang ma lags pa'i lam gyis byang chub thob par 'gyur ba lags sam/_bcom ldan 'das kyis bka' stsal pa/_ma yin no/_/gsol pa/_bcom ldan 'das 'o na byang chub ji ltar thob par 'gyur/_bcom 
[\[299a.6\]]ldan 'das kyis bka' stsal pa/_rab 'byor byang chub ni lam gyis 'thob pa yang ma yin/_lam ma yin pas 'thob pa yang ma yin te/_byang chub nyid kyang lam mo/_/lam nyid kyang byang chub bo/_/gsol pa/_bcom ldan 'das gal te de ltar byang 
[\[299a.7\]]chub nyid kyang lam la/_lam nyid kyang byang chub lags na/_byang chub sems dpa' sems dpa' chen pos byang chub snga nas thob par 'gyur na/_de bzhin gshegs pa dgra bcom pa yang dag par rdzogs pa'i sangs rgyas su mi chen po'i mtshan sum 
[\[299b\]]
[\[299b.1\]]cu rtsa gnyis dang /_dpe byad bzang po brgyad cu dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_thugs rje chen po dang /_sangs rgyas kyi chos ma 'dres pa [{]bcwo [,]bco [}]brgyad kyis brjod do zhes 
[\[299b.2\]]kyang ci'i slad du bstan/_bcom ldan 'das kyis bka' stsal pa/_rab 'byor de ji snyam du sems/_sangs rgyas shig byang chub thob par byed pa yin nam/_gsol pa/_bcom ldan 'das de ni ma lags so/_/sangs rgyas ni byang chub thob par mi 
[\[299b.3\]]mdzad de/_sangs rgyas nyid kyang byang chub bo/_/byang chub nyid kyang sangs rgyas so/_/bcom ldan 'das kyis bka' stsal pa/_rab 'byor gang khyod kyis 'di skad du byang chub sems dpa' sems dpa' chen pos byang chub snga nas thob par 'gyur ro 
[\[299b.4\]]zhes smras pa/_rab 'byor 'di la byang chub sems dpa' sems dpa' chen po ni pha rol du phyin pa rnams yongs su rdzogs par byas/_stong pa nyid thams cad yongs su rdzogs par byas/_byang chub kyi phyogs kyi chos sum cu rtsa bdun yongs su rdzogs 
[\[299b.5\]]par byas/_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_
[\[299b.6\]]smon pa med pa dang /_mngon par shes pa dang /_ting nge 'dzin dang /_gzungs kyi sgo rnams yongs su rdzogs par byas/_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_
[\[299b.7\]]snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad yongs su rdzogs par byas shing /_rdo rje lta bu'i ting nge 'dzin gyis skad cig gcig dang ldan pa'i shes rab kyis/_bla na med pa yang dag par rdzogs pa'i byang chub tu mngon par rdzogs par 
[\[300a\]]
[\[300a.1\]]'tshang rgya ste/_bla na med pa yang dag par rdzogs pa'i byang chub tu mngon par rdzogs par sangs rgyas phyin chad de bzhin gshegs pa thams cad gzigs pa/_chos thams cad dbang sgyur ba zhes bya'o/_/rab 'byor gyis gsol 
[\[300a.2\]]pa/_bcom ldan 'das gal te/_chos thams cad rang bzhin gyis dben pa lags na/_ji ltar byang chub sems dpa' sems dpa' chen pos sangs rgyas kyi zhing yongs su dag par bgyi/_bcom ldan 'das kyis bka' stsal pa/_rab 'byor 'di la 
[\[300a.3\]]byang chub sems dpa' sems dpa' chen pos sems dang po bskyed pa nas nye bar bzung ste/_bdag dang gzhan gyi lus kyi gnas ngan len dang /_ngag gi gnas ngan len dang /_yid kyi gnas ngan len yongs su sbyong ste/_de yongs su dag par byas pas 
[\[300a.4\]]sangs rgyas kyi zhing yongs su dag par byed do//_//shes rab kyi pha rol du phyin pa stong phrag nyi shu lnga pa/_bam po bdun cu gsum pa/_gsol pa/_bcom ldan 'das lus kyi gnas ngan len ni gang lags/_ngag gi 
[\[300a.5\]]gnas ngan len ni gang lags/_yid kyi gnas ngan len ni gang lags/_bcom ldan 'das kyis bka' stsal pa/_lus kyi las mi dge ba srog gcod pa dang /_ma byin par len pa dang /_'dod pas log par g.yem pa spyod pa ni/_byang chub 
[\[300a.6\]]sems dpa'i lus kyi gnas ngan len to/_/ngag gi las mi dge ba [{]brdzun [,]rdzun [}]du smra ba dang /_phra ma dang /_zhe gcod pa'i tshig dang /_tshig kyal pa ni byang chub sems dpa'i ngag gi gnas ngan len to/_/yid kyi las mi dge ba chags sems dang /_gnod 
[\[300a.7\]]sems dang /_log par lta ba ni byang chub sems dpa'i yid kyi gnas ngan len to/_/rab 'byor gzhan yang ser sna'i sems ni byang chub sems dpa'i yid kyi gnas ngan len to/_/tshul khrims ngan pa'i sems dang /_'khrug pa'i sems dang 
[\[300b\]]
[\[300b.1\]]le lo'i sems dang /_g.yeng ba'i sems dang /_mnyam par ma bzhag pa'i sems dang /_shes rab 'chal pa'i sems ni byang chub sems dpa'i yid kyi gnas ngan len to/_/rab 'byor gzhan yang tshul khrims yongs su ma dag pa ni byang 
[\[300b.2\]]chub sems dpa'i gnas ngan len to/_/rab 'byor gzhan yang dran pa nye bar gzhag pa bzhi dang bral ba ni byang chub sems dpa'i gnas ngan len to/_/yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs 
[\[300b.3\]]lnga dang /_byang chub kyi yan lag bdun dang /_'phags pa'i lam yan lag brgyad pa dang bral ba ni byang chub sems dpa'i gnas ngan len to/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms 
[\[300b.4\]]par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_/mtshan ma med pa dang /_smon pa med pa dang bral ba ni byang chub sems dpa'i gnas ngan len to/_/rab 'byor gzhan yang 
[\[300b.5\]]rgyun du zhugs pa'i 'bras bu mngon du byed pa 'am/_de la 'dod pa skyed pa ni byang chub sems dpa'i gnas ngan len to/_/lan cig phyir 'ong ba'i 'bras bu mngon du byed pa 'am/_de la 'dod pa skyed pa ni byang chub sems dpa'i gnas ngan len 
[\[300b.6\]]to/_/phyir mi 'ong ba'i 'bras bu mngon du byed pa 'am/_de la 'dod pa skyed pa ni byang chub sems dpa'i gnas ngan len to/_/dgra bcom pa nyid mngon du byed pa 'am/_de la 'dod pa skyed pa ni byang chub sems dpa'i gnas ngan len to/_/rang byang 
[\[300b.7\]]chub mngon du byed pa 'am/_de la 'dod pa skyed pa ni byang chub sems dpa'i gnas ngan len to/_/rab 'byor gzhan yang gzugs kyi 'du shes ni gnas ngan len to/_/tshor ba dang /_'du shes dang /_'du byed dang /_rnam par shes pa'i 'du shes 
[\[301a\]]
[\[301a.1\]]ni gnas ngan len to/_/mig gi 'du shes ni gnas ngan len to/_/rna ba dang /_sna dang /_lce dang /_lus dang /_yid kyi 'du shes ni gnas ngan len to/_/gzugs kyi 'du shes ni gnas ngan len to/_/sgra dang /_dri 
[\[301a.2\]]dang /_ro dang /_reg dang /_chos kyi 'du shes ni gnas ngan len to/_/mig gi rnam par shes pa'i 'du shes ni gnas ngan len to/_/rna ba'i rnam par shes pa dang /_sna'i rnam par shes pa dang /_lce'i rnam par shes pa dang /_lus kyi rnam 
[\[301a.3\]]par shes pa dang /_yid kyi rnam par shes pa'i 'du shes ni gnas ngan len to/_/mig gi 'dus te reg pa'i 'du shes ni gnas ngan len to/_/rna ba'i 'dus te reg pa dang /_sna'i 'dus te reg pa dang /_lce'i 'dus te reg pa dang /_lus 
[\[301a.4\]]kyi 'dus te reg pa dang /_yid kyi 'dus te reg pa'i 'du shes ni gnas ngan len to/_/mig gi 'dus te reg pa'i rkyen gyis tshor ba'i 'du shes ni gnas ngan len to/_/rna ba'i 'dus te reg pa'i rkyen gyis tshor ba dang /_sna'i 'dus te reg pa'i 
[\[301a.5\]]rkyen gyis tshor ba dang /_lce'i 'dus te reg pa'i rkyen gyis tshor ba dang /_lus kyi 'dus te reg pa'i rkyen gyis tshor ba dang /_yid kyi 'dus te reg pa'i rkyen gyis tshor ba'i 'du shes ni gnas ngan len to/_/sa'i khams kyi 'du shes ni gnas ngan 
[\[301a.6\]]len to/_/chu'i khams dang /_me'i khams dang /_rlung gi khams dang /_nam mkha'i khams dang /_rnam par shes pa'i khams kyi 'du shes ni gnas ngan len to/_/ma rig pa'i 'du shes ni gnas ngan len to/_/'du byed dang /_rnam par 
[\[301a.7\]]shes pa dang /_ming dang gzugs dang /_skye mched drug dang /_reg pa dang /_tshor ba dang /_sred pa dang /_len pa dang /_srid pa dang /_skye ba dang /_rga shi'i 'du shes ni gnas ngan len to/_/bud med kyi 'du shes ni gnas ngan len to/_/skyes pa'i 'du 
[\[301b\]]
[\[301b.1\]]shes ni gnas ngan len to/_/'dod pa'i khams kyi 'du shes ni gnas ngan len to/_/gzugs kyi khams dang /_gzugs med pa'i khams kyi 'du shes ni gnas ngan len to/_/dge ba'i 'du shes dang /_mi dge ba'i 'du shes dang /_'jig rten pa'i 'du 
[\[301b.2\]]shes dang /_'jig rten las 'das pa'i 'du shes dang /_zag pa dang bcas pa'i 'du shes dang /_zag pa med pa'i 'du shes dang /_'dus byas kyi 'du shes dang /_'dus ma byas kyi 'du shes ni gnas ngan len to/_/rab 'byor de dag ni byang chub 
[\[301b.3\]]sems dpa'i lus kyi gnas ngan len dang /_ngag gi gnas ngan len dang /_yid kyi gnas ngan len to/_/byang chub sems dpa' sems dpa' chen po shes rab kyi pha rol du phyin pa la spyod pa'i tshe/_gnas ngan len de thams cad rnam par spangs shing 
[\[301b.4\]]bdag kyang sbyin pa yongs su gtong /_gzhan yang sbyin pa la yang dag par skul te/_de zas 'dod pa la ni zas yongs su gtong ngo /_/skom 'dod pa la ni skom/_gos 'dod pa la ni gos yongs su gtong /_mi'i rkyen dang yo byad gang ci yang rung 
[\[301b.5\]]ba'i bar du 'dod pa la ni de dag yongs su gtong ste/_gzhan yang mi'i rkyen dang /_yo byad gang ci yang rung ba'i bar du yongs su gtong ba la yang dag par skul zhing rab tu 'god de/_de'i dge ba'i rtsa ba gang ji snyed pa de dag kyang sems can thams 
[\[301b.6\]]cad dang thun mong du byas shing /_sangs rgyas kyi zhing yongs su dag par bya ba'i phyir yongs su bsngo'o/_/de bdag nyid kyang tshul khrims srung ngo /_/gzhan yang tshul khrims la yang dag par skul lo/_/bdag kyang bzod pa sgom mo/_/gzhan yang 
[\[301b.7\]]bzod pa la yang dag par skul lo/_/bdag kyang brtson 'grus rtsom mo/_/gzhan yang brtson 'grus la yang dag par skul lo/_/bdag kyang bsam gtan la snyoms par 'jug go_/gzhan yang bsam gtan la yang dag par skul lo/_/bdag 
[\[302a\]]
[\[302a.1\]]kyang shes rab sgom mo/_/gzhan yang shes rab la yang dag par skul zhing gzhog go_/'dul lo/_/rab tu 'god do/_/dge ba'i rtsa ba de dag kyang sems can thams cad dang thun mong du byas shing /_sangs rgyas kyi zhing 
[\[302a.2\]]yongs su dag par bya ba'i phyir yongs su bsngo ste/_stong gsum gyi stong chen po'i 'jig rten gyi khams rin po che sna bdun gyis yongs su bkang zhing /_dkon mchog gsum la 'bul ba byed kyang de 'di snyam du dge ba'i rtsa ba 'dis bdag gi sangs 
[\[302a.3\]]rgyas kyi zhing rin po che sna bdun gyi rgyu las grub par gyur cig ces bya bar sems bskyed do/_/rab 'byor gzhan yang byang chub sems dpa' sems dpa' chen po sangs rgyas kyi spyan snga 'am/_sangs rgyas kyi mchod rten gyi drung du lha rdzas kyi rol 
[\[302a.4\]]mo brdung ba dang dkrol ba byed kyang /_de 'di snyam du dge ba'i rtsa ba 'dis bdag gi sangs rgyas kyi zhing du lha rdzas kyi sgra yid du 'ong ba rtag tu rgyun mi chad par 'byung bar gyur cig ces bya bar sems bskyed do/_/rab 'byor gzhan yang stong gsum gyi stong chen 
[\[302a.5\]]po'i 'jig rten gyi khams lha rdzas kyi spos kyis yongs su bkang zhing /_sangs rgyas rnams sam/_sangs rgyas kyi mchod rten dag la 'bul ba byed kyang /_de 'di snyam du dge ba'i rtsa ba 'dis bdag gi sangs rgyas kyi zhing der rtag tu rgyun mi 'chad par lha 
[\[302a.6\]]rdzas kyi spos kyi ngad ldang bar gyur cig ces bya bar sems bskyed do/_/rab 'byor gzhan yang byang chub sems dpa' sems dpa' chen po ro brgya dang ldan pa'i kha zas de bzhin gshegs pa rnams sam/_de bzhin gshegs pa'i nyan thos la 'bul 
[\[302a.7\]]ba byed cing /_de 'di snyam du dge ba'i rtsa ba 'dis bdag gi sangs rgyas kyi zhing der bdag bla na med pa yang dag par rdzogs pa'i byang chub tu mngon par rdzogs par sangs rgyas par gyur pa dang /_nyan thos kyi dge 'dun dang bcas pa la/_mnabs stsal ro brgya 
[\[302b\]]
[\[302b.1\]]dang ldan pa mngon par grub par gyur cig ces bya bar sems bskyed do/_/rab 'byor gzhan yang byang chub sems dpa' sems dpa' chen po de bzhin gshegs pa rnams sam/_de bzhin gshegs pa'i mchod rten dag la lha rdzas kyi byug pa yongs su 
[\[302b.2\]]'bul ba byed kyang de 'di snyam du dge ba'i rtsa ba 'dis bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de'i sems can thams cad lha rdzas kyi reg pa dang ldan par gyur cig ces bya bar 
[\[302b.3\]]sems bskyed do/_/rab 'byor gzhan yang byang chub sems dpa' sems dpa' chen po 'di snyam du/_yid kyis bsams pa tsam gyis yid du 'ong ba'i gzugs dang /_sgra dang /_dri dang /_ro dang /_reg rnams sangs rgyas bcom ldan 'das rnams 
[\[302b.4\]]dang /_nyan thos rnams dang /_sems can thams cad la dbul zhing yongs su gtang bar bya'o snyam du sems te/_de de ltar sems pa'i tshe 'di snyam du dge ba'i rtsa ba 'dis bdag gi sangs rgyas kyi zhing der bdag bla na med pa yang dag par rdzogs pa'i byang 
[\[302b.5\]]chub tu mngon par rdzogs par sangs rgyas pa dang /_nyan thos kyi dge 'dun dang bcas pa dang /_sems can thams cad kyang yid kyis bsams pa tsam gyis yid du 'ong ba'i gzugs dang /_sgra dang /_dri dang /_ro dang /_reg yongs su grub par gyur 
[\[302b.6\]]cig ces bya bar sems bskyed do/_/rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod pa'i tshe/_'di snyam du sems te/_ma la bdag nyid kyis kyang bsam gtan dang po la mnyam par gzhag go_/
[\[302b.7\]]sems can thams cad kyang bsam gtan dang po la dgod do/_/ma la bdag nyid kyis kyang bsam gtan gnyis pa dang /_gsum pa dang /_bsam gtan bzhi pa la mnyam par gzhag go_/sems can thams cad kyang bsam gtan bzhi pa la dgod do/_/
[\[303a\]]
[\[303a.1\]]ma la bdag nyid kyis kyang byams pa la mnyam par gzhag go_/sems can thams cad kyang byams pa la dgod do/_/ma la bdag nyid kyis kyang snying rje dang /_dga' ba dang /_btang snyoms la mnyam par gzhag go_/
[\[303a.2\]]sems can thams cad kyang btang snyoms la dgod do/_/ma la bdag nyid kyis kyang nam mkha' mtha' yas skye mched la mnyam par gzhag go_/sems can thams cad kyang nam mkha' mtha' yas skye mched la dgod do/_/ma la bdag nyid kyis 
[\[303a.3\]]kyang rnam shes mtha' yas skye mched dang /_cung zad med pa'i skye mched dang /_'du shes med 'du shes med min skye mched la mnyam par gzhag go_/sems can thams cad kyang 'du shes med 'du shes med min skye mched la dgod do/_/ma la bdag 
[\[303a.4\]]nyid kyis kyang dran pa nye bar gzhag pa rnams la bsgom par bya'o/_/sems can thams cad kyang dran pa nye bar gzhag pa rnams la dgod do/_/ma la bdag nyid kyis kyang yang dag par spong ba dang /_rdzu 'phrul gyi rkang pa dang /_dbang po dang /_stobs 
[\[303a.5\]]dang /_byang chub kyi yan lag dang /_'phags pa'i lam yan lag brgyad pa la bsgom par bya'o/_/sems can thams cad kyang 'phags pa'i lam yan lag brgyad pa la dgod do/_/ma la bdag nyid kyis kyang rnam par thar ba'i sgo stong pa nyid dang /_
[\[303a.6\]]mtshan ma med pa dang /_smon pa med pa bsgom par bya'o/_/sems can thams cad kyang rnam par thar pa'i sgo stong pa nyid dang /_mtshan ma med pa dang /_smon pa med pa la dgod do/_/snyam ste de de ltar sems pa'i tshe/_de 'di snyam du dge ba'i rtsa ba 'dis 
[\[303a.7\]]bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de'i sems can thams cad bsam gtan bzhi dang mi 'bral zhing /_tshad med pa bzhi dang mi 'bral ba dang /_gzugs med pa'i snyoms 
[\[303b\]]
[\[303b.1\]]par 'jug pa bzhi dang /_byang chub kyi phyogs kyi chos sum cu rtsa bdun dang /_rnam par thar pa'i sgo stong pa nyid dang /_mtshan ma med pa dang /_smon pa med pa dag dang mi 'bral bar shog shig ces bya bar sems bskyed do/_/rab 'byor de de 
[\[303b.2\]]ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/_sangs rgyas kyi zhing yongs su dag par byed de/_de nam bsams pa de dag thams cad yongs su rdzogs par ma gyur gyi bar du bla na med pa yang dag 
[\[303b.3\]]par rdzogs pa'i byang chub tu mngon par rdzogs par 'tshang mi rgya ste/_de bdag nyid kyang dge ba'i rtsa ba thams cad dang ldan pa yin/_sems can de dag thams cad kyang dge ba'i rtsa ba dang ldan par byed pa yin te/_de bdag nyid kyi lus kyang mdzes 
[\[303b.4\]]pa yin/_sems can gang byang chub sems dpa' sems dpa' chen po des yongs su smin par byas pa de dag kyang 'di lta ste/_bsod nams kyis yongs su bzung ba'i phyir/_gzugs bzang zhing mdzes la yid du 'ong ba'i gzugs mngon par 
[\[303b.5\]]'grub ste/_rab 'byor byang chub sems dpa' sems dpa' chen po ni sangs rgyas kyi zhing de ltar yongs su dag par byed de/_ci nas kyang ngan song gsum du gdags pa'i ming yang mi srid pa dang /_lta ba'i rnam par gdags pa'i ming yang mi srid pa dang /_
[\[303b.6\]]'dod chags dang zhe sdang dang /_gti mug tu gdags pa'i ming yang mi srid pa dang /_bud med dang /_skyes par gdags pa'i ming yang mi srid pa dang /_theg pa gnyis su gdags pa'i ming yang mi srid pa dang /_mi rtag pa dang sdug bsngal ba dang /_
[\[303b.7\]]bdag med par gdags pa'i ming yang mi srid pa dang /_yongs su 'dzin par gdags pa'i ming yang mi srid pa dang /_bdag dang bdag gir bya bar gdags pa'i ming yang mi srid pa dang /_bag la nyal ba dang kun nas ldang bar gdags pa'i ming yang 
[\[304a\]]
[\[304a.1\]]mi srid pa dang /_phyin ci log tu gdags pa'i ming yang mi srid pa dang /_'bras bur gdags pa'i ming yang mi srid cing gzhan du na sems can de dag 'dod pa bzhin du shing rlung gis btab pa 'am/_phyi nang gi dngos po 
[\[304a.2\]]dag las 'di lta ste/_stong pa nyid kyi sgra dang /_mtshan ma med pa'i sgra dang /_smon pa med pa'i sgra dang /_mi skye mi 'gog pa'i sgra dang /_chos thams cad ngo bo nyid med pa'i sgra dang /_chos thams cad chos thams cad kyis stong pa'i sgra 'byung ba 
[\[304a.3\]]dang /_chos de dag gi ngo bo nyid ji lta ba bzhin du ngo bo nyid med pa'i sgra dang /_de bzhin gshegs pa rnams byung yang rung de bzhin gshegs pa rnams ma byung yang rung ste/_chos thams cad chos thams cad kyis stong ngo /_/gang stong pa de la ni 
[\[304a.4\]]mtshan ma med do/_/gang la mtshan ma med pa de la ni smon pa med do zhes bya bar chos bstan pa'i sgra nyin mtshan rgyun mi 'chad par 'gro yang rung /_'dug kyang rung sdod kyang rung nyal yang rung ste/_rtag tu 'byung bar 'gyur ba de lta bur sangs 
[\[304a.5\]]rgyas kyi zhing yongs su sbyong ngo /_/de lta bu'i sangs rgyas kyi zhing der bla na med pa yang dag par rdzogs pa'i byang chub tu mngon par rdzogs par sangs rgyas nas kyang /_de bzhin gshegs pa dgra bcom pa yang dag par rdzogs pa'i sangs rgyas de la 
[\[304a.6\]]phyogs bcu'i 'jig rten gyi khams dag na sangs rgyas bcom ldan 'das gang ji snyed cig bzhugs pa de dag thams cad legs par brjod par 'gyur te/_sems can gang gis de bzhin gshegs pa de'i mtshan thos pa de thams cad kyang bla na med 
[\[304a.7\]]pa yang dag par rdzogs pa'i byang chub tu nges par 'gyur te/_de bzhin gshegs pa dgra bcom pa yang dag par rdzogs pa'i sangs rgyas des chos bstan na/_sems can gang yang 'di ni chos so/_/'di ni chos ma yin zhes bya bar the tshom za bar 
[\[304b\]]
[\[304b.1\]]mi 'gyur ro/_/de ci'i phyir zhe na/_de ni 'di ltar chos rnams kyi chos nyid gang yin pa de la ni chos ma yin pa gang yang med do chos thams cad kyang chos so/_/de la sems can gang mi dge ba'i rtsa bas non pa dang sangs rgyas sam/_sangs rgyas kyi 
[\[304b.2\]]nyan thos rnams la dge ba'i rtsa ba ma bskyed pa mi dge ba'i bshes gnyen gyis yongs su zin pa/_bdag tu lta bar bying ba nas lta ba'i rnam pa thams cad kyi bar du bying ba rtag pa 'am/_chad pa'i mtha' la gnas pa log par 'dzin pas yang dag par 
[\[304b.3\]]rdzogs pa'i sangs rgyas ma yin pa la ni/_yang dag par rdzogs pa'i sangs rgyas yin par 'du shes pa yang dag par rdzogs pa'i sangs rgyas yin pa la ni/_yang dag par rdzogs pa'i sangs rgyas ma yin par 'du shes pa de dag ni chos ma yin pa la 
[\[304b.4\]]yang chos so zhes zer/_chos yin pa la yang chos ma yin no zhes zer te/_de dag chos la spong bar 'gyur te/_de ltar chos spangs nas lus zhig pa'i 'og tu shi nas/_ngan song dang /_ngan 'gro dang /_log par ltung ba dang /_sems can 
[\[304b.5\]]dmyal ba dag tu skye bar 'gyur te/_de lta bu dag la yang sangs rgyas bcom ldan 'das de dag bla na med pa yang dag par rdzogs pa'i byang chub tu mngon par rdzogs par sangs rgyas shing /_'khor ba'i khongs su chud pa'i sems can de dag sdig par lta 
[\[304b.6\]]ba'i rnam pa de dag las rnam par 'grol te/_de ltar rnam par dkrol nas nges pa'i phung por rab tu 'god de/_der bkod pa'i rnams phyin chad ngan song du ltung bar mi 'gyur ro/_/rab 'byor de ltar na byang chub sems dpa' sems dpa' chen 
[\[304b.7\]]po sangs rgyas kyi zhing yongs su dag par byed pa yin te/_de ltar yongs su sbyangs pas sems can rnams 'jig rten pa'i chos sam/_'jig rten las 'das pa'i chos sam/_zag pa dang bcas pa'i chos sam/_zag pa med pa'i chos 
[\[305a\]]
[\[305a.1\]]sam/_'dus byas kyi chos sam/_'dus ma byas kyi chos gang la yang gnas par mi 'gyur te/_bla na med pa yang dag par rdzogs pa'i byang chub kyi bar tu nges par 'gyur ro/_/shes rab kyi pha rol tu phyin pa stong phrag nyi shu 
[\[305a.2\]]lnga pa las/_le'u drug cu drug go/_//de nas tshe dang ldan pa rab 'byor gyis bcom ldan 'das la 'di skad ces gsol to/_/bcom ldan 'das byang chub sems dpa' sems dpa' chen po nges zhes bgyi 'am/_ma nges zhes 
[\[305a.3\]]bgyi/_bcom ldan 'das kyis bka' stsal pa/_rab 'byor byang chub sems dpa' sems dpa' chen po ni nges pa ste/_ma nges pa ma yin no/_/gsol pa/_nyan thos kyi phung po 'am/_rang sangs rgyas kyi phung po 'am/_sangs rgyas kyi phung po 
[\[305a.4\]]'am/_phung po gang du nges pa lags/_bcom ldan 'das kyis bka' stsal pa/_rab 'byor byang chub sems dpa' sems dpa' chen po ni nyan thos kyi phung por nges pa 'am/_rang sangs rgyas kyi phung por nges pa ma yin gyi/_rab 'byor byang chub sems 
[\[305a.5\]]dpa' sems dpa' chen po ni sangs rgyas kyi phung por nges pa'o/_/gsol pa/_bcom ldan 'das sems dang po bskyed pa'i byang chub sems dpa' sems dpa' chen po nges shes bgyi 'am/_'on tam phyir mi ldog pa nges shes bgyi 'am/_'on 
[\[305a.6\]]te srid pa tha ma pa nges shes bgyi/_bcom ldan 'das kyis bka' stsal pa/_rab 'byor sems dang po bskyed pa'i byang chub sems dpa' sems dpa' chen po ni nges pa'o/_/phyir mi ldog pa ni nges pa'o/_/srid pa gcig gis thogs pa ni nges pa'o/_/
[\[305a.7\]]gsol pa/_bcom ldan 'das nges pa'i byang chub sems dpa' sems dpa' chen po ngan song rnams su skye bar 'gyur ram mi 'gyur/_bcom ldan 'das kyis bka' stsal pa/_rab 'byor de ni ma yin te/_rab 'byor nges pa'i byang chub 
[\[305b\]]
[\[305b.1\]]sems dpa' sems dpa' chen po ni ngan song du mi skye'o/_/rab 'byor de ji snyam du sems/_brgyad pa 'am rgyun du zhugs pa 'am lan cig phyir 'ong ba 'am/_phyir mi 'ong ba 'am/_dgra bcom pa 'am/_rang sangs rgyas ngan song du skye bar 
[\[305b.2\]]'gyur ram/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de bzhin du byang chub sems dpa' sems dpa' chen po gang sems dang po bskyed pa nas nye bar bzung ste/_sbyin pa 
[\[305b.3\]]gtong ba dang /_tshul khrims srung ba dang bzod pa sgrub pa dang /_brtson 'grus rtsom pa dang /_ting nge 'dzin la snyoms par 'jug pa dang /_shes rab sgom pa dang /_mi dge ba'i chos thams cad spang ba'i don du gnas pa de ni ngan song du skye bar 
[\[305b.4\]]'gyur ba'i gnas med do/_/lha tshe ring por skye ba'i gnas med do/_/gang na dge ba'i chos rnams mi spyod pa de lta bur skye ba'i gnas med do/_/glen pa dang lkugs par 'gyur ba'i yul du skye ba'i gnas med do/_/mtha' 'khob kyi kla klo dang mi srun 
[\[305b.5\]]cing 'khor bzhir rgyur med pa'i yul du skye ba'i gnas med do/_/log par lta ba'i rigs su skye ba'i gnas med do/_/gang na sangs rgyas kyi sgra mi grag pa dang /_chos kyi sgra mi grag pa dang /_dge 'dun gyi sgra mi grag pa de lta bur skye ba'i gnas 
[\[305b.6\]]med do/_/bya ba ma yin pa'i lta bar ltung ba'i gnas med do/_/rab 'byor byang chub sems dpa' sems dpa' chen po sems dang po bskyed pa nas nye bar bzung ste/_bla na med pa yang dag par rdzogs pa'i byang chub tu lhag pa'i bsam pas yang 
[\[305b.7\]]dag par zhugs pa ni mi dge ba bcu'i las kyi lam la spyod ces bya ba'i gnas med do/_/gsol pa/_bcom ldan 'das gal te de ltar nges pa'i byang chub sems dpa' sems dpa' chen po de lta bu'i dge ba'i rtsa ba dang ldan zhing tshul dang mi 'dra ba'i 
[\[306a\]]
[\[306a.1\]]gnas su mi skye ba lags na/_gang 'di ltar de bzhin gshegs pa nyid kyang byol song gi rgyud du skyes pa'i rabs bstan na/_de'i tshe dge ba'i rtsa ba de dag gang du mchis/_bcom ldan 'das kyis bka' stsal pa/_rab 
[\[306a.2\]]'byor byang chub sems dpa' sems dpa' chen po ni mi dge ba'i las kyis byol song gi rgyud du skye ba ma yin gyi/_lus gang dang gang gis sems can rnams kyi don du 'gyur ba de dang de lta bu'i lus ched du bsams shing sems can rnams kyi don du 
[\[306a.3\]]yongs su 'dzin kyang /_rab 'byor de ltar thabs mkhas pas byang chub sems dpa' sems dpa' chen po byol song gi skye gnas su skyes shing de la la la zhig gsod du 'ongs kyang bla na med pa'i bzod pas bdag yongs su gtong zhing sems 
[\[306a.4\]]can de dag la gnod par mi byed pa de lta bu'i thabs mkhas pa dag dgra bcom pa 'am rang sangs rgyas dag la yod dam/_rab 'byor de bas na rnam grangs des kyang 'di ltar byang chub sems dpa' sems dpa' chen po ni sems can rnams kyi 
[\[306a.5\]]phyir bla na med pa yang dag par rdzogs pa'i byang chub kyi don du snying rje chen po yongs su rdzogs par byed cing /_byol song gi skye gnas su skye yang /_byol song gi skye gnas kyi rgyud kyi nyes pas mi gos par rig par bya'o/_/gsol pa/_bcom 
[\[306a.6\]]ldan 'das dge ba'i chos gang la gnas shing byang chub sems dpa' sems dpa' chen pos de lta bu'i lus yongs su 'dzin/_bcom ldan 'das kyis bka' stsal pa/_rab 'byor byang chub sems dpa' sems dpa' chen pos yongs 
[\[306a.7\]]su rdzogs par mi bya ba'i dge ba'i chos de lta bu gang yang med de/_dge ba'i chos thams cad yongs su rdzogs pa ni bla na med pa yang dag par rdzogs pa'i byang chub ste/_de ltar byang chub sems dpa' sems dpa' chen pos sems dang po bskyed 
[\[306b\]]
[\[306b.1\]]pa nas nye bar bzung ste snying po byang chub la 'dug gi bar du dge ba'i chos gang yang yongs su rdzogs par mi bya ba med do/_/dge ba'i chos gang yang yongs su rdzogs par ma byas par bla na med pa yang dag par rdzogs pa'i byang chub tu mngon par 
[\[306b.2\]]rdzogs par 'tshang rgya bar 'gyur ba de lta bu med de/_de ni gnas ma yin no/_/rab 'byor de lta bas na byang chub sems dpa' sems dpa' chen po sems dang po bskyed pa nas nye bar bzung ste/_dge ba'i chos thams cad yongs su rdzogs 
[\[306b.3\]]par bya ba la bslab par bya ste de la bslabs na rnam pa thams cad mkhyen pa nyid rjes su 'thob bo/_/bag chags kyi mtshams sbyor ba thams cad kyang yongs su spong ngo /_/gsol pa/_bcom ldan 'das ji ltar na byang chub sems dpa' 
[\[306b.4\]]sems dpa' chen po 'phags pa'i chos dkar po zag pa ma mchis pa de lta bu dang ldan pa'ang ngan song ngam/_byol song gi skye gnas su skye bar 'gyur/_bcom ldan 'das kyis bka' stsal pa/_rab 'byor de bzhin gshegs pa 'phags 
[\[306b.5\]]pa zag pa med pa yin nam/_gsol pa/_bcom ldan 'das de de lags so/_/bde bar gshegs pa de de lags te/_de bzhin gshegs pa ni 'phags shing zag pa mi mnga' ba'o/_/bcom ldan 'das kyis bka' stsal pa/_rab 'byor 
[\[306b.6\]]de bzhin gshegs pas byol song gi skye gnas su gtogs pa'i srog chags mngon par sprul pa mdzad cing de mngon par sprul nas sangs rgyas kyi phrin las mdzad pa de lta bu yod dam med/_gsol pa/_bcom ldan 'das mchis so/_/bcom 
[\[306b.7\]]ldan 'das kyis bka' stsal pa/_rab 'byor des de bzhin gshegs pa byol song gi skye gnas par 'gyur ram/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de bzhin gshegs 
[\[307a\]]
[\[307a.1\]]pa byol song gi skye gnas kyi sdug bsngal myong bar 'gyur ram/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de bzhin du byang chub sems dpa' sems 
[\[307a.2\]]dpa' chen po 'phags pa'i chos zag pa med pa dang ldan pa yang ched du bsams shing de lta bu'i lus yongs su 'dzin te/_lus de dag gis sems can rnams ci rigs ci tshul du yongs su smin par byed do/_/rab 'byor de ji snyam du sems/_
[\[307a.3\]]dgra bcom pas sprul pa mngon par sprul na/_sprul pa des dgra bcom pa'i las byas shing las des gzhan gyi dge ba skye bar 'gyur ba yod dam/_rab 'byor gyis gsol pa/_bcom ldan 'das de de bzhin te mchis so/_/bcom ldan 'das 
[\[307a.4\]]kyis bka' stsal pa/_rab 'byor de bzhin du byang chub sems dpa' sems dpa' chen po 'phags pa'i chos zag pa med pa dang ldan pa yang ched du bsams shing de lta bu'i lus yongs su 'dzin te/_ci rigs ci tshul du sems can rnams 
[\[307a.5\]]yongs su smin par byed do/_/de lta bu'i lus des sdug bsngal du yang mi 'gyur te/_sdug bsngal gyi tshor ba yang nyams su mi myong ngo /_/rab 'byor de ji snyam du sems/_sgyu ma'i mkhan pos sgyu ma las glang po'i gzugs sam/_rta'i 
[\[307a.6\]]gzugs sam/_glang gi gzugs shig bstan tam/_gzhan yang sgyu ma rnam pa sna tshogs bstan na/_de dag la glang po'i gzugs sam/_rta'i gzugs sam/_glang gi gzugs sam/_srog chags kyi rigs gzhan dag tu yang 'gyur 
[\[307a.7\]]ba yod dam/_gsol pa/_bcom ldan 'das de ni ma mchis so/_/bcom ldan 'das kyis bka' stsal pa/_rab 'byor de bzhin du byang chub sems dpa' sems dpa' chen po 'phags pa'i chos zag pa med pa dang ldan pa yang ched du bsams 
[\[307b\]]
[\[307b.1\]]shing de lta bu'i lus yongs su 'dzin te/_lus de dag gis sems can rnams kyi don byed de/_sdug bsngal gyi tshor bar 'gyur ba gang yang med do/_/rab 'byor gyis gsol pa/_kye ma bcom ldan 'das de ltar byang chub sems dpa' sems dpa' 
[\[307b.2\]]chen po 'phags pa'i ye shes zag pa ma mchis pa dang /_de ltar ldan zhing lus gang dang gang gis sems can rnams kyi don du 'gyur ba de dang de lta bu'i lus yongs su 'dzin pa ni thabs shin du mkhas pa ste/_de ni ngo mtshar che'o/_/bcom ldan 
[\[307b.3\]]'das byang chub sems dpa' sems dpa' chen po chos dkar po gang dang gang la gnas shing /_de lta bu'i thabs mkhas pa bgyid kyang las de lta bus mi gos par spyod pa lags/_bcom ldan 'das kyis bka' stsal pa/_rab 'byor shes rab kyi pha 
[\[307b.4\]]rol du phyin pa la gnas shing /_byang chub sems dpa' sems dpa' chen po de lta bu'i thabs mkhas pa la spyod de thabs mkhas pa de dag gis phyogs bcu'i phyogs re re'i 'jig rten gyi khams gang gA'i klung gi bye ma snyed dag tu sems can rnams kyi 
[\[307b.5\]]don byed kyang /_des de la gang yang reg par 'gyur ba med do/_/de ci'i phyir zhe na/_de ni 'di ltar byang chub sems dpa' sems dpa' chen pos gang reg par byed pa dang /_gang gis reg par bya ba dang /_gang la reg par bya ba de lta bu'i chos gsum 
[\[307b.6\]]po de dag thams cad mi dmigs te/_de ci'i phyir zhe na/_de ni 'di ltar chos gsum po de dag thams cad ngo bo nyid kyis stong pas stong pa nyid ni stong pa nyid la reg par mi byed do/_/stong pa nyid kyis chos gang la yang reg par mi 'gyur ro/_/stong pa 
[\[307b.7\]]nyid kyang reg par bya ba ma yin no/_/de ci'i phyir zhe na/_de ni 'di ltar stong pa nyid la stong pa nyid mi dmigs so/_/de ni mi dmigs pa stong pa nyid de/_de la gnas shing byang chub sems dpa' sems dpa' chen po bla na med pa yang dag par rdzogs 
[\[308a\]]
[\[308a.1\]]pa'i byang chub tu mngon par rdzogs par 'tshang rgya'o/_/gsol pa/_bcom ldan 'das ci lags byang chub sems dpa' sems dpa' chen po chos gzhan la mi gnas kyi/_shes rab kyi pha rol du phyin pa 'ba' shig la gnas 
[\[308a.2\]]shing rnam pa de lta bu'i thabs mkhas pa la spyod pa lags sam/_bcom ldan 'das kyis bka' stsal pa/_rab 'byor chos gang shes rab kyi pha rol du phyin pa'i khongs su ma chud pa de lta bu yod dam/_gsol pa/_bcom ldan 'das gal te 
[\[308a.3\]]shes rab kyi pha rol du phyin pa ngo bo nyid kyis stong na/_ji ltar shes rab kyi pha rol du phyin pa'i khongs su chos thams cad 'du ba lags/_bcom ldan 'das stong pa nyid la ni chos gang yang khongs su chud pa 'am/_khongs su ma chud pa zhes bgyi 
[\[308a.4\]]ba ma mchis so/_/bcom ldan 'das kyis bka' stsal pa/_rab 'byor chos thams cad chos thams cad kyis mi stong ngam/_gsol pa/_bcom ldan 'das stong ngo /_/bcom ldan 'das kyis bka' stsal pa/_rab 'byor de ste chos thams 
[\[308a.5\]]cad chos thams cad kyis stong na/_chos thams cad stong pa nyid du ma 'dus sam/_gsol pa/_bcom ldan 'das de de lags so/_/bcom ldan 'das kyis bka' stsal pa/_rab 'byor rnam grangs des na khyod kyis 'di ltar byang chub sems 
[\[308a.6\]]dpa' sems dpa' chen po ni shes rab kyi pha rol du phyin pa la gnas shing de lta bu'i thabs mkhas pa la spyod par rig par bya'o/_/de nas tshe dang ldan pa rab 'byor gyis bcom ldan 'das la 'di skad ces gsol to/_/bcom ldan 'das byang chub sems 
[\[308a.7\]]dpa' sems dpa' chen po shes rab kyi pha rol du phyin pa la spyod cing chos thams cad stong pa nyid la gnas te/_mngon par shes pa gang la gnas shing phyogs bcu'i phyogs re re'i 'jig rten gyi khams gang gA'i klung gi bye ma snyed dag tu mchi ba dang /_
[\[308b\]]
[\[308b.1\]]'jig rten gyi khams de dag na sangs rgyas bcom ldan 'das gang ji snyed cig bzhugs shing 'tsho skyong ba dang /_chos ston pa de dag la bsnyen bkur bgyid pa dang /_chos nyan cing sangs rgyas bcom ldan 'das de dag la dge ba'i rtsa ba bskyed pa'i mngon 
[\[308b.2\]]par shes pa'i pha rol du phyin pa mngon par sgrub pa lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 'di la byang chub sems dpa' sems dpa' chen po shes rab 
[\[308b.3\]]kyi pha rol du phyin pa la spyod pa'i tshe/_phyogs bcu'i phyogs re re'i 'jig rten gyi khams gang gA'i klung gi bye ma snyed po de dag thams cad ngo bo nyid kyis stong par mthong ngo /_/'jig rten gyi khams de dag na sangs rgyas bcom ldan 'das gang ji snyed 
[\[308b.4\]]cig bzhugs pa'i sangs rgyas bcom ldan 'das de dag kyang ngo bo nyid kyis stong par mthong ngo /_/gzhan du na ming dang brdar gdags pa nye bar bzung zhing bstan pa ma gtogs te/_gdags pa kun kyang ngo bo nyid kyis stong ngo /_/gal te 'jig 
[\[308b.5\]]rten gyi khams de dag kyang ngo bo nyid kyis mi gtong la/_sangs rgyas bcom ldan 'das de dag kyang ngo bo nyid kyis mi stong ste/_gdags pa'i rgyud de dag kyang ngo bo nyid kyis mi stong pa zhig yin na ni/_nyi tshe ba'i stong pa nyid du 'gyur te/_de 'ang stong 
[\[308b.6\]]pa nyi tshe ma yin no/_/de'i phyir chos thams cad chos thams cad kyis stong ste/_de nyid kyi phyir byang chub sems dpa' sems dpa' chen po thabs mkhas pas shes rab kyi pha rol du phyin pa la spyod cing /_mngon par shes pa'i pha rol du phyin pa mngon par sgrub ste/_mngon 
[\[308b.7\]]par shes pa de dag la gnas shing lha'i mig dang lha'i rna ba dang /_rdzu 'phrul gyi rnam pa dang /_pha rol gyi sems shes pa dang /_sngon gyi gnas dran pa dang /_'chi 'pho shes pa mngon par sgrub ste/_mngon par shes pa med par byang chub sems dpa' 
[\[309a\]]
[\[309a.1\]]sems dpa' chen pos bla na med pa yang dag par rdzogs pa'i byang chub tu mngon par rdzogs par 'tshang rgya bar mi nus so/_/de ci'i phyir zhe na/_'di ltar byang chub sems dpa' sems dpa' chen po'i byang chub ni mngon par shes 
[\[309a.2\]]pa'i pha rol du phyin par 'dus te/_mngon par shes pa de dag las byang chub yongs su btsal bar bya'o/_/de tshol ba'i tshe lha'i mig rnam par dag pa mi las 'das pas bdag nyid kyis kyang dge ba'i chos thams cad mthong /_gzhan yang dge ba'i 
[\[309a.3\]]chos thams cad la sbyor te/_dge ba'i chos de dag la mngon par zhen par 'gyur ba med do/_/de ci'i phyir zhe na/_dge ba'i chos de dag thams cad ni ngo bo nyid kyis stong pa ste/_stong pa nyid ni gang la mngon par zhen cing ro myong bar byed par mngon par 
[\[309a.4\]]zhen par 'gyur ba med de/_stong pa nyid ni ro myong bar byed pa med do/_/de ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/_lha'i mig mngon par sgrub ste/_lha'i mig des chos thams cad kyang stong pa 
[\[309a.5\]]nyid du mthong ste/_de chos de dag la gnas shing las mngon par sgrub bo/_/las mngon par bsgrubs pa des/_sems can rnams la chos ston te/_sems can nam sems can du gdags par dmigs pa med do/_/de ltar mi dmigs pa'i 
[\[309a.6\]]tshul gyis byang chub sems dpa' sems dpa' chen po mngon par shes pa'i pha rol du phyin pa mngon par sgrub ste/_mngon par shes pa de dag gis mngon par shes par bya ba'i chos gang ji snyed pa de dag byed do/_/de lha'i mig rnam par dag pa mi las 
[\[309a.7\]]'das pa de nyid kyis shar phyogs kyi 'jig rten gyi khams thams cad mthong ste/_de de dag tu rdzu 'phrul gyis song zhing sbyin pa 'am/_tshul khrims sam/_bzod pa 'am/_brtson 'grus sam/_bsam gtan nam/_shes rab bam/_byang 
[\[309b\]]
[\[309b.1\]]chub kyi phyogs kyi chos rnams sam/_rnam par thar pa'i sgo stong pa nyid dang /_mtshan ma med pa dang /_smon pa med pa 'am/_bsam gtan rnams sam/_tshad med pa rnams sam/_gzugs med pa'i snyoms par 'jug pa rnams sam/_rnam 
[\[309b.2\]]par thar pa rnams sam/_ting nge 'dzin rnams sam/_mthar gyis gnas pa'i snyoms par 'jug pa rnams sam/_de bzhin gshegs pa'i stobs rnams sam/_mi 'jigs pa rnams sam/_so so yang dag par rig pa rnams sam/_/
[\[309b.3\]]sangs rgyas kyi chos ma 'dres pa rnams sam/_nyan thos kyi chos sam/_rang sangs rgyas kyi chos sam/_byang chub sems dpa'i chos sam/_sangs rgyas kyi chos kyis sems can rnams kyi don byed cing /_sems can de dag gi bya ba byed 
[\[309b.4\]]de de la sems can ser sna can gang ji snyed pa de dag la 'di skad du chos ston te/_sbyin pa byin cig_/phongs pa ni sdug bsngal ba ste/_phongs pas ni bdag gi don kyang bya bar mi nus na/_gzhan gyi don lta ci smos kyis de ltar khyod kyis sbyin 
[\[309b.5\]]pa byin la bdag kyang bde bar gyis shig_/gzhan yang bde bar gyis shig phongs pas zil gyis non cing nying sha nying gis zos te/_ngan song gsum las mi thar bar gyur ta re zhes chos ston to/_/sems can tshul khrims ngan pa can gang ji snyed pa 
[\[309b.6\]]de dag la 'di skad du chos ston te/_kye skyes bu dag tshul khrims ngan pa ni sdug bsngal ba ste/_tshul khrims ngan pas ni bdag gi don kyang bya bar mi nus na/_gzhan gyi don lta ci smos te/_tshul khrims ngan pa'i rnam par smin pa ni/_sems can 
[\[309b.7\]]dmyal ba 'am/_byol song gi skye gnas sam/_gshin rje'i 'jig rten yin te/_de ltar khyod ngan song gsum du lhung na bdag cag kyang gdon par mi nus na/_gzhan gdon pa lta ci smos kyis/_de'i phyir khyed kyis tshul khrims ngan pa'i 
[\[310a\]]
[\[310a.1\]]sems 'ga' tsam gyi go skabs kyang mi dbye'o/_/phyis 'gyod pa can du gyur ta re zhes chos ston to/_/sems can phan tshun gnod sems su gyur pa ji snyed pa de dag la 'di skad du chos ston te/_de ltar khyed gcig la gcig 
[\[310a.2\]]gnod sems su ma byed cig_/sems 'khrugs par gyur pa la dge ba'i chos gang yang skye bar mi 'gyur te/_de lta bas na khyed phan tshun sems 'khrugs par gyur na sems can dmyal bar skye ba 'am/_byol song gi skye gnas su skye ba 'am/_
[\[310a.3\]]gshin rje'i 'jig rten du skye ba'i gnas yin gyis de bas na khyed kyis 'khrugs pa'i sems ni 'ga' tsam gyi go skabs kyang mi dbye'o/_/phyis 'gyod pa can du gyur ta re zhes chos ston to/_/sems can le lo can gang ji snyed pa de dag la 'di 
[\[310a.4\]]skad du chos ston to/_/kye skyes bu dag le lo ni sdug bsngal ba ste/_le los ni bdag gi don kyang bya bar mi nus na gzhan gyi don lta ci smos te/_le lo'i rnam par smin pa ni sems can dmyal ba 'am/_byol song gi skye gnas sam/_gshin 
[\[310a.5\]]rje'i 'jig rten yin te/_de ltar khyed ngan song gsum du lhung na/_bdag cag kyang gdon par mi nus na/_gzhan gdon pa lta ci smos kyis/_de'i phyir khyod kyis le lo'i sems 'ga' tsam gyi go skabs kyang mi dbye'o/_/phyis 'gyod pa can du gyur 
[\[310a.6\]]ta re zhes chos ston to/_/sems can sems g.yeng ba gang ji snyed pa de dag la 'di skad du chos ston te/_kye skyes bu dag sems g.yeng ba ni sdug bsngal ba ste/_gang sems g.yeng ba'i rnam par smin pa ni sems can dmyal ba 'am/_byol song 
[\[310a.7\]]gi skye gnas sam/_gshin rje'i 'jig rten yin te/_de ltar khyed ngan song gsum du lhung na/_bdag cag kyang gdon par mi nus na/_gzhan gdon pa lta ci smos kyis/_de'i phyir khyed kyis g.yeng ba'i sems 'ga' tsam gyi go skabs kyang mi 
[\[310b\]]
[\[310b.1\]]dbye'o/_/phyis 'gyod pa can du gyur ta re zhes chos ston to/_/sems can shes rab 'chal pa can gang ji snyed pa de dag la 'di skad du chos ston te/_kye skyes bu dag shes rab 'chal ba ni sdug bsngal ba ste/_shes rab 'chal pas ni bdag 
[\[310b.2\]]gi don kyang bya bar mi nus na/_gzhan gyi don lta ci smos te/_gang shes rab 'chal ba'i rnam par smin pa ni sems can dmyal ba 'am/_byol song gi skye gnas sam/_gshin rje'i 'jig rten yin te/_de ltar khyed kyis shes rab 'chal pa'i 
[\[310b.3\]]sems 'ga' tsam gyi go skabs kyang mi dbye'o/_/phyis 'gyod pa can du gyur ta re zhes chos ston to/_/'dod chags kyi spyod pa can gang ji snyed pa de dag ni mi sdug pa la sbyor ro/_/zhe sdang gi spyod pa can gang ji snyed pa de dag ni byams pa la sbyor ro/_/
[\[310b.4\]]gti mug gi spyod pa can gang ji snyed pa de dag ni rten cing 'brel par 'byung ba la sbyor ro/_/lam ngan par zhugs pa gang ji snyed pa de dag ni yang dag pa'i lam la sbyor te/_nyan thos kyi lam 'am/_rang sangs rgyas kyi lam 'am/_sangs rgyas kyi 
[\[310b.5\]]lam la sbyor zhing de dag la 'di skad du chos ston te/_khyed cag chos gang la mngon par zhen par gyur pa'i chos de dag ni ngo bo nyid kyis stong ste/_ngo bo nyid kyis stong pa'i chos rnams ni mngon par zhen par mi nus te/_stong pa nyid la mngon par zhen pa 
[\[310b.6\]]med do/_/zhes chos ston te/_rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_mngon par shes pa rnams la gnas shing sems can rnams kyi don byed pa yin no/_/de lha'i mig rnam 
[\[310b.7\]]par dag pa mi las 'das pa de nyid kyis/_lho dang nub dang byang dang byang shar dang /_shar lho dang lho nub dang nub byang dang 'og dang steng gi phyogs kyi 'jig rten gyi khams thams cad mthong ste/_de de dag tu rdzu 'phrul gyis song zhing sbyin pa 'am/_
[\[311a\]]
[\[311a.1\]]tshul khrims sam/_bzod pa 'am/_brtson 'grus sam/_bsam gtan nam/_shes rab bam/_byang chub kyi phyogs kyi chos rnams sam/_rnam par thar pa'i sgo stong pa nyid dang /_mtshan ma med pa dang /_smon pa med pa 
[\[311a.2\]]'am/_bsam gtan rnams sam/_tshad med pa rnams sam/_gzugs med pa'i snyoms par 'jug pa rnams sam/_rnam par thar pa rnams sam/_ting nge 'dzin rnams sam/_mthar gyis gnas pa'i snyoms par 'jug pa rnams sam/_
[\[311a.3\]]de bzhin gshegs pa'i stobs rnams sam/_mi 'jigs pa rnams sam/_so so yang dag par rig pa rnams sam/_sangs rgyas kyi chos ma 'dres pa rnams sam/_nyan thos kyi chos sam/_rang sangs rgyas kyi chos sam/_byang chub sems 
[\[311a.4\]]dpa'i chos sam/_sangs rgyas kyi chos kyis sems can rnams kyi don byed cing sems can de dag gi bya ba byed de/_de la sems can ser sna can gang ji snyed pa de dag la 'di skad du chos ston te/_sbyin pa byin cig_/phongs pa ni sdug bsngal ba ste/_
[\[311a.5\]]phongs pas ni bdag gi don kyang bya bar mi nus na/_gzhan gyi don lta ci smos kyis/_de ltar khyed kyis sbyin pa byin la bdag kyang bde bar gyis shig_/gzhan yang bde bar gyis shig_/phongs pas zil gyis non cing nying sha nying gis zos te/_ngan 
[\[311a.6\]]song gsum las mi thar bar gyur ta re zhes chos ston to/_/sems can tshul khrims ngan pa can ji snyed pa de dag la 'di skad du chos ston te/_kye skyes bu dag tshul khrims ngan pa ni sdug bsngal ba ste/_tshul khrims ngan pas ni bdag gi don kyang bya 
[\[311a.7\]]bar mi nus na/_gzhan gyi don lta ci smos te/_tshul khrims ngan pa'i rnam par smin pa ni sems can dmyal ba 'am/_byol song gi skye gnas sam/_gshin rje'i 'jig rten yin te/_de ltar khyed ngan song gsum du lhung na/_bdag cag kyang gdon 
[\[311b\]]
[\[311b.1\]]par mi nus na/_gzhan gdon pa lta ci smos kyis/_de'i phyir khyed kyis tshul khrims ngan pa'i sems 'ga' tsam gyi go skabs kyang mi dbye'o/_/phyis 'gyod pa can du gyur ta re zhes chos ston to/_/sems can phan tshun gnod sems su gyur pa ji 
[\[311b.2\]]snyed pa de dag la 'di skad du chos ston te/_de ltar khyed gcig la gcig gnod sems su ma byed cig_/sems 'khrugs par gyur pa la dge ba'i chos gang yang skye bar mi 'gyur te/_de lta bas na khyed phan tshun sems 'khrugs par gyur na/_
[\[311b.3\]]sems can dmyal bar skye ba 'am/_byol song gi skye gnas su skye ba 'am/_gshin rje'i 'jig rten du skye ba'i gnas yin gyis/_de bas na khyed kyis 'khrugs pa'i sems 'ga' tsam gyi go skabs kyang mi dbye'o/_/phyis 'gyod pa can du gyur ta 
[\[311b.4\]]re zhes chos ston to/_/sems can le lo can gang ji snyed pa de dag la 'di skad du chos ston te/_kye skyes bu dag le lo ni sdug bsngal ba ste/_le los ni bdag gi don kyang bya bar mi nus na/_gzhan gyi don lta ci smos te/_le lo'i rnam par smin pa ni sems 
[\[311b.5\]]can dmyal ba 'am/_byol song gi skye gnas sam/_gshin rje'i 'jig rten yin te/_de ltar khyed ngan song gsum du lhung na/_bdag cag kyang gdon par mi nus na/_gzhan gdon pa lta ci smos kyis/_de'i phyir khyed kyis le lo'i sems 'ga' 
[\[311b.6\]]tsam gyi go skabs kyang mi dbye'o/_/phyis 'gyod pa can du gyur ta re zhes chos ston to/_/sems can sems g.yeng ba gang ji snyed pa de dag la 'di skad du chos ston te/_kye skyes bu dag sems g.yeng ba ni sdug bsngal ba ste/_gang sems 
[\[311b.7\]]g.yeng ba'i rnam par smin pa ni sems can dmyal ba 'am/_byol song gi skye gnas sam/_gshin rje'i 'jig rten yin te/_de ltar khyed ngan song gsum du lhung na/_bdag cag kyang gdon par mi nus na/_gzhan gdon par lta ci smos kyis/_
[\[312a\]]
[\[312a.1\]]de'i phyir khyed kyis g.yeng ba'i sems 'ga' tsam gyi go skabs kyang mi dbye'o/_/phyis 'gyod pa can du gyur ta re zhes chos ston to/_/sems can shes rab 'chal pa can gang ji snyed pa de dag la 'di skad du chos 
[\[312a.2\]]ston te/_kye skyes bu dag shes rab 'chal pa ni sdug bsngal ba ste/_shes rab 'chal pas ni bdag gi don kyang bya bar mi nus na/_gzhan gyi don lta ci smos te/_gang shes rab 'chal pa'i rnam par smin pa ni sems can dmyal ba 'am/_
[\[312a.3\]]byol song gi skye gnas sam/_gshin rje'i 'jig rten yin te/_de ltar khyed kyis shes rab 'chal pa'i sems 'ga' tsam gyi go skabs kyang mi dbye'o/_/phyis 'gyod pa can du gyur ta re zhes chos ston to/_/'dod chags kyi spyod pa can gang ji 
[\[312a.4\]]snyed pa de dag ni mi sdug pa la sbyor ro/_/zhe sdang gi spyod pa can gang ji snyed pa de dag ni byams pa la sbyor ro/_/gti mug gi spyod pa can gang ji snyed pa de dag ni rten cing 'brel par 'byung ba la sbyor ro/_/lam ngan par zhugs pa gang ji snyed pa 
[\[312a.5\]]de dag ni yang dag pa'i lam la sbyor te/_nyan thos kyi lam 'am/_rang sangs rgyas kyi lam mam/_sangs rgyas kyi lam la sbyor zhing de dag la 'di skad du chos ston te/_khyed chos gang la mngon par zhen par gyur pa'i chos de dag ni ngo bo 
[\[312a.6\]]nyid kyis stong ste/_ngo bo nyid kyis stong pa'i chos rnams ni mngon par zhen par mi nus te/_stong pa nyid la mngon par zhen pa med do zhes chos ston te/_rab 'byor de ltar na byang chub sems dpa' sems dpa' chen po shes rab kyi pha rol du 
[\[312a.7\]]phyin pa la spyod pa'i tshe/_mngon par shes pa rnams la gnas shing sems can rnams kyi don byed pa yin no/_/rab 'byor byang chub sems dpa' sems dpa' chen pos ni mngon par shes pa rnams la mi gnas par sems can rnams la 
[\[312b\]]
[\[312b.1\]]chos bstan par mi nus te/_lam gol bar zhugs pa'i sems can rnams kyang lam du gzung bar mi nus so/_rab 'byor 'di lta ste/_dper na bya 'dab ma med pas nam mkha' la 'gro bar mi nus so/_/rab 'byor de bzhin du byang chub 
[\[312b.2\]]sems dpa' sems dpa' chen pos kyang mngon par shes pa rnams la ma rten par sems can rnams la chos bstan par mi nus so/_/rab 'byor de lta bas na byang chub sems dpa' sems dpa' chen pos shes rab kyi pha rol du phyin pa la spyod 
[\[312b.3\]]pa'i tshe/_mngon par shes pa rnams mngon par bsgrub par bya ste/_de mngon par shes pa mngon par bsgrubs pa de dag gis sems can rnams kyi don ci bya bar dga' ba de bde bar byed do/_/des lha'i mig gis shar phyogs kyi 'jig rten gyi khams 
[\[312b.4\]]gang gA'i klung gi bye ma snyed dag mthong ste/_de dag tu sems can gang ji snyed cig skyes pa de dag kyang mthong ngo /_/de ltar mthong nas kyang rdzu 'phrul gyis de dag tu song zhing sems can de dag gi sems sems kyis khong du chud par byas nas de dang 
[\[312b.5\]]mthun par sbyin pa'i gtam 'am/_tshul khrims dang /_bzod pa dang brtson 'grus dang bsam gtan dang shes rab kyi gtam 'am/_'phags pa'i bden pa'i gtam 'am/_'byung ba'i gtam gyi bar du chos ston te/_des lha'i mig gis lho 
[\[312b.6\]]dang nub dang byang dang byang shar dang shar lho dang lho nub dang nub byang dang 'og dang steng gi phyogs kyi 'jig rten gyi khams gang gA'i klung gi bye ma snyed mthong ste/_de dag tu sems can gang ji snyed cig skyes pa de dag kyang mthong ngo /_/de ltar mthong nas 
[\[312b.7\]]kyang rdzu 'phrul gyis de dag tu song zhing sems can de dag gi sems sems kyis khong du chud par byas nas/_de dang 'thun par sbyin pa'i gtam 'am/_tshul khrims dang /_bzod pa dang /_brtson 'grus dang /_bsam gtan dang shes 
[\[313a\]]
[\[313a.1\]]rab kyi gtam 'am/_'phags pa'i bden pa'i gtam 'am/_'byung ba'i gtam gyi bar du chos ston to/_/des lha'i rna ba'i khams kyis 'di lta ste/_lha dang mi gnyis ka'i sgra yang thos te/_de shar phyogs 
[\[313a.2\]]kyi 'jig rten gyi khams gang gA'i klung gi bye ma snyed dag na/_sangs rgyas bcom ldan 'das gang ji snyed cig chos ston pa de dag gi chos lha'i rna bas nyan te thos nas kyang de bzhin nyid du 'dzin to/_/de bzhin nyid du bzung nas de bzhin nyid du 
[\[313a.3\]]sems can rnams la chos ston te/_sbyin pa'i gtam 'am/_tshul khrims dang bzod pa dang /_brtson 'grus dang bsam gtan dang shes rab kyi gtam 'am/_'phags pa'i bden pa'i gtam 'am/_'byung ba'i gtam gyi bar du chos ston to/_/
[\[313a.4\]]de lho dang nub dang byang dang byang shar dang shar lho dang lho nub dang nub byang dang 'og dang steng gi phyogs kyi 'jig rten gyi khams gang gA'i klung gi bye ma snyed dag na/_sangs rgyas bcom ldan 'das gang ji snyed cig chos ston pa de dag gi chos lha'i rna bas 
[\[313a.5\]]nyan te/_thos nas kyang de bzhin nyid du 'dzin to/_/de bzhin nyid du bzung nas/_de bzhin nyid du sems can rnams la chos ston te/_sbyin pa'i gtam 'am/_tshul khrims dang bzod pa dang brtson 'grus dang /_bsam gtan dang shes 
[\[313a.6\]]rab kyi gtam 'am/_'phags pa'i bden pa'i gtam 'am 'byung ba'i gtam gyi bar du chos ston to/_/de sems kyi rnam grangs shes pa shin du rnam par dag pa dang ldan pa yin te/_de sems kyi rnam grangs shes pa des/_sems can rnams kyi 
[\[313a.7\]]sems shes par byas shing /_de dag la de bzhin nyid du chos ston te/_sbyin pa'i gtam 'am/_tshul khrims dang bzod pa dang brtson 'grus dang bsam gtan dang shes rab kyi gtam 'am/_'phags pa'i bden pa'i gtam 'am 'byung ba'i gtam gyi 
[\[313b\]]
[\[313b.1\]]bar du chos ston to/_/de bdag gam gzhan gyi sngon gyi gnas rnam pa du ma rjes su dran te/_sngon gyi gnas rjes su dran pa'i shes pa des sngon gyi de bzhin gshegs pa dgra bcom pa yang dag par rdzogs pa'i sangs rgyas mtshan 'di zhes bya ba 
[\[313b.2\]]nyan thos kyi dge 'dun dang bcas par byung ngo /_/zhes bya bar yang shes te/_sems can sngon gyi gnas rjes su dran pa la mos pa gang ji snyed pa de dag la yang dag pa nyid du chos ston te/_sbyin pa'i gtam 'am/_tshul khrims dang bzod pa dang 
[\[313b.3\]]brtson 'grus dang /_bsam gtan dang shes rab kyi gtam 'am/_'phags pa'i bden pa'i gtam 'am/_'byung ba'i gtam gyi bar du chos ston to/_/de rdzu 'phrul gyis phyogs bcu'i 'jig rten gyi khams gang gA'i klung gi bye ma snyed dag tu 
[\[313b.4\]]song zhing sangs rgyas bcom ldan 'das rnams la bsnyen bkur byed de/_bsnyen bkur byas nas mngon par shes pa'i ye shes kyis sems can rnams la chos ston te/_sbyin pa dang tshul khrims dang bzod pa dang brtson 'grus dang /_bsam 
[\[313b.5\]]gtan dang shes rab kyi gtam 'am/_'phags pa'i bden pa'i gtam 'am/_'byung ba'i gtam gyi bar du chos ston to/_/de zag pa med pa mngon du bya ba'i shes pa shin du rnam par dag pa dang ldan pa yin te/_de zag pa med pa mngon du 
[\[313b.6\]]bya ba'i shes pa shin du rig pa des sems can rnams la chos ston te/_sbyin pa'i gtam 'am/_tshul khrims dang bzod pa dang brtson 'grus dang bsam gtan dang shes rab kyi gtam 'am/_'phags pa'i bden pa'i gtam 'am/_'byung ba'i 
[\[313b.7\]]gtam gyi bar du chos ston to/_/rab 'byor de ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/_mngon par shes pa rnams mngon par bsgrub par bya ste/_de mngon par shes pa shin du 'dris pa de dag 
[\[314a\]]
[\[314a.1\]]gis lus ci dang ji lta bu yongs su bzung bar 'dod pa de dang de lta bu'i lus yongs su bzung zhing mos pa ji lta ba bzhin du sems can rnams kyi don byed do/_/bde ba 'am sdug bsngal ba de dag gis gos par mi 'gyur ro/_/
[\[314a.2\]]rab 'byor 'di lta ste/_dper na de bzhin gshegs pas sprul pa'i skyes bu ni dgos pa thams cad byed kyang bde ba 'am sdug bsngal des gos par 'gyur ba med do/_/rab 'byor de bzhin du byang chub sems dpa' sems dpa' chen pos shes rab kyi 
[\[314a.3\]]pha rol du phyin pa la gnas shing mngon par shes pas rnam par rtse zhing phyogs bcu'i 'jig rten gyi khams gang gA'i klung gi bye ma snyed dag tu mos pa ji lta ba bzhin du chos ston kyang bde ba 'am/_sdug bsngal ba des 'phrogs par mi 'gyur ro/_/rab 'byor 
[\[314a.4\]]byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_de ltar mngon par shes pas rnam par rtse bar bya ste/_ci nas kyang sangs rgyas kyi zhing yongs su dag par 'gyur ba dang /_sems can yongs su smin par 
[\[314a.5\]]'gyur ba de ltar rtse bar bya ste/_rab 'byor byang chub sems dpa' sems dpa' chen pos ni sangs rgyas kyi zhing yongs su dag par ma byas sems can rnams yongs su smin par ma byas par bla na med pa yang dag par rdzogs pa'i byang chub tu mngon par 
[\[314a.6\]]rdzogs par 'tshang rgya bar mi nus so/_/rab 'byor de ci'i phyir zhe na/_lam gyi yan lag dang mi ldan pa'i byang chub sems dpa' sems dpa' chen po la bla na med pa yang dag par rdzogs pa'i byang chub med do/_/rab 'byor gyis gsol pa/_bcom 
[\[314a.7\]]ldan 'das byang chub sems dpa' sems dpa' chen po lam gyi yan lag yongs su rdzogs par bgyis shing /_bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ba'i lam de dag gang lags/_bcom ldan 
[\[314b\]]
[\[314b.1\]]'das kyis bka' stsal pa/_rab 'byor dge ba'i chos thams cad ni byang chub sems dpa' sems dpa' chen po'i lam gyi yan lag go_/gsol pa/_bcom ldan 'das lam gyi yan lag gang gis bla na med pa yang dag par rdzogs pa'i byang chub tu 
[\[314b.2\]]mngon par rdzogs par 'tshang rgya bar 'gyur ba'i lam gyi yan lag dge ba'i chos de dag gang lags//_//shes rab kyi pha rol tu phyin pa stong phrag nyi shu lnga pa/_bam po bdun cu bzhi pa/_bcom ldan 'das kyis bka' 
[\[314b.3\]]stsal pa/_sems dang po bskyed pa nas nye bar bzung ste/_dge ba'i chos sbyin pa'i pha rol du phyin pa la spyod kyang de la mi rtog cing de yongs su gtong ba'i tshe/_ngo bo nyid stong pa nyid kyi phyir 'di ni sbyin pa'o/_/'di la yongs su btang bar bya'o/_/bdag 
[\[314b.4\]]gis sbyin par bya'o zhes gsum po de dag la mi rtog pa ste/_sbyin pa'i pha rol du phyin pa gang gis bdag kyang 'khor ba las sgrol zhing gzhan yang sgrol ba 'di ni lam gyi yan lag dge ba'i chos so/_/sems dang po bskyed pa nas nye bar bzung ste/_dge 
[\[314b.5\]]ba'i chos tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa la spyod kyang /_de la mi rtog cing shes rab 
[\[314b.6\]]sgom pa'i tshe/_ngo bo nyid stong pa nyid kyi phyir 'di ni shes rab bo/_bdag gis shes rab sgom mo/_/'di'i don du shes rab sgom mo zhes gsum po de dag la mi rtog pa ste/_shes rab kyi pha rol du phyin pa gang gis bdag kyang 'khor ba las 
[\[314b.7\]]sgrol zhing gzhan yang sgrol ba 'di ni lam gyi yan lag dge ba'i chos so/_/sems dang po bskyed pa nas nye bar bzung ste/_byang chub sems dpa' sems dpa' chen po'i dge ba'i chos stong pa nyid thams cad dang /_byang chub kyi phyogs kyi 
[\[315a\]]
[\[315a.1\]]chos rnams dang /_'phags pa'i bden pa bzhi dang /_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_rnam par thar pa brgyad dang /_mthar gyis gnas pa'i 
[\[315a.2\]]snyoms par 'jug pa dgu dang /_rnam par thar pa'i sgo stong pa nyid dang /_mtshan ma med pa dang smon pa med pa dang mngon par shes pa rnams dang /_ting nge 'dzin rnams dang gzungs kyi sgo rnams dang /_de bzhin gshegs pa'i stobs bcu dang /_mi 
[\[315a.3\]]'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad la spyod kyang /_de la mi rtog cing sangs rgyas kyi chos ma 'dres pa [{]bcwo [,]bco [}]brgyad bsgom pa'i tshe/_
[\[315a.4\]]ngo bo nyid stong pa nyid kyi phyir 'di dag ni sangs rgyas kyi chos ma 'dres pa rnams so/_/bdag gis sangs rgyas kyi chos ma 'dres pa rnams bsgom par bya'o/_/'di'i don du sangs rgyas kyi chos ma 'dres pa rnams bsgom mo zhes gsum po de dag la mi rtog 
[\[315a.5\]]pa ste/_sangs rgyas kyi chos ma 'dres pa gang gis bdag kyang 'khor ba las sgrol zhing gzhan yang sgrol ba 'di ni lam gyi yan lag dge ba'i chos so/_/rab 'byor dge ba'i chos de dag ni byang chub sems dpa' sems dpa' chen po'i bla na med 
[\[315a.6\]]pa yang dag par rdzogs pa'i byang chub kyi lam ste lam des 'das pa dang /_ma 'ongs pa dang da ltar gyi byang chub sems dpa' sems dpa' chen po rnams sems can tshad med pa rnams ded de/_'khor ba'i rgya mtsho las rgal bar gyur pa dang rgal 
[\[315a.7\]]ba dang /_rgal bar 'gyur ba ste/_lam de yongs su rdzogs par byas shing byang chub sems dpa' sems dpa' chen po rnam pa thams cad mkhyen pa nyid thob par byed do/_/rnam pa thams cad mkhyen pa nyid thob par byas nas chos kyi 'khor lo 
[\[315b\]]
[\[315b.1\]]skor ro/_/chos kyi 'khor lo bskor te/_sems can rnams kyi don byed do/_/shes rab kyi pha rol tu phyin pa stong phrag nyi shu lnga pa las/_le'u drug cu bdun pa'o//_//de nas tshe dang ldan pa rab 'byor gyis bcom ldan 
[\[315b.2\]]'das la 'di skad ces gsol to/_/bcom ldan 'das gal te chos de dag byang chub sems dpa'i chos lags na/_sangs rgyas kyi chos gang lags/_bcom ldan 'das kyis bka' stsal pa/_rab 'byor gang 'di skad du gal te chos 
[\[315b.3\]]de dag byang chub sems dpa'i chos yin na/_sangs rgyas kyi chos gang yin zhes zer ba ni/_rab 'byor sangs rgyas kyi chos kyang chos de dag nyid rnam pa thams cad du mngon par rdzogs par 'tshang rgya bar zad de de rnam pa thams cad mkhyen pa nyid 
[\[315b.4\]]thob nas bag chags kyi mtshams sbyor ba thams cad yongs su spong ngo /_/de la byang chub sems dpa' sems dpa' chen po ni mngon par rdzogs par 'tshang rgya'o/_/de bzhin gshegs pa dgra bcom pa yang dag par rdzogs pa'i sangs 
[\[315b.5\]]rgyas ni chos thams cad skad cig gcig dang ldan pa'i shes rab kyis mngon par rdzogs par sangs rgyas pas/_de bzhin gshegs pa zhes bya ba'i grangs su 'gro ste/_byang chub sems dpa' sems dpa' chen po dang de bzhin 
[\[315b.6\]]gshegs pa dgra bcom pa yang dag par rdzogs pa'i sangs rgyas la khyad par de yod do/_/rab 'byor 'di lta ste dper na/_zhugs pa yang gzhan la/_'bras bu la gnas pa yang gzhan te/_de gnyis ka yang 'phags pa'i gang 
[\[315b.7\]]zag ma yin zhes mi bya'o/_/rab 'byor de bzhin du byang chub sems dpa' sems dpa' chen po ni bar chad med pa'i lam du zhugs pa yin de bzhin gshegs pa dgra bcom pa yang dag par rdzogs pa'i sangs rgyas ni chos thams cad 
[\[316a\]]
[\[316a.1\]]la sgrib pa med pa'i ye shes brnyes pa ste/_rab 'byor de ni byang chub sems dpa' sems dpa' chen po dang /_de bzhin gshegs pa dgra bcom pa yang dag par rdzogs pa'i sangs rgyas kyi khyad par ro/_/rab 
[\[316a.2\]]'byor gyis gsol pa/_bcom ldan 'das gal te chos thams cad rang gi mtshan nyid kyis stong pa lags na rang gi mtshan nyid kyis stong pa'i chos de dag la 'di ni sems can dmyal ba pa'o/_/'di ni byol song gi skye gnas pa'o/_/'di 
[\[316a.3\]]ni gshin rje'i 'jig rten pa'o/_/'di ni lha'o/_/'di ni mi'o 'di ni rigs kyi sa'o/_/'di ni brgyad pa'o 'di ni rgyun du zhugs pa'o/_/'di ni lan cig phyir 'ong ba'o/_/'di ni phyir mi 'ong ba'o/_/'di ni dgra bcom pa'o/_/'di ni rang 
[\[316a.4\]]sangs rgyas so 'di ni byang chub sems dpa'o/_/'di ni de bzhin gshegs pa dgra bcom pa yang dag par rdzogs pa'i sangs rgyas so zhes bgyi bar khyad par dang rnam par dbye bar ji ltar 'gyur/_bcom ldan 'das ji ltar gang zag de dag 
[\[316a.5\]]dmigs su ma mchis pa de bzhin du las kyang dmigs su ma mchis/_las ji ltar dmigs su ma mchis pa de bzhin du las kyi rnam par smin pa la yang dmigs su ma mchis so/_/bcom ldan 'das kyis bka' stsal pa/_rab 'byor de 
[\[316a.6\]]de bzhin no/_/de de bzhin te/_ji skad du smras pa de bzhin te/_chos thams cad rang gi mtshan nyid kyis stong pa la las dang las kyi rnam par smin pa mi dmigs so/_/rab 'byor gang gis rang gi mtshan nyid kyis stong pa'i chos thams 
[\[316a.7\]]cad de ltar ma shes pa de dag ni ngan par spyod pa 'am/_legs par spyad pa 'am/_mi g.yo ba'i las mngon par 'du byed de/_de dag ngan par spyad pa'i las kyis ngan song gsum du lhung ngo /_/legs par spyad pa'i las kyis lha dang mir 
[\[316b\]]
[\[316b.1\]]skye'o/_/nyams pa med pa'i las kyis gzugs kyi khams sam/_gzugs med pa'i khams su skye'o/_/de la byang chub sems dpa' sems dpa' chen po ni sbyin pa'i pha rol du phyin pa la spyad/_tshul khrims kyi pha rol tu phyin pa dang /_bzod 
[\[316b.2\]]pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa la spyad/_nang stong pa nyid la spyad/_dngos po med pa'i ngo bo nyid stong pa nyid kyi bar la spyad/_dran pa 
[\[316b.3\]]nye bar gzhag pa rnams la spyad/_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa la spyad/_
[\[316b.4\]]'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_rnam par thar pa'i sgo stong pa nyid dang /_
[\[316b.5\]]mtshan ma med pa dang /_smon pa med pa dang /_mngon par shes pa rnams dang /_ting nge 'dzin dang /_gzungs kyi sgo rnams la spyad/_de bzhin gshegs pa'i stobs bcu dang /_mi 'jigs pa bzhi dang /_so so yang dag par 
[\[316b.6\]]rig pa bzhi dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad la spyad te/_nyams pa med pa'i spyod pas byang chub kyi lam bskyed nas/_rdo rje lta bu'i ting nge 'dzin byang chub kyi yan lag gi 'khor dang ldan 
[\[316b.7\]]pa la mnyam par gzhag cing /_bla na med pa yang dag par rdzogs pa'i byang chub tu mngon par rdzogs par 'tshang rgya ste/_mngon par rdzogs par sangs rgyas nas/_sems can rnams kyi don byed de/_don byas nas ci nas kyang phyis chud ma zos shing 
[\[317a\]]
[\[317a.1\]]rgyud lnga'i 'khor bar mi ltung ba de ltar don byed do/_/gsol pa/_bcom ldan 'das ci lags bcom ldan 'das kyis bla na med pa yang dag par rdzogs pa'i byang chub tu mngon par rdzogs par sangs rgyas nas rgyud 
[\[317a.2\]]lnga'i 'khor ba gzigs sam/_bcom ldan 'das kyis bka' stsal pa/_rab 'byor ma yin no/_/gsol pa/_bcom ldan 'das ci lags/_de bzhin gshegs pas chos nag po 'am/_dkar po 'am/_gnag pa 'am/_
[\[317a.3\]]dkar ba 'am/_mi gnag mi dkar ba dmigs lags sam/_bcom ldan 'das kyis bka' stsal pa/_ma yin no/_/gsol pa bcom ldan 'das de ste ma dmigs na/_sems can dmyal ba 'am/_byol song gi skye gnas 
[\[317a.4\]]sam/_gshin rje'i 'jig rten du ji ltar gdags pa mdzad/_lha dang mir ji ltar gdags pa mdzad/_rgyun du zhugs pa dang /_lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas su ji ltar 
[\[317a.5\]]gdags pa mdzad/_byang chub sems dpa' dang /_de bzhin gshegs pa dgra bcom pa yang dag par rdzogs pa'i sangs rgyas su ji ltar gdags pa mdzad/_bcom ldan 'das kyis bka' stsal pa/_rab 'byor ci sems can 
[\[317a.6\]]'di dag chos rnams rang gi mtshan nyid kyis stong par shes sam/_gsol pa ma lags so/_/bcom ldan 'das kyis bka' stsal pa/_rab 'byor gal te sems can de dag 'di ltar chos rnams rang gi mtshan nyid kyis stong ngo 
[\[317a.7\]]zhes bya bar shes na ni/_byang chub sems dpa' sems dpa' chen po yang bla na med pa yang dag par rdzogs pa'i byang chub tu mi 'jug ste/_bla na med pa yang dag par rdzogs pa'i byang chub tu ma zhugs na/_sems can rnams kyang 
[\[317b\]]
[\[317b.1\]]ngan song gsum dang /_'khor ba'i rgyud rnams nas mi 'grol te/_rab 'byor sems can de dag chos rnams rang gi mtshan nyid kyis stong par mi shes la mi shes pas rgyud lnga'i 'khor ba las yongs su mi 'grol bas/_de'i phyir byang 
[\[317b.2\]]chub sems dpa' sems dpa' chen po yang sangs rgyas bcom ldan 'das de dag las chos thams cad rang gi mtshan nyid kyis stong par thos nas sems can rnams kyi don du bla na med pa yang dag par rdzogs pa'i byang chub tu 'jug ste/_
[\[317b.3\]]chos 'di dag ni ji ltar byis pa so so'i skye bo rnams kyis mngon par chags par bya ba de ltar yod pa ma yin na/_de dag ni med cing yang dag pa ma yin pa'i chos rnams la yod par btags shing /_sems can med pa la sems can 
[\[317b.4\]]du 'du shes/_gzugs med pa la gzugs su 'du shes/_tshor ba dang /_'du shes dang /_'du byed dang /_rnam par shes pa med pa la rnam par shes par 'du shes/_skye mched rnams med pa la skye mched du 'du shes/_khams 
[\[317b.5\]]rnams med pa la khams su 'du shes/_rten cing 'brel par 'byung ba rnams med pa la/_rten cing 'brel par 'byung bar 'du shes/_'jig rten pa'i chos med pa la/_'jig rten pa'i chos su 'du shes/_'jig rten las 'das pa'i 
[\[317b.6\]]chos med pa la/_'jig rten las 'das pa'i chos su 'du shes/_zag pa dang bcas pa'i chos med pa la/_zag pa dang bcas pa'i chos su 'du shes/_zag pa med pa'i chos med pa la/_zag pa med pa'i chos su 'du shes/_'dus 
[\[317b.7\]]byas kyi chos med pa la/_'dus byas kyi chos su 'du shes/_'dus ma byas kyi chos med pa la/_'dus ma byas kyi chos su 'du shes nas/_yod pa ma yin pa'i phyin ci log gis/_phyin ci log tu gyur pa'i sems dang ldan pa rnams 
[\[318a\]]
[\[318a.1\]]lus dang ngag dang yid kyi las mngon par 'du byed pa de dag rgyud lnga'i 'khor ba las yongs su mi 'grol ba'i phyir/_byang chub sems dpa' sems dpa' chen po shes rab kyi pha rol du phyin par dge ba'i chos thams cad 'dus 
[\[318a.2\]]par byas te/_byang chub sems dpa'i spyad pa spyod cing /_bla na med pa yang dag par rdzogs pa'i byang chub tu mngon par rdzogs par 'tshang rgya'o/_/mngon par rdzogs par sangs rgyas nas rgyud lnga'i 'khor ba las sems can rnams yongs 
[\[318a.3\]]su 'grel to/_/rab 'byor gyis gsol pa/_gal te chos thams cad rang gi mtshan nyid kyis stong pa lags na/_ji ltar byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs 
[\[318a.4\]]par sangs rgyas te/_rgyud lnga'i 'khor ba las sems can rnams yongs su 'grel ba lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po bla na med pa yang dag par 
[\[318a.5\]]rdzogs pa'i byang chub tu mngon par rdzogs par sangs rgyas te/_sdug bsngal dang /_sdug bsngal kun 'byung ba dang /_sdug bsngal 'gog pa dang /_sdug bsngal 'gog par 'grol ba'i lam sems can rnams la ston to/_/'chad 
[\[318a.6\]]do/_/'jog go_/'god do/_/'grel to/_/rnam par 'grel to/_/gsal bar byed do/_/yang dag par rjod do/_/'phags pa'i bden pa bzhi po 'dir dge ba'i chos byang chub kyi phyogs gang ji snyed pa gang gis dkon mchog gsum 
[\[318a.7\]]rnam par dgod pa de thams cad yongs su 'dus te/_sangs rgyas dkon mchog dang /_chos dkon mchog dang /_dge 'dun dkon mchog gsum 'jig rten du byung bas/_sems can rnams lam rgyud lnga'i 'khor ba las yongs 
[\[318b\]]
[\[318b.1\]]su 'grol lo/_/rab 'byor gyis gsol pa/_bcom ldan 'das sdug bsngal 'tshal bas yongs su mya ngan las 'da' bar 'gyur ram/_'on te sdug bsngal gyis mya ngan las 'da' bar 'gyur/_kun 'byung ba 'tshal bas yongs 
[\[318b.2\]]su mya ngan las 'da' bar 'gyur ram/_'on te kun 'byung bas mya ngan las 'da' bar 'gyur/_sdug bsngal 'gog pa 'tshal bas yongs su mya ngan las 'da' bar 'gyur ram/_'on te sdug bsngal 'gog pas mya ngan las 'da' bar 'gyur/_
[\[318b.3\]]lam 'tshal bas yongs su mya ngan las 'da' bar 'gyur ram/_'on te lam gyis yongs su mya ngan las 'da' bar 'gyur/_bcom ldan 'das kyis bka' stsal pa/_rab 'byor sdug bsngal shes pas yongs su mya ngan las mi 'da' ste/_
[\[318b.4\]]sdug bsngal gyis kyang ma yin no/_/kun 'byung ba shes pas yongs su mya ngan las mi 'da' ste/_kun 'byung bas kyang ma yin no/_/sdug bsngal 'gog pa shes pas yongs su mya ngan las mi 'da' ste/_sdug bsngal 'gog 
[\[318b.5\]]pas kyang ma yin no/_/lam shes pas yongs su mya ngan las mi 'da' ste/_lam gyis kyang ma yin no/_/rab 'byor 'phags pa'i bden pa bzhi po de dag mnyam pa nyid gang yin pa de ni mya ngan las 'da' bar ngas gsungs te/_
[\[318b.6\]]sdug bsngal shes pas yongs su mya ngan las 'da' ba ma yin/_sdug bsngal gyis kyang ma yin no/_/kun 'byung ba shes pas yongs su mya ngan las 'da' ba ma yin/_kun 'byung bas kyang ma yin no/_/sdug bsngal 'gog 
[\[318b.7\]]pa shes pas yongs su mya ngan las 'da' ba ma yin/_sdug bsngal 'gog pas kyang ma yin no/_/lam shes pas yongs su mya ngan las 'da' ba ma yin/_lam gyis kyang ma yin no/_/gsol pa/_bcom ldan 'das gang la sdug 
[\[319a\]]
[\[319a.1\]]bsngal yang ma mchis/_sdug bsngal 'tshal ba yang ma mchis/_kun 'byung ba yang ma mchis/_kun 'byung ba 'tshal ba yang ma mchis/_'gog pa yang ma mchis/_'gog pa 'tshal ba yang ma mchis/_
[\[319a.2\]]lam yang ma mchis/_lam 'tshal ba yang ma mchis pa'i 'phags pa'i bden pa bzhi mnyam pa nyid ces bgyi ba de dag gang lags/_bcom ldan 'das kyis bka' stsal pa/_de ni 'phags pa'i bden pa bzhi po de dag gi de bzhin nyid dang /_
[\[319a.3\]]ma nor ba de bzhin nyid dang /_gzhan ma yin pa de bzhin nyid dang /_chos nyid dang /_chos kyi dbyings dang /_chos kyi gnas nyid dang /_chos skyon med pa nyid dang /_yang dag pa'i mtha' de bzhin gshegs pa rnams byung yang rung /_de 
[\[319a.4\]]bzhin gshegs pa rnams ma byung yang rung ste/_de bzhin gnas pa'i dbyings chos kyi dbyings mi nyam mi 'grib par 'dug pa ste/_de'i phyir byang chub sems dpa' sems dpa' chen po shes rab kyi pha rol du phyin pa la spyod pa'i tshe/_bden 
[\[319a.5\]]pa khong du chud par ji ltar bya ba bzhin du bden pa khong du chud par bya ba'i don du spyod do/_/rab 'byor gyis gsol pa/_bcom ldan 'das byang chub sems dpa' sems dpa' chen po shes rab kyi pha rol du phyin pa la ji ltar spyad na/_bden pa 
[\[319a.6\]]rtogs pa'i don du spyod pa lags/_ji ltar spyod na bden pa rtogs shing 'tshal te/_khong du chud nas nyan thos kyi sa 'am/_rang sangs rgyas kyi sar mi ltung zhing byang chub sems dpa'i skyon ma mchis par 'jug pa lags/_bcom ldan 
[\[319a.7\]]'das kyis bka' stsal pa/_rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/_chos de dag ci nas kyang chos gang yang dmigs su med pa de ltar mthong ste/_chos thams 
[\[319b\]]
[\[319b.1\]]cad mi dmigs pas bden par rtogs pa 'am/_bden par ma rtogs pa'i chos thams cad stong par mthong ste/_des de ltar mthong bas skyon med par chud pa'i byang chub sems dpa' sems dpa' chen po rigs kyi sa la gnas par 
[\[319b.2\]]'gyur te/_byang chub sems dpa' de rigs kyi sa la gnas par gyur nas spyi bor ltung bar mi 'gyur te/_de la nyan thos kyi sa 'am/_rang sangs rgyas kyi sar ltung ba'i spyi bor ltung ba med do/_/de byang chub sems dpa'i rigs kyi 
[\[319b.3\]]sa de la gnas shing bsam gtan bzhi sgrub bo/_/tshad med pa bzhi dang /_gzugs med pa'i snyoms par 'jug pa bzhi sgrub bo/_/de lhag mthong gis de la gnas shing chos thams cad rab tu shes par byed de/_'phags 
[\[319b.4\]]pa'i bden pa bzhi khong du chud par byed do/_/de sdug bsngal yongs su shes kyang sdug bsngal la dmigs pa'i sems mi skyed do/_/kun 'byung ba rab tu spangs kyang kun 'byung ba la dmigs pa'i sems mi skyed do/_/'gog 
[\[319b.5\]]pa mngon du byed kyang 'gog pa la dmigs pa'i sems mi skyed do/_/lam sgom yang lam la dmigs pa'i sems mi skyed do/_/gzhan du na byang chub la gzhol ba'i sems kyis chos thams cad yang dag pa ji lta ba bzhin du mthong 
[\[319b.6\]]bar byed do/_/gsol pa/_bcom ldan 'das chos thams cad kyi yang dag pa ji lta ba bzhin zhes bgyi ba de gang lags/_bcom ldan 'das kyis bka' stsal pa/_stong pa nyid do/_/gsol pa/_stong pa nyid gang lags/_bcom 
[\[319b.7\]]ldan 'das kyis bka' stsal pa/_rang gi mtshan nyid stong pa nyid de/_rnam pa de lta bu'i lhag mthong gis/_chos thams cad stong pa'o zhes bya bar lta ste/_ngo bo nyid gang la gnas shes byang chub tu mngon par rdzogs par 'tshang rgya bar 
[\[320a\]]
[\[320a.1\]]bya ba de lta bu'i ngo bo nyid/_chos gang la yang ngo bo nyid yod par mi mthong ngo /_/dngos po med pa ni byang chub ste/_de ni sangs rgyas kyis ma mdzad/_rang sangs rgyas kyis ma byas/_dgra bcom pa dang /_phyir mi 'ong ba 
[\[320a.2\]]dang /_lan cig phyir 'ong ba dang /_rgyun du zhugs pas ma byas/_de dag la zhugs pas kyang ma byas/_gang byang chub 'di la spyod pa'i byang chub sems dpa' sems dpa' chen po de dag gis kyang ma byas te/_gzhan du na yang dag pa ji lta ba de sems can rnams 
[\[320a.3\]]kyis mi shes mi mthong bas/_de'i phyir byang chub sems dpa' sems dpa' chen po shes rab kyi pha rol du phyin pa la spyod cing thabs mkhas pas sems can rnams la chos ston to/_/shes rab kyi pha rol tu phyin pa stong phrag nyi shu lnga pa las/_
[\[320a.4\]]le'u drug cu brgyad pa'o//_//de nas tshe dang ldan pa rab 'byor gyis/_bcom ldan 'das la 'di skad ces gsol to/_/bcom ldan 'das gal te chos thams cad dngos po ma mchis te/_de dag sangs rgyas kyis kyang 
[\[320a.5\]]ma mdzad/_rang sangs rgyas dang /_dgra bcom pa dang /_phyir mi 'ong ba dang /_lan cig phyir 'ong ba dang /_rgyun du zhugs pas kyang ma bgyis/_de dag la zhugs pas kyang ma bgyis/_gang byang chub 'di la spyod pa'i byang chub 
[\[320a.6\]]sems dpa' sems dpa' chen po de dag gis kyang ma bgyis na/_chos de dag la 'di dag ni sems can dmyal ba pa'o/_/'di dag ni byol song gi skye gnas pa'o/_/'di dag ni gshin rje'i 'jig rten pa'o/_/'di dag ni lha'o/_/'di dag ni 
[\[320a.7\]]mi'o/_/las 'dis ni sems can dmyal ba pa dang /_byol song gi skye gnas pa dang /_gshin rje'i 'jig rten par 'gyur ro/_/las 'dis ni rgyal chen bzhi'i ris kyi lhar 'gyur ro/_/las 'dis ni sum bcu rtsa gsum dang /_mtshe ma 
[\[320b\]]
[\[320b.1\]]dang /_dga' ldan dang /_'phrul dga' dang /_gzhan 'phrul dbang byed dang /_tshangs ris dang /_tshangs lha nye phan dang /_tshangs pa kun 'khor dang /_tshangs chen dang /_snang ba dang /_chung snang dang /_tshad med snang ba dang /_kun snang dang ba dang /_
[\[320b.2\]]dge ba dang /_chung dge dang /_tshad med dge ba dang /_dge rgyas dang /_che ba dang /_chung che dang /_tshad med che ba dang /_'bras bu che ba dang /_mi che ba dang /_mi gdung ba dang /_shin du mthong ba dang /_gya nom snang ba dang /_'og min gyi lhar 'gyur 
[\[320b.3\]]ro/_/las 'dis ni nam mkha' mtha' yas skye mched dang /_rnam shes mtha' yas skye mched dang /_cung zad med pa'i skye mched dang /_'du shes med 'du shes med min skye mched kyi lhar 'gyur ro/_/las 'dis ni rgyun du zhugs pa dang /_lan 
[\[320b.4\]]cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas su 'gyur ro/_/las 'dis ni byang chub sems dpa' sems dpa' chen por 'gyur ro/_/las 'dis ni de bzhin gshegs pa dgra bcom pa yang dag par 
[\[320b.5\]]rdzogs pa'i sangs rgyas su 'gyur ro zhes bgyi bar tha dad du dbye ba 'am/_rnam par dgod par yang ji ltar 'gyur/_bcom ldan 'das dngos po ma mchis pa la ni/_bgyi ba gang yang ma mchis te/_bgyi ba gang gis sems can dmyal bar mchi 
[\[320b.6\]]ba 'am/_byol song gi skye gnas su mchi ba 'am/_gshin rje'i 'jig rten du mchi ba 'am/_mir skye ba 'am/_rgyal chen bzhi'i ris kyi lhar skye ba 'am/_sum cu rtsa gsum gyi lhar skye ba 'am/_mtshe ma dang /_dga' ldan dang /_'phrul dga' 
[\[320b.7\]]dang /_gzhan 'phrul dbang byed dang /_tshangs ris dang /_tshangs lha nye phan dang /_tshangs pa kun 'khor dang /_tshangs chen dang /_snang ba dang /_chung snang dang /_tshad med snang ba dang /_kun snang dang ba dang /_dge ba dang /_chung dge dang /_
[\[321a\]]
[\[321a.1\]]tshad med dge ba dang /_dge rgyas dang /_che ba dang /_chung che dang /_tshad med che ba dang /_'bras bu che ba dang /_mi che ba dang /_mi gdung ba dang /_shin du mthong ba dang /_gya nom snang ba dang /_'og min gyi lhar skye ba 'am/_
[\[321a.2\]]nam mkha' mtha' yas skye mched dang /_rnam shes mtha' yas skye mched dang /_cung zad med pa'i skye mched dang /_'du shes med 'du shes med min skye mched kyi lhar skye ba 'am/_rgyun du zhugs pa'i 'bras bu thob par 'gyur ba 'am/_lan 
[\[321a.3\]]cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub thob par 'gyur ba 'am/_byang chub sems dpa' sems dpa' chen po'i lam la spyod par 'gyur ba 'am/_rnam pa thams cad mkhyen 
[\[321a.4\]]pa nyid thob par 'gyur ba 'am/_thob par gyur nas sems can rnams 'khor ba las yongs su dgrol bar 'gyur ro zhes bgyi ba de lta bu gang yang ma mchis so/_/de skad ces gsol pa dang /_bcom ldan 'das kyis tshe dang ldan pa rab 'byor la 
[\[321a.5\]]'di skad ces bka' stsal to/_/rab 'byor de de bzhin no/_/de de bzhin te/_ji skad du smras pa bzhin te/_rab 'byor dngos po med pa la ni las kyang med bya ba 'ang med/_'bras bu'ang med na/_'on kyang byis pa so so'i skye bo 'phags pa'i 
[\[321a.6\]]chos la mi mkhas pa rnams kyis chos rnams dngos po med pa'i ngo bo nyid du mi shes te/_phyin ci log las byung ba'i sems kyis las sna tshogs mngon par 'du byed pas de dag gi lus rnam pa de bzhin du mngon par 'grub ste/_sems can 
[\[321a.7\]]dmyal ba 'am/_byol song gi skye gnas sam/_gshin rje'i 'jig rten nam/_mi'am rgyal chen bzhi'i ris kyi lha 'am/_sum cu rtsa gsum dang /_mtshe ma dang /_dga' ldan dang /_'phrul dga' dang /_gzhan 'phrul 
[\[321b\]]
[\[321b.1\]]dbang byed dang /_tshangs ris dang /_tshangs lha nye phan dang /_tshangs pa kun 'khor dang /_tshangs chen dang /_snang ba dang /_chung snang dang /_tshad med snang ba dang /_kun snang dang ba dang /_dge ba dang /_chung dge dang /_tshad med dge ba dang /_
[\[321b.2\]]dge rgyas dang /_che ba dang /_chung che dang /_tshad med che ba dang /_'bras bu che ba dang /_mi che ba dang /_mi gdung ba dang /_shin du mthong ba dang /_gya nom snang ba dang /_'og min gyi lha 'am/_nam mkha' mtha' yas skye mched dang /_rnam 
[\[321b.3\]]shes mtha' yas skye mched dang /_cung zad med pa'i skye mched dang /_'du shes med 'du shes med min skye mched kyi lha'i nang du lus mngon par 'grub ste/_dngos po med pa la ni las sam bya ba 'am/_'bras bu med de/_dngos po med pa 
[\[321b.4\]]gang yin pa de ni dngos po med pa nyid do/_/rab 'byor de la 'di skad du dngos po med pa la ni bya ba gang yang med de/_bya ba gang gis sems can dmyal bar 'gro ba 'am/_byol song gi skye gnas su 'gro ba 'am/_gshin rje'i 'jig rten du 'gro 
[\[321b.5\]]ba 'am/_mir skye ba 'am/_rgyal chen bzhi'i ris kyi lhar skye ba 'am/_sum cu rtsa gsum dang /_mtshe ma dang /_dga' ldan dang /_'phrul dga' dang /_gzhan 'phrul dbang byed dang /_tshangs ris dang /_tshangs lha nye phan dang /_tshangs 
[\[321b.6\]]pa kun 'khor dang /_tshangs chen dang /_snang ba dang /_chung snang dang /_tshad med snang ba dang /_kun snang dang ba dang /_dge ba dang /_chung dge dang /_tshad med dge ba dang /_dge rgyas dang /_che ba dang /_chung che dang /_tshad med che ba dang /_
[\[321b.7\]]'bras bu che ba dang /_mi che ba dang /_mi gdung ba dang /_shin du mthong ba dang /_gya nom snang ba dang /_'og min gyi lhar skye ba 'am/_nam mkha' mtha' yas skye mched dang /_rnam shes mtha' yas skye mched dang /_cung zad med 
[\[322a\]]
[\[322a.1\]]pa'i skye mched dang /_'du shes med 'du shes med min skye mched kyi lhar skye ba 'am/_rgyun du zhugs pa'i 'bras bu thob par 'gyur ba 'am/_lan cig phyir 'ong ba'i 'bras bu dang /_phyir mi 'ong ba'i 'bras bu 
[\[322a.2\]]dang /_dgra bcom pa nyid dang /_rang byang chub thob par 'gyur ba 'am/_byang chub sems dpa' sems dpa' chen po'i lam la spyod pa 'am/_rnam pa thams cad mkhyen pa nyid thob par 'gyur ba 'am/_de thob nas sems can rnams 
[\[322a.3\]]'khor ba las yongs su 'grol bar 'gyur ba de lta bu'i bya ba gang yang med do zhes zer ba ni/_rab 'byor de ji snyam du sems/_lam dngos po med pa ma yin nam/_rgyun du zhugs pa'i 'bras bu dngos po med pa ma yin nam/_lan cig 
[\[322a.4\]]phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dngos po med pa ma yin nam/_rnam pa thams cad mkhyen pa nyid kyi bar du dngos po med pa ma yin nam/_gsol pa/_bcom 
[\[322a.5\]]ldan 'das lam ni dngos po ma mchis pa'o/_/rgyun du zhugs pa'i 'bras bu ni dngos po ma mchis pa'o/_/lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rab byang chub ni 
[\[322a.6\]]dngos po ma mchis pa'o/_/rnam pa thams cad mkhyen pa nyid kyi bar ni dngos po ma mchis pa'o/_/bcom ldan 'das kyis bka' stsal pa/_rab 'byor de ji snyam du sems/_dngos po med pa'i chos shig dngos po med pa'i 
[\[322a.7\]]chos thob par byed snyam 'am/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de ltar na dngos po med pa gang yin pa dang /_lam gang yin pa'i chos de gnyis ka yang 
[\[322b\]]
[\[322b.1\]]ldan pa yang ma yin mi ldan pa yang ma yin/_gzugs med pa bstan du med pa/_thogs pa med pa mtshan nyid gcig pa ste/_'di ltar mtshan nyid med pa'o/_/rab 'byor de la byang chub sems dpa' sems dpa' chen po shes rab 
[\[322b.2\]]kyi pha rol du phyin pa la spyod pa'i tshe/_thabs mkhas pas sems can phyin ci log bzhis phung po lnga la mngon par zhen pa/_mi rtag pa la rtag pa'i 'du shes su gyur pa/_sdug bsngal ba la bde ba'i 'du shes su gyur pa/_bdag 
[\[322b.3\]]med pa la bdag gi 'du shes su gyur pa/_mi sdug pa la sdug pa'i 'du shes su gyur pa/_dngos po la mngon par zhen pa rnams dngos po las rnam par 'grel to/_/rab 'byor gyis gsol pa/_bcom ldan 'das ci lags/_
[\[322b.4\]]byis pa so so'i skye bo rnams la dngos por zhen nas/_mngon par zhen par gyur pa de lta bu'i dngos po de bzhi/_ma nor ba de bzhin zhes bgyi ba ma mchis sam/_de ste ma mchis na ni/_mngon par 'du bgyid par yang ji ltar 'gyur/_
[\[322b.5\]]sug las des kyang shul rgyud lnga'i 'khor ba nas ci ste mi 'gro la/_bcom ldan 'das kyis bka' stsal pa/_rab 'byor phyin ci log ma gtogs par gang la gnas te/_byis pa so so'i skye bo rnams las mngon par 'du byed pa'i dngos po ni chung 
[\[322b.6\]]ngu na skra'i rtse mo'i cha shas bzhag pa tsam yang med do/_/rab 'byor de lta bas na ci nas kyang don 'di gsal zhing rdzogs pa dang /_mkhas pas shes par bya ba'i phyir khyod la dpes bshad do/_/rab 'byor de ji snyam du sems/_rmi lam du mthong ba la rmi lam du mthong 
[\[322b.7\]]ba de gang la gnas shing 'dod pa'i yon tan lngas yongs su spyod pa de lta bu'i dngos po gang yang yod dam/_gsol pa/_bcom ldan 'das rmi lam nyid kyang ma mchis na/_rmi lam mthong ba de/_gang la gnas shing 'dod pa'i yon tan lngas yongs 
[\[323a\]]
[\[323a.1\]]su spyod pa lta smos kyang ci 'tshal te ma mchis so/_/bcom ldan 'das kyis bka' stsal pa/_rab 'byor de ji snyam du sems/_'jig rten pa 'am/_'jig rten las 'das pa 'am/_zag pa dang bcas pa 'am/_zag 
[\[323a.2\]]pa med pa 'am/_'dus byas sam/_'dus ma byas kyi chos gang la rmi lam dang 'dra ba ma yin pa de lta bu yod dam/_gsol pa/_bcom ldan 'das 'jig rten pa 'am/_'jig rten las 'das pa 'am/_zag pa dang bcas pa dang /_zag pa 
[\[323a.3\]]ma mchis pa 'am/_'dus byas sam/_'dus ma byas kyi chos gang yang rmi lam lta bu ma lags pa de lta bu ma mchis so/_/bcom ldan 'das kyis bka' stsal pa/_ci rmi lam la rgyud lnga'i 'khor ba yod dam/_gsol pa/_bcom ldan 
[\[323a.4\]]'das de ni ma lags so/_/bcom ldan 'das kyis bka' stsal pa/_rab 'byor de ji snyam du sems/_rmi lam la lam bsgoms pas kun nas nyon mongs par yang mi 'gyur la/_rnam par byang bar yang mi 'gyur ba de lta bu'i lam 
[\[323a.5\]]bsgom pa yod dam/_gsol pa/_bcom ldan 'das de ni ma lags so/_/bcom ldan 'das de ni dngos po ma mchis pa ste/_brjod pa dang /_sgra dang /_tshig dang /_yi ge thams cad kyis gdags su ma mchis pa'o/_/bcom ldan 
[\[323a.6\]]'das kyis bka' stsal pa/_rab 'byor de ji snyam du sems/_me long la gzugs brnyan snang ba de la gang las mngon par 'du byed cing /_mngon par 'du byas pas sems can dmyal bar 'gro ba 'am/_byol song gi skye gnas su 'gro ba 'am/_
[\[323a.7\]]gshin rje'i 'jig rten du 'gro ba 'am/_mi dang lhar 'gyur ba de lta bu'i dngos po yod dam/_gsol pa bcom ldan 'das de ni ma lags so/_/bcom ldan 'das de ni gzhan du na byis pa rnams la slu ba ma gtogs par dngos por ma 
[\[323b\]]
[\[323b.1\]]mchis pa ste/_gzugs brnyan nyid kyang ma mchis na/_gang mngon par 'du bgyid cing mngon par 'du bgyis pas/_sems can dmyal bar mchi ba 'am/_byol song gi skye gnas su mchi ba 'am/_gshin rje'i 'jig rten du mchi ba 'am/_mi 
[\[323b.2\]]dang lhar 'gyur ba'i sug las lta smos kyang ci 'tshal te ma mchis so/_/bcom ldan 'das kyis bka' stsal pa/_rab 'byor de ji snyam du sems/_de la lam bsgoms pas kun nas nyon mongs par yang mi 'gyur la/_rnam par byang bar 
[\[323b.3\]]yang mi 'gyur ba de lta bu'i lam bsgom pa yod dam/_gsol pa/_bcom ldan 'das de ni ma lags so/_/bcom ldan 'das gzugs brnyan nyid kyang dngos po ma mchis na/_lam bsgoms pas kun nas nyon mongs par yang mi 'gyur 
[\[323b.4\]]la/_rnam par byang bar yang mi 'gyur ba de lta bu'i lam bsgom pa lta smos kyang ci 'tshal te ma mchis so/_/bcom ldan 'das kyis bka' stsal pa/_rab 'byor de ji snyam du sems/_nags stug po dang /_ri dang /_gcong rong dang /_lung 
[\[323b.5\]]pa nas sgra brnyan byung na/_sgra brnyan de la mngon par 'du byed cing mngon par 'du byas pas sems can dmyal bar 'gro ba 'am/_byol song gi skye gnas su 'gro ba 'am/_gshin rje'i 'jig rten du 'gro ba 'am/_lha dang mir 'gyur ba de lta bu'i dngos po 
[\[323b.6\]]yod dam/_gsol pa/_bcom ldan 'das de ni ma lags te/_bcom ldan 'das sgra brnyan de nyid kyang dngos po ma mchis na/_de la gang sug las mngon par 'du bgyid cing /_mngon par 'du bgyis na sems can dmyal bar mchi ba 'am/_byol song 
[\[323b.7\]]gi skye gnas su mchi ba 'am/_gshin rje'i 'jig rten du mchi ba 'am/_lha dang mir skye ba 'am/_rgyal chen bzhi'i ris kyi lhar skye ba 'am/_sum cu rtsa gsum dang /_mtshe ma dang /_dga' ldan dang /_'phrul dga' dang /_gzhan 'phrul dbang 
[\[324a\]]
[\[324a.1\]]byed dang /_tshangs ris dang /_tshangs lha nye phan dang /_tshangs pa kun 'khor dang /_tshangs chen dang /_snang ba dang /_chung snang dang /_tshad med snang ba dang /_kun snang dang ba dang /_dge ba dang /_chung dge dang /_tshad 
[\[324a.2\]]med dge ba dang /_dge rgyas dang /_che ba dang /_chung che dang /_tshad med che ba dang /_'bras bu che ba dang /_mi che ba dang /_mi gdung ba dang /_shin du mthong ba dang /_gya nom snang ba dang /_'og min gyi lhar skye ba 'am/_nam mkha' mtha' yas 
[\[324a.3\]]skye mched dang /_rnam shes mtha' yas skye mched dang /_cung zad med pa'i skye mched dang /_'du shes med 'du shes med min skye mched kyi lhar skye ba lta smos kyang ci 'tshal te ma mchis so/_/bcom ldan 'das kyis bka' stsal pa/_rab 'byor 
[\[324a.4\]]de ji snyam du sems/_sgra brnyan gyi lam gang la bsgoms pas kun nas nyon mongs par yang mi 'gyur la/_rnam par byang bar yang mi 'gyur ba de lta bu'i lam bsgom pa yod dam/_gsol pa/_bcom ldan 'das de ni ma lags te/_bcom 
[\[324a.5\]]ldan 'das sgra brnyan nyid kyang shin du ma mchis pa lags na/_lam gang bsgoms pas kun nas nyon mongs par yang mi 'gyur la rnam par byang bar yang mi 'gyur ba'i lam bsgom pa lta smos kyang ci 'tshal te ma mchis so/_/bcom ldan 'das 
[\[324a.6\]]kyis bka' stsal pa/_rab 'byor de ji snyam du sems/_smig rgyu la chu med par chu'i 'du shes su gyur pa dang /_klung med par chu klung gi 'du shes su gyur pa dang /_grong khyer med par grong khyer gyi 'du shes su gyur pa dang /_skyed mos tshal 
[\[324a.7\]]med par skyed mos tshal gyi 'du shes su gyur pa de la/_'du shes kyi lam gang mngon par 'du byas pas/_sems can dmyal bar 'gro ba 'am/_byol song gi skye gnas sam/_gshin rje'i 'jig rten du 'gro ba 'am/_mir skye ba 'am/_
[\[324b\]]
[\[324b.1\]]rgyal chen bzhi'i ris kyi lhar skye ba 'am/_sum cu rtsa gsum dang /_mtshe ma dang /_dga' ldan dang /_'phrul dga' dang /_gzhan 'phrul dbang byed dang /_tshangs ris dang /_tshangs lha nye phan dang /_tshangs pa kun 'khor dang /_tshangs chen dang /_
[\[324b.2\]]snang ba dang /_chung snang dang /_tshad med snang ba dang /_kun snang dang ba dang /_dge ba dang /_chung dge dang /_tshad med dge ba dang /_dge rgyas dang /_che ba dang /_chung che dang /_tshad med che ba dang /_'bras bu che ba dang /_mi che ba dang /_mi 
[\[324b.3\]]gdung ba dang /_shin du mthong ba dang /_gya nom snang ba dang /_'og min gyi lhar skye ba 'am/_nam mkha' mtha' yas skye mched dang /_rnam shes mtha' yas skye mched dang /_cung zad med pa'i skye mched dang /_'du shes med 'du shes 
[\[324b.4\]]med min skye mched kyi lhar skye ba de lta bu yod dam/_gsol pa/_bcom ldan 'das smig sgyu la 'du shes phyin ci log tu gyur pa dang /_mig gis log par mthong ba ma gtogs par chu klung dang /_grong khyer dang /_bskyed mos tshal shin 
[\[324b.5\]]du ma mchis na/_sug las gang mngon par 'du bgyis pas sems can dmyal bar mchi ba 'am/_byol song gi skye gnas sam/_gshin rje'i 'jig rten du mchi ba 'am/_mir skye ba 'am/_rgyal chen bzhi'i ris kyi lhar skye ba 'am/_
[\[324b.6\]]sum cu rtsa gsum dang /_mtshe ma dang /_dga' ldan dang /_'phrul dga' dang /_gzhan 'phrul dbang byed dang /_tshangs ris dang /_tshangs lha nye phan dang /_tshangs pa kun 'khor dang /_tshangs chen dang /_snang ba dang /_chung snang 
[\[324b.7\]]dang /_tshad med snang ba dang /_kun snang dang ba dang /_dge ba dang /_chung dge dang /_tshad med dge ba dang /_dge rgyas dang /_che ba dang /_chung che dang /_tshad med che ba dang /_'bras bu che ba dang /_mi che ba dang /_mi gdung ba dang /_
[\[325a\]]
[\[325a.1\]]shin du mthong ba dang /_gya nom snang ba dang /_'og min gyi lhar skye ba 'am/_nam mkha' mtha' yas skye mched dang /_rnam shes mtha' yas skye mched dang /_cung zad med pa'i skye mched dang /_'du shes 
[\[325a.2\]]med 'du shes med min skye mched kyi lhar skye bar 'gyur ba lta smos kyang ci 'tshal te ma mchis so/_/bcom ldan 'das kyis bka' stsal pa/_rab 'byor de ji snyam du sems/_phyin ci log gi 'du shes de la lam gang bsgoms pas kun nas 
[\[325a.3\]]nyon mongs par yang mi 'gyur la/_rnam par byang bar yang mi 'gyur ba de lta bu'i lam bsgom pa yod dam/_gsol pa/_bcom ldan 'das de ni ma lags te/_bcom ldan 'das phyin ci log gi 'du shes de nyid kyang dngos po ma 
[\[325a.4\]]mchis pa lags na/_lam gang bsgoms pas kun nas nyon mongs par yang mi 'gyur la/_rnam par byang bar yang mi 'gyur ba'i lam bsgom pa lta smos kyang ci 'tshal te ma mchis so/_/bcom ldan 'das kyis bka' stsal 
[\[325a.5\]]pa/_rab 'byor de ji snyam du sems/_sgyu ma'i mkhan pos sgyu ma sna tshogs/_glang po'i tshogs sam/_rta'i tshogs sam/_glang gi tshogs sam/_dpung bu chung gi tshogs sam/_bud med kyi gzugs sam/_skyes pa'i 
[\[325a.6\]]gzugs mngon par sprul na/_sgyu ma de dag la gang mngon par 'du byas pas sems can dmyal bar 'gro ba 'am/_byol song gi skye gnas su 'gro ba 'am/_gshin rje'i 'jig rten du 'gro ba 'am/_mir skye ba 'am/_rgyal chen bzhi'i 
[\[325a.7\]]ris kyi lhar skye ba 'am/_sum cu rtsa gsum dang /_mtshe ma dang /_dga' ldan dang /_'phrul dga' dang /_gzhan 'phrul dbang byed dang /_tshangs ris dang /_tshangs lha nye phan dang /_tshangs pa kun 'khor dang /_tshangs chen dang /_
[\[325b\]]
[\[325b.1\]]snang ba dang /_chung snang dang /_tshad med snang ba dang /_kun snang dang ba dang /_dge ba dang /_chung dge dang /_tshad med dge ba dang /_dge rgyas dang /_che ba dang /_chung che dang /_tshad med che ba dang /_'bras bu che ba dang /_mi che ba dang /_mi gdung 
[\[325b.2\]]ba dang /_shin du mthong ba dang /_gya nom snang ba dang /_'og min gyi lhar skye ba 'am/_nam mkha' mtha' yas skye mched dang /_rnam shes mtha' yas skye mched dang /_cung zad med pa'i skye mched dang /_'du shes med 'du shes 
[\[325b.3\]]med min skye mched kyi lhar skye ba de lta bu'i dngos po yod dam/_gsol pa/_bcom ldan 'das de ni ma lags te/_sgyu ma de gang la gnas te/_sug las de gang mngon par 'du bgyid pa dang /_sug las gang mngon par 'du bgyis 
[\[325b.4\]]pas/_sems can dmyal bar mchi ba 'am/_byol song gi skye gnas su mchi ba 'am/_gshin rje'i 'jig rten du mchi ba 'am/_mir skye ba 'am/_rgyal chen bzhi'i ris kyi lhar skye ba 'am/_sum cu rtsa gsum dang /_mtshe ma dang /_
[\[325b.5\]]dga' ldan dang /_'phrul dga' dang /_gzhan 'phrul dbang byed dang /_tshangs ris dang /_tshangs lha nye phan dang /_tshangs pa kun 'khor dang /_tshangs chen dang /_snang ba dang /_chung snang dang /_tshad med snang ba dang /_kun 
[\[325b.6\]]snang dang ba dang /_dge ba dang /_chung dge dang /_tshad med dge ba dang /_dge rgyas dang /_che ba dang /_chung che dang /_tshad med che ba dang /_'bras bu che ba dang /_mi che ba dang /_mi gdung ba dang /_shin du mthong ba dang /_gya nom 
[\[325b.7\]]snang ba dang /_'og min gyi lhar skye ba 'am/_nam mkha' mtha' yas skye mched dang /_rnam shes mtha' yas skye mched dang /_cung zad med pa'i skye mched dang /_'du shes med 'du shes med min skye mched kyi lhar skye bar 'gyur ba ni/_
[\[326a\]]
[\[326a.1\]]skra'i rtse mo'i cha shas gzhag pa tsam yang ma mchis so/_/bcom ldan 'das kyis bka' stsal pa/_rab 'byor de ji snyam du sems/_sgyu ma gang lam bsgoms pas kun nas nyon mongs par yang mi 
[\[326a.2\]]'gyur la/_rnam par byang bar yang mi 'gyur ba de lta bu'i lam bsgom pa gang yang yod dam/_gsol pa/_bcom ldan 'das de ni ma lags te/_bcom ldan 'das dngos po ma mchis pa'i chos la nyon mongs pa 'am/_rnam par byang 
[\[326a.3\]]bar 'gyur ba lta ga la mchis/_bcom ldan 'das kyis bka' stsal pa/_rab 'byor de ji snyam du sems/_de bzhin gshegs pas sprul pa mdzad na/_sprul pa de la las gang mngon par 'du byas pas sems can dmyal bar 'gro ba 'am/_
[\[326a.4\]]byol song gi skye gnas su 'gro ba 'am/_gshin rje'i 'jig rten du 'gro ba 'am/_mir skye ba 'am/_rgyal chen bzhi'i ris kyi lhar skye ba 'am/_sum cu rtsa gsum dang /_mtshe ma dang /_dga' ldan dang /_'phrul dga' dang /_gzhan 'phrul 
[\[326a.5\]]dbang byed dang /_tshangs ris dang /_tshangs lha nye phan dang /_tshangs pa kun 'khor dang /_tshangs chen dang /_snang ba dang /_chung snang dang /_tshad med snang ba dang /_kun snang dang ba dang /_dge ba dang /_chung dge dang /_tshad med dge ba dang /_
[\[326a.6\]]dge rgyas dang /_che ba dang /_chung che dang /_tshad med che ba dang /_'bras bu che ba dang /_mi che ba dang mi gdung ba dang /_shin du mthong ba dang /_gya nom snang ba dang /_'og min gyi lhar skye ba 'am/_nam mkha' mtha' yas skye mched dang /_rnam 
[\[326a.7\]]shes mtha' yas skye mched dang /_cung zad med pa'i skye mched dang /_'du shes med 'du shes med min skye mched kyi lhar skye bar 'gyur ba de lta bu'i dngos po yod dam/_gsol pa/_bcom ldan 'das de ni ma lags te/_bcom ldan 'das 
[\[326b\]]
[\[326b.1\]]sprul pa de la dngos po ma mchis so/_/bcom ldan 'das kyis bka' stsal pa/_rab 'byor de ji snyam du sems/_sprul pa de la lam gang bsgoms pas kun nas nyon mongs par yang mi 'gyur la/_rnam par byang bar yang mi 'gyur ba de lta bu'i lam 
[\[326b.2\]]bsgom pa yod dam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de ji snyam du sems/_de la gang la la zhig kun nas nyon mongs pa 'am/_rnam par byang bar yang 'gyur 
[\[326b.3\]]ba yod dam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de de bzhin te/_ji ltar kun nas nyon mongs pa 'am/_rnam par byang bar 'gyur ba gang yang med pa de bzhin du kun 
[\[326b.4\]]nas nyon mongs pa 'am/_rnam par byang ba yang med do/_/de ci'i phyir zhe na/_bdag dang bdag gir bya ba la gnas shing /_sems can rnams kun nas nyon mongs pa 'am/_rnam par byang bar 'gyur gyi/_yang dag par mthong ba ni kun nas 
[\[326b.5\]]nyon mongs pa 'am/_rnam par byang bar 'gyur ba med do/_/ji ltar yang dag par mthong ba la kun nas nyon mongs pa 'am/_rnam par byang bar 'gyur ba med pa de bzhin du kun nas nyon mongs pa dang /_rnam par byang ba med do/_/shes rab kyi pha 
[\[326b.6\]]rol tu phyin pa stong phrag nyi shu lnga pa las/_le'u drug cu dgu pa'o//_//de nas tshe dang ldan pa rab 'byor gyis bcom ldan 'das la 'di skad ces gsol to/_/bcom ldan 'das yang dag pa mthong ba la kun nas nyon mongs 
[\[326b.7\]]par 'gyur ba 'am/_rnam par byang bar 'gyur ba yang ma mchis pa de bzhin du yang dag pa mthong ba la yang kun nas nyon mongs pa 'am/_rnam par byang bar 'gyur ba ma mchis te/_de ni chos thams cad dngos po ma mchis pa'i ngo bo nyid pas/_
[\[327a\]]
[\[327a.1\]]bcom ldan 'das dngos po ma mchis pa la ni kun nas nyon mongs pa 'am/_rnam par byang bar ma mchis te/_bcom ldan 'das ngo bo nyid la kun nas nyon mongs pa 'am/_rnam par byang ba ma mchis te/_dngos po ma mchis 
[\[327a.2\]]pa'i ngo bo nyid la yang kun nas nyon mongs pa dang /_rnam par byang ba ma mchis na/_bcom ldan 'das kyis rnam par byang bar gsungs pa de ji lta bu lags/_bcom ldan 'das kyis bka' stsal pa/_rab 'byor chos thams cad kyi 
[\[327a.3\]]mnyam pa nyid gang yin pa de ni ngas rnam par byang bar gsungs so/_/gsol pa/_bcom ldan 'das chos thams cad kyi mnyam pa nyid de gang lags/_bcom ldan 'das kyis bka' stsal pa/_de bzhin nyid dang /_ma nor ba de bzhin 
[\[327a.4\]]nyid dang /_gzhan ma yin pa de bzhin nyid dang /_chos nyid dang /_chos kyi dbyings nyid dang /_chos kyi gnas nyid dang chos skyon med pa nyid dang /_yang dag pa'i mtha' gang de bzhin gshegs pa rnams byung yang rung /_de bzhin gshegs 
[\[327a.5\]]pa rnams ma byung yang rung ste/_de bzhin du gnas pa'i chos kyi gnas nyid dang /_dbyings 'di lta ste/_chos kyi dbyings shes bya ba 'di ni rab 'byor rnam par byang ba ste/_de ni 'jig rten gyi tha snyad kyis brjod kyi de ni brjod du med cing smos 
[\[327a.6\]]su med pa ste/_sgra dang tshig thams cad kyi lam las 'das pa'i chos so/_/gsol pa/_bcom ldan 'das gal te chos thams cad rmi lam lta bu sgra brnyan lta bu mig yor lta bu/_smyig rgyu lta bu sgyu ma lta bu sprul pa lta bu lags na/_ji 
[\[327a.7\]]ltar byang chub sems dpa' sems dpa' chen po chos thams cad rmi lam lta bu dang /_sgra brnyan lta bu dang /_mig yor lta bu dang /_smig rgyu lta bu dang /_sgyu ma lta bu dang /_chos thams cad sprul pa lta bu ste/_dngos po ma mchis pa/_rdzas 
[\[327b\]]
[\[327b.1\]]ma mchis pa la bdag gis sbyin pa'i pha rol du phyin pa yongs su rdzogs par bya'o/_/tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin 
[\[327b.2\]]pa dang /_shes rab kyi pha rol du phyin pa dang /_thabs mkhas pa'i pha rol du phyin pa dang /_smon lam gyi pha rol du phyin pa dang /_stobs kyi pha rol du phyin pa dang /_ye shes kyi pha rol du phyin pa yongs su rdzogs par bya'o/_/nang stong pa nyid 
[\[327b.3\]]yongs su rdzogs par bya'o/_/phyi stong pa nyid dang /_phyi nang stong pa nyid dang /_dngos po med pa'i ngo bo nyid stong pa nyid kyi bar du yongs su rdzogs par bya'o/_/dran pa nye bar gzhag pa bzhi yongs su rdzogs par bya'o/_/yang dag par spong ba 
[\[327b.4\]]bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa yongs su rdzogs par bya'o/_/'phags pa'i bden pa bzhi dang /_bsam 
[\[327b.5\]]gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma med pa dang /_smon pa 
[\[327b.6\]]med pa dang /_mngon par shes pa lnga dang /_ting nge 'dzin thams cad dang /_gzungs kyi sgo thams cad yongs su rdzogs par bya'o/_/de bzhin gshegs pa'i stobs bcu dang /_mi 'jigs pa bzhi dang /_so so yang 
[\[327b.7\]]dag par rig pa bzhi dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad yongs su rdzogs par bya'o/_/mi chen po'i mtshan sum cu rtsa gnyis yongs su rdzogs par bya'o/_/dpe byad bzang po brgyad cu 
[\[328a\]]
[\[328a.1\]]yongs su rdzogs par bya'o/_/'od chen po yongs su rdzogs par bya'o/_/phyogs bcu'i 'jig rten gyi khams kyi sems can rnams kyi sems kyi rtog pa sems kyis yongs su shes par byas te/_dbyangs gcig 
[\[328a.2\]]gis mos pa ji lta ba bzhin du chos bstan pa'i tshangs pa'i dbyangs yongs su rdzogs par bya'o/_/zhes bgyi bar bla na med pa yang dag par rdzogs pa'i byang chub tu sems bskyed pa lags/_bcom ldan 'das kyis bka' stsal pa/_
[\[328a.3\]]rab 'byor de ji snyam du sems/_gang khyod kyis brjod pa'i chos de dag rmi lam lta bu dang /_sgra brnyan lta bu dang /_mig yor lta bu dang /_smig rgyu lta bu dang /_sgyu ma lta bu dang /_sprul pa lta bu ma yin nam/_gsol pa/_bcom 
[\[328a.4\]]ldan 'das gal te chos de dag rmi lam lta bu dang /_sgra brnyan lta bu dang /_mig yor lta bu dang /_smig rgyu lta bu dang /_sgyu ma lta bu dang /_sprul pa lta bu lags na/_ji ltar byang chub sems dpa' sems dpa' chen pos shes rab 
[\[328a.5\]]kyi pha rol du phyin pa/_bcom ldan 'das rmi lam ni yang dag pa ma lags/_sgra brnyan dang /_mig yor dang /_smig rgyu dang /_sgyu ma dang /_sprul pa ni yang dag pa ma lags te/_bcom ldan 'das yang dag pa ma lags 
[\[328a.6\]]pas/_sbyin pa'i pha rol du phyin pa la spyad pa dang /_tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi 
[\[328a.7\]]pha rol du phyin pa la spyad pa dang /_nang stong pa nyid la spyad pa dang /_dngos po med pa'i ngo bo nyid/_stong pa nyid kyi bar la spyad pa dang /_byang chub kyi phyogs kyi chos sum cu rtsa bdun dang /_'phags pa'i 
[\[328b\]]
[\[328b.1\]]bden pa bzhi dang /_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_stong pa nyid dang /_
[\[328b.2\]]mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo thams cad dang /_de bzhin gshegs pa'i stobs dang /_mi 'jigs pa dang /_so so yang dag par rig pa dang /_snying rje 
[\[328b.3\]]chen po dang /_sangs rgyas kyi chos ma 'dres pa [{]bcwo [,]bco [}]brgyad la spyad pas bla na med pa yang dag par rdzogs pa'i byang chub tu mngon par rdzogs par 'tshang rgya bar mi nus so/_/bcom ldan 'das kyis bka' stsal pa/_rab 'byor de de bzhin te/_
[\[328b.4\]]de de bzhin no/_/yang dag pa ma yin pas sbyin pa'i pha rol du phyin pa la spyad pa dang /_tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa 
[\[328b.5\]]dang /_shes rab kyi pha rol du phyin pa la spyad pa dang /_nang stong pa nyid la spyad pa dang /_dngos po med pa'i ngo bo nyid stong pa nyid kyi bar la spyad pa dang /_byang chub kyi phyogs kyi chos sum cu rtsa bdun la spyad pa dang /_'phags pa'i 
[\[328b.6\]]bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon 
[\[328b.7\]]pa med pa dang /_mngon par shes pa dang /_ting nge 'dzin dang /_gzungs kyi sgo thams cad la spyad pa dang /_de bzhin gshegs pa'i stobs bcu dang /_mi 'jigs pa dang /_so so yang dag par rig pa dang /_snying rje chen po dang /_
[\[329a\]]
[\[329a.1\]]sangs rgyas kyi chos ma 'dres pa [{]bcwo [,]bco [}]brgyad la spyad pas bla na med pa yang dag par rdzogs pa'i byang chub tu mngon par rdzogs par 'tshang rgya bar mi nus so/_/rab 'byor de ji snyam du sems/_sbyin pa'i pha rol du phyin 
[\[329a.2\]]pa bla na med pa yang dag par rdzogs pa'i byang chub tu mngon par rdzogs par 'tshang rgya 'am/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de ji snyam du sems/_tshul 
[\[329a.3\]]khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa bla na med pa yang dag par rdzogs pa'i 
[\[329a.4\]]byang chub tu mngon par rdzogs par 'tshang rgya 'am/_stong pa nyid thams cad dang /_byang chub kyi phyogs kyi chos rnams bla na med pa yang dag par rdzogs pa'i byang chub tu mngon par rdzogs par 'tshang rgya 'am/_'phags pa'i 
[\[329a.5\]]bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_
[\[329a.6\]]smon pa med pa dang /_mngon par shes pa dang /_ting nge 'dzin dang /_gzungs kyi sgo rnams bla na med pa yang dag par rdzogs pa'i byang chub tu mngon par rdzogs par 'tshang rgya'am/_de bzhin gshegs pa'i stobs bcu dang /_mi 'jigs pa bzhi 
[\[329a.7\]]dang /_so so yang dag par rig pa dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad bla na med pa yang dag par rdzogs pa'i byang chub tu mngon par rdzogs par 'tshang rgya 'am/_gsol pa/_bcom ldan 'das 
[\[329b\]]
[\[329b.1\]]de ni ma lags so//_//shes rab kyi pha rol tu phyin pa stong phrag nyi shu lnga pa/_bam po bdun cu lnga pa/_bcom ldan 'das kyis bka' stsal pa/_rab 'byor de de bzhin no/_/de de bzhin te/_sbyin pa'i 
[\[329b.2\]]pha rol du phyin pa bla na med pa yang dag par rdzogs pa'i byang chub tu mngon par rdzogs par 'tshang mi rgya'o/_/tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam 
[\[329b.3\]]gtan gyi pha rol du phyin pa dang /_shes rab kyi pha rol du phyin pa bla na med pa yang dag par rdzogs pa'i byang chub tu mngon par rdzogs par 'tshang mi rgya'o/_/nang stong pa nyid bla na med pa yang dag par rdzogs pa'i byang chub tu mngon par rdzogs 
[\[329b.4\]]par 'tshang mi rgya'o/_/dngos po med pa'i ngo bo nyid stong pa nyid kyi bar du bla na med pa yang dag par rdzogs pa'i byang chub tu mngon par rdzogs par 'tshang mi rgya'o/_/dran pa nye bar gzhag pa rnams bla na med pa yang dag par rdzogs pa'i byang chub tu 
[\[329b.5\]]mngon par rdzogs par 'tshang mi rgya'o/_/yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa bla na 
[\[329b.6\]]med pa yang dag par rdzogs pa'i byang chub tu mngon par rdzogs par 'tshang mi rgya'o/_/'phags pa'i bden pa rnams dang /_bsam gtan rnams dang /_tshad med pa rnams dang /_gzugs med pa'i snyoms par 'jug pa rnams dang /_rnam par 
[\[329b.7\]]thar pa rnams dang /_mthar gyis gnas pa'i snyoms par 'jug pa rnams dang /_stong pa nyid dang /_mtshan ma med pa dang /_smon pa med pa dang /_mngon par shes pa rnams dang /_ting nge 'dzin rnams dang /_gzungs kyi sgo rnams bla na 
[\[330a\]]
[\[330a.1\]]med pa yang dag par rdzogs pa'i byang chub tu mngon par rdzogs par 'tshang mi rgya'o/_/de bzhin gshegs pa'i stobs rnams dang /_mi 'jigs pa rnams dang /_so so yang dag par rig pa rnams dang /_snying rje chen 
[\[330a.2\]]po dang /_sangs rgyas kyi chos ma 'dres pa [{]bcwo [,]bco [}]brgyad bla na med pa yang dag par rdzogs pa'i byang chub tu mngon par rdzogs par 'tshang mi rgya'o/_/rab 'byor de ci'i phyir zhe na/_'di ltar chos de dag thams cad kyang 'dus byas pa/_mngon 
[\[330a.3\]]par 'dus byas pa ste/_'dus byas pa dang /_mngon par 'dus byas pa'i chos kyis ni/_rnam pa thams cad mkhyen pa nyid thob par mi nus so/_/rab 'byor 'on kyang chos de dag ni thams cad kyang lam sgrub pa dang /_lam bskyed pa'i rgyur 
[\[330a.4\]]'gyur ba ste/_'bras bu thob pa'i phyir ni ma yin no/_/de dag gi mi skye ba dang /_mi 'byung ba gang yin pa ni mtshan nyid med pa'ang de yin te/_de lta bas na byang chub sems dpa' sems dpa' chen po sems dang po bskyed pa nas nye bar gzung 
[\[330a.5\]]ste/_dge ba'i chos sbyin pa'i pha rol du phyin pa 'am/_tshul khrims kyi pha rol du phyin pa ma/_bzod pa'i pha rol du phyin pa 'am/_brtson 'grus kyi pha rol du phyin pa 'am/_bsam gtan gyi pha rol du phyin pa 'am/_shes rab kyi pha rol du 
[\[330a.6\]]phyin pa 'am/_nang stong pa nyid dam/_dngos po med pa'i ngo bo nyid stong pa nyid kyi bar ram/_byang chub kyi phyogs kyi chos sum cu rtsa bdun nam/_'phags pa'i bden pa rnams sam/_bsam gtan rnams sam/_tshad med pa rnams sam/_
[\[330a.7\]]gzugs med pa'i snyoms par 'jug pa rnams sam/_rnam par thar pa brgyad dam/_mthar gyis gnas pa'i snyoms par 'jug pa rnams sam/_stong pa nyid dang /_mtshan ma med pa dang /_smon pa med pa 'am/_mngon par shes pa rnams 
[\[330b\]]
[\[330b.1\]]sam/_ting nge 'dzin rnams sam/_gzungs kyi sgo rnams sam/_de bzhin gshegs pa'i stobs rnams sam/_mi 'jigs pa rnams sam/_so so yang dag par rig pa rnams sam/_snying rje chen po 'am/_sangs rgyas kyi chos ma 
[\[330b.2\]]'dres pa rnams sam/_dge ba'i chos gang dang gang rtsom pa de thams cad sgyu ma lta bu zhes bya bar rab tu shes te/_sbyin pa'i pha rol du phyin pa dang /_tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus 
[\[330b.3\]]kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa dang /_nang stong pa nyid dang /_dngos po med pa'i ngo bo nyid stong pa nyid kyi bar dang /_dran pa nye bar gzhag pa rnams dang /_yang dag par 
[\[330b.4\]]spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_'phags pa'i bden pa rnams dang /_bsam 
[\[330b.5\]]gtan rnams dang /_tshad med pa rnams dang /_gzugs med pa'i snyoms par 'jug pa rnams dang /_rnam par thar pa rnams dang /_mthar gyis gnas pa'i snyoms par 'jug pa rnams dang /_stong pa nyid dang /_mtshan ma med pa dang /_
[\[330b.6\]]smon pa med pa dang /_mngon par shes pa rnams dang /_ting nge 'dzin rnams dang /_gzungs kyi sgo rnams dang /_de bzhin gshegs pa'i stobs rnams dang /_mi 'jigs pa rnams dang /_so so yang dag par rig pa rnams dang /_
[\[330b.7\]]snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad po de dag yongs su rdzogs par ma byas par sems can rnams yongs su smin par bya ba 'am/_rnam pa thams cad mkhyen pa nyid thob par bya bar mi nus pas/_de'i phyir de lta 
[\[331a\]]
[\[331a.1\]]bas na byang chub sems dpa' sems dpa' chen po shes rab kyi pha rol du phyin pa la spyod cing /_dge ba'i chos gang dang gang rtsom yang de thams cad rmi lam lta bur shes so/_/sgra brnyan lta bu dang /_mig yor lta bu 
[\[331a.2\]]dang /_smig rgyu lta bu dang /_sgyu ma lta bu dang /_sprul pa lta bur shes so/_/de shes rab kyi pha rol du phyin pa la spyod pa'i tshe/_sbyin pa'i pha rol du phyin pa dang /_tshul khrims kyi pha rol du phyin pa dang /_bzod pa'i pha rol du phyin pa dang /_
[\[331a.3\]]brtson 'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa dang /_nang stong pa nyid dang /_dngos po med pa'i ngo bo nyid stong pa nyid kyi bar dang /_dran pa nye bar gzhag pa rnams dang /_yang 
[\[331a.4\]]dag par spong ba rnams dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa dang /_'phags pa'i bden pa dang /_bsam gtan dang /_tshad med pa 
[\[331a.5\]]dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 
[\[331a.6\]]'dzin thams cad dang /_gzungs kyi sgo thams cad dang /_de bzhin gshegs pa'i stobs dang /_mi 'jigs pa dang /_so so yang dag par rig pa dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad dang /_rnam pa thams 
[\[331a.7\]]cad mkhyen pa nyid kyi bar du rmi lam lta bur shes so/_/sgra brnyan lta bu dang /_mig yor lta bu dang /_smig rgyu lta bu dang /_sgyu ma lta bu dang /_sprul pa lta bur rab tu shes so/_/sems can de dag thams cad kyang rmi lam la spyod do zhes bya 
[\[331b\]]
[\[331b.1\]]bar shes so/_/sgra brnyan dang /_mig yor dang /_smig rgyu dang /_sgyu ma dang /_sprul pa la spyod do zhes bya bar shes so/_/de bas na byang chub sems dpa' sems dpa' chen po shes rab kyi pha rol du phyin pa la spyod pa'i tshe/_rmi lam 
[\[331b.2\]]lta bu'i chos rnams dngos po med par 'dzin te/_de ltar bzung zhing rnam pa thams cad mkhyen pa nyid thob par byed do/_/shes rab kyi pha rol du phyin pa la spyod pa'i tshe/_sgra brnyan lta bu dang /_mig yor lta bu dang /_smig rgyu lta bu dang /_
[\[331b.3\]]sgyu ma lta bu dang /_sprul pa lta bu'i chos rnams dngos po med par 'dzin te/_de ltar bzung zhing rnam pa thams cad mkhyen pa nyid thob par byed do/_/shes rab kyi pha rol du phyin pa yang gzung du med do/_/bsam gtan gyi pha rol du phyin 
[\[331b.4\]]pa dang /_brtson 'grus kyi pha rol du phyin pa dang /_bzod pa'i pha rol du phyin pa dang /_tshul khrims kyi pha rol du phyin pa dang /_sbyin pa'i pha rol du phyin pa yang gzung du med do/_/nang stong pa nyid kyang gzung du med do/_/dngos po 
[\[331b.5\]]med pa'i ngo bo nyid stong pa nyid kyi bar du yang gzung du med do/_/dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i 
[\[331b.6\]]lam yan lag brgyad pa yang gzung du med do/_/'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms 
[\[331b.7\]]par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams kyang gzung du med do/_/de bzhin gshegs pa'i stobs dang /_mi 'jigs pa dang /_
[\[332a\]]
[\[332a.1\]]so so yang dag par rig pa dang /_snying rje chen po dang /_sangs rgyas kyi chos ma 'dres pa rnams kyang gzung du med do/_/de bas na byang chub sems dpa' sems dpa' chen po chos thams cad gzung du med par/_byas shing bla na 
[\[332a.2\]]med pa yang dag par rdzogs pa'i byang chub don du gnyer to/_/de ci'i phyir zhe na/_'di ltar chos thams cad ni gzung du med cing dngos po med pa ste/_rmi lam lta bu sgra brnyan lta bu/_mig yor lta bu smig rgyu lta bu/_sgyu ma lta bu sprul pa lta 
[\[332a.3\]]bu ste/_sems can rnams kyis chos de dag ma shes ma mthong ma rtogs par bzung du med pa'i chos kyis bzung du med pa'i chos gang yang thob par mi nus pas de'i phyir byang chub sems dpa' sems dpa' chen po sems can thams cad kyi 
[\[332a.4\]]don du bla na med pa yang dag par rdzogs pa'i byang chub tu yang dag par 'jug ste/_de sems dang po bskyed pa nas nye bar bzung ste/_sbyin pa gang ci gtong yang sems can thams cad kyi don du gtong ngo /_/tshul khrims gang ci srung ba dang /_
[\[332a.5\]]bzod pa gang ci sgom pa dang /_brtson 'grus gang ci rtsom pa dang /_bsam gtan gang ci la mnyam par gzhog pa dang /_shes rab gang ci sgom yang sems can thams cad kyi don du sgom ste/_bdag gi don du ma yin no/_/byang chub sems 
[\[332a.6\]]dpa' sems dpa' chen po ni sems can rnams kyi don ma gtogs par bla na med pa yang dag par rdzogs pa'i byang chub tu mi 'jug ste/_de shes rab kyi pha rol du phyin pa la spyod pa'i tshe/_sems can gang sems can med pa la sems can 
[\[332a.7\]]gyi 'du shes su gnas pa dang /_bdag med pa la bdag gi 'du shes su gnas pa dang /_srog med pa la srog gi 'du shes su gnas pa dang /_'gro ba med pa la 'gro ba'i 'du shes su gnas pa dang /_gso ba med pa la gso ba'i 'du shes 
[\[332b\]]
[\[332b.1\]]su gnas pa dang /_skyes bu med pa la skyes bu'i 'du shes su gnas pa dang /_gang zag med pa la gang zag gi 'du shes su gnas pa dang /_shed can med pa la shed can gyi 'du shes su gnas pa dang /_shed bdag med pa la shed 
[\[332b.2\]]bdag gi 'du shes su gnas pa dang /_byed pa po med pa la byed pa po'i 'du shes su gnas pa dang /_byed du 'jug pa po med pa la byed du 'jug pa po'i 'du shes su gnas pa dang /_slong ba po med pa la slong ba po'i 'du shes su gnas pa 
[\[332b.3\]]dang /_slong du 'jug pa po med pa la slong du 'jug pa po'i 'du shes su gnas pa dang /_tshor ba po med pa la tshor ba po'i 'du shes su gnas pa dang /_tshor du 'jug pa po med pa la tshor du 'jug pa po'i 'du shes su gnas pa dang /_
[\[332b.4\]]shes pa po med pa la shes pa po'i 'du shes su gnas pa dang /_mthong ba po med pa la mthong ba po'i 'du shes su gnas pa de dag phyin ci log las rnam par 'grol te/_phyin ci log las rnam par bkrol zhing 'chi ba med pa'i dbyings 
[\[332b.5\]]su 'god do/_/de la bkod nas rgyu ba 'di dag yongs su mi rgyu ste/_bdag gi 'du shes sam/_sems can gyi 'du shes sam/_srog gi 'du shes sam/_'gro ba'i 'du shes sam/_gso ba'i 'du shes sam/_skyes bu'i 
[\[332b.6\]]'du shes sam/_gang zag gi 'du shes sam/_shed can gyi 'du shes sam/_shed bdag gi 'du shes sam/_byed pa po'i 'du shes sam/_byed du 'jug pa po'i 'du shes sam/_slong ba po'i 'du shes sam/_slong du 'jug 
[\[332b.7\]]pa po'i 'du shes sam/_tshor ba po'i 'du shes sam/_tshor du 'jug pa po'i 'du shes sam/_shes pa po'i 'du shes sam/_mthong ba po'i 'du shes yongs su mi rgyu ste/_de g.yo ba dang /_rlom sems dang /_'bar ba 
[\[333a\]]
[\[333a.1\]]dang spros pa 'di dag btang nas/_spros pa med pa'i sems kyis nye bar bsgrubs shing mang du spyod de/_rab 'byor rnam grangs des na byang chub sems dpa' sems dpa' chen po shes rab kyi pha rol du phyin pa la 
[\[333a.2\]]spyod pa'i tshe/_bdag nyid kyang chos gang la yang mngon par zhen pa med la/_sems can thams cad kyang mngon par zhen pa med pa la rab tu 'god de/_de ni 'jig rten gyi tha snyad kyi don dam par ni ma yin no/_/gsol pa/_bcom ldan 
[\[333a.3\]]'das de bzhin gshegs pas chos gang mngon par rdzogs par sangs rgyas pa de 'jig rten gyi tha snyad du mngon par rdzogs par sangs rgyas sam/_ma lags kyi don dam par mngon par rdzogs par sangs rgyas/_bcom ldan 'das kyis bka' 
[\[333a.4\]]stsal pa/_de bzhin gshegs pas chos 'di mngon par rdzogs par sangs rgyas so zhes bya ba ni 'jig rten gyi tha snyad du brjod pa ste/_de la chos 'dis chos 'di lta bu zhig mngon par rdzogs par sangs rgyas so/_/zhes bya ba de lta bu gang yang 
[\[333a.5\]]mi dmigs te/_de ci'i phyir zhe na/_'di lta ste/_chos 'dis chos 'di lta bu zhig mngon par rdzogs par sangs rgyas so zhes bya ba ni dmigs pa ste/_gnyis kyis ni gang yang thob pa 'am/_mngon par rtogs par 'gyur ba med do/_/
[\[333a.6\]]gsol pa/_bcom ldan 'das de ste gnyis kyis thob pa dang /_mngon par rtogs par 'gyur ba ma mchis na/_gnyis su ma mchis pas thob pa dang /_mngon par rtogs par 'gyur ram/_bcom ldan 'das kyis bka' stsal pa/_gnyis 
[\[333a.7\]]kyis kyang thob pa dang mngon par rtogs par 'gyur ba med de/_gnyis su med pas kyang thob pa dang mngon par rtogs par 'gyur ba med de/_gang la gnyis kyang med la mi gnyis pa'ang med pa ni thob pa dang mngon par rtogs pa zhes 
[\[333b\]]
[\[333b.1\]]bya'o/_/de ci'i phyir zhe na/_'di ltar 'di ni thob pa'o/_/'di ni mngon par rtogs pa'o zhes bya ba ni spros pa ste/_chos mnyam pa nyid la spros pa med de/_spros pa med pa ni chos mnyam pa nyid do/_/gsol pa/_bcom ldan 'das chos 
[\[333b.2\]]dngos po ma mchis pa'i ngo bo nyid rnams la chos kyi mnyam pa nyid ces bgyi ba yang gang zhig mchis/_bcom ldan 'das kyis bka' stsal pa/_gang dngos po med pa dang dngos po med pa yang ma yin pa dang /_ngo bo nyid med pa dang yongs 
[\[333b.3\]]su brjod pa med pa 'di ni chos mnyam pa nyid de/_chos mnyam pa nyid po de ni brjod du med pa'o/_/chos mnyam pa nyid ma gtogs par yang dmigs par 'gyur ba'i chos gang yang med de/_chos mnyam pa nyid ni chos thams cad las 
[\[333b.4\]]rnam par 'das pa'o/_/chos mnyam pa nyid ni byis pa 'am/_'phags pa 'am/_chos gang gis kyang shes par mi rung zhing yul ma yin pa'o/_/gsol pa/_bcom ldan 'das chos mnyam pa nyid po de bzhin gshegs pa'i yul 
[\[333b.5\]]yang ma lags sam/_bcom ldan 'das kyis bka' stsal pa/_rab 'byor chos mnyam pa nyid ni 'phags pa thams cad kyi yul ma yin pa te/_rgyun tu zhugs pa 'am/_lan cig phyir 'ong ba 'am phyir mi 'ong ba 'am/_dgra bcom pa 'am/_
[\[333b.6\]]rang byang chub bam/_byang chub sems dpa' 'am/_de bzhin gshegs pa'i yul ma yin no/_/gsol pa/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas ni chos thams 
[\[333b.7\]]cad kyi yul la mnga' sgyur ba ma lags sam/_bcom ldan 'das kyis bka' stsal pa/_rab 'byor gal te chos mnyam pa nyid kyang gzhan la/_de bzhin gshegs pa dgra bcom pa yang dag par rdzogs pa'i sangs rgyas kyang 
[\[334a\]]
[\[334a.1\]]gzhan zhig yin na ni/_de bzhin gshegs pa dgra bcom pa yang dag par rdzogs pa'i sangs rgyas chos thams cad kyi yul la mnga' sgyur bar yang 'gyur na/_rab 'byor so so'i skye bo rnams kyi chos mnyam pa nyid 
[\[334a.2\]]gang yin pa dang /_rgyun du zhugs pa rnams dang /_lan cig phyir 'ong ba rnams dang phyir mi 'ong ba rnams dang dgra bcom pa rnams dang /_rang sangs rgyas rnams dang /_byang chub sems dpa' rnams dang /_de bzhin gshegs pa rnams 
[\[334a.3\]]kyi chos mnyam pa nyid gang yin pa de ni mnyam pa nyid gcig pa ste/_mnyam pa nyid dang mi mnyam pa nyid la bye brag gang yang med do/_/de ltar so so'i skye bo rnams kyi mnyam pa nyid gang yin pa dang /_'phags pa thams cad kyi mnyam 
[\[334a.4\]]pa nyid gang yin pa de ni/_mnyam pa nyid gcig pa ste/_mnyam pa nyid gcig pa la 'di ni so so'i skye bo'o/_/'di ni rgyun du zhugs pa'o/_/'di ni lan cig phyir 'ong ba dang /_phyir mi 'ong ba dang /_dgra bcom pa dang /_rang sangs 
[\[334a.5\]]rgyas dang /_byang chub sems dpa'o/_/'di ni de bzhin gshegs pa dgra bcom pa yang dag par rdzogs pa'i sangs rgyas so zhes bya bar gnyis su bya ba med de/_rnam par rtog pa de dag ni mnyam pa nyid la mi dmigs so/_/gsol 
[\[334a.6\]]pa/_bcom ldan 'das de ste chos thams cad mnyam pa nyid la/_'di ni so so'i skye bo'o/_/'di ni rgyun du zhugs pa'o/_/'di ni lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas dang byang 
[\[334a.7\]]chub sems dpa'o/_/'di ni de bzhin gshegs pa dgra bcom pa yang dag par rdzogs pa'i sangs rgyas so zhes bgyi ba'i rnam par rtog pa de dag mi dmigs na/_des so so'i skye bo rnams dang /_rgyun du zhugs pa rnams dang /_lan 
[\[334b\]]
[\[334b.1\]]cig phyir 'ong ba rnams dang /_phyir mi 'ong ba rnams dang /_dgra bcom pa rnams dang /_rang sangs rgyas rnams dang /_byang chub sems dpa' rnams dang /_de bzhin gshegs pa dgra bcom pa yang dag par rdzogs pa'i 
[\[334b.2\]]sangs rgyas rnams khyad par ma mchis par 'gyur ro/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_chos thams cad mnyam pa nyid la so so'i skye bo rnams dang /_rgyun du 
[\[334b.3\]]zhugs pa rnams dang /_lan cig phyir 'ong ba dang /_phyir mi 'ong ba rnams dang /_dgra bcom pa rnams dang /_rang sangs rgyas rnams dang /_byang chub sems dpa' rnams dang /_de bzhin gshegs pa dgra 
[\[334b.4\]]bcom pa yang dag par rdzogs pa'i sangs rgyas rnams khyad par med do/_/gsol pa bcom ldan 'das gal te chos thams cad mnyam pa nyid la so so'i skye bo rnams dang /_rgyun du zhugs pa rnams dang /_lan cig phyir 'ong ba 
[\[334b.5\]]rnams dang /_phyir mi 'ong ba rnams dang /_dgra bcom pa rnams dang /_rang sangs rgyas rnams dang /_byang chub sems dpa' rnams dang /_de bzhin gshegs pa dgra bcom pa yang dag par rdzogs pa'i sangs rgyas rnams 
[\[334b.6\]]la khyad par ma mchis na/_bcom ldan 'das ci'i slad du/_sangs rgyas dkon mchog dang /_chos dkon mchog dang /_dge 'dun dkon mchog dang /_dkon mchog gsum de dag 'jig rten du 'byung bar 'gyur ba lags/_
[\[334b.7\]]bcom ldan 'das kyis bka' stsal pa/_rab 'byor de ji snyam du sems/_sangs rgyas dkon mchog kyang gzhan la chos dkon mchog kyang gzhan te/_dge 'dun dkon mchog kyang gzhan zhig la/_chos mnyam pa nyid 
[\[335a\]]
[\[335a.1\]]kyang gzhan zhig snyam 'am/_gsol pa bcom ldan 'das bdag gis/_bcom ldan 'das kyis gsungs pa'i don 'tshal ba ltar na/_sangs rgyas dkon mchog kyang gzhan la/_chos dkon mchog 
[\[335a.2\]]kyang gzhan te/_dge 'dun dkon mchog kyang gzhan zhig la/_chos mnyam pa nyid kyang gzhan ma lags kyis/_bcom ldan 'das sangs rgyas dkon mchog gang lags pa dang /_chos dkon mchog gang lags pa dang /_
[\[335a.3\]]dge 'dun dkon mchog gang lags pa de nyid chos mnyam pa nyid de/_chos de dag thams cad ni ldan pa 'ang ma lags mi ldan pa 'ang ma lags/_gzugs ma mchis pa bstan du ma mchis pa/_thogs pa ma mchis pa mtshan 
[\[335a.4\]]nyid gcig pa ste/_'di ltar mtshan nyid ma mchis pa'o/_/de ltar na chos rnams mtshan nyid ma mchis pa la 'di ni so so'i skye bo'o/_/'di ni rgyun du zhugs pa'o/_/'di ni lan cig phyir 'ong ba dang /_phyir mi 'ong ba dang /_dgra bcom 
[\[335a.5\]]pa dang /_rang sangs rgyas dang /_byang chub sems dpa'o/_/'di ni de bzhin gshegs pa dgra bcom pa yang dag par rdzogs pa'i sangs rgyas so/_/zhes rnam par dgod par bgyi ba de ni bcom ldan 'das kyi yul lo/_/bcom ldan 
[\[335a.6\]]'das kyis bka' stsal pa/_rab 'byor de de bzhin no/_/de de bzhin te/_mtshan nyid med pa'i chos rnams rnam par dgod pa de ni/_de bzhin gshegs pa'i yul lo/_/de ni de bzhin gshegs pa'i mthu'o/_/rab 'byor de ji snyam 
[\[335a.7\]]du sems/_de ste de bzhin gshegs pa dgra bcom pa yang dag par rdzogs pa'i sangs rgyas byang chub tu mngon par rdzogs par sangs rgyas pa'i phyir ro/_/chos rnams rnam par dgod par ma mdzad na/_sems can dmyal ba yod par mngon 
[\[335b\]]
[\[335b.1\]]nam/_byol song gi skye gnas dang /_gshin rje'i 'jig rten dang /_mi yod par mngon nam/_rgyal chen bzhi'i ris kyi lha yod par mngon nam/_sum cu rtsa gsum dang /_mtshe ma dang /_dga' ldan dang /_'phrul dga' dang /_gzhan 'phrul dbang 
[\[335b.2\]]byed dang /_tshangs ris dang /_tshangs lha nye phan dang /_tshangs pa kun 'khor dang /_tshangs chen dang /_snang ba dang /_chung snang dang /_tshad med snang ba dang /_kun snang dang ba dang /_dge ba dang /_chung dge dang /_tshad med dge ba dang /_dge rgyas dang /_che ba dang /_tshad med che ba dang /_'bras bu che ba dang /_mi che 
[\[335b.3\]]ba dang /_mi gdung ba dang /_shin tu mthong ba dang /_gya nom snang ba dang /_'og min gyi lha rnams yod par mngon nam/_nam mkha' mtha' yas skye mched dang /_rnam shes mtha' yas skye mched dang /_cung zad med pa'i skye mched dang /_'du shes med 'du shes med 
[\[335b.4\]]min skye mched kyi/_lha yod par mngon nam/_sbyin pa'i pha rol tu phyin pa yod par mngon nam/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha 
[\[335b.5\]]rol tu phyin pa dang /_shes rab kyi pha rol tu phyin pa yod par mngon nam/_byang chub sems dpa'i sa bcu yod par mngon nam/_nang stong pa nyid yod par mngon nam/_dngos po med pa'i ngo bo nyid stong pa nyid yod par mngon nam/_
[\[335b.6\]]dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa yod par mngon nam/_'phags pa'i bden pa 
[\[335b.7\]]dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa 
[\[336a\]]
[\[336a.1\]]med pa dang /_mngon par shes pa dang /_ting nge 'dzin dang /_gzungs kyi sgo rnams yod par mngon nam/_de bzhin gshegs pa'i stobs dang /_mi 'jigs pa dang /_so so yang dag par rig pa bzhi dang /_
[\[336a.2\]]byams pa chen po dang /_snying rje chen po dang /_sangs rgyas kyi chos ma 'dres pa rnams yod par mngon nam/_mi chen po'i mtshan sum cu rtsa gnyis dang /_dpe byad bzang po brgyad cu yod par mngon nam/_sangs rgyas dkon 
[\[336a.3\]]mchog dang /_chos dkon mchog dang /_dge 'dun dkon mchog yod par mngon nam/_nyan thos kyi theg pa dang /_rang sangs rgyas kyi theg pa dang /_theg pa chen po yod par mngon nam/_dad pa'i rjes su 'brang ba dang /_chos kyi 
[\[336a.4\]]rjes su 'brang ba dang /_brgyad pa yod par mngon nam/_rgyun du zhugs pa dang /_lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas dang /_byang chub sems dpa' dang /_de bzhin gshegs pa 
[\[336a.5\]]dgra bcom pa yang dag par rdzogs pa'i sangs rgyas yod par mngon nam/_gsol pa/_bcom ldan 'das chos de dag thams cad ni mchis par mngon par mi 'gyur ro/_/bcom ldan 'das kyis bka' stsal pa/_rab 'byor de lta bas 
[\[336a.6\]]na/_de ltar chos mnyam pa nyid las kyang mi g.yo la chos rnams rnam par dgod par mdzad pa ni/_de bzhin gshegs pa'i mthu'o/_/gsol pa bcom ldan 'das ji ltar de bzhin gshegs pa'i chos mnyam pa nyid las mi g.yo ba de bzhin du so 
[\[336a.7\]]so'i skye bo rnams kyang chos mnyam pa nyid las mi g.yo ba lags sam/_de bzhin du dad pa'i rjes su 'brang ba rnams dang /_/chos kyi rjes su 'brang ba rnams dang /_brgyad pa dang /_rgyun tu zhugs pa rnams dang /_lan cig phyir 'ong ba 
[\[336b\]]
[\[336b.1\]]rnams dang /_phyir mi 'ong ba rnams dang /_dgra bcom pa rnams dang /_rang sangs rgyas dang /_byang chub sems dpa' yang chos mnyam pa nyid las mi g.yo ba lags sam/_bcom ldan 'das kyis bka' stsal pa/_rab 'byor de 
[\[336b.2\]]de bzhin no/_/de de bzhin te/_rab 'byor chos thams cad ni chos mnyam pa nyid las mi g.yo'o/_/chos mnyam pa nyid las mi 'da'o/_/rab 'byor de ci'i phyir zhe na/_'di ni de ltar de bzhin gshegs pa dgra bcom pa yang 
[\[336b.3\]]dag par rdzogs pa'i sangs rgyas rnams kyi de bzhin nyid dang /_ma nor ba de bzhin nyid dang /_gzhan ma yin pa de bzhin nyid dang /_chos nyid dang /_chos kyi dbyings dang /_chos kyi gnas nyid dang /_chos skyon med pa nyid dang /_
[\[336b.4\]]yang dag pa'i mtha' gang yin pa de nyid ni so so skye bo rnams kyi de bzhin nyid dang /_ma nor ba de bzhin nyid dang /_gzhan ma yin pa de bzhin nyid dang /_chos nyid dang /_chos kyi dbyings dang /_chos kyi gnas nyid dang /_chos skyon med pa 
[\[336b.5\]]nyid dang /_yang dag pa'i mtha' ste/_de nyid ni dad pa'i rjes su 'brang ba rnams dang /_chos kyi rjes su 'brang ba rnams dang /_brgyad pa dang /_rgyun tu zhugs pa rnams dang /_lan cig phyir 'ong ba rnams dang /_phyir mi 
[\[336b.6\]]'ong ba rnams dang /_dgra bcom pa rnams dang /_rang sangs rgyas rnams dang /_byang chub sems dpa' sems dpa' chen po rnams kyi/_de bzhin nyid dang /_ma nor ba de bzhin nyid dang /_gzhan ma yin pa de bzhin nyid dang /_
[\[336b.7\]]chos nyid dang /_chos kyi dbyings dang /_chos kyi gnas nyid dang /_chos skyon med pa nyid dang /_yang dag pa'i mtha' ste/_de dag thams cad ni chos mnyam pa nyid de/_de de las rnam par mi 'da'o/_/de ci'i phyir zhe 
[\[337a\]]
[\[337a.1\]]na/_de dag gi chos nyid dang /_chos kyi dbyings dang /_chos kyi gnas nyid dang /_chos skyon med pa nyid dang /_de bzhin nyid dang /_ma nor ba de bzhin nyid dang /_gzhan ma yin pa de bzhin nyid dang /_
[\[337a.2\]]yang dag pa'i mtha' ni de nyid yin te/_de dag las chos mnyam pa nyid ces bya ba gzhan gang yang med do/_/rab 'byor gyis gsol pa/_bcom ldan 'das gal te de ltar so so'i skye bo rnams kyi chos mnyam pa nyid gang lags 
[\[337a.3\]]pa nyid dad pa'i rjes su 'brang ba rnams dang /_chos kyi rjes su 'brang ba rnams dang /_brgyad pa dang /_rgyun tu zhugs pa rnams dang /_lan cig phyir 'ong ba rnams dang /_phyir mi 'ong ba rnams dang /_dgra bcom pa rnams dang /_rang sangs rgyas 
[\[337a.4\]]rnams dang /_byang chub sems dpa' sems dpa' chen po rnams kyi chos mnyam pa nyid de/_de bzhin gshegs pa dgra bcom pa yang dag par rdzogs pa'i sangs rgyas rnams kyi chos mnyam pa nyid lags na/_bcom ldan 
[\[337a.5\]]'das mtshan nyid mi 'dra ba'i chos 'di lta ste/_gzugs dang /_tshor ba dang /_'du shes dang /_'du byed dang /_rnam par shes pa dang /_skye mched dang /_khams dang rten cing 'brel par 'byung ba dang /_'dod chags 
[\[337a.6\]]dang /_zhe sdang dang /_gti mug dang /_lta ba'i rnam pa thams cad dang /_bsam gtan dang /_tshad med pa dang /_gzugs med pa'i snyoms par 'jug pa rnams dang /_sbyin pa'i pha rol tu phyin pa dang /_tshul khrims 
[\[337a.7\]]kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol du phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa dang /_thabs mkhas pa'i pha rol 
[\[337b\]]
[\[337b.1\]]tu phyin pa dang /_smon lam gyi pha rol tu phyin pa dang /_stobs kyi pha rol tu phyin pa dang /_ye shes kyi pha rol tu phyin pa dang /_byang chub sems dpa'i sa bcu dang /_dran pa nye bar gzhag pa rnams dang /_yang dag par spong ba rnams 
[\[337b.2\]]dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_'phags pa'i bden pa rnams dang /_rnam par thar pa'i sgo 
[\[337b.3\]]stong pa nyid dang /_mtshan ma med pa dang /_smon pa med pa dang /_nang stong pa nyid dang /_dngos po med pa'i ngo bo nyid stong pa nyid kyi bar dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_mngon 
[\[337b.4\]]par shes pa lnga dang /_ting nge 'dzin thams cad dang /_gzungs kyi sgo thams cad dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying 
[\[337b.5\]]rje chen po dang /_sangs rgyas kyi chos ma 'dres pa [{]bcwo [,]bco [}]brgyad dang /_mi chen po'i mtshan sum cu rtsa gnyis dang /_dpe byad bzang po brgyad cu dang /_'dus byas kyi khams dang /_'dus ma byas kyi khams te/_bcom ldan 
[\[337b.6\]]'das chos de dag thams cad ni kun kyang gcig dang gcig tu mi 'dra ba/_gcig las gcig 'das pa'o/_/bcom ldan 'das de ci'i slad du zhe na/_de ni 'di ltar gzugs kyi chos nyid kyang gzhan/_tshor ba dang /_'du shes dang /_'du 
[\[337b.7\]]byed dang /_rnam par shes pa'i chos nyid kyang gzhan/_skye mched dang /_khams dang /_rten cing 'brel par 'byung ba'i chos nyid kyang gzhan/_'dod chags kyi chos nyid kyang gzhan/_zhe sdang gi chos nyid kyang gzhan/_gti mug gi 
[\[338a\]]
[\[338a.1\]]chos nyid kyang gzhan/_lta ba'i rnam pa'i chos nyid kyang gzhan/_sbyin pa'i pha rol tu phyin pa'i chos nyid kyang gzhan/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus 
[\[338a.2\]]kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa'i chos nyid kyang gzhan/_nang stong pa nyid kyi chos nyid kyang gzhan/_dngos po med pa'i ngo bo nyid stong pa nyid kyi bar gyi chos nyid kyang gzhan/_
[\[338a.3\]]dran pa nye bar gzhag pa rnams kyi chos nyid kyang gzhan/_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i 
[\[338a.4\]]lam yan lag brgyad pa'i chos nyid kyang gzhan/_'phags pa'i bden pa rnams dang /_bsam gtan rnams dang /_tshad med pa rnams dang /_gzugs med pa'i snyoms par 'jug pa rnams dang /_rnam par thar pa rnams dang /_
[\[338a.5\]]mthar gyis gnas pa'i snyoms par 'jug pa rnams dang /_stong pa nyid dang /_mtshan ma med pa dang /_smon pa med pa dang /_mngon par shes pa rnams dang /_ting nge 'dzin rnams dang /_gzungs kyi sgo rnams kyi chos nyid kyang gzhan/_
[\[338a.6\]]de bzhin gshegs pa'i stobs bcu dang /_mi 'jigs pa rnams dang /_so so yang dag par rig pa rnams dang /_byams pa chen po dang /_snying rje chen po dang /_sangs rgyas kyi chos ma 'dres pa rnams kyi chos nyid kyang gzhan/_mi chen po'i 
[\[338a.7\]]mtshan sum cu rtsa gnyis dang /_dpe byad bzang po brgyad cu'i chos nyid kyang gzhan/_'dus byas kyi khams dang /_'dus ma byas kyi khams kyi chos nyid kyang gzhan na/_bcom ldan 'das ji ltar mtshan nyid mi 'dra ba'i chos rnams kyi chos nyid 
[\[338b\]]
[\[338b.1\]]mtshan nyid gcig par 'gyur ba lags/_chos rnam par dgod par ni ji ltar 'gyur/_byang chub sems dpa' sems dpa' chen po shes rab kyi pha rol du phyin pa la spyod pa'i tshe/_gang la gnas shing chos rnams tha dad du bgyid pa lags/_
[\[338b.2\]]chos rnams tha dad du ma bgyis par ni/_byang chub sems dpa' sems dpa' chen pos kyang /_shes rab kyi pha rol du phyin pa la spyod par mi nus na/_ji ltar byang chub sems dpa' sems dpa' chen pos shes rab kyi pha rol du phyin pa la spyod 
[\[338b.3\]]pa'i tshe/_sa nas sar 'phar zhing skyon med par 'jug pa lags/_ji ltar skyon med par zhugs nas/_nyan thos dang /_rang sangs rgyas kyi sa las 'das te/_mngon par shes pa yongs su rdzogs par bgyid pa lags/_ji ltar mngon par 
[\[338b.4\]]shes pas rnam par rtse zhing /_sbyin pa'i pha rol du phyin pa yongs su rdzogs par bgyi ba dang /_tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol du phyin pa dang /_bsam gtan gyi pha rol du phyin 
[\[338b.5\]]pa dang /_shes rab kyi pha rol du phyin pa yongs su rdzogs par bgyi ba dang /_de dag la rnam par rtse bas sangs rgyas kyi zhing nas sangs rgyas kyi zhing du mchi ba lags/_sangs rgyas bcom ldan 'das rnams la bsnyen bkur bgyid pa lags/_
[\[338b.6\]]de dag tu yang dge ba'i rtsa ba bskyed pa lags/_dge ba'i rtsa ba des sems can rnams yongs su smin par bgyid pa lags/_sangs rgyas kyi zhing yongs su 'dzin pa lags/_bcom ldan 'das kyis bka' stsal pa/_rab 'byor gang 'di 
[\[338b.7\]]skad du de ste chos thams cad kyi/_chos mnyam pa nyid gang yin pa de nyid so so'i skye bo rnams kyi chos mnyam pa nyid de/_de nyid dad pa'i rjes su 'brang ba rnams dang /_chos kyi rjes su 'brang ba rnams dang /_brgyad pa rnams dang /_rgyun 
[\[339a\]]
[\[339a.1\]]du zhugs pa rnams dang /_lan cig phyir 'ong ba rnams dang /_phyir mi 'ong ba rnams dang /_dgra bcom pa rnams dang /_rang sangs rgyas rnams dang /_byang chub sems dpa' sems dpa' chen po rnams 
[\[339a.2\]]dang /_de bzhin gshegs pa dgra bcom pa yang dag par rdzogs pa'i sangs rgyas rnams kyi chos mnyam pa nyid yin na/_mtshan nyid mi 'dra ba'i chos rnams kyi mnyam pa nyid ji ltar gcig par 'gyur zhes zer ba ni/_rab 'byor de ji snyam 
[\[339a.3\]]du sems/_gzugs kyi chos nyid gang yin pa de nyid stong pa nyid ma yin nam/_tshor ba dang /_'du shes dang /_'du byed dang /_rnam par shes pa'i chos nyid gang yin pa de nyid stong pa nyid ma yin nam/_skye mched dang /_khams dang /_
[\[339a.4\]]rten cing 'brel par 'byung ba'i chos nyid gang yin pa de nyid stong pa nyid ma yin nam/_sbyin pa'i pha rol du phyin pa'i chos nyid gang yin pa de nyid stong pa nyid ma yin nam/_tshul khrims kyi pha rol du phyin pa dang /_bzod pa'i pha rol du phyin pa dang /_brtson 
[\[339a.5\]]'grus kyi pha rol du phyin pa dang /_bsam gtan gyi pha rol du phyin pa dang /_shes rab kyi pha rol du phyin pa'i chos nyid gang yin pa de nyid stong pa nyid ma yin nam/_nang stong pa nyid kyi chos nyid gang yin pa de nyid stong pa nyid ma yin nam/_dngos po 
[\[339a.6\]]med pa'i ngo bo nyid stong pa nyid kyi bar gyi chos nyid gang yin pa/_de nyid stong pa nyid ma yin nam/_byang chub kyi phyogs kyi chos rnams kyi chos nyid gang yin pa de nyid stong pa nyid ma yin nam/_'phags pa'i bden pa rnams dang /_bsam 
[\[339a.7\]]gtan rnams dang /_tshad med pa rnams dang /_gzugs med pa'i snyoms par 'jug pa rnams dang /_rnam par thar pa rnams dang /_mthar gyis gnas pa'i snyoms par 'jug pa rnams dang /_stong pa nyid dang /_mtshan ma med pa dang /_smon 
[\[339b\]]
[\[339b.1\]]pa med pa dang /_mngon par shes pa rnams dang /_ting nge 'dzin rnams dang /_gzungs kyi sgo rnams kyi chos nyid gang yin pa de nyid stong pa nyid ma yin nam/_de bzhin gshegs pa'i stobs rnams dang /_mi 'jigs pa rnams dang /_so so 
[\[339b.2\]]yang dag par rig pa rnams dang /_snying rje chen po dang /_sangs rgyas kyi chos ma 'dres pa rnams kyi chos nyid gang yin pa de nyid stong pa nyid ma yin nam/_rgyun du zhugs pa'i 'bras bu'i chos nyid gang yin pa de nyid stong pa nyid ma yin nam/_lan 
[\[339b.3\]]cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_rnam pa thams cad mkhyen pa nyid kyi bar gyi chos nyid gang yin pa de nyid stong pa nyid ma yin nam/_rgyun du zhugs pa dang /_
[\[339b.4\]]lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas dang /_byang chub sems dpa' dang /_de bzhin gshegs pa'i chos nyid gang yin pa de nyid stong pa nyid ma yin nam/_gsol pa bcom ldan 'das de ni stong pa 
[\[339b.5\]]nyid do/_/bcom ldan 'das kyis bka' stsal pa/_'o na stong pa nyid la gzugs kyi mtshan nyid dam/_tshor ba dang 'du shes dang /_'du byed dang /_rnam par shes pa'i mtshan nyid dam/_skye mched dang khams dang /_rten cing 'brel par 'byung ba'i mtshan nyid dang /_
[\[339b.6\]]sbyin pa'i pha rol du phyin pa'i mtshan nyid dang /_tshul khrims kyi pha rol du phyin pa dang /_bzod pa'i pha rol du phyin pa dang /_brtson 'grus kyi pha rol tu phyin pa dang /_bsam gtan gyi pha rol du phyin pa dang /_shes rab kyi pha rol du phyin pa'i mtshan nyid dam/_nang 
[\[339b.7\]]stong pa nyid kyi mtshan nyid dam/_dngos po med pa'i ngo bo nyid stong pa nyid kyi bar gyi mtshan nyid dam/_byang chub kyi phyogs kyi chos rnams kyi mtshan nyid dang /_'phags pa'i bden pa dang /_bsam gtan dang tshad med pa dang /_gzugs med pa'i snyoms par 'jug pa dang /_
[\[340a\]]
[\[340a.1\]]rnam par thar pa dang /_mthar gyis gnas pa'i snyoms par 'jug pa dang /_stong pa nyid dang /_mtshan ma med pa dang /_smon pa med pa dang /_mngon par shes pa dang /_ting nge 'dzin dang /_gzungs kyi sgo rnams kyi mtshan nyid dam/_de bzhin gshegs pa'i stobs 
[\[340a.2\]]dang /_mi 'jigs pa dang /_so so yang dag par rig pa dang /_snying rje chen po dang /_sangs rgyas kyi chos ma 'dres pa rnams kyi mtshan nyid dam/_rgyun tu zhugs pa'i 'bras bu'i mtshan nyid dam/_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom 
[\[340a.3\]]pa nyid dang /_rang byang chub dang /_rnam pa thams cad mkhyen pa nyid kyi bar gyi mtshan nyid dam/_rgyun tu zhugs pa'i mtshan nyid dam/_lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas dang /_byang chub sems dpa' dang /_de bzhin 
[\[340a.4\]]gshegs pa'i mtshan nyid dam/_chos kyi mtshan nyid tha dad par 'gyur ba de lta bu'i chos gang yang dmigs sam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de lta bas na rnam grangs des 'di ltar rig par bya 
[\[340a.5\]]ste/_chos thams cad kyi chos nyid gang yin pa de la yang so so'i skye bo med/_so so'i skye bo las gud na'ang de med/_de la yang dad pa'i rjes su 'brang ba yang med/_dad pa'i rjes su 'brang ba las gud na yang de med/_de la yang chos kyi rjes su 'brang ba med/_chos kyi rjes su 'brang 
[\[340a.6\]]ba las gud na 'ang de med/_de la brgyad pa yang med/_brgyad pa las gud na yang de med/_de la yang rgyun tu zhugs pa med/_rgyun tu zhugs pa las gud na yang de med/_de la yang lan cig phyir 'ong ba med/_lan cig phyir 'ong ba las gud na 'ang de med/_de la yang phyir mi 
[\[340a.7\]]'ong ba med/_phyir mi 'ong ba las gud na 'ang de med/_de la'ang dgra bcom pa med/_dgra bcom pa las gud na 'ang de med/_de la'ang rang sangs rgyas med/_rang sangs rgyas las gud na 'ang de med/_de la yang byang chub sems dpa' med/_byang chub sems dpa' las gud na 'ang 
[\[340b\]]
[\[340b.1\]]de med/_de la yang de bzhin gshegs pa med/_de bzhin gshegs pa las gud na 'ang de med par rig par bya'o/_/gsol pa/_chos nyid de 'dus bgyis pa lags sam/_'dus ma bgyis pa lags/_bcom ldan 'das kyis bka' stsal pa/_de ni 'dus byas kyang ma yin/_
[\[340b.2\]]'dus ma byas kyang ma yin te/_'dus byas las gud na 'ang 'dus ma byas dmigs su med do/_/'dus ma byas las gud na 'ang 'dus byas dmigs su med de/_rab 'byor de ltar 'dus byas kyi khams gang yin pa dang /_'dus ma byas kyi khams gang yin pa'i chos de gnyis ka 
[\[340b.3\]]yang ldan pa yang ma yin mi ldan pa yang ma yin te/_gzugs med pa/_bstan du med pa/_thogs pa med pa/_mtshan nyid gcig pa ste/_'di lta ste/_'di ltar mtshan nyid med pa'o/_/de yang de bzhin gshegs pas 'jig rten gyi tha snyad du brjod kyi don dam par ma yin te/_
[\[340b.4\]]don dam pa la/_lus kyi 'du byed dam/_ngag gi 'du byed dam/_yid kyi 'du byed med de/_lus kyi 'du byed dam/_ngag gi 'du byed dam/_yid kyi 'du byed las gud na yang don dam par dmigs su med do/_'on kyang 'dus byas dang /_'dus ma byas kyi chos rnams kyi 
[\[340b.5\]]mnyam pa nyid gang yin pa de ni don dam pa ste/_de'i phyir byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_don dam pa las kyang mi g.yo la/_byang chub sems dpa'i spyod pa yang byed do/_/shes rab kyi pha rol tu phyin pa stong 
[\[340b.6\]]phrag nyi shu lnga pa las le'u bdun cu pa'o//_//de nas tshe dang ldan pa rab 'byor gyis bcom ldan 'das la 'di skad ces gsol to/_/bcom ldan 'das chos thams cad kyi mnyam pa nyid ni rang bzhin gyis stong pa ste/_de'i slad du chos gang la yang gang 
[\[340b.7\]]yang ci yang bgyid pa ma mchis na/_de ltar chos thams cad ci yang bgyid pa ma mchis shing /_ci yang ma lags pa la ji ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/_don dam pa las kyang mi g.yo la/_sbyin pa dang 
[\[341a\]]
[\[341a.1\]]tshig snyan pa dang don bgyi ba dang don 'thun pas kyang sems can thams cad kyi don bgyid pa lags/_bcom ldan 'das kyis bka' stsal pa/_rab 'byor de de bzhin no/_/de de bzhin te/_ji skad du smras pa bzhin te/_stong pa nyid gang yin pa de ni gang 
[\[341a.2\]]la yang ci yang byed pa med ci yang mi byed pa yang med de gal te sems can 'di dag bdag cag nyid kyis stong pa nyid shes na ni/_de ltar stong pa nyid las kyang mi g.yo la/_sems can rnams kyang bdag gi 'du shes dang bral bar byed cing /_bdag gi 'du shes dang phral nas stong pa 
[\[341a.3\]]nyid kyis 'khor ba las 'grel ba dang /_sems can gyi 'du shes dang /_srog gi 'du shes dang /_gso ba'i 'du shes dang /_skyes bu'i 'du shes dang /_gang zag gi 'du shes dang /_shed can gyi 'du shes dang /_shed bdag gi 'du shes dang /_byed pa po'i 'du shes 
[\[341a.4\]]dang /_tshor ba po'i 'du shes dang /_shes pa po'i 'du shes dang /_mthong ba po'i 'du shes dang bral bar byed cing /_mthong ba po'i 'du shes dang phral nas stong pa nyid kyis 'khor ba las 'grel ba dang /_gzugs kyi 'du shes dang bral bar byed cing /_gzugs kyi 'du 
[\[341a.5\]]shes dang phral nas/_stong pa nyid kyis 'khor ba las 'grel ba dang /_tshor ba dang /_'du shes dang /_'du byed dang /_rnam par shes pa'i 'du shes dang bral bar byed cing /_rnam par shes pa'i 'du shes dang phral nas/_stong pa nyid kyis 'khor ba las 
[\[341a.6\]]'grel ba dang /_skye mched dang /_khams dang /_rten cing 'brel par 'byung ba'i 'du shes dang bral bar byed cing /_rten cing 'brel par 'byung ba'i 'du shes dang phral nas/_stong pa nyid kyis 'khor ba las 'grel ba dang /_'dus byas kyi khams kyi 'du shes dang bral bar byed 
[\[341a.7\]]cing /_'dus byas kyi khams kyi 'du shes dang phral nas/_'dus ma byas kyi dbyings stong pa yin yang 'dus ma byas kyi dbyings su 'god pa yang /_de bzhin gshegs pa'i khyu mchog gi mthur mi 'gyur ro/_/gsol pa/_bcom ldan 'das de cis stong pa lags/_bcom 
[\[341b\]]
[\[341b.1\]]ldan 'das kyis bka' stsal pa/_'du shes thams cad kyis stong ste/_rab 'byor la la zhig gis sprul pa zhig sprul na/_de la gang stong pa nyid ma yin pa de lta bu'i dngos po gang yang yod dam/_gsol pa/_bcom ldan 'das de ni ma lags so/_/sprul pa 
[\[341b.2\]]de la gang stong pa nyid ma lags pa de lta bu'i dngos po gang yang ma mchis te/_stong pa nyid gang lags pa dang /_sprul pa gang lags pa'i chos de gnyis ka dang yang ldan pa yang ma lags/_mi ldan pa yang ma lags te/_de gnyis ka yang stong pa nyid kyis stong 
[\[341b.3\]]na/_de ci'i slad du 'di ni stong pa nyid do/_/'di ni sprul pa'o zhes bgyi bar rnam par bcab pa mdzad/_de ci'i slad du zhe na/_de ni 'di lta ste/_stong pa nyid dang /_sprul pa gnyis ka yang stong pa nyid la dmigs su ma mchis so/_/bcom ldan 'das kyis 
[\[341b.4\]]bka' stsal pa/_rab 'byor gzugs sam/_tshor ba 'am/_'du shes sam/_'du byed dam/_rnam par shes pa gang sprul pa ma yin pa de lta bu yod dam/_gang sprul pa de ni stong pa'o/_/gsol pa/_bcom ldan 'das gal te 'jig rten pa'i chos sprul 
[\[341b.5\]]pa lags kyang /_'jig rten las 'das pa'i chos 'di lta ste/_dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_
[\[341b.6\]]'phags pa'i lam yan lag brgyad pa dang /_rnam par thar pa'i sgo gsum dang /_'phags pa'i bden pa bzhi dang /_stong pa nyid thams cad dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_ting nge 'dzin thams cad dang /_
[\[341b.7\]]gzungs kyi sgo thams cad dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwo [,]bco [}]brgyad dang /_de dag gi 'bras bu 
[\[342a\]]
[\[342a.1\]]gang gis gang zag rgyun tu zhugs pa dang /_lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas dang /_de bzhin gshegs pa dgra bcom pa yang dag par rdzogs pa'i sangs rgyas shes gang zag rnam par dgod 
[\[342a.2\]]pa'i chos de dag kyang sprul pa lta bu lags sam/_bcom ldan 'das kyis bka' stsal pa/_rab 'byor chos thams cad ni sprul pa ste/_de la la la ni nyan thos kyis sprul pa'o/_/la la ni rang sangs rgyas kyis sprul pa'o/_/la la ni byang chub sems dpas sprul 
[\[342a.3\]]pa'o/_la la ni de bzhin gshegs pas sprul pa'o/_/la la ni nyon mongs pas sprul pa'o/_/la la ni las kyis sprul pa'o/_/rab 'byor rnam grangs des na chos thams cad sprul pa'o/_/gsol pa/_bcom ldan 'das gang spangs pa zhes bgyi ba/_rgyun tu 
[\[342a.4\]]zhugs pa'i 'bras bu 'am/_lan cig phyir 'ong ba'i 'bras bu 'am/_phyir mi 'ong ba'i 'bras bu 'am/_dgra bcom pa nyid dam/_rang sangs rgyas kyi sa 'am/_sangs rgyas kyi sa 'am/_bag chags kyi mtshams sbyor ba thams cad spangs pa'i chos de dag kyang 
[\[342a.5\]]sprul pa lags sam/_bcom ldan 'das kyis bka' stsal pa/_rab 'byor bskyed pa 'am/_bkag pa'i chos gang ci yang rung ste/_de dag thams cad ni sprul pa'o/_/gsol pa/_bcom ldan 'das gang ma sprul pa'i chos de gang lags/_bcom ldan 'das kyis 
[\[342a.6\]]bka' stsal pa/_chos gang la skye ba yang med/_'gag pa yang med pa de ni ma sprul pa'o/_/gsol pa/_de gang lags/_bcom ldan 'das kyis bka' stsal pa/_mi mnyam pa'i mya ngan las 'das pa ste/_chos de ni ma sprul pa'o/_/gsol pa/_bcom ldan 'das 
[\[342a.7\]]kyis 'di skad du/_stong pa nyid las kyang mi g.yo la/_gnyis su yang mi dmigs te/_chos gang yang stong pa nyid ma yin pa de lta bu med do zhes bka' stsal pa/_ltar na bcom ldan 'das mi mnyam pa'i mya ngan las 'das pa yang sprul par 'gyur ro/_/bcom ldan 'das 
[\[342b\]]
[\[342b.1\]]kyis bka' stsal pa/_rab 'byor de de bzhin no/_/de de bzhin te/_rab 'byor chos thams cad ni stong pa ste/_de dag ni nyan thos kyis ma byas/_rang sangs rgyas kyis ma byas/_byang chub sems dpa' sems dpa' chen pos ma byas/_de bzhin gshegs pa dgra bcom pa 
[\[342b.2\]]yang dag par rdzogs pa'i sangs rgyas kyis ma byas te/_ngo bo nyid kyis stong pa nyid gang yin pa de ni mya ngan las 'das pa'o/_/rab 'byor gyis gsol pa/_bcom ldan 'das las dang po pa'i gang zag gis/_ngo bo nyid kyis stong pa nyid yongs su 'tshal bar bgyi 
[\[342b.3\]]na/_ji ltar gdams shing rjes su bstan par bgyi/_bcom ldan 'das kyis bka' stsal pa/_rab 'byor ci sngon dngos po yod par 'gyur la/_phyis dngos po med par 'gyur ba yod dam/_rab 'byor 'di la dngos po yod pa yang med/_dngos po med pa yang med/_
[\[342b.4\]]ngo bo nyid kyang med/_gzhan gyi dngos po yang med na/_de la gang yongs su shes par bya ba'i ngo bo nyid stong pa nyid ces bya ba lta yod par 'gyur re skan/_shes rab kyi pha rol tu phyin pa stong phrag nyi shu lnga pa las/_chos nyid mi 'gyur ba bstan pa'i le'u ste bdun cu gcig pa'o 
[\[342b.5\]]//_//shes rab kyi pha rol tu phyin pa stong phrag nyi shu lnga pa/_bam po bdun cu drug pa/_/de nas yang bcom ldan 'das la byang chub sems dpa' sems dpa' chen po byams pas zhus pa/_bcom ldan 'das byang chub 
[\[342b.6\]]sems dpa' shes rab kyi pha rol tu phyin pa la spyod cing /_byang chub sems dpa'i bslab pa la slob par 'tshal bas/_gzugs la ji ltar bslab par bgyi/_tshor ba dang /_'du shes dang /_'du byed dang /_rnam par shes pa la ji ltar bslab par bgyi/_mig gi skye mched dang /_rna 
[\[342b.7\]]ba'i skye mched dang /_sna'i skye mched dang /_lce'i skye mched dang /_lus kyi skye mched dang /_yid kyi skye mched la ji ltar bslab par bgyi/_gzugs kyi skye mched dang /_sgra'i skye mched dang /_dri'i skye mched dang /_ro'i skye mched dang /_reg bya'i skye mched dang /_
[\[343a\]]
[\[343a.1\]]chos kyi skye mched la ji ltar bslab par bgyi/_mig gi khams dang /_gzugs kyi khams dang /_mig gi rnam par shes pa'i khams dang /_rna ba'i khams dang /_sgra'i khams dang /_rna ba'i rnam par shes pa'i khams dang /_sna'i khams dang /_
[\[343a.2\]]dri'i khams dang /_sna'i rnam par shes pa'i khams dang /_lce'i khams dang /_ro'i khams dang /_lce'i rnam par shes pa'i khams dang /_lus kyi khams dang /_reg bya'i khams dang /_lus kyi rnam par shes pa'i khams dang /_yid kyi khams dang /_chos kyi 
[\[343a.3\]]khams dang /_yid kyi rnam par shes pa'i khams la ji ltar bslab par bgyi/_mig gi 'dus te reg pa'i skye mched dang /_rna ba dang sna dang lce dang lus dang /_yid kyi 'dus te reg pa'i skye mched la ji ltar bslab par bgyi/_ma rig pa la ji ltar bslab par bgyi/_
[\[343a.4\]]'du byed rnams dang /_rnam par shes pa dang /_ming dang gzugs dang /_skye mched drug dang /_reg pa dang tshor ba dang sred pa dang /_len pa dang /_srid pa dang /_skye ba dang rga shi la ji ltar bslab par bgyi/_sdug bsngal gyi bden pa la ji ltar bslab par bgyi/_
[\[343a.5\]]kun 'byung ba'i bden pa dang /_'gog pa'i bden pa dang /_lam gyi bden pa la ji ltar bslab par bgyi/_gzugs dang chos la ji ltar bslab par bgyi/_gzugs med pa dang /_snang ba dang bcas pa dang /_snang ba med pa dang thogs pa dang bcas pa dang /_
[\[343a.6\]]thogs pa med pa dang 'dus byas dang 'dus ma byas dang /_zag pa dang bcas pa dang /_zag pa med pa dang /_kha na ma tho ba dang bcas pa dang /_kha na ma tho ba med pa dang /_bstan par bya ba dang /_bstan par mi bya ba dang /_bzang po dang ngan pa dang nang gi dang 
[\[343a.7\]]phyi'i dang mthong ba dang thos pa dang /_shes pa dang rnam par shes pa dang /_'das pa dang ma 'ongs pa dang /_da ltar gyi dang /_dge ba dang mi dge ba dang lung ston pa dang lung ma bstan pa dang /_'dod par gtogs pa dang /_gzugs su gtogs pa dang /_gzugs 
[\[343b\]]
[\[343b.1\]]med par gtogs pa dang ma gtogs pa dang /_slob pa dang mi slob pa dang /_slob pa yang ma yin/_mi slob pa yang ma yin pa dang /_'dod chags dang /_khong khro ba dang /_nga rgyal dang /_ma rig pa dang /_lta ba dang the tshom la ji ltar bslab par bgyi/_sbyin pa dang ser sna dang /_
[\[343b.2\]]tshul khrims dang tshul khrims ngan pa dang /_bzod pa dang gnod sems dang /_brtson 'grus dang le lo dang bsam gtan dang /_g.yeng ba dang shes rab dang /_shes rab ngan pa la ji ltar bslab par bgyi/_stong pa nyid dang rnam par rtog pa dang /_mtshan ma med pa dang /_
[\[343b.3\]]mtshan ma dang smon pa med pa dang /_log pa'i smon lam dang /_mi dge ba'i chos dang /_mi rtag pa dang /_sdug bsngal ba dang /_bdag med pa la ji ltar bslab par bgyi/_nyon mongs pa dang nyon mongs pa spang ba dang /_kun nas nyon mongs pa dang rnam par byang ba 
[\[343b.4\]]dang /_'khor ba dang mya ngan las 'das pa dang /_byang chub dang /_sangs rgyas kyi chos la ji ltar bslab par bgyi/_de skad ces gsol pa dang /_bcom ldan 'das kyis byang chub sems dpa' byams pa la 'di skad ces bka' stsal to/_/byams pa byang chub 
[\[343b.5\]]sems dpa' sems dpa' chen po shes rab kyi pha rol tu phyin pa la spyod cing /_byang chub sems dpa'i bslab pa la slob par 'dod pas gzugs ming tsam du zad par bslab par bya'o/_/tshor ba dang /_'du shes dang /_'du byed dang /_rnam par shes pa ming tsam 
[\[343b.6\]]du zad pa nas/_sangs rgyas kyi chos kyi bar du ming tsam du zad par bslab par bya'o/_/de skad ces bka' stsal pa dang /_bcom ldan 'das la byang chub sems dpa' byams pas 'di skad ces gsol to/_/bcom ldan 'das gang gi tshe gzugs shes bgyi 
[\[343b.7\]]bar ming du brjod pa 'di dngos po dang /_bcas par dmigs/_tshor ba dang /_'du shes dang /_'du byed dang /_rnam par shes pa zhes bgyi bar ming du brjod pa 'di dngos po dang bcas par dmigs pa nas/_sangs rgyas kyi chos kyi bar du ming du brjod pa 'di 
[\[344a\]]
[\[344a.1\]]dngos po dang bcas par dmigs te/_'di ltar 'dus byas kyi mtshan ma de dang de dag la brten nas dngos po dang bcas par dmigs na de ji ltar byang chub sems dpa' sems dpa' chen pos gzugs ming tsam du bas par bslab par bgyi/_tshor ba 
[\[344a.2\]]dang /_'du shes dang /_'du byed dang /_rnam par shes pa ming tsam du bas pa nas/_sangs rgyas kyi chos kyi bar du ming tsam du bas par bslab par bgyi/_ming de ni dngos po ma mchis na/_gang 'di gzugs so zhes bgyi ba'i ming tsam po de yang mi rigs so/_/
[\[344a.3\]]gang 'di tshor ba dang /_'du shes dang /_'du byed dang /_rnam par shes pa zhes bgyi ba'i ming tsam po de yang mi rigs pa nas/_gang 'di sangs rgyas kyi chos shes bgyi ba'i bar gyi ming tsam po de yang mi rigs/_de skad ces gsol pa dang /_bcom ldan 
[\[344a.4\]]'das kyis byang chub sems dpa' byams pa la bka' stsal pa/_byams pa gang 'di gzugs shes bya ba 'di ni 'du byed kyi mtshan ma'i dngos po de dang de dag la ming bla thabs su btags pa'o/_/gang 'di tshor ba dang /_'du shes dang /_'du byed dang /_rnam par shes 
[\[344a.5\]]pa zhes bya ba de ni ming bla thabs su btags pa nas/_gang 'di sangs rgyas kyi chos shes bya ba'i bar du ming bla thabs su btags pa'o/_/de skad ces bka' stsal pa dang /_bcom ldan 'das la byang chub sems dpa' byams pas 'di skad ces gsol to/_/bcom 
[\[344a.6\]]ldan 'das gang gi slad du des 'du byed kyi mtshan ma'i dngos po ming gi gzugs so zhes bya ba'i ming de la yid ches khong du chud so sor rig par 'gyur te/_gzugs shes bgyi ba'i ming des kyang 'du byed kyi mtshan ma'i dngos po de dang de dag la yid ches par khong du chud 
[\[344a.7\]]pa dang /_so sor rig par 'gyur na de ji ltar 'du byed kyi mtshan ma'i dngos po de dang de dag la gang 'di gzugs so zhes ming bla thabs su btags par 'gyur/_bcom ldan 'das gang gi slad du 'du byed kyi mtshan ma'i dngos po tshor ba zhes bgyi ba dang /_'du shes dang /_
[\[344b\]]
[\[344b.1\]]'du byed dang /_rnam par shes pa zhes bgyi ba nas/_bcom ldan 'das gang gis slad du 'du byed kyi mtshan ma'i dngos po sangs rgyas kyi chos shes bgyi ba'i bar gyis yid ches pa dang khong du chud pa dang /_so sor rig par 'gyur/_tshor ba zhes bgyi ba dang /_'du 
[\[344b.2\]]shes dang /_'du byed dang /_rnam par shes pa zhes bgyi ba de dag dang /_sangs rgyas kyi chos kyi bar gyi ming de dag gis 'du byed kyi mtshan ma'i dngos po de dag la yid ches pa dang khong du chud pa dang /_so sor rig par 'gyur na/_de ji ltar 'du byed kyi mtshan ma'i 
[\[344b.3\]]dngos po de dag la gang 'di ni gzugs so/_/tshor ba dang /_'du shes dang /_'du byed dang /_rnam par shes pa'o/_/zhes pa nas/_gang 'di ni sangs rgyas kyi chos so zhes bya ba'i bar du ming de dag bla thabs su btags par 'gyur/_de skad ces gsol 
[\[344b.4\]]pa dang /_bcom ldan 'das kyis byang chub sems dpa' byams pa la bka' stsal pa/_de'i phyir khyod nyid la dris/_khyod nyid kyis ji ltar nus pa de ltar lan thob shig_/byams pa de ji snyam du sems/_'du byed kyi mtshan ma'i dngos po de dang de dag la gang 
[\[344b.5\]]'di gzugs shes bya ba'i ming de las gzhi ma blangs ma brten mi gnas par 'du byed kyi mtshan ma'i dngos po de dang de dag la 'di ni gzugs so zhes bya bar 'gyur ram/_gsol pa/_bcom ldan 'das ma lags so/_/byams pa de ji snyam du sems/_'du byed 
[\[344b.6\]]kyi mtshan ma'i dngos po de dang de dag la gang 'di tshor ba zhes bya ba dang /_'du shes dang /_'du byed dang /_rnam par shes pa zhes bya ba de/_byams pa de ji snyam du sems/_'du byed kyi mtshan ma'i dngos po de dang de dag la/_gang 'di sangs rgyas kyi chos shes bya 
[\[344b.7\]]ba'i bar du ming du btags pa de dag las gzhi ma blangs ma brten mi gnas par 'du byed kyi mtshan ma'i dngos po de dang de dag la tshor ba dang /_'du shes dang /_'du byed dang /_rnam par shes pa nas/_sangs rgyas kyi chos shes bya ba'i bar du de ltar 'gyur ram/_gsol 
[\[345a\]]
[\[345a.1\]]pa/_bcom ldan 'das de lta ma lags so/_/byams pa gzhung des kyang khyod kyis 'di ltar rig par bya'o/_/'du byed kyi mtshan ma'i dngos po de dang de dag la gzugs shes bya ba dang /_tshor ba dang 'du shes dang /_'du byed dang /_rnam par shes 
[\[345a.2\]]pa zhes bya ba gang yin pa de ni ming bla thabs su btags pa'o/_/'du byed kyi mtshan ma'i dngos po de dang de dag la sangs rgyas kyi chos shes bya ba'i bar du ming bla thabs su btags pa'o/_/byams pa de ji snyam du sems/_'du byed kyi mtshan ma'i dngos po de dang de 
[\[345a.3\]]dag la ming dang brda dang /_tha snyad dang /_gdags pa rnam pa sna tshogs kyis nye bar spyod pa 'am/_tha snyad du bya ba 'am/_gdags pa 'am/_mngon par zhen par 'gyur ram/_gsol pa/_bcom ldan 'das de ltar 'gyur ro/_/byams pa gzhung des kyang 
[\[345a.4\]]khyod kyis de 'di ltar rig par bya'o/_/'du byed kyi mtshan ma'i dngos po de dang de dag la gzugs shes bya ba dang /_tshor ba dang /_'du shes dang /_'du byed dang /_rnam par shes pa zhes bya ba gang yin pa dang /_sangs rgyas kyi chos shes bya ba gang yin pa'i bar du 
[\[345a.5\]]de dag ni ming bla thabs su btags pa'o/_/ci 'di la 'du byed kyi mtshan ma'i dngos po de dag nyid kha cig la 'du byed kyi mtshan ma'i dngos po de las gzhan bdag gi 'du shes sam/_gdags pa 'am/_ming 'am tha snyad dam/_mngon par zhen par 'gyur ram/_
[\[345a.6\]]gsol pa/_bcom ldan 'das de bzhin du 'gyur ro/_/byams pa gzhung 'dis kyang khyod kyis de 'di ltar rig par bya'o/_/'du byed kyi mtshan ma'i dngos po de dang de dag la gzugs shes bya ba dang /_tshor ba dang /_'du shes dang /_'du byed dang /_rnam par shes 
[\[345a.7\]]pa dang /_sangs rgyas kyi chos shes bya ba'i bar du de dag ni ming bla thabs su btags pa'o/_/de skad ces bka' stsal pa dang /_bcom ldan 'das la byang chub sems dpa' byams pas 'di skad ces gsol to/_/bcom ldan 'das de lta na/_gang 'du byed kyi mtshan 
[\[345b\]]
[\[345b.1\]]ma'i dngos po gzugs kyi ngo bo nyid dmigs pa nyid du mi 'gyur ram/_gang la brten nas ming dang /_'du shes dang /_gdags pa dang /_tha snyad du 'gyur ba dang /_gzugs dang /_tshor ba dang /_'du shes dang /_'du byed dang /_rnam par shes pa zhes bya ba gang yin pa dang /_
[\[345b.2\]]sangs rgyas kyi chos zhes bya ba'i bar du de dag dmigs pa nyid du mi 'gyur ram/_de skad gsol pa dang /_bcom ldan 'das kyis byang chub sems dpa' byams pa la bka' stsal pa/_byams pa 'du byed kyi mtshan ma'i dngos po la ming dang /_'du shes dang /_gdags pa 
[\[345b.3\]]dang /_tha snyad du gzugs shes bya ba gang yin pa de ji snyam du sems/_ngo bo nyid dam/_rang bzhin nam 'on te btags pa tsam du zad/_gsol pa/_bcom ldan 'das btags pa tsam du bas so/_/'o na byams pa khyod ji ltar 'di snyam du gzugs kyi ngo bo nyid dmigs pa 
[\[345b.4\]]nyid do snyam du sems so/_/byams pa 'du byed kyi mtshan ma'i dngos po la ming dang /_'du shes dang /_gdags pa dang /_tha snyad du tshor ba dang /_'du shes dang /_'du byed dang /_rnam par shes pa nas sangs rgyas kyi chos shes bya ba'i bar du gang yin pa de dag ji snyam du 
[\[345b.5\]]sems/_ngo bo nyid dam/_tshor ba dang /_'du shes dang /_'du byed dang /_rnam par shes pa nas/_sangs rgyas kyi chos kyi bar du btags pa tsam du zad/_gsol pa/_bcom ldan 'das btags pa tsam du bas so/_/'o na byams pa khyod ji ltar 'di snyam du 
[\[345b.6\]]tshor ba dang /_'du shes dang /_'du byed dang /_rnam par shes pa nas/_sangs rgyas kyi chos kyi bar du dmigs pa nyid du sems/_de skad ces bka' stsal pa dang /_bcom ldan 'das la byang chub sems dpa' byams pas 'di skad ces gsol to/_/bcom ldan 
[\[345b.7\]]'das de ste/_gzugs ming dang /_'du shes dang /_brda dang /_gdags pa dang /_tha snyad tsam lags pa dang /_bcom ldan 'das de ste tshor ba dang /_'du shes dang /_'du byed dang /_rnam par shes pa nas/_sangs rgyas kyi chos kyi bar du ming dang /_'du 
[\[346a\]]
[\[346a.1\]]shes dang /_brda dang /_gdags pa dang /_tha snyad tsam lags te/_de ltar gyur na gzugs kyi ngo bo nyid dmigs pa nyid du mi 'gyur ram/_de ltar gyur na tshor ba dang /_'du shes dang /_'du byed dang /_rnam par shes pa nas/_sangs rgyas kyi 
[\[346a.2\]]chos kyi bar du ming dang /_'du shes dang /_brda dang /_gdags pa dang /_tha snyad tsam zhes bgyi ba de'i ngo bo nyid dmigs pa nyid du mi 'gyur ram/_de skad gsol pa dang /_bcom ldan 'das kyis byang chub sems dpa' byams pa la 'di skad ces bka' stsal to/_/
[\[346a.3\]]byams pa de ji snyam du sems/_gang gzugs shes bya ba de ming dang /_'du shes dang /_brda dang /_gdags pa dang /_tha snyad tsam 'am/_'on te de la skye ba 'am/_'jig pa 'am/_kun nas nyon mongs pa 'am/_rnam par byang ba yod dam/_gsol pa/_bcom 
[\[346a.4\]]ldan 'das ma lags so/_/bka' stsal pa/_'o na byams pa khyod ji ltar 'di snyam du gzugs kyi ngo bo nyid yod par sems/_byams pa de ji snyam du sems/_tshor ba dang /_'du shes dang /_'du byed dang /_rnam par shes pa nas/_sangs rgyas kyi chos kyi 
[\[346a.5\]]bar du gang yin pa de dag ming dang /_'du shes dang /_brda dang /_gdags pa dang /_tha snyad tsam mam/_'on te de la skye ba 'am/_'jig pa 'am/_kun nas nyon mongs pa 'am/_rnam par byang ba yod/_gsol pa/_bcom ldan 'das ma lags so/_/
[\[346a.6\]]'o na byams pa khyod ji ltar 'di snyam du tshor ba dang /_'du shes dang /_'du byed dang /_rnam par shes pa nas/_sangs rgyas kyi chos kyi bar du ngo bo nyid yod par sems/_de skad bka' stsal pa dang /_bcom ldan 'das la byang chub sems dpa' byams pas 'di skad 
[\[346a.7\]]gsol to/_/bcom ldan 'das ci lags/_gzugs rnam pa thams cad dang /_mtshan nyid thams cad du ma mchis pa lags sam/_bcom ldan 'das ci lags/_tshor ba dang /_'du shes dang /_'du byed dang /_rnam par shes pa nas/_sangs rgyas 
[\[346b\]]
[\[346b.1\]]kyi chos kyi bar du rnam pa thams cad dang /_mtshan nyid thams cad du ma mchis pa lags sam/_de skad gsol pa dang /_bcom ldan 'das kyis byang chub sems dpa' byams pa la 'di skad bka' stsal to/_/byams pa nga ni gzugs rnam pa thams cad dang /_
[\[346b.2\]]mtshan nyid thams cad du med do zhes mi smra'o/_/byams pa nga ni tshor ba dang /_'du shes dang /_'du byed dang /_rnam par shes pa nas sangs rgyas kyi chos kyi bar du rnam pa thams cad dang /_mtshan nyid thams cad du med do zhes mi smra'o/_/de skad bka' stsal pa dang 
[\[346b.3\]]bcom ldan 'das la byang chub sems dpa' byams pas 'di skad gsol to/_/bcom ldan 'das gzugs ji lta bur mchis bcom ldan 'das tshor ba dang /_'du shes dang /_'du byed dang /_rnam par shes pa nas sangs rgyas kyi chos kyi bar du ji lta bur mchis/_
[\[346b.4\]]de skad ces gsol pa dang /_bcom ldan 'das kyis byang chub sems dpa' byams pa la 'di skad ces bka' stsal to/_/byams pa gzugs ni 'jig rten gyi brda dang /_tha snyad du yod kyi don dam par yod pa ma yin no/_/byams pa tshor ba dang /_'du shes 
[\[346b.5\]]dang /_'du byed dang /_rnam par shes pa nas/_sangs rgyas kyi chos kyi bar du 'jig rten gyi brda dang /_tha snyad du yod kyi don dam par yod pa ma yin no/_/de skad ces bka' stsal pa dang /_bcom ldan 'das la byang chub sems dpa' byams pas 'di 
[\[346b.6\]]skad gsol to/_/bcom ldan 'das bdag gis bcom ldan 'das kyis bka' stsal pa'i don 'tshal ba ltar na/_dbyings 'di ni don dam par brjod du ma mchis pa'o/_/bcom ldan 'das de ste don dam par brjod du ma mchis pa'i dbyings lags na/_bcom ldan 
[\[346b.7\]]'das 'du byed kyi mtshan ma'i dngos po de la ji ltar gzugs shes bgyi ba'i ming bla thabs su gdags/_'du byed kyi mtshan ma'i dngos po gang lags pa de la/_tshor ba dang /_'du shes dang /_'du byed dang /_rnam par shes pa nas/_sangs rgyas kyi chos kyi 
[\[347a\]]
[\[347a.1\]]bar du ji ltar ming bla thabs su gdags/_de bas na don dam par ma mchis so/_/de ste don dam par ma mchis na/_de ji ltar 'du byed kyi mtshan ma'i dngos po brjod du ma mchis par 'gyur/_de bas na brjod du ma mchis pa'i dbyings shes 
[\[347a.2\]]bgyi ba mi rigs so/_/de skad gsol pa dang /_bcom ldan 'das kyis byang chub sems dpa' byams pa la bka' stsal pa/_de bas na byams pa khyod nyid la dris/_khyod kyis ji ltar nus pa lan thob shig_/byams pa de ji snyam du sems/_nam khyod 
[\[347a.3\]]brjod du med pa'i dbyings la shes rab spyod pa de'i tshe/_'du byed kyi mtshan ma'i dngos po gang la gzugs shes bya ba dang /_tshor ba dang /_'du shes dang /_'du byed dang /_rnam par shes pa nas/_sangs rgyas kyi chos kyi bar du gang la ming bla thabs su gdags 
[\[347a.4\]]par bya ba de dag khyod kyis yod par dmigs sam/_gsol pa/_bcom ldan 'das ma lags so/_/bcom ldan 'das kyis bka' stsal pa/_byams pa gzhung 'dis kyang khyod kyis 'di ltar rig par bya'o/_/'du byed kyi mtshan ma'i dngos po de brjod 
[\[347a.5\]]du med pa'i dbyings kyang ma yin/_'du byed kyi mtshan ma'i dngos po gang la gzugs shes bya ba dang /_tshor ba dang /_'du shes dang /_'du byed dang /_rnam par shes pa nas/_sangs rgyas kyi chos shes bya ba'i bar du ming bla thabs su gdags pa 
[\[347a.6\]]de dag las brjod du med pa'i dbyings gzhan pa yang ma yin no/_/byams pa de ste 'du byed kyi mtshan ma'i dngos po brjod du med pa'i dbyings yin par gyur na ni/_byis pa so so'i skye bo thams cad kyang mya ngan las 'das pa 'am/_bla na med pa yang dag par rdzogs 
[\[347a.7\]]pa'i byang chub tu sangs rgyas par 'gyur ro/_/byams pa de ste 'du byed kyi mtshan ma'i dngos po las brjod du med pa'i dbyings gzhan zhig yin na ni brjod du med pa'i dbyings gang la/_brjod du med pa'i dbyings rab tu chud par bya ba de'i mtshan ma yang dmigs 
[\[347b\]]
[\[347b.1\]]su med par 'gyur ro/_/byams pa gzhung 'dis kyang khyod kyis 'di ltar rig par bya'o/_/'du byed kyi mtshan ma'i dngos po de brjod du med pa'i dbyings kyang ma yin/_gang la gzugs shes bya ba dang /_tshor ba dang /_'du shes dang /_'du byed dang /_rnam 
[\[347b.2\]]par shes pa nas/_sangs rgyas kyi chos shes bya ba'i bar du ming bla thabs su gdags pa de dag las brjod du med pa'i dbyings gzhan pa yang ma yin no/_/de skad ces bka' stsal pa dang /_bcom ldan 'das la byang chub sems dpa' byams pas 'di 
[\[347b.3\]]skad ces gsol to/_/bcom ldan 'das de ste byang chub sems dpa' brjod du med pa'i dbyings dang nye bar 'brel pa'i shes rab kyi pha rol tu phyin pa la gnas pa na/_'du byed kyi mtshan ma'i dngos po gang la gzugs shes bya ba dang /_tshor ba dang /_'du shes 
[\[347b.4\]]dang /_'du byed dang /_rnam par shes pa nas sangs rgyas kyi chos shes bgyi ba'i bar du ming bla thabs su gdags pa gang lags pa de dag dmigs su ma mchis na/_bcom ldan 'das de ci lags/_mchis pa las dmigs su ma mchis sam 
[\[347b.5\]]'on te ma mchis pa lags/_de skad gsol pa dang /_bcom ldan 'das kyis byang chub sems dpa' byams pa la bka' stsal pa/_byams pa 'du byed kyi mtshan ma'i dngos po de rang dbang du yod pa nyid dam/_med pa nyid du 'gyur ba gang yang med 
[\[347b.6\]]do/_/de ci'i phyir zhe na/_byams pa khyod gang gi tshe/_'du byed kyi mtshan ma'i dngos po de la rnam par rtog pa de'i tshe 'du byed kyi mtshan ma'i dngos po de rnam par rtog pas gzung ba ma yin nam/_gang gi tshe brjod du med pa'i dbyings dang nye bar 'brel pa'i shes rab kyi 
[\[347b.7\]]spyod pa la gnas shing /_rnam par mi rtog pa de'i tshe na yang /_rnam par mi rtog pas zin par ma gyur tam/_bcom ldan 'das de lta ma lags so/_/byams pa de lta na 'du byed kyi mtshan ma'i dngos po gang la gzugs shes bya ba dang /_tshor ba dang /_'du shes dang /_
[\[348a\]]
[\[348a.1\]]'du byed dang /_rnam par shes pa nas sangs rgyas kyi chos thams cad ces bya bar ming bla thabs su gdags pa gang yin pa de dag rnam par rtog pa tsam du zad pa ma yin nam/_de rnam par rtog pa tsam du zad na yang /_rnam par mi rtog pa'i dbyings 
[\[348a.2\]]la gnas shing /_rnam par rtog pa bstsal pa na/_yod par dmigs pa gang la gzugs shes bya ba dang /_tshor ba dang /_'du shes dang /_'du byed dang /_rnam par shes pa nas sangs rgyas kyi chos kyi bar du yod par dmigs pa de gang yin/_de skad ces 
[\[348a.3\]]bka' stsal pa dang /_bcom ldan 'das la byang chub sems dpa' byams pas 'di skad ces gsol to/_/bcom ldan 'das byang chub sems dpa' shes rab kyi pha rol tu phyin pa la spyod cing /_chos rab tu 'byed mkhas pa la gnas pas gzugs rab tu dbye ba 
[\[348a.4\]]rnam pa dus gdags pa 'tshal bar bgyi/_tshor ba dang /_'du shes dang /_'du byed dang /_rnam par shes pa nas sangs rgyas kyi chos kyi bar du rab tu dbye ba rnam pa dus gdags par 'tshal bar bgyi/_de skad ces gsol pa dang /_bcom ldan 'das 
[\[348a.5\]]kyis byang chub sems dpa' byams pa la bka' stsal pa/_byams pa shes rab kyi pha rol tu phyin pa la spyod cing /_chos rab tu 'byed mkhas pa la gnas pa'i byang chub sems dpa' rnam pa gsum gyis gzugs rab tu dbye ba gdags pa rjes su shes par 
[\[348a.6\]]bya'o/_/tshor ba dang /_'du shes dang /_'du byed dang /_rnam par shes pa nas sangs rgyas kyi chos kyi bar du rab tu dbye ba gdags pa rjes su shes par bya ste/_'di ltar 'di ni yongs su brtags pa'i gzugs/_'di ni rnam par brtags pa'i gzugs 
[\[348a.7\]]'di ni chos nyid kyi gzugs so/_/'di ltar 'di ni yongs su brtags pa'i tshor ba/_'di ni rnam par brtags pa'i tshor ba/_'di ni chos nyid kyi tshor ba'o/_/'di ltar 'di ni yongs su brtags pa'i 'du shes/_'di ni rnam par brtags pa'i 'du shes/_'di ni 
[\[348b\]]
[\[348b.1\]]chos nyid kyi 'du shes so/_/'di ltar 'di ni yongs su brtags pa'i 'du byed/_'di ni rnam par brtags pa'i 'du byed/_'di ni chos nyid kyi 'du byed do/_/'di ltar 'di ni yongs su brtags pa'i rnam par shes pa/_'di ni rnam par brtags pa'i rnam par shes pa/_
[\[348b.2\]]'di ni chos nyid kyi rnam par shes pa'o zhes bya ba nas/_'di ltar 'di dag ni yongs su brtags pa'i sangs rgyas kyi chos 'di dag ni rnam par brtags pa'i sangs rgyas kyi chos/_'di dag ni chos nyid kyi sangs rgyas kyi chos so zhes bya ba'i bar du'o/_/de skad bka' 
[\[348b.3\]]stsal pa dang /_bcom ldan 'das la byang chub sems dpa' byams pas 'di skad gsol to/_/bcom ldan 'das yongs su brtags pa'i gzugs gang lags rnam par brtags pa'i gzugs gang lags/_chos nyid kyi gzugs gang lags/_
[\[348b.4\]]bcom ldan 'das yongs su brtags pa'i tshor ba dang /_'du shes dang /_'du byed dang /_rnam par shes pa gang lags/_bcom ldan 'das yongs su brtags pa'i sangs rgyas kyi chos gang lags/_rnam par brtags pa'i sangs rgyas kyi chos gang 
[\[348b.5\]]lags/_chos nyid kyi sangs rgyas kyi chos gang lags/_bka' stsal pa/_byams pa 'du byed kyi mtshan ma'i dngos po de dang de dag la gzugs so zhes ming dang 'du shes dang tha snyad du bya ba la brten nas gzugs kyi ngo bo nyid du yongs su brtags pa gang yin pa 'di ni yongs su 
[\[348b.6\]]brtags pa'i gzugs so/_/byams pa 'du byed kyi mtshan ma'i dngos po de dang de dag la tshor ba dang /_'du shes dang /_'du byed dang /_rnam par shes pa nas sangs rgyas kyi chos so zhes bya ba'i bar du ming dang /_'du shes dang /_gdags pa dang tha snyad du bya ba la brten nas 
[\[348b.7\]]tshor ba'i ngo bo nyid dang /_'du shes dang /_'du byed dang /_rnam par shes pa nas/_sangs rgyas kyi chos kyi ngo bo nyid du yongs su brtags pa gang yin pa 'di dag ni/_yongs su brtags pa'i tshor ba dang /_'du shes dang /_'du byed dang /_rnam par shes pa nas 
[\[349a\]]
[\[349a.1\]]sangs rgyas kyi chos kyi bar du 'di dag ni yongs su brtags pa'i sangs rgyas kyi chos so/_/'du byed kyi mtshan ma'i dngos po de dang de dag la rnam par rtog pa'i/_chos nyid tsam du gnas pa'i rnam par rtog pa la brten nas/_mngon par smra ba gang la 
[\[349a.2\]]'di ni ming dang /_'du shes dang /_gdags pa dang /_tha snyad kyi gzugs so/_/tshor ba dang /_'du shes dang /_'du byed dang /_rnam par shes pa nas/_sangs rgyas kyi chos kyi bar du'o zhes bya ba gang yin pa 'di ni rnam par brtags pa'i gzugs so/_/'di ni 
[\[349a.3\]]rnam par brtags pa'i tshor ba rnam par brtags pa'i 'du shes rnam par brtags pa'i 'du byed/_rnam par brtags pa'i rnam par shes pa nas/_rnam par brtags pa'i sangs rgyas kyi chos kyi bar du'o/_/de bzhin gshegs pa rnams byung yang rung /_de bzhin 
[\[349a.4\]]gshegs pa rnams ma byung yang rung /_chos nyid dang chos kyi gnas nyid kyi dbyings 'di dag ni gnas pa nyid de/_brtags pa'i gzugs gang yin pa des/_rnam par brtags pa'i gzugs de rtag cing rtag pa'i dus brtan zhing brtan pa'i dus su ngo bo nyid med cing 
[\[349a.5\]]chos bdag med pa dang /_de bzhin nyid dang /_yang dag pa'i mtha' gang yin pa 'di ni chos nyid kyi gzugs so/_/'di ni chos nyid kyi tshor ba dang /_'du shes dang /_'du byed dang /_rnam par shes pa nas 'di dag ni chos nyid kyi sangs rgyas kyi chos so zhes bya ba'i 
[\[349a.6\]]bar du'o/_/de skad ces bka' stsal pa dang /_bcom ldan 'das la byang chub sems dpa' byams pas 'di skad gsol to/_/bcom ldan 'das gzugs 'di gsum las gzugs gang rdzas ma mchis par blta bar bgyi/_gang rdzas mchis pa lags/_gang 
[\[349a.7\]]rdzas mchis pa yang ma lags/_rdzas ma mchis pa yang ma lags la/_don dam pas rab tu phye ba lags/_bcom ldan 'das tshor ba 'di gsum dang /_'du shes 'di gsum dang /_'du byed 'di gsum dang /_rnam par shes pa 'di gsum nas/_sangs 
[\[349b\]]
[\[349b.1\]]rgyas kyi chos 'di gsum gyi bar du sangs rgyas kyi chos gang rdzas ma mchis par blta bar bgyi/_gang rdzas mchis par blta bar bgyi/_gang rdzas ma mchis pa yang ma lags/_rdzas mchis pa yang ma lags par blta bar bgyi zhing don dam pas rab tu phye ba 
[\[349b.2\]]lags/_de skad ces gsol pa dang /_bcom ldan 'das kyis byang chub sems dpa' byams pa la bka' stsal pa/_byams pa yongs su brtags pa'i gzugs gang yin pa de ni rdzas med par blta'o/_/rnam par brtags pa'i gzugs gang 
[\[349b.3\]]yin pa de ni rnam par rtog pa rdzas yod pa'i phyir rdzas yod par lta'i rang dbang du 'jug pa ni ma yin no/_/chos nyid kyi gzugs gang yin pa de ni rdzas med pa yang ma yin rdzas yod pa yang ma yin te/_don dam pas rab tu phye ba yin par blta'o/_/yongs su brtags pa'i 
[\[349b.4\]]tshor ba dang /_'du shes dang /_'du byed dang /_rnam par shes pa gang yin pa nas/_yongs su brtags pa'i sangs rgyas kyi chos gang yin pa'i bar du 'di dag ni rdzas med par blta'o/_/rnam par brtags pa'i tshor ba dang /_'du shes dang /_'du byed dang /_
[\[349b.5\]]rnam par shes pa nas rnam par brtags pa'i sangs rgyas kyi chos gang yin pa'i bar du rnam par rtog pa rdzas yod pa'i phyir rdzas yod par blta'i/_rang dbang du 'jug pa ni ma yin no/_/byams pa chos nyid kyi tshor ba dang /_'du shes dang /_'du byed dang /_
[\[349b.6\]]rnam par shes pa gang yin pa nas/_chos nyid kyi sangs rgyas kyi chos gang yin pa'i bar du de dag ni rdzas med pa yang ma yin rdzas yod pa yang ma yin te don dam pas rab tu phye ba yin par blta'o/_/de skad bka' stsal pa dang /_bcom ldan 'das la byang chub sems dpa' byams 
[\[349b.7\]]pas 'di skad ces gsol to/_/bcom ldan 'das bcom ldan 'das kyis 'di ltar gzugs shes bgyi ba gnyis su ma mchis par brtsis 'di ltar tshor ba dang /_'du shes dang /_'du byed dang /_rnam par shes pa nas/_sangs rgyas kyi chos kyi bar du de dag 
[\[350a\]]
[\[350a.1\]]gnyis su ma mchis par brtsis te/_de ltar gzugs rab tu dbye ba mdzad/_tshor ba dang /_'du shes dang /_'du byed dang /_rnam par shes pa nas/_sangs rgyas kyi chos kyi bar du rab tu dbye ba mdzad na/_bcom ldan 'das kyis ci la 
[\[350a.2\]]dgongs nas 'di ltar gzugs shes bgyi ba 'di ltar gzugs shes bgyi ba 'di gnyis su ma mchis par brtsis/_'di ltar tshor ba dang /_'du shes dang /_'du byed dang /_rnam par shes pa nas/_sangs rgyas kyi chos kyi bar du gnyis su ma mchis par 
[\[350a.3\]]brtsis te bstan/_de skad gsol pa dang /_bcom ldan 'das kyis byang chub sems dpa' byams pa la bka' stsal pa/_byams pa de ji snyam du sems/_yongs su brtags pa'i gzugs la rdzas med pa de gzugs sam/_'on te gzugs ma yin/_
[\[350a.4\]]gsol pa/_bcom ldan 'das ma lags so/_/gang yang de la ming dang /_'du shes dang /_gdags pa dang /_tha snyad tsam gyi gzugs shes bya ba de ci gzugs yin nam/_gsol pa/_bcom ldan 'das ma lags so/_/byams pa rnam grangs des 
[\[350a.5\]]kyang khyod kyis 'di ltar rig par bya'o/_/yongs su brtags pa'i gzugs gang yin pa de ni gzugs kyang ma yin/_gzugs med pa yang ma yin/_gzugs kyang ma yin/_gzugs med pa yang ma yin pa gang yin pa de ni gnyis su med pa ste/_ngas 'di 
[\[350a.6\]]la dgongs nas 'di ltar gzugs shes bya ba 'di gnyis su med par brtsi bar gsungs so/_/byams pa de ji snyam du sems/_rnam par brtags pa'i gzugs rdzas yod pa de la brten nas/_ming dang 'du shes dang /_gdags pa dang /_tha snyad du 'gyur 
[\[350a.7\]]ba gang yin pa de ci gzugs yin nam/_gsol pa/_bcom ldan 'das ma lags so/_/byams pa de ji snyam du sems/_rnam par brtags pa'i gzugs de nyid la yongs su brtags pa'i gzugs kyi ngo bo nyid med pa dang /_de'i mtshan nyid ma yin pa 
[\[350b\]]
[\[350b.1\]]gang yin pa de ci gzugs yin nam/_gsol pa/_bcom ldan 'das ma lags so/_/byams pa gzhung des kyang khyod kyis 'di ltar rig par bya'o/_/rnam par brtags pa'i gzugs gang yin pa de gzugs kyang ma yin/_gzugs med pa yang ma yin no/_/
[\[350b.2\]]gzugs kyang ma yin/_gzugs med pa yang ma yin pa gang yin pa de yang gnyis su med pa ste/_ngas de la dgongs nas 'di ltar gzugs shes bya ba 'di gnyis su med par brtsi bar gsungs so/_/byams pa de ji snyam du sems/_chos nyid kyi gzugs 
[\[350b.3\]]gzugs bdag med par rab tu phye ba de ci gzugs yin nam/_gsol pa/_bcom ldan 'das ma lags so/_/chos nyid kyi gzugs de'i gzugs kyi chos nyid gang yin pa de yang ci gzugs yin nam/_gsol pa/_bcom ldan 'das ma lags so/_/
[\[350b.4\]]byams pa gzhung des kyang khyod kyis 'di ltar rig par bya'o/_/chos nyid kyi gzugs gang yin pa de yang gzugs ma yin/_gzugs med pa yang ma yin no/_/gang gzugs kyang ma yin gzugs med pa yang ma yin pa de ni gnyis su med pa ste/_ngas de la dgongs 
[\[350b.5\]]nas 'di ltar gzugs de gnyis su med par brtsi bar gsungs so/_/de bzhin du tshor ba dang /_'du shes dang /_'du byed dang /_rnam par shes pa nas sangs rgyas kyi chos kyi bar du sbyar bar bya'o/_/de skad bka' stsal pa dang /_bcom ldan 'das la byang 
[\[350b.6\]]chub sems dpa' byams pas 'di skad gsol to/_/bcom ldan 'das shes rab kyi pha rol du phyin pa la spyod pa'i byang chub sems dpa' de ltar gzugs gnyis su med pa'i mtshan nyid la mkhas shing /_tshor ba dang /_'du shes dang /_'du byed dang /_
[\[350b.7\]]rnam par shes pa nas sangs rgyas kyi chos kyi bar du de ltar gnyis su med pa'i mtshan nyid la mkhas pas mtha' gnyis spangs nas dbu ma'i lam la zhugs pas ji ltar mtshan nyid yongs su shes pa dang /_ji ltar mtshan nyid spang ba dang /_ji ltar mtshan nyid 
[\[351a\]]
[\[351a.1\]]mngon du bgyi ba dang /_ji ltar mtshan nyid bsgom pa blta bar bgyi/_de skad gsol ba dang /_bcom ldan 'das kyis byang chub sems dpa' byams pa la bka' stsal pa/_byams pa shes rab kyi pha rol tu phyin pa la spyod pa'i byang chub 
[\[351a.2\]]sems dpa' mtha' gnyis spangs nas/_de ltar dbu ma'i lam la rab tu zhugs pas gang gzugs yongs su shes pa yang ma yin/_yongs su mi shes pa yang ma yin pa de nyid de'i yongs su shes pa'o/_/de bzhin du tshor ba dang /_'du shes dang /_'du byed 
[\[351a.3\]]dang /_rnam par shes pa nas sangs rgyas kyi chos kyi bar du gang yongs su shes pa yang ma yin/_yongs su mi shes pa yang ma yin pa de nyid de'i yongs su shes pa'o/_/gang gzugs spong ba yang ma yin mi spong ba yang ma yin pa de nyid de'i spong ba'o/_/de 
[\[351a.4\]]bzhin du tshor ba dang /_'du shes dang /_'du byed dang /_rnam par shes pa nas/_sangs rgyas kyi chos kyi bar du gang spong ba yang ma yin/_mi spong ba yang ma yin pa de nyid de'i spong ba'o/_/gang gzugs spong ba mngon sum du byed pa yang ma yin mngon 
[\[351a.5\]]sum du mi byed pa yang ma yin pa de nyid de'i mngon sum du byed pa'o/_/gang gzugs spong ba'i lam sgom pa yang ma yin/_mi sgom pa yang ma yin pa de nyid de'i sgom pa'o/_/de bzhin du tshor ba dang /_'du shes dang /_'du byed dang /_rnam par shes pa nas/_
[\[351a.6\]]sangs rgyas kyi chos kyi bar du sbyar ro/_/de skad bka' stsal pa dang /_bcom ldan 'das la byang chub sems dpa' byams pas 'di skad ces gsol to/_/bcom ldan 'das shes rab kyi pha rol du phyin pa la spyod pa'i byang chub sems dpa' de ltar yongs su 
[\[351a.7\]]shes pa dang /_spong ba dang /_mngon du byed pa dang /_bsgom par ldan pa de'i mya ngan las 'das pa gang lags/_de skad gsol pa dang /_bcom ldan 'das kyis byang chub sems dpa' byams pa la bka' stsal pa/_byams pa byang chub sems 
[\[351b\]]
[\[351b.1\]]dpa' rnams kyi mya ngan las 'das pa ni zab bo/_/rab tu zab bo/_/de skad bka' stsal pa dang /_bcom ldan 'das la byang chub sems dpa' byams pas 'di skad gsol to/_/bcom ldan 'das ci'i slad du na byang chub sems dpa' rnams kyi mya ngan las 
[\[351b.2\]]'das pa de ltar zab cing rab tu zab pa lags/_bcom ldan 'das kyis bka' stsal pa/_byams pa byang chub sems dpa' rnams kyi mya ngan las 'das pa ni gang mya ngan las 'das pa yang ma yin mya ngan las ma 'das pa yang ma yin te/_de bas na de zab 
[\[351b.3\]]cing rab tu zab ces bya'o/_/de skad bka' stsal pa dang /_bcom ldan 'das la byang chub sems dpa' byams pas 'di skad gsol to/_/bcom ldan 'das ji ltar na byang chub sems dpa' rnams kyi mya ngan las 'das pa de mya ngan las 'das pa yang ma 
[\[351b.4\]]lags/_mya ngan las ma 'das pa yang ma lags/_bcom ldan 'das kyis bka' stsal pa/_byams pa gzhan gyi don las brtsams te/_'khor ba yongs su ma btang ba'i phyir mya ngan las ma 'das pa'o/_/bdag gi don las brtsams te/_mya ngan las 
[\[351b.5\]]'das pa yongs su ma btang ba'i phyir mya ngan las 'das pa'o/_/de skad bka' stsal pa dang /_bcom ldan 'das la byang chub sems dpa' byams pas 'di skad ces gsol to/_/bcom ldan 'das de ste byang chub sems dpa' gzhan gyi don las brtsams 
[\[351b.6\]]te/_'khor ba yongs su mi gtong na/_'khor ba yongs su ma btang bas des ji ltar mya ngan las 'das pa btang bar mi 'gyur ro/_/bcom ldan 'das de ste byang chub sems dpa' bdag gi don las brtsams te/_mya ngan las 'das pa yongs su mi 
[\[351b.7\]]gtong na/_des ji ltar 'khor ba yongs su btang bar mi 'gyur/_bcom ldan 'das kyis bka' stsal pa/_byams pa 'di la byang chub sems dpa' shes rab kyi pha rol tu phyin pa la spyod pa na/_'khor ba la 'khor bar rnam par mi rtog_/mya ngan las 'das 
[\[352a\]]
[\[352a.1\]]pa la yang mya ngan las 'das par rnam par mi rtog ste/_de de ltar rnam par mi rtog na 'di ltar 'khor ba dang mya ngan las 'das pa gnyis mtshungs mnyam par 'gyur ro/_/de ci'i phyir zhe na/_'di ltar de 'khor ba la 'khor bar rnam par mi rtog na 
[\[352a.2\]]mya ngan las 'das pa bzhin du 'khor bar mi skyo'o/_/mya ngan las 'das pa la mya ngan las 'das par rnam par mi rtog na/_'khor ba bzhin du mya ngan las 'das pa la zhen par mi 'gyur ro/_/de ltar rnam par mi rtog pa'i dbyings la gnas pa de rigs pa 'dis 'khor ba 
[\[352a.3\]]yongs su mi gtong ba dang /_mya ngan las 'das pa yongs su mi gtong bar rig par bya'o/_/de skad bka' stsal pa dang /_bcom ldan 'das la byang chub sems dpa' byams pas 'di skad gsol to/_/bcom ldan 'das 'o na byang chub sems dpa' shes rab kyi pha 
[\[352a.4\]]rol du phyin pa la spyod pa/_rnam par mi rtog pa'i dbyings la rab tu gnas pas ji ltar 'khor ba ma btang ba de ltar blangs pa yang ma lags so/_/mya ngan las 'das pa ji ltar ma btang ba de ltar blangs pa yang ma lags so/_/bcom ldan 'das de ste ma blangs na ji ltar 
[\[352a.5\]]btang ba ma lags/_bcom ldan 'das kyis bka' stsal pa/_byams pa nga ni de ltar 'khor ba blang ba 'am/_mi blang bar mi smra'i/_byams pa shes rab kyi pha rol tu phyin pa la spyod pa'i byang chub sems dpa' rnam par mi rtog pa'i dbyings la [{]dmyigs [,]dmigs [}]pa'i ye shes 
[\[352a.6\]]kyis sems dbang du gyur pa/_phyogs bcu'i 'jig rten gyi khams gang gA'i klung gi bye ma snyed du thabs mkhas pas 'khor ba bstan pa'i phyir byang chub sems dpa' yongs su mya ngan las 'das pa rnams 'khor ba yongs su mi gtong bar nga smra'o/_/stong pa nyid 
[\[352a.7\]]dmigs su med pa la gnas pa'i phyir mya ngan las 'das pa yongs su mi gtong bar nga smra'o/_/de skad bka' stsal pa dang /_bcom ldan 'das la byang chub sems dpa' byams pas 'di skad ces gsol to/_/bcom ldan 'das rnam par mi rtog pa la mtshan nyid 
[\[352b\]]
[\[352b.1\]]thams cad ji ltar blta bar bgyi/_bcom ldan 'das kyis bka' stsal pa/_byams pa gzugs gang yin pa dang /_tshor ba gang yin pa dang /_'du shes dang /_'du byed dang /_rnam par shes pa nas/_sangs rgyas kyi chos gang yin pa'i bar dang /_gzugs 
[\[352b.2\]]kyi stong pa nyid gang yin pa nas sangs rgyas kyi chos rnams kyi stong pa nyid gang yin pa'i bar du chos de dag dang stong pa nyid de dag sgom pa dang /_dngos po gnyis su med pa dang /_rab tu spros pa med pa 'di ni byams pa thams cad kyi mtshan nyid thams cad du blta'o/_/
[\[352b.3\]]de skad bka' stsal pa dang /_bcom ldan 'das la byang chub sems dpa' byams pas 'di skad gsol to/_/bcom ldan 'das ci lags/_nyan thos thams cad phyogs gcig pa 'am/_shin tu mya ngan las 'das pa la gnas pa lags/_bcom 
[\[352b.4\]]ldan 'das kyis bka' stsal pa/_byams pa de ni ma yin no/_/de ci'i phyir zhe na/_byams pa 'jig rten pa 'di dag ni khams sna tshogs pa khams du ma pa ste/_khams sna tshogs khams du ma pa'i 'jig rten pa de dag la sems can gyi rigs dang /_rang 
[\[352b.5\]]bzhin rab tu mang po yod de/_byams pa sems can gyi rus dang /_rigs dang po nas bzang po'i khyad par 'dod cing bzang po'i khyad par nyid thob pa de lta bu yang yod do/_/sems can gyi rus dang rigs gang dang po nas khyad par ngan pa 'dod cing ngan pa nyid 'thob ste/_
[\[352b.6\]]de nyid kyis mgu bar 'gyur ba de lta bu yang yod do/_/rus dang rigs gang thog ma nas ngan pa'i bye brag 'dod cing ngan pa nyid 'thob ste/_ngan pa thob nas de tsam gyis mgu bar mi 'gyur zhing /_de nas phyis gong du bzang po'i khyad par 'dod cing bzang po 'thob par 'gyur 
[\[352b.7\]]ba de lta bu dag kyang yod do/_/de skad ces bka' stsal pa dang /_bcom ldan 'das la byang chub sems dpa' byams pas 'di skad ces gsol to/_/bcom ldan 'das gang sems can gyi rus dang rigs gsum po de dgra bcom pa thob nas/_bla na ma mchis pa 
[\[353a\]]
[\[353a.1\]]yang dag par rdzogs pa'i byang chub 'thob par 'tshal na/_bcom ldan 'das kyis de'i skye ba yang ma mchis par lung bstan te/_skye ba ma mchis na ji ltar 'thob par 'gyur/_bcom ldan 'das kyis bka' stsal pa/_byams pa de'i skye ba las 
[\[353a.2\]]dang nyon mongs pa'i dbang du gyur pa yin par ni nga mi 'dogs kyi/_de'i skye ba ni bsam gyis mi khyab pa mya ngan las 'das par 'gyur bar gdags so/_/de skad bka' stsal pa dang /_bcom ldan 'das la byang chub sems dpa' byams pas 'di skad gsol to/_/bcom 
[\[353a.3\]]ldan 'das byang chub sems dpa' sems dpa' chen po bsam pa rgya che ba dang /_lhag pa'i bsam pa mthu che ba gang la dang po nyid du bzang po'i khyad par 'tshal zhing bzang po'i khyad par nyid 'thob par 'gyur ba de ngo mtshar che'o/_/bcom ldan 'das byang chub sems dpa' 
[\[353a.4\]]rnams kyi bsam pa rgya che ba de dag gang lags/_'di ltar byang chub sems dpa' rnams de la ma chags pa'i bde ba dang /_mi 'dzin pa'i bde ba dang /_mya ngan las 'das pa'i bde ba sems can thams cad dang thun mong bar 'dod cing bla na med pa yang dag par rdzogs 
[\[353a.5\]]pa'i byang chub tu yongs su bsngo ba 'di ltar 'khor ba yongs su mi gtong ba'i phyir te/_'di ni de dag gi lhag pa'i bsam pa mthu chen po yin par blta'o/_/de skad ces bka' stsal pa dang /_bcom ldan 'das la byang chub sems dpa' byams pas 'di skad ces 
[\[353a.6\]]gsol to/_/bcom ldan 'das byang chub sems dpa' rnams kyi chos ni ngo mtshar rmad du byung ba'o/_/byang chub sems dpa' rnams kyi bslab pa ni ngo mtshar rmad du byung ba ste/_rigs kyi bu 'am rigs kyi bu mo ngo mtshar rmad du byung ba'i byang chub sems dpa'i chos 
[\[353a.7\]]thob par 'tshal bas/_bla na ma mchis pa yang dag par rdzogs pa'i byang chub tu sems bskyed par bgyi'o/_/byang chub sems dpa'i bslab pa la rab tu phye ba'i le'u ste/_bdun cu gnyis pa'o//_//shes rab kyi pha rol tu phyin pa 
[\[353b\]]
[\[353b.1\]]stong phrag nyi shu lnga pa/_bam po bdun cu bdun pa/_de nas bcom ldan 'das kyis/_tshe dang ldan pa rab 'byor la bka' stsal pa/_rab 'byor rigs kyi bu pho'am/_rigs kyi bu mo gang shes rab kyi pha rol du phyin pa 'di tshol 'dod pa'i rigs kyi bu pho 'am/_
[\[353b.2\]]rigs kyi bu mo des rtag par rab tu ngu'i byang chub sems dpa' sems dpa' chen pos/_ji ltar btsal zhing de ltar sgra dbyangs mi zad par sgrogs pa'i de bzhin gshegs pa dgra bcom pa yang dag par rdzogs pa'i sangs rgyas kyi drung na/_tshangs par spyod pa de ltar btsal bar 
[\[353b.3\]]bya'o/_/de skad bka' stsal pa dang /_bcom ldan 'das la tshe dang ldan pa rab 'byor gyis 'di skad gsol to/_/bcom ldan 'das rtag par rab tu ngu ba'i byang chub sems dpa' sems dpa' chen pos/_shes rab kyi pha rol du phyin pa 'di ji ltar btsal/_de skad 
[\[353b.4\]]gsol pa dang /_bcom ldan 'das kyis tshe dang ldan pa rab 'byor la 'di skad bka' stsal to/_rab 'byor rtag par rab tu ngu ba'i byang chub sems dpa' sems dpa' chen pos sngon shes rab kyi pha rol du phyin pa tshol ba na/_lus mi 'phangs pa dang /_srog la mi lta 
[\[353b.5\]]ba dang /_rnyed pa dang bkur bsti dang /_grags pa la mi gnas pas btsal to/_/de shes rab kyi pha rol du phyin pa tshol ba na/_dgon pa na 'dug pa'i tshe bar snang las 'di skad du rigs kyi bu shar phyogs su song shig dang /_de nas shes rab kyi pha rol du phyin pa thos 
[\[353b.6\]]par 'gyur ro/_/ci nas kyang lus ngal ba'i yid la byed pa mi skye ba dang /_rmugs pa dang gnyid kyi yid la byed pa mi skye ba dang /_zas kyi yid la byed pa mi skye ba dang /_skom gyi yid la byed pa mi skye ba dang /_mtshan mo'i yid la byed pa mi skye ba dang /_nyin par gyi 
[\[353b.7\]]yid la byed pa mi skye ba dang /_grang ba'i yid la byed pa mi skye ba dang /_tsha ba yid la byed pa mi skye ba de ltar song shig/_phyi rol dang nang gang la'ang sems ma 'jog shig_/rigs kyi bu g.yon du lta zhing ma 'gro shig/_g.yas su ma lta zhig/_nub phyogs dang 
[\[354a\]]
[\[354a.1\]]byang phyogs dang /_bla dang 'og dang mtshams rnams su lta zhing ma 'gro shig_/rigs kyi bu ci nas kyang 'jig tshogs la mi g.yo ba dang /_gzugs la mi g.yo ba dang /_tshor ba dang /_'du shes dang /_'du byed dang /_rnam par 
[\[354a.2\]]shes pa la mi g.yo ba de ltar song shig/_gang des g.yos pa de ni 'gal bar gnas so/_/gang las 'gal bar gnas she na/_sangs rgyas kyi chos las 'gal bar gnas so/_/gang sangs rgyas kyi chos rnams las 'gal bar gnas pa de 'khor ba na spyod 
[\[354a.3\]]do/_/gang 'khor ba na spyod pa des shes rab kyi pha rol du phyin pa mi rnyed do zhes zer ba'i sgra thos par gyur to/_/sgra des de skad smras pa dang /_rtag par rab tu ngu ba'i byang chub sems dpa' sems dpa' chen pos sgra de'i lan 'di skad smras so/_/de ltar bya'o/_/
[\[354a.4\]]de ci'i phyir zhe na/_bdag ni sems can thams cad kyi snang ba byed par 'dod cing /_sangs rgyas kyi chos bsgrub par 'dod pa'i phyir ro/_/de skad smras pa dang /_sgra des rtag par rab tu ngu ba'i byang chub sems dpa' sems dpa' chen po la 'di skad smras so/_/
[\[354a.5\]]rtag par rab tu ngu ba'i rigs kyi bu legs so/_/legs so/_/de nas yang rtag par rab tu ngu ba'i byang chub sems dpa' sems dpa' chen pos stong pa nyid dang /_mtshan ma med pa dang /_smon pa med pa'i sangs rgyas kyi chos la khyod kyis mos pa bskyed de/_
[\[354a.6\]]shes rab kyi pha rol tu phyin pa btsal bar bya'o/_/mtshan ma spangs pa dang /_dngos po spangs pa dang /_sems can du lta ba khyod kyis spang bar bya'o/_/rigs kyi bu khyod kyis sdig pa'i grogs po rnams spang bar bya'o/_/gang stong pa nyid dang /_mtshan ma 
[\[354a.7\]]med pa dang smon pa med pa dang /_mngon par 'du mi byed pa dang /_ma byung ba dang /_ma skyes pa dang /_dngos po med pa dang /_ma 'gags pa'i chos 'chad pa'i dge ba'i bshes gnyen dag bsnyen par bya/_bsten par bya/_bsnyen bkur bya'o/_/rigs kyi 
[\[354b\]]
[\[354b.1\]]bu khyod kyis de ltar byas na shes rab kyi pha rol du phyin pa glegs bam du gyur pa 'am/_chos smra ba'i dge slong las ring po mi thogs par thos par 'gyur ro/_/rigs kyi bu khyod kyis gang las shes rab kyi pha rol du phyin pa mnyan pa de la ston pa'i 'du shes bskyed 
[\[354b.2\]]par bya'o/_/khyod kyis drin du gzo ba dang /_byas pa dran par bya'o/_/'di ni bdag gi dge ba'i bshes gnyen te/_'di las bdag gis shes rab kyi pha rol du phyin pa thos so/_/gang thos nas bla na med pa yang dag par rdzogs pa'i byang chub las myur du slar mi 
[\[354b.3\]]ldog par 'gyur ba dang /_de bzhin gshegs pa dgra bcom pa yang dag par rdzogs pa'i sangs rgyas rnams dang nye bar 'gyur ba dang /_de bzhin gshegs pa dang mi 'bral ba'i sangs rgyas kyi zhing du skye bar 'gyur ba dang /_mi khom pa rnams spangs par 'gyur ba dang /_
[\[354b.4\]]dal 'byor dang ldan par 'gyur ro/_/zhes rigs kyi bu khyod kyis phan yon 'di dag yongs su brtag cing chos smra ba'i dge slong la ston pa'i 'du shes bskyed par bya'i/_rigs kyi bu khyod kyis 'jig rten gyi zang zing dang ldan pa'i sems kyis chos smra ba'i dge slong la bsnyen 
[\[354b.5\]]par mi bya'o/_/khyod kyis chos don du gnyer ba dang /_chos la gus pas chos smra ba'i dge slong gi rjes su 'brang bar bya'o/_/khyod kyis bdud kyi las rnams kyang shes par bya ste/_rigs kyi bu bdud sdig to can byang chub sems dpa' sems dpa' chen po rnams 
[\[354b.6\]]la gzugs dang /_sgra dang dri dang ro dang reg pa dag bsnyen pa dang /_bsten pa dang /_spyad pa'i phyir khyer te 'ong ba dag kyang yod do/_/de dag kyang zil gyis mnan nas/_thabs mkhas pas sor bsnyen bsten yongs su spyod do/_/de la yang rigs kyi bu khyod 
[\[354b.7\]]kyis chos smra ba la sems ma dad pa mi bskyed pa 'di ltar sems bskyed do/_/bdag ni thabs mkhas pa de rab tu mi shes kyi/_'di ni thabs mkhas pas rab tu shes so/_/'di ni sems can gyi tshul gyis sems can rnams kyi dge ba'i rtsa ba yongs su gzung ba'i 
[\[355a\]]
[\[355a.1\]]phyir chos 'di rnams so sor bsnyen bsten spyod par byed do/_/byang chub sems dpa' sems dpa' chen po rnams ni gang la yang chags pa 'am sgrib pa med do/_/de'i tshe yang rigs kyi bu khyod kyis chos rnams kyi yang dag pa'i tshul so sor 
[\[355a.2\]]brtag par bya'o/_/rigs kyi bu chos rnams kyi yang dag pa'i tshul yang gang zhe na/_'di ltar chos thams cad kun nas nyon mongs pa med pa dang /_rnam par byang ba med pa'o/_/de ci'i phyir zhe na/_chos thams cad ni ngo bo nyid kyis stong ngo /_/chos thams cad ni 
[\[355a.3\]]sems can med pa/_srog med pa/_gang zag med pa ste/_sgyu ma lta bu rmi lam lta bu brag cha lta bu gzugs brnyan lta bu'o/_/rigs kyi bu khyod de ltar chos rnams kyi yang dag pa'i tshul so sor rtog cing chos smra ba'i rjes su 'brang na/_ring po mi thogs par shes rab kyi 
[\[355a.4\]]pha rol du phyin pa las 'byung bar 'gyur ro/_/rigs kyi bu khyod kyis bdud kyi las gzhan dag kyang shes par bya ba ni rigs kyi bu gal te chos smra ba shes rab kyi pha rol du phyin pa 'dod pa'i rigs kyi bu la gshe zhing mi lta na/_de la yang rigs kyi bu khyod kyis slar kyal 
[\[355a.5\]]bar mi bya'i/_gzhan du na chos don du gnyer ba dang /_chos la gus pa dang /_sems mi skyo bas chos smra ba'i dge slong gi rjes su 'brang bar bya'o/_/de nas rtag par rab tu ngu ba'i byang chub sems dpa' sems dpa' chen pos sgra de las gdams pa 'di lta bu thos nas/_
[\[355a.6\]]shar phyogs kyi phyogs ga la ba der song ngo /_/song nas ring po ma lon par yang de la 'di snyam du gyur to/_/bdag gis sgra de las bdag ji srid du 'gro dgos shes ma dris so snyam nas/_de sa phyogs de nyid du 'dug ste/_ngu zhing 'bod pa dang /_mya ngan byed smre 
[\[355a.7\]]sngags 'don cing 'di snyam du sems so/_/sa phyogs 'di nyid du nyin zhag gcig gam gnyis sam/_gsum mam bzhi 'am lnga 'am drug gam nyin zhag bdun 'das par byas te/_shes rab kyi pha rol du phyin pa ma thos kyi bar du lus ngal ba'i yid la byed pa mi skyed/_
[\[355b\]]
[\[355b.1\]]rmugs pa dang gnyid kyi yid la byed pa mi skyed/_bza' ba'i yid la byed pa mi skyed/_btung ba'i yid la byed pa mi skyed/_mtshan mo yid la byed pa mi skyed/_nyin par gyi yid la byed pa mi skyed/_grang ba'i yid la byed pa mi skyed do snyam du sems so/_/
[\[355b.2\]]rab 'byor 'di lta ste dper na mi zhig bu gcig pa zhig dus las 'das te sdug bsngal dang /_yid mi bde ba chen po dang ldan par gyur te/_de bu'i mya ngan gyis bu'i mya ngan las gzhan pa'i yid la byed pa mi 'byung ba de bzhin du rab 'byor rtag par rab tu ngu ba'i byang chub sems 
[\[355b.3\]]dpa' sems dpa' chen po yang de'i tshe/_nam zhig bdag gis shes rab kyi pha rol tu phyin pa de thos par 'gyur snyam pa las gzhan pa'i yid la byed pa mi 'byung ngo /_/rab 'byor de nas rtag par rab tu ngu ba'i byang chub sems dpa' sems dpa' chen po de ltar phongs shing 
[\[355b.4\]]'dug pa'i mdun du/_de bzhin gshegs pa'i sku byung nas/_rigs kyi bu khyod de skad smra ba legs so/_/legs so zhes/_legs pa byin te/_sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis kyang /_sngon byang chub 
[\[355b.5\]]sems dpa'i spyad pa spyod pa na/_shes rab kyi pha rol du phyin pa ji ltar da ltar khyed tshol ba de bzhin du btsal to/_/de bas na rigs kyi bu khyod kyis brtson 'grus de nyid dang /_spro ba de nyid dang /_don du gnyer ba de nyid dang /_mos pa de nyid kyis rgyun chags par shar phyogs su 
[\[355b.6\]]song shig dang /_'di nas dpag tshad lnga brgya na/_spos can zhes bya ba'i grong khyer zhig yod de rin po che sna bdun las byas pa/_ra ba bdun rim gyis bskor ba/_'obs bdun rim gyis bskor ba/_shing ta la'i phreng ba bdun gyis bskor ba/_chur dpag tshad bcu 
[\[355b.7\]]gnyis/_zheng du dpag tshad bcu gnyis/_'byor cing dar ba/_bde zhing skyid pa/_nyams dga' ba/_mi mang pos gang ba/_srang gi tshong khang ri mo la bris pa lta bu mnyam pa lnga brgya yod pa/_khyogs dang bzhon pa mi dog par 'gro ba'i zam pa dang bcas pa/_
[\[356a\]]
[\[356a.1\]]grong khyer de'i kho ra khor yug gi rtsig pa yang rin po che sna bdun las byas pa/_rin po che sna bdun gyi rtsig pa de dag gi rib ma yang 'dzam bu na da'i gser las byas pa/_tshad dang ldan zhing 'phang mtho ba/_rib ma de dag re re las kyang rin po che 
[\[356a.2\]]sna bdun gyi shing /_'bras bu sna tshogs dang ldan pa rnams skyes te/_'bras bu de dag thams cad las kyang rin po che las byas pa'i srad bus sbrel ba'i shing gzhan dag dang ldan pa sha stag go_/grong khyer de thams cad kyang gser gyi dril bu'i dra bas g.yogs te/_
[\[356a.3\]]gser gyi dril bu'i dra ba de dag rlung gis bskyod pa'i sgra snyan cing yid du 'ong ba chags par 'gyur ba dag 'byung ste/_dper na yan lag lnga dang ldan pa'i rnga rol mo mkhan mkhas pa rnams/_tshogs pas brdungs pa'i sgra snyan cing yid du 'ong la/_chags par 'gyur ba'i 
[\[356a.4\]]sgra 'byung ba de bzhin du/_dril bu'i dra ba de dag rlung gis bskyod pa'i sgra snyan cing yid du 'ong ba chags par 'gyur ba 'byung ngo /_/sems can de dag kyang sgra de dag gis rtse zhing dga' ba dang yongs su spyod par byed do/_/grong khyer spos can de'i kho ra khor yug gi 'obs 
[\[356a.5\]]kyang yan lag brgyad dang ldan pa'i chus yongs su gang zhing rgyun du 'bab ste/_ha cang yang mi grang ha cang yang mi dro ba'i chu de la rin po che sna bdun las byas pa'i gru/_sems can de dag gi sngon gyi las kyi rnam par smin pa las byung ba/_de dag tu sems can de dag 
[\[356a.6\]]zhugs nas/_rtse zhing dga' ba dang /_yongs su spyod pa byed do/_/chu de dag thams cad kyang ut+pa la dang /_pad ma dang ku mu da dang /_pun dA ri kas khebs pa/_gzhan yang me tog rigs che zhing bsung zhim pa dag gis yongs su khebs te/_stong gsum 
[\[356a.7\]]gyi stong chen po'i 'jig rten gyi khams na/_me tog gi rigs gang dang gang yod pa de dag thams cad spos can gyi grong khyer na med pa gcig kyang med do/_/grong khyer de'i kho ra khor yug na/_skyed mos tshal lnga brgya yod de/_de dag thams cad kyang rin po che sna bdun 
[\[356b\]]
[\[356b.1\]]las byas pa/_bzang zhing blta na sdug pa sha stag go_/skyed mos tshal de re re na yang rgyang grags gcig pa'i mtsho lnga brgya yod de/_mtsho de dag thams cad na yang /_rin po che sna bdun gyi ut+pa la dang /_pad ma dang ku mu da dang /_pun dA ri ka mdzes shing blta na 
[\[356b.2\]]sdug pa rnams kyis khebs par 'khod do/_/ut+pa la dang /_pad ma dang /_ku mu da dang /_pun dA ri ka de dag thams cad kyang chu zheng shing rta'i 'khor lo tsam sha stag ste/_mthing ka la kha dog mthing khar 'dug pa/_mthing kha 'dra zhing mthing khar snang ba/_
[\[356b.3\]]ser po la kha dog ser po/_ser po 'dra zhing ser por snang ba/_dmar po la kha dog dmar po/_dmar po 'dra zhing dmar por snang ba/_dkar po la kha dog dkar po/_/dkar po 'dra zhing dkar por snang ba sha stag go_/mtsho de dag thams cad na bya ngang mo dang /_
[\[356b.4\]]ka ran da ba dang /_khrung khrung dang /_sa ra sa dang /_ngur pa'i sgras khyab par sgrogs so/_/skyed mos tshal de dag thams cad kyang bdag gi bya ba med pa/_yongs su gzung ba med pa/_sems can de dag nyid kyi sngon gyi las kyi rnam par smin pa las byung ba ste/_
[\[356b.5\]]'di ltar yun ring por shes rab kyi pha rol du phyin pa la spyad pa dang /_chos zab mo la rab tu mos pa'i rnam par smin pa las byung ba sha stag go_/rigs kyi bu spos can gyi grong khyer gyi lam srang gi mdo'i dbus na byang chub sems dpa' sems dpa' chen po chos 
[\[356b.6\]]kyis 'phags pa'i khyim kho ra khor yug tu dpag tshad gcig yod pa/_rin po che bdun las byas pa/_rin po che sna tshogs kyis mdzes par byas pa/_blta na sdug pa/_ra ba bdun dang /_shing ta la'i 'phreng ba bdun gyis bskor ba'o/_/khyim de na 
[\[356b.7\]]khyim gyi longs spyod du skyed mos tshal bzhi yod de/_rtag par rab tu dga' ba zhes bya ba'i skyed mos tshal dang /_mya ngan med pa zhes bya ba dang /_mya ngan dang bral ba zhes bya ba dang /_me tog mdzes pa zhes bya ba'i skyed mos tshal lo/_/skyed mos tshal de 
[\[357a\]]
[\[357a.1\]]dag re re na yang mtshe'u brgyad brgyad yod de/_bzang mo zhes bya ba dang /_bzang mo'i mchog ces bya ba dang /_dga' ba zhes bya ba dang /_dga' ba'i mchog ces bya ba dang /_bde ba zhes bya ba dang /_bde ba can zhes bya ba dang /_nges 
[\[357a.2\]]pa zhes bya ba dang /_rnam par mi 'bab pa zhes bya ba ste/_mtshe'u de rnams kyi ngos gcig ni gser las byas/_ngos gnyis pa ni dngul las byas/_ngos gsum pa ni bai DUr+ya las byas/_ngos bzhi pa ni shel las byas/_nang gi gzhi ni kar ke ta na las byas shing 
[\[357a.3\]]gzhi gser gyi bye ma bkram pa'o/_/mtshe'u de re re la yang 'bab stegs khri 'phang can brgyad brgyad yod de/_'bab stegs kyi ngos kun rin po che sna tshogs kyis rab tu brgyan cing /_'bab stegs kyi bar thams cad nas 'dzam bu na da'i gser gyi chu shing dag 
[\[357a.4\]]skyes so/_/mtshe'u de dag thams cad na me tog ut+pa la dang /_pad ma dang /_ku mu da dang /_pun dA ri ka sna tshogs kyis khebs shing /_bya ngang mo dang /_sa ra sa dang /_ngur pa'i sgra sgrogs so/_/mtshe'u de dag gi kho ra khor yug na me tog gi shing 
[\[357a.5\]]rnam pa sna tshogs skye'o/_/me tog gi shing de dag rlung gis btab pa'i me tog rnams kyang mtshe'u nang du lhags so/_/mtshe'u de dag thams cad kyi chu yang tsan dan gyi bsung can la kha dog dang dri dang /_ro dang /_reg pa phun sum tshogs pa'o/_/de na byang chub 
[\[357a.6\]]sems dpa' sems dpa' chen po chos kyis 'phags pa'i rtse ba'i sa yod de/_de 'khor dang bcas pa/_bud med stong phrag drug cu rtsa brgyad dang lhan cig_/'dod pa'i yon tan lnga dang ldan zhing 'byor pas/_de na rtse dga' yongs su spyod do/_/grong 
[\[357a.7\]]khyer de na gnas pa'i sems can skyes pa 'am/_bud med gang yin pa de dag kyang rtag par rab tu dga' zhing skyed mos tshal dang /_mtshe'u rnams su 'dod pa'i yon tan lnga dang ldan zhing 'byor bas rtse dga' yongs su spyod do/_/byang chub sems dpa' 
[\[357b\]]
[\[357b.1\]]sems dpa' chen po chos kyis 'phags pa de yang /_'khor dang bcas par lhan cig rtse zhing dga' ba yongs su spyad nas/_de'i 'og tu dus gsum du shes rab kyi pha rol du phyin pa 'chad do/_/grong khyer spos can de na 'khod pa'i sems can gang 
[\[357b.2\]]yin pa de dag kyang grong khyer gyi lam mdo'i dbus su byang chub sems dpa' sems dpa' chen po chos kyis 'phags pa'i chos kyi khri 'dzugs te/_rkang pa gser las byas pa 'am/_dngul las byas pa 'am/_bai DUr+ya las byas pa 'am/_shel las byas 
[\[357b.3\]]pa'i steng /_shing bal gyi stan nam/_'go li ka'i stan nam/_khong tshang can gyi stan nam/_ka shi ka'i gos bting ba/_'phang du rgyang grags phyed tsam yod pa/_steng gi bar snang las kyang mu tig gis brgyan pa'i bla re bres pas/_phyogs de kho ra 
[\[357b.4\]]khor yug tu yang /_me tog kha dog rnam pa lngas 'thor/_mngon par 'thor/_rab tu mngon par 'thor ro/_/bdug spos bsung zhim po sna tshogs kyis kyang sa phyogs de bdug par byed do/_/de 'di ltar chos la gus pas byang chub sems dpa' sems 
[\[357b.5\]]dpa' chen po chos kyis 'phags pa gang la 'dug nas/_shes rab kyi pha rol du phyin pa'i chos 'chad pa la/_bsung can na 'khod pa'i sems can de dag byang chub sems dpa' sems dpa' chen po chos kyis 'phags pa la de lta bu'i chos la gus pa'i tshul 
[\[357b.6\]]gyis shes rab kyi pha rol du phyin pa 'di nyan pa ni srog chags brgya phrag mang po/_srog chags stong phrag mang po/_/srog chags brgya stong phrag mang po rnams lhags par gyur te/_mi dang lha rnams gang nyan pa de dag las kha cig ni klog slob/_kha cig ni kha 
[\[357b.7\]]ton slob/_kha cig ni yongs su chud par byed/_kha cig ni 'dzin/_kha cig ni 'chang /_kha cig ni zlos/_kha cig ni 'dri/_kha cig ni tshul bzhin yid la byed pa'i rjes su 'gro'o/_/sems can de dag thams cad kyang ltung ba'i chos can ma yin la/_
[\[358a\]]
[\[358a.1\]]bla na med pa yang dag par rdzogs pa'i byang chub las phyir mi ldog pa sha stag go_/rigs kyi bu khyod byang chub sems dpa' sems dpa' chen po chos kyis 'phags pa de'i drung du song shig dang /_de las khyod kyis shes rab kyi pha rol tu phyin pa 
[\[358a.2\]]thos par 'gyur ro/_/de ni rigs kyi bu khyod kyi yun ring po'i dge ba'i bshes gnyen ston pa'o/_/bla na med pa yang dag par rdzogs pa'i byang chub tu skul ma 'debs pa/_gzeng bstod pa rab tu spro bar byed pa'o/_/rigs kyi bu des kyang sngon shes rab kyi pha rol 
[\[358a.3\]]du phyin pa da ltar khyod tshol ba bzhin du btsal to/_/rigs kyi bu khyod nyin mtshan du ngal bso ba'i yid la byed pa ma skyed par song shig dang /_ring po mi thogs par shes rab kyi pha rol du phyin pa thos par 'gyur ro/_/de nas byang chub sems dpa' sems dpa' 
[\[358a.4\]]chen po rtag par rab tu ngu ba de bzhin gshegs pa'i bka' 'di thos nas/_dga' mgu yi rangs rab tu dga'/_mos shing yid bde bar gyur pa ni 'di lta ste dper na/_mi zhig dug dang bcas pa'i zug rngus zug na/_nam zhig bdag gis zug rngu 'byin pa'i 
[\[358a.5\]]sman pa gang /_bdag gi zug rngu 'di 'byin cing /_gang bdag sdug bsngal 'di las thar bar byed pa na ma rnyed par 'gyur snyam pa las gzhan pa'i yid la byed pa mi skyed pa de bzhin du byang chub sems dpa' sems dpa' chen po rtag par rab tu ngu ba yang /_gang bdag 
[\[358a.6\]]la shes rab kyi pha rol du phyin pa ston cing chos gang bdag gis thos nas/_dmigs pa dang bcas pa'i yid la byed pa spongs par 'gyur ba'i rigs kyi bu de nam mthong bar 'gyur snyam pa las gzhan pa'i chos cung zad kyang yid la mi byed do/_/de nas byang chub 
[\[358a.7\]]sems dpa' sems dpa' chen po rtag par rab tu ngu ba sa phyogs de nyid du 'dug ste/_chos thams cad la mi gnas pa'i 'du shes skyes par gyur to/_/de shes rab kyi pha rol du phyin pa'i rgyu dang /_tshe rabs snga ma la goms pas ting nge 'dzin gyi sgo du 
[\[358b\]]
[\[358b.1\]]ma mngon du gyur pa ni 'di lta ste chos thams cad kyi ngo bo nyid rnam par lta ba zhes bya ba'i ting nge 'dzin dang /_chos thams cad kyi ngo bo nyid mi dmigs pa zhes bya ba'i ting nge 'dzin dang /_chos thams cad la ye shes 'byung ba zhes bya ba'i ting nge 'dzin dang /_chos 
[\[358b.2\]]thams cad la tha dad pa med pa zhes bya ba'i ting nge 'dzin dang /_chos thams cad mi 'gyur bar mthong ba zhes bya ba'i ting nge 'dzin dang /_chos thams cad snang bar byed pa zhes bya ba'i ting nge 'dzin dang /_chos thams cad mun pa dang bral ba zhes bya ba'i ting nge 
[\[358b.3\]]'dzin dang /_chos thams cad mi shes pa 'jig pa zhes bya ba'i ting nge 'dzin dang /_chos thams cad mi dmigs pa zhes bya ba'i ting nge 'dzin dang /_me tog mngon par 'thor ba zhes bya ba'i ting nge 'dzin dang /_chos thams cad kyi bdag nyid mngon par sgrub pa zhes bya ba'i 
[\[358b.4\]]ting nge 'dzin dang /_sgyu ma rnam par spangs pa zhes bya ba'i ting nge 'dzin dang /_me long gi dkyil 'khor ltar rab tu snang ba mngon par sgrub pa zhes bya ba'i ting nge 'dzin dang /_sems can thams cad kyi sgra 'byin pa zhes bya ba'i ting nge 'dzin dang /_sems can 
[\[358b.5\]]thams cad mngon par dga' ba zhes bya ba'i ting nge 'dzin dang /_sems can thams cad kyi sgra la mkhas pa'i rjes su 'gro ba zhes bya ba'i ting nge 'dzin dang /_sgra dang tshig dang 'bru sna tshogs mngon par 'byin pa zhes bya ba'i ting nge 'dzin dang /_ma mnan pa zhes bya ba'i ting nge 
[\[358b.6\]]'dzin dang /_rang bzhin gyis tha snyad med pa zhes bya ba'i ting nge 'dzin dang /_sgrib pa med pa'i rnam par thar pa thob pa zhes bya ba'i ting nge 'dzin dang /_rdul dang bral ba zhes bya ba'i ting nge 'dzin dang /_ming dang nges pa'i sgra dang tshig dang 'bru zhes bya ba'i ting nge 'dzin dang /_
[\[358b.7\]]chos thams cad rnam par mi mthong ba zhes bya ba'i ting nge 'dzin dang /_chos thams cad nges pa'i sgra dang tshig dang 'bru zhes bya ba'i ting nge 'dzin dang /_chos thams cad mi sgrib pa'i mtha' zhes bya ba'i ting nge 'dzin dang /_nam mkha' lta bu zhes bya ba'i ting nge 'dzin dang /_
[\[359a\]]
[\[359a.1\]]rdo rje lta bu zhes bya ba'i ting nge 'dzin dang /_gzugs kyi rgyal po nye bar gyur pa zhes bya ba'i ting nge 'dzin dang /_rgyal ba thob pa zhes bya ba'i ting nge 'dzin dang /_phyir mi ldog pa'i mig ces bya ba'i ting nge 'dzin dang /_chos kyi dbyings las byung 
[\[359a.2\]]ba zhes bya ba'i ting nge 'dzin dang /_dbugs 'byin pa zhes bya ba'i ting nge 'dzin dang /_seng ge'i sgra sgrogs pa zhes bya ba'i ting nge 'dzin dang /_sems can thams cad zil gyis gnon pa zhes bya ba'i ting nge 'dzin dang /_rdul dang rnam par bral ba zhes bya ba'i 
[\[359a.3\]]ting nge 'dzin dang /_kun nas nyon mongs pa med pa zhes bya ba'i ting nge 'dzin dang /_pad mo'i rgyan ces bya ba'i ting nge 'dzin dang /_the tshom gcod pa zhes bya ba'i ting nge 'dzin dang /_snying po thams cad kyi rjes su song ba zhes bya ba'i ting nge 'dzin dang /_chos 
[\[359a.4\]]thams cad las mngon par 'phags pa zhes bya ba'i ting nge 'dzin dang /_mngon par shes pa dang /_stobs dang /_mi 'jigs pa thob pa zhes bya ba'i ting nge 'dzin dang /_chos thams cad nges par rtogs pa zhes bya ba'i ting nge 'dzin dang /_chos thams 
[\[359a.5\]]cad kyi 'byor ba rgya mtsho zhes bya ba'i ting nge 'dzin dang /_le lo thams cad spangs pa zhes bya ba'i ting nge 'dzin dang /_chos zab mo'i 'od byed ces bya ba'i ting nge 'dzin dang /_ri rab lta bu zhes bya ba'i ting nge 'dzin dang /_mi 'phrogs pa zhes bya ba'i ting nge 'dzin 
[\[359a.6\]]dang /_bdud kyi 'khor 'jig par byed pa zhes bya ba'i ting nge 'dzin dang /_khams gsum la mngon par ma zhen pa zhes bya ba'i ting nge 'dzin dang /_'od zer 'byung ba zhes bya ba'i ting nge 'dzin dang /_de bzhin gshegs pa mthong ba zhes bya ba'i ting nge 'dzin te/_
[\[359a.7\]]de ting nge 'dzin de dag la gnas par gyur nas/_phyogs bcu'i 'jig rten na/_sangs rgyas bcom ldan 'das tshad med grangs med pa rnams byang chub sems dpa' sems dpa' chen po rnams la shes rab kyi pha rol tu phyin pa 'di nyid rab tu ston pa rnams mthong ngo /_/
[\[359b\]]
[\[359b.1\]]de bzhin gshegs pa de dag kyang /_de la legs pa sbyin zhing dbugs phyung nas 'di skad bka' stsal to/_/rigs kyi bu nged kyis kyang sngon byang chub sems dpa'i spyad pa spyod pa na/_shes rab kyi pha rol tu phyin pa btsal te/_ting nge 'dzin 'di dag rab tu thob pa ni gang 
[\[359b.2\]]de ltar khyod kyis thob pa'o/_/ting nge 'dzin de dag rab tu thob nas kyang shes rab kyi pha rol tu phyin pa rtogs par gyur to/_/phyir mi ldog pa'i chos la rab tu gnas par gyur te/_nged kyis ting nge 'dzin 'di dag gi rang bzhin dang ngo bo nyid la bltas na/_snyoms par 
[\[359b.3\]]'jug pa 'am/_ldang ba 'am/_gang byang chub tu spyod pa 'am/_gang bla na med pa yang dag par rdzogs pa'i byang chub tu mngon par 'tshang rgya ba'i chos de lta bu gang yang ma mthong ngo /_/rigs kyi bu shes rab kyi pha rol tu phyin pa 'di ni chos gang la yang sems 
[\[359b.4\]]pa med do/_/rigs kyi bu nged kyis sems pa med pa la gnas pas/_lus gser gyi kha dog lta bu 'di lta bu dag rab tu thob/_skyes bu chen po'i mtshan sum cu rtsa gnyis dang /_dpe byad bzang po brgyad cu dang /_'od 'dom gang ba dang /_sangs rgyas 
[\[359b.5\]]kyi chos bsam gyis mi khyab pa rnams dang /_sangs rgyas kyi ye shes dang /_sangs rgyas kyi shes rab dang /_bla na med pa'i ting nge 'dzin rnams dang /_yon tan gyi pha rol tu phyin pa gang de bzhin gshegs pa dgra bcom pa yang dag par rdzogs pa'i sangs rgyas 
[\[359b.6\]]rnams kyis kyang tshad bzung ba 'am/_mtha' bstan par mi nus na/_nyan thos dang /_rang sangs rgyas thams cad kyis lta smos kyang mi dgos pa de lta bu'i yon tan gyi pha rol tu phyin pa dag rab tu thob bo/_/de bas na rigs kyi bu khyod kyis kyang chos 'di dag nyid 
[\[359b.7\]]la gus pa rab tu bskyed par bya'o/_/lhag par don du gnyer ba dang /_mos par bya ba bskyed par bya'o/_/de ci'i phyir zhe na/_rigs kyi bu don du gnyer ba dang /_mos par byed pa la bla na med pa yang dag par rdzogs pa'i byang chub mi dkon no/_/rigs kyi bu khyod 
[\[360a\]]
[\[360a.1\]]kyis dge ba'i bshes gnyen la yang gus pa rab tu skyed cing dga' bar bya'o/_/de ci'i phyir zhe na/_dge ba'i bshes gnyen gyis yongs su zin pa'i byang chub sems dpa' sems dpa' chen po dag ni bla na med pa yang dag par 
[\[360a.2\]]rdzogs pa'i byang chub tu mngon par 'tshang rgya'o/_/de nas de bzhin gshegs pa de dag la byang chub sems dpa' sems dpa' chen po rtag par rab tu ngu bas 'di skad ces gsol to/_/bdag gi dge ba'i bshes gnyen gang lags/_de bzhin 
[\[360a.3\]]gshegs pa de dag gis byang chub sems dpa' sems dpa' chen po rtag par rab tu ngu ba la 'di skad bka' stsal to/_/rigs kyi khyod ni byang chub sems dpa' sems dpa' chen po chos kyis 'phags pas yun ring po nas bla na med pa yang dag 
[\[360a.4\]]par rdzogs pa'i byang chub tu yongs su smin par byas shes rab kyi pha rol tu phyin pas yongs su bzung /_thabs mkhas pa la yang bslabs te/_de ni rigs kyi bu khyod la phan 'dogs pa yin/_dge ba'i bshes gnyen yin no/_/
[\[360a.5\]]rigs kyi bu khyod kyis de'i byas pa gzungs su bzung ngo /_/gal te rigs kyi bu khyod kyis byang chub sems dpa' sems dpa' chen po chos kyis 'phags pa de/_bskal pa gcig gam/_bskal pa gnyis sam/_bskal pa brgya 'am/_
[\[360a.6\]]bskal pa stong ngam/_de bas kyang lhag par ras kyi thod bzhin du mgo la khyer ram/_bde ba'i yo byad thams cad byin nam/_stong gsum gyi stong chen po'i 'jig rten gyi khams na/_gzugs dang /_sgra dang dri dang ro dang reg pa ji snyed 
[\[360a.7\]]yod pa de dag thams cad byin yang de tsam gyis rigs kyi bu khyod kyis de la lan lon par mi 'gyur ro/_/de ci'i phyir zhe na/_rigs kyi bu de'i mthus khyod 'di lta bu'i ting nge 'dzin rnams thob par gyur/_shes rab kyi pha rol tu phyin pa la mkhas pa 
[\[360b\]]
[\[360b.1\]]thos par gyur/_shes rab kyi pha rol du phyin pa rab tu thob par 'gyur ba'i phyir ro/_/shes rab kyi pha rol tu phyin pa stong phrag nyi shu lnga pa las/_byang chub sems dpa' rtag par rab tu ngu bas/_ting nge 'dzin gyi sgo mang po thob pa'i le'u ste/_
[\[360b.2\]]bdun cu rtsa gsum pa'o//_//de nas yang de bzhin gshegs pa dgra bcom pa yang dag par rdzogs pa'i sangs rgyas de dag byang chub sems dpa' sems dpa' chen po rtag par rab tu ngu ba dbugs phyung nas mi snang bar 
[\[360b.3\]]gyur to/_/rigs kyi bu de yang ting nge 'dzin de rnams las langs par gyur to/_/langs nas kyang de 'di snyam du de bzhin gshegs pa 'di dag ga nas byon/_de bzhin gshegs pa de dag gang du bzhud snyam sems par gyur to/_/des de bzhin 
[\[360b.4\]]gshegs pa de dag ma mthong ba dang /_mi dga' zhing gdung ba chen por gyur te 'di snyam du sems par gyur to/_/'phags pa byang chub sems dpa' sems dpa' chen po chos kyis 'phags pa de gzungs rab tu thob la/_lnga mngon 
[\[360b.5\]]par shes pa sngon gyi rgyal ba la bya ba byas pa ste/_bdag la phan 'dogs pa/_bdag gi dge ba'i bshes gnyen te/_yun ring por des bdag gi don byas pas/_de bzhin gshegs pa de dag gang nas byon/_de bzhin gshegs pa de dag 
[\[360b.6\]]gar bzhud ces bya ba'i don de bdag gis 'phags pa byang chub sems dpa' sems dpa' chen po chos kyis 'phags pa de'i drung du nye bar song ste/_dri bar bya'o snyam du sems par gyur to/_/de nas byang chub sems dpa' sems dpa' chen po rtag 
[\[360b.7\]]par rab tu ngu ba/_byang chub sems dpa' sems dpa' chen po chos kyis 'phags pa de la dga' ba dang /_dang ba dang /_rje sa dang /_gus pa bskyed nas sngar 'di snyam du bsams so/_/bdag gis sti stang ji lta bu zhig gis 'phags 
[\[361a\]]
[\[361a.1\]]pa byang chub sems dpa' sems dpa' chen po chos kyis 'phags pa la bsnyen par bya/_bdag kyang dbul bas bdag la gos sam/_rin po che 'am/_gser ram/_mu tig gam/_bai DUr+ya 'am/_dung ngam/_shel lam/_
[\[361a.2\]]byu ru 'am/_dngul lam/_me tog gam/_bdug pa 'am/_spos sam/_phreng ba dang /_byug pa 'am/_gdugs gang gis 'phags pa byang chub sems dpa' sems dpa' chen po chos kyis 'phags pa de la sti stang du bya bar 'os pa de lta bu cung 
[\[361a.3\]]zad kyang med/_bdag de bzhin du 'phags pa byang chub sems dpa' sems dpa' chen po chos kyis 'phags pa de'i drung du 'gro bar yang mi rigs la/_bdag dga' zhing mgu bar yang mi 'gyur ro snyam nas/_de nas byang chub sems dpa' sems 
[\[361a.4\]]dpa' chen po rtag par rab tu ngu ba de lta bur bla ma la gus shing rim gro bya ba'i don yid la byed pas/_mthar gyis song song na/_grong khyer gcig cig tu phyin te/_der tshong dus kyi dbus su phyin pa dang /_'di snyam du bsams so/_/bdag gi lus 'di 
[\[361a.5\]]btsongs te/_de'i rin gyis 'phags pa byang chub sems dpa' sems dpa' chen po chos kyis 'phags pa la mchod pa bya'o/_/yun ring mo zhig tu bdag gi lus stong tsam zhig par gyur/_dengs par gyur/_btsongs rmeg med par gyur te dpag tu 
[\[361a.6\]]med pa'i 'khor bar yang dang yang du 'khor ba na/_dpag tu med pa'i sems can dmyal ba dang /_byol song dang /_gshin rje'i 'jig rten gyi sdug bsngal myong bar gyur te/_de yang 'dod pa'i rgyu dang 'dod pa'i gzhi'i phyir gyi/_chos 'di lta bu'i phyir ram/_
[\[361a.7\]]byang chub sems dpa' 'di lta bu dag la mchod pa'i phyir ni ma yin no/_/snyam mo/_/de nas byang chub sems dpa' sems dpa' chen po rtag par rab tu ngu bas/_tshong dus kyi dbus su mi su nyo mi su nyo zhes bya ba'i sgra phyung ste bos so/_/de nas bdud sdig to 
[\[361b\]]
[\[361b.1\]]can 'di snyam du byang chub sems dpa' sems dpa' chen po rtag par rab tu ngu ba 'di chos 'dod pa'i phyir bdag nyid btsongs nas/_byang chub sems dpa' sems dpa' chen po chos kyis 'phags pa la mchod pa byas nas/_byang chub sems dpa' sems 
[\[361b.2\]]dpa' chen pos ji ltar na shes rab kyi pha rol du phyin pa la spyad de/_bla na med pa yang dag par rdzogs pa'i byang chub myur du rdzogs par 'gyur/_thos pa rgya mtsho lta bu thob par 'gyur/_bdud dang bdud kyi ris su gtogs pa'i lha rnams kyis mi tshugs 
[\[361b.3\]]par 'gyur/_yon tan thams cad kyi mthar phyin par 'gyur zhes shes rab kyi pha rol du phyin pa la thabs mkhas pas yongs su 'dri bar 'gyur te/_des kyang sems can mang po'i don byed par 'gyur de dag kyang bdag gi spyod yul las 'das par 'gyur 
[\[361b.4\]]la/_sems can gzhan dag kyang bdag gis spyod yul las 'das nas/_bla na med pa yang dag par rdzogs pa'i byang chub tu mngon par 'tshang rgya bar 'gyur gyis/_de'i phyir bdag gis de'i bar chad bya'o snyam du bsams so/_/de nas bdud sdig 
[\[361b.5\]]can gyis bram ze dang /_khyim bdag de rnams la ci nas kyang byang chub sems dpa' sems dpa' chen po rtag par rab tu ngu bas mi su nyo mi su nyo zhes bya ba'i sgra brjod pa de mi thos par 'gyur ba de lta bur zil gyis mnan to/_/de nas byang chub sems dpa' 
[\[361b.6\]]sems dpa' chen po rtag par rab tu ngu ba bdag nyo ba ma rnyed pa dang /_phyogs gcig tu song ste ngus nas 'di snyam du e ma'o bdag gi lus nyo ba yang med de/_rnyed pa rab tu ma rnyed do snyam du sems so/_/de nas brgya byin lha'i dbang po 'di snyam du byang chub 
[\[361b.7\]]sems dpa' sems dpa' chen po rtag par rab tu ngu ba 'di chos 'dod pa'i phyir/_yang dag pa'i bsam pas bdag gi lus yongs su gtong ngam/_'on te ma yin pa bdag gis brtag par bya'o snyam du sems so/_/de nas brgya byin lha'i dbang po bram ze'i 
[\[362a\]]
[\[362a.1\]]khye'u zhig tu mngon par sprul nas/_byang chub sems dpa' sems dpa' chen po rtag par rab tu ngu ba gang na ba der song ste phyin pa dang /_byang chub sems dpa' sems dpa' chen po rtag par rab tu ngu ba la 'di skad smras so/_/rigs 
[\[362a.2\]]kyi bu khyod ci'i phyir yid mi dga' zhing mya ngan byed la ngu zhing 'dug/_rab tu ngu bas bram ze'i khye'u la 'di skad smras so/_/bram ze'i khye'u bdag ni chos 'dod pa'i phyir/_bdag gi lus btsongs te chos la mchod par 'dod na/_bdag nyo ba ma rnyed de 
[\[362a.3\]]de la bdag 'di snyam du gang bdag gi lus btsongs nas/_shes rab kyi pha rol du phyin pa la mchod pa bya zhing 'phags pa byang chub sems dpa' sems dpa' chen po chos kyis 'phags pa la yang /_bkur stir bya ba de lta bu'i lus nyo ba yang ma rnyed pa de/_
[\[362a.4\]]e ma'o bdag bsod nams re chung snyam du sems so/_/de nas bram ze'i khye'u des byang chub sems dpa' sems dpa' chen po rtag par rab tu ngu ba la 'di skad smras so/_/rigs kyi bu bdag la mi ni mi dgos kyi/_bdag mchod sbyin zhig 
[\[362a.5\]]byed pas/_der mi'i snying dang /_khrag dang rus pa dang /_rkang dgos na de nyor sbyin nam/_de nas byang chub sems dpa' sems dpa' chen po rtag par rab tu ngu ba 'di snyam du gang shes rab kyi pha rol tu phyin pa la mkhas par bya ba'i phyir/_
[\[362a.6\]]khye'u 'di la bdag gi lus dang /_snying dang khrag dang /_rus pa dang /_rkang nyo ba rnyed pa ni/_bdag gis rnyed pa'i mchog rab tu rnyed/_bdag gis lus kyang don yod par gyur to snyam du sems te/_de dga' mgu rab tu dga' ba'i sems 
[\[362a.7\]]su gyur nas/_khye'u de la 'di skad smras so/_/khye'u khyod lus 'di gang gi phyir dgos pa de sbyin no/_/des de la 'di skad smras so/_/rigs kyi bu khyod la rin ci zhig sbyin/_byang chub sems dpa' sems dpa' chen po rtag par rab tu ngu bas 
[\[362b\]]
[\[362b.1\]]khye'u de la 'di skad smras so/_/khye'u khyod kyis gang yongs su btang ba de byin cig_/de nas byang chub sems dpa' sems dpa' chen po rtag par rab tu ngu bas mtshon rnon po zhig thogs te dpung pa g.yas pa phug nas khrag phyung ngo /_/brla g.yas pa yang 
[\[362b.2\]]bcad nas sha med par byas de/_rtsig pa zhig gi drung du rus pa gcog tu song ngo /_/de nas tshong dpon gyi bu mo zhig khang thog na 'dug pas byang chub sems dpa' sems dpa' chen po rtag par rab tu ngu ba/_brla'i sha med par byas nas/_rtsig pa'i drung du 
[\[362b.3\]]rus pa gcog tu song ba mthong ba dang /_de 'di snyam du rigs kyi bu ci'i phyir bdag gis bdag la gnod par byed/_de bdag gis rigs kyi bu de'i drung du song ste dri'o snyam du sems so/_/de nas tshong dpon gyi bu mo de byang chub sems dpa' sems dpa' 
[\[362b.4\]]chen po rtag par rab tu ngu ba gang na ba der song ste/_der phyin pa dang /_byang chub sems dpa' sems dpa' chen po rtag par rab tu ngu ba la 'di skad smras so/_/rigs kyi bu khyod ci'i phyir 'di ltar bdag la bdag gnod par byed/_khrag dang rus pa dang 
[\[362b.5\]]rkang de dag gis kyang ci zhig bya/_rtag par rab tu ngu bas bu mo de la 'di skad smras so/_/'di dag khye'u de la btsongs nas shes rab kyi pha rol tu phyin pa la mchod cing /_'phags pa byang chub sems dpa' sems dpa' chen po chos kyis 
[\[362b.6\]]'phags pa la yang rim gror bya'o/_/de nas byang chub sems dpa' sems dpa' chen po rtag par rab tu ngu ba la tshongs dpon gyi bu mo des 'di skad smras so/_/rigs kyi bu khyod kyi snying dang /_khrag dang rus pa dang rkang btsongs te/_'phags pa 
[\[362b.7\]]byang chub sems dpa' sems dpa' chen po chos kyis 'phags pa la rim gror byas na yon tan ci zhig yod/_des bu mo de la 'di skad smras so/_/bu mo rigs kyi bu de ni gang la nged kyis bslabs na/_sems can thams cad rjes su 'brang 
[\[363a\]]
[\[363a.1\]]bar 'gyur ba dang /_bla na med pa yang dag par rdzogs pa'i byang chub mngon par sangs rgyas nas/_lus gser gyi kha dog lta bur 'gyur ba dang /_skyes bu chen po'i mtshan sum cu rtsa gnyis dang /_dpe byad bzang po 
[\[363a.2\]]brgyad cu dang /_'od 'dom gang ba dang /_'od zer mtha' yas pa dang /_byams pa chen po dang /_snying rje chen po dang /_dga' ba chen po dang /_btang snyoms chen po dang /_mi 'jigs pa bzhi dang /_so so yang dag par rig pa bzhi dang /_
[\[363a.3\]]de bzhin gshegs pa'i stobs bcu dang /_sangs rgyas kyi chos ma 'dres pa [{]bcwo [,]bco [}]brgyad dang /_nyams par mi 'gyur ba'i mngon par shes pa lnga dang /_tshul khrims rnam par dag pa bsam gyis mi khyab pa dang /_ting nge 'dzin rnam 
[\[363a.4\]]par dag pa bsam gyis mi khyab pa dang /_shes rab rnam par dag pa bsam gyis mi khyab pa dang /_gzhan yang sangs rgyas kyi chos ma 'dres pa bsam gyis mi khyab pa rnams dang /_bla na med pa yang dag par rdzogs pa'i byang chub 
[\[363a.5\]]tu mngon par 'tshang rgya ba dang /_gang sems can thams cad la bgor yod pa/_bla na med pa'i chos rin po che rab tu thob par 'gyur ba/_de lta bu'i shes rab kyi pha rol du phyin pa la thabs mkhas pa/_bdag la ston te de la 
[\[363a.6\]]bdag slob bo/_/de nas byang chub sems dpa' sems dpa' chen po rtag par rab tu ngu ba la tshong dpon gyi bu mo des 'di skad ces smras so/_/rigs kyi bu khyod kyis yongs su bsgrags pa'i chos rgya chen po de dag ni ngo mtshar che ste/_rigs kyi bu 
[\[363a.7\]]chos de lta bu re re'i phyir yang gang gA'i klung gi bye ma snyed kyi lus kyang yongs su btang bar 'os na/_gcig lta smos kyang ci dgos/_rigs kyi bu khyod kyis sangs rgyas kyis chos rgya chen po bsam gyis mi khyab pa/_sems can thams cad la 
[\[363b\]]
[\[363b.1\]]phan pa dang /_bde bar 'gyur ba 'di dag yongs su bsgrags so/_/rigs kyi bu khyod ci dgos pa gser ram/_dngul lam/_bai DUr+ya 'am/_nor bu rin po che 'am/_mu tig gam/_me tog gam/_bdug pa 'am/_spos sam/_
[\[363b.2\]]phreng ba 'am/_byug pa 'am/_phye ma 'am/_gos sam/_gdugs dang /_rgyal mtshan dang /_ba dan gang gis 'phags pa byang chub sems dpa' sems dpa' chen po chos kyis 'phags pa de la rim gror bya bar 'gyur ba de dag bdag gis 
[\[363b.3\]]pha ma las bslangs te sbyin gyis/_bdag la bdag 'di lta bu'i gnod pa ma byed cig_/bdag kyang chos de rnams 'dod de/_bdag kyang 'phags pa byang chub sems dpa' sems dpa' chen po chos kyis 'phags pa gang na ba der khyod dang 
[\[363b.4\]]lhan cig tu 'gro'o/_/bdag kyang 'di ltar chos de lta bu de dag thob par bya ba'i phyir khyod dang lhan cig tu dge ba'i rtsa ba bskyed do/_/de nas lha'i dbang po brgya byin bram ze'i khye'u yi lus mi snang bar byas nas/_bdag nyid kyi lus su byang chub sems 
[\[363b.5\]]dpa' sems dpa' chen po rtag par rab tu ngu ba'i mdun du 'dug nas 'di skad smras so/_/rigs kyi bu 'di lta bur yi dam la brtan pa legs so/_/legs so/_/rigs kyi bu sngon gyi de bzhin gshegs pa dgra bcom pa yang dag par rdzogs 
[\[363b.6\]]pa'i sangs rgyas rnams kyis kyang sngon byang chub sems dpa'i spyad pa spyod pa'i tshe/_chos don du gnyer ba'i tshul 'di lta bus/_shes rab kyi pha rol du phyin pa la thabs mkhas pas btsal cing dge ba'i bshes gnyen la yongs su dris nas/_
[\[363b.7\]]bla na med pa yang dag par rdzogs pa'i byang chub tu mngon par rdzogs par sangs rgyas so/_/rigs kyi bu bdag la ni snying dang /_khrag dang rus pa dang rkang mi dgos kyi/_khyod la nyams sad pa'i phyir 'dir 'ongs kyis/_rigs kyi bu khyod la mchog 
[\[364a\]]
[\[364a.1\]]ji tsam zhig sbyin par bya ba'i mchog slongs shig_/rtag par rab tu ngu bas brgya byin la smras pa/_brgya byin bdag la bla na med pa'i sangs rgyas kyi chos byin cig/_brgya byin gyis smras pa/_rigs kyi bu yul 'di ni bdag 
[\[364a.2\]]gi spyod yul ma yin gyi/_yul 'di ni sangs rgyas bcom ldan 'das rnams kyi spyod yul lo/_/de bas na mchog gzhan zhig slongs shig_/byang chub sems dpa' rtag par rab tu ngu bas smras pa/_lha'i dbang po 'o na khyod thugs khral chung ngu 
[\[364a.3\]]gyis la bzhugs shig/_bdag gis lus yongs su rdzogs par bya ba'i phyir/_bdag rang bden pa gang gis de bzhin gshegs pa dgra bcom pa yang dag par rdzogs pa'i sangs rgyas rnams kyis/_bla na med pa yang dag par rdzogs pa'i byang chub 
[\[364a.4\]]tu lung bstan cing /_bdag la sgyu med pa dang lhag pa'i bsam pa yod par bden pa'i byin gyis brlabs bya'o/_/lha'i dbang po bden pa de dang bden pa'i tshig des bdag gi lus snga ma bzhin du gyur cig_/de nas skad cig de dang /_thang cig de dang /_
[\[364a.5\]]yud tsam de nyid la sangs rgyas kyi mthu dang /_lhag pa'i bsam pa yongs su dag pas/_byang chub sems dpa' sems dpa' chen po rtag par rab tu ngu ba'i lus snga ma bzhin du gnas par gyur to/_/de nas lha'i dbang po brgya byin spobs pa med 
[\[364a.6\]]par gyur te/_byang chub sems dpa' sems dpa' chen po rtag par rab tu ngu ba la de las gzhan lan 'debs ma nus nas/_gnas de nyid du mi snang bar gyur to/_/de nas tshong dpon gyi bu mo des byang chub sems dpa' sems dpa' chen po 
[\[364a.7\]]rtag par rab tu ngu ba la 'di skad smras so/_/rigs kyi bu bdag gi khyim gang na ba der bzhud kyis tshur spyon/_bdag gi pha ma las nor bslangs te/_khyod chos 'dod pa'i phyir shes rab kyi pha rol du phyin pa mchod pa dang /_'phags pa byang chub 
[\[364b\]]
[\[364b.1\]]sems dpa' sems dpa' chen po chos kyis 'phags pa de la rim gror bya ba'i nor de khyod la sbyin no/_/de nas byang chub sems dpa' sems dpa' chen po rtag par rab tu ngu ba tshong dpon gyi bu mo de dang lhan cig tu de'i khyim gang na ba der dong ngo /_/de 
[\[364b.2\]]nas tshong dpon gyi bu mo de bdag gi khyim du song nas/_pha ma la 'di skad smras so/_/yab yum bdag la nor mang po stsal du gsol/_/gser dang /_dngul dang /_rin po che dang /_nor bu dang /_gos dang /_me tog dang /_bdug pa dang /_
[\[364b.3\]]spos dang /_phreng ba dang byug pa dang phye ma dang /_chos gos dang /_gdugs dang rgyal mtshan dang /_ba dan rnams dang sil snyan gyi bye brag rnam pa mang po rnams bdag la stsal du gsol/_khyed kyis bdag la 'khor du stsal pa'i bu mo lnga 
[\[364b.4\]]brgya po 'di rnams dang /_lhan cig tu bdag kyang byang chub sems dpa' sems dpa' chen po rtag par rab tu ngu ba dang /_shes rab kyi pha rol du phyin pa mchod cing /_'phags pa byang chub sems dpa' sems dpa' chen po chos 
[\[364b.5\]]kyis 'phags pa la rim gro bgyid du mchi bar ci gnang /_des bdag cag la chos bshad na/_sangs rgyas kyi chos bsam gyis mi khyab pa thob par 'gyur ro/_/de nas bu mo de'i pha ma gnyis kyis bu mo de la 'di skad smras so/_/bu mo 
[\[364b.6\]]byang chub sems dpa' sems dpa' chen po rtag par rab tu ngu ba zhes bya ba de su zhig_/da lta ga la 'dug_/bu mos smras pa/_rigs kyi bu de 'o skol gyi chab sgo'i drung na mchis te/_rigs kyi bu de yang lhag pa'i bsam pas/_bla na 
[\[364b.7\]]ma mchis pa yang dag par rdzogs pa'i byang chub tu rab tu zhugs pa ni 'di lta ste/_sems can thams cad dpag tu ma mchis pa'i 'khor ba'i sdug bsngal gyi tshogs las thar bar 'tshal ba'i slad du dam pa'i chos 'tshal bas/_bdag gi lus btsongs te dam 
[\[365a\]]
[\[365a.1\]]pa'i chos kyi tshul shes rab kyi pha rol du phyin pa dang /_'phags pa byang chub sems dpa' sems dpa' chen po chos kyis 'phags pa la rim gro bgyi bar 'tshal na/_de'i lus nyo ba yang ma rnyed nas/_de sdug bsngal bar gyur 
[\[365a.2\]]yid mi dga' sems khongs su chud/_yi chad nas ngu zhing 'dug pa dang /_lha'i dbang po brgya byin bram ze'i khye'u zhig gi lus su sprul nas/_de la nyams sad pa'i phyir rigs kyi bu khyod sdug bsngal zhing yid mi dga' ba dang /_sems khongs su chud 
[\[365a.3\]]de yi chad nas/_ci'i phyir ngu zhing 'dug ces smras pa dang /_des de la bdag ni bdag gi lus 'tshong na/_de nyo ba yang med do zhes smras so/_/brgya byin khye'u'i lus su bsgyur bas smras pa rigs kyi bu khyod ci'i phyir bdag gi lus 'tshong /_rtag 
[\[365a.4\]]par rab tu ngu bas smras pa/_shes rab kyi pha rol du phyin pa la mchod pa dang /_'phags pa byang chub sems dpa' sems dpa' chen po chos kyis 'phags pa la rim gror bya ba'i phyir ro/_/de yang 'di ltar chos 'dod pa'i phyir te/_de la bdag 
[\[365a.5\]]sangs rgyas kyi chos kyi rag lus so/_/khye'u'i gzugs su bsgyur ba'i brgya byin gyis smras pa/_rigs kyi bu bdag la mi ni mi dgos kyi/_bdag mchod sbyin zhig byed pas/_der bdag la mi'i snying dang /_khrag dang rus pa dang rkang dag dgos 
[\[365a.6\]]so/_/de nas rigs kyi bu de sems ma zhum par gyur nas/_de yang sbyin no zhes smras te/_de mtshon rnon po zhig thogs te/_bdag gi dpung pa phug ste khrag phyung brla yang sha med par byas nas/_rtsig pa zhig gi drung du rus pa gcog tu song ste/_
[\[365a.7\]]rus pa dang rkang sbyin no snyam pa las/_de khrag zag cing 'dug pa bdag gis khang thog nas mthong ba dang /_de la bdag 'di snyam du mi 'di ci byed pa zhig/_'di ltar bdag la bdag gnod par byed snyam nas/_de'i drung du bdag mchis te 'di skad 
[\[365b\]]
[\[365b.1\]]smras so/_rigs kyi bu khyod ci'i phyir bdag la bdag khrag 'byin/_de nas rigs kyi bu des bdag la 'di skad smras so/_/bram ze'i khye'u 'di la khrag dang snying dang rus pa dang rkang sbyin no/_/de ci'i phyir zhe na/_bdag ni dbul bas nor gzhan cung zad kyang 
[\[365b.2\]]med do/_/de la bdag gis 'di skad smras so/_/nor des khyod la ci zhig bya/_des bdag la 'di skad smras so/_/shes rab kyi pha rol du phyin pa la mchod cing chos 'dod pa'i phyir/_'phags pa byang chub sems dpa' sems dpa' chen po chos 
[\[365b.3\]]kyis 'phags pa la rim gror bya'o/_/de la bdag gis 'di skad smras so/_/rigs kyi bu khyod de las yon tan gyi rigs dang /_yon tan gyi bye brag ci zhig 'byung /_des bdag la 'di skad smras so/_/de ni bdag la sangs rgyas kyi chos dang sangs 
[\[365b.4\]]rgyas kyi yon tan bsam gyis mi khyab pa rab tu ston par 'gyur zhing /_de bzhin gshegs pa'i chos dpag tu med pa mi 'phrogs pa de lta bu'i chos rnams de las thob par 'gyur ro/_/de bdag gis thob pa dang /_dga' zhing mgu ba chen po skyes shing /_
[\[365b.5\]]sangs rgyas kyi chos bsam gyis mi khyab pa de dag thos pa dang bdag 'di snyam du gyur to/_/gang 'di lta bu dag byed nus pa ni/_rigs kyi bu 'di dka' ba spyod pa ste ngo mtshar che'o/_/rigs kyi bu 'di ni chos 'dod pa'i phyir bdag gis lus yongs su 
[\[365b.6\]]gtong na/_bdag cag gis ci'i phyir chos 'di mchod par mi bya 'di lta bu dag gi gnas su ci'i phyir smon lam mi gdab/_bdag cag la longs spyod rgya chen po rab tu mang du yod do snyam nas/_bdag gis rigs kyi bu 'di la 'di skad smras so/_/
[\[365b.7\]]rigs kyi bu khyod bdag la gnod pa 'di lta bu ma byed cig/_bdag gis nor mang po pha ma las bslangs te sbyin no/_/des khyod shes rab kyi pha rol tu phyin pa dang /_'phags pa byang chub sems dpa' sems dpa' chen po chos kyis 'phags pa la 
[\[366a\]]
[\[366a.1\]]rim gro byos shig/_bdag kyang khyod dang lhan cig tu/_'phags pa byang chub sems dpa' sems dpa' chen po chos kyis 'phags pa gang na ba der song ste/_bdag gis kyang rigs kyi bu de la mchod pa bya'o/_/bdag kyang 
[\[366a.2\]]'di ltar sangs rgyas kyi chos bla na med pa thams cad mkhyen pa'i bar du gang khyod kyis bshad pa de lta bu'i sangs rgyas kyi chos rnams yongs su rdzogs par bya'o zhes smras so/_/de bas na yab yum nor mang po phal cher bdag la stsal te/_bdag rigs 
[\[366a.3\]]kyi bu 'di dang lhan cig tu 'phags pa byang chub sems dpa' sems dpa' chen po chos kyis 'phags pa la mchod pa bgyid du mchi bar ci gnang //_//shes rab kyi pha rol tu phyin pa stong phrag nyi shu 
[\[366a.4\]]lnga pa/_bam po bdun cu brgyad pa/_de nas bu mo de'i pha ma gnyis kyis bu mo de la 'di skad smras so/_/bu mo khyod kyis rigs kyi bu de'i gtam byas pa ni rab tu dka'o/_/'jig rten thams cad las 'phags pa sems can thams cad 
[\[366a.5\]]bde bar byed pa'i chos gang gi phyir rigs kyi bu de 'di lta bu'i dka' ba nyams su len pa'i chos de dag kyang shin tu bsam gyis mi khyab bo/_/de bas na bu mo khyod nged kyis gnang ngo /_/nged kyang khyod dang lhan cig tu 'phags pa byang chub sems dpa' sems 
[\[366a.6\]]dpa' chen po chos kyis 'phags pa de blta ba dang /_mchod pa byed du 'dong gis skabs byin cig/_de nas bu mo des byang chub sems dpa' sems dpa' chen po chos kyis 'phags pa la mchod pa dang /_bkur stir byed du 'dong 'dod pa'i pha ma gnyis 
[\[366a.7\]]la 'di skad smras so/_/bdag ni su la yang dge ba'i bar chad mi bgyid do/_/de nas tshong dpon gyi bu mo de dang de'i pha ma la [{]stsogs [,]sogs [}]pas shing rta lnga brgya brgyan/_bu mo lnga brgya po de yang brgyan nas/_me tog sna tshogs rnams thogs/_gos rnam pa sna 
[\[366b\]]
[\[366b.1\]]tshogs dang /_bdug pa dang /_spos dang phreng ba dang byug pa dang phye ma dang chos gos dang gdugs dang rgyal mtshan dang ba dan rnams thogs/_gser gyi me tog dang /_dngul gyi me tog rnams thogs/_rin po che rnam pa sna tshogs dang /_gser dang 
[\[366b.2\]]nor bu dang mu tig dang /_bai DUr+ya dang /_dung dang shel dang byi ru rnams thogs/_bza' ba dang /_bca' ba dang /_btung ba mang po thogs nas/_byang chub sems dpa' sems dpa' chen po rtag par rab tu ngu ba dang lhan cig tu shing rta gcig 
[\[366b.3\]]la zhon/_bu mo lnga brgya po de dag kyang shing rta lnga brgya la zhon pas yongs su bskor/_mdun du byas nas 'khor mang po dang lhan cig tu shar phyogs kyi phyogs gang na ba der logs su dong ngo /_/de nas byang chub sems dpa' sems dpa' chen po rtag par rab tu ngu ba 
[\[366b.4\]]mthar gyis song song na/_rgyang ring po zhig nas spos can gyi grong khyer rin po che sna bdun las byas pa mdzes shing lta na sdug pa/_rin po che sna bdun las byas pa'i ra ba bdun gyis bskor ba/_rta babs bdun dang ldan pa/_'obs bdun dang /_
[\[366b.5\]]shing rta la'i phreng ba bdun gyis bskor ba/_chur dpag tshad bcu gnyis yod pa/_zheng du yang dpag tshad bcu gnyis yod pa/_phyug cing dar ba/_bde zhing skyid pa/_mi mang pos rgyas pa/_tshong 'dus kyi srang ri mo la bris pa lta bu lnga brgya 
[\[366b.6\]]dang ldan pa/_bzhon pa lhan cig tu gshibs te 'gro ba'i zam pa dang bcas pa de lta bu mthong ngo /_/lam gyi mdo'i dbus na yang byang chub sems dpa' sems dpa' chen po chos kyis 'phags pa chos kyi stan gyi steng na/_'khor brgya stong du mas yongs 
[\[366b.7\]]su bskor cing mdun du byas nas chos 'chad cing 'dug pa mthong ngo /_/des mthong ma thag tu 'di lta bu'i bde ba thob pa ni dper na/_bsam gtan dang po la mnyam par bzhugs pa'i dge slong sems rtse gcig tu bzhag pa de lta bu'i bde ba thob par gyur to/_/
[\[367a\]]
[\[367a.1\]]mthong nas kyang 'di snyam du bdag shing rta la zhon bzhin du 'phags pa byang chub sems dpa' sems dpa' chen po chos kyis 'phags pa'i drung du 'gro ba mi rigs so snyam du bsams nas/_de shing rta las babs so/_/
[\[367a.2\]]tshong dpon gyi bu mo la [{]stsogs [,]sogs [}]pa bu mo lnga brgya po de dag kyang shing rta de dag las babs so/_/de nas byang chub sems dpa' sems dpa' chen po rtag par rab tu ngu ba de tshong dpon gyi bu mo la [{]stsogs [,]sogs [}]pa bu mo lnga brgyas yongs su bskor/_mdun du 
[\[367a.3\]]byas nas dpag tu med pa'i rgyan rnams thogs te/_byang chub sems dpa' sems dpa' chen po chos kyis 'phags pa gang na ba der song ngo /_/de'i tshe byang chub sems dpa' sems dpa' chen po chos kyis 'phags pas shes rab kyi 
[\[367a.4\]]pha rol du phyin pa'i khang pa rtseg ma rin po che sna bdun las byas pa zhig byas te/_tsan dan dmar pos brgyan pa/_mu tig gi dra ba bres pa/_rtseg khang gi gru bzhir me mar gyis snang ba bya ba'i phyir/_nor bu rin po che 'od gsal ba rnams bkod do/_/
[\[367a.5\]]dngul gyi pog phor bzhi yang bar snang las 'phyang du bcug ste/_de na a ka ru nag po gtsang ma'i bdug pa rnams 'thul ba ni 'di ltar shes rab kyi pha rol du phyin pa la mchod pa'i phyir ro/_/rtseg khang de'i nang na rin po che sna bdun las byas pa'i khri bzhag ste/_
[\[367a.6\]]de'i steng du rin po che'i sgrom bzhi bzhag go_/de'i nang na shes rab kyi pha rol du phyin pa gser gyi glegs bam la bai DUr+ya mthing ka zhun mas bris pa bzhugs so/_/rtseg khang de yang me tog dang dar sna tshogs kyi phreng ba rnams kyis spyangs pas rab tu brgyan 
[\[367a.7\]]to/_/de nas byang chub sems dpa' sems dpa' chen po rtag par rab tu ngu ba de/_tshong dpon gyi bu mo la [{]stsogs [,]sogs [}]pa bu mo lnga brgya dang bcas pas khang pa rtseg ma de dpag tu med pa'i rgyan gyis brgyan pa mthong ngo /_/lha stong phrag du ma rnams kyang mthong /_
[\[367b\]]
[\[367b.1\]]lha'i dbang po brgya byin yang lha'i me tog man dA ra ba dang /_lha'i tsan dan gyi phye ma dang /_lha'i gser gyi phye ma dang /_lha'i dngul gyi phye mas khang pa rtseg ma de dag la kun du mthor/_mngon par 'thor/_rab tu mngon par 'thor ba dang /_lha'i 
[\[367b.2\]]sil snyan dag sgrog pa thos nas/_byang chub sems dpa' sems dpa' chen po rtag par rab tu ngu bas/_lha'i dbang po brgya byin la 'di skad smras so/_/lha'i dbang po khyod ci'i phyir lha stong phrag du ma dang /_lhan cig tu rin po che'i khang pa rtseg ma 'di 
[\[367b.3\]]la/_me tog man dA ra ba dang /_tsan dan gyi phye ma la [{]stsogs [,]sogs [}]pas 'thor/_mngon par 'thor/_lha'i sil snyan 'di dag kyang bar snang las lha rnams ci'i phyir sgrogs/_de skad smras pa dang /_lha'i dbang po brgya byin gyis/_byang chub 
[\[367b.4\]]sems dpa' sems dpa' chen po rtag par rab tu ngu ba la 'di skad smras so/_/rigs kyi bu khyod mi shes sam/_'di ni shes rab kyi pha rol du phyin pa ste/_byang chub sems dpa' sems dpa' chen po rnams kyi gces pa'i yum/_skyed par 
[\[367b.5\]]mdzad pa bskrun pa/_gtso mo yin te gang la bslabs na/_byang chub sems dpa' sems dpa' chen po rnams yon tan thams cad kyi pha rol du phyin pa dang /_sangs rgyas kyi chos thams cad dang /_thams cad mkhyen pa nyid thob par 
[\[367b.6\]]'gyur ba'o/_/de skad smras pa dang /_byang chub sems dpa' sems dpa' chen po rtag par rab tu ngu bas/_lha'i dbang po brgya byin la 'di skad smras so/_/kau shi ka shes rab kyi pha rol du phyin pa byang chub sems dpa' sems dpa' chen po rnams 
[\[367b.7\]]kyi gces pa'i yum skyed par mdzad pa skrun pa'i gtso mo de gang na bzhugs/_brgya byin gyis smras pa/_'o na lta khang pa rtseg ma'i nang na/_gser gyi glegs bam la bai DUr+ya mthing ka zhun mas bris pa/_byang chub sems dpa' sems dpa' chen po chos 
[\[368a\]]
[\[368a.1\]]kyis 'phags pas/_rgya bdun gyis btab ste bzhag pas/_de bdag cag gis khyed la bstan du mi rung ngo /_/de nas byang chub sems dpa' sems dpa' chen po rtag par rab tu ngu ba/_tshong dpon gyi bu mo la sogs 
[\[368a.2\]]pa/_bu mo lnga brgya dang lhan cig tu tshogs pas/_me tog dang phreng ba dang /_gos dang rin po che dang bdug pa dang /_spos dang byug pa dang /_phye ma dang chos gos dang /_gdugs dang /_rgyal mtshan dang /_ba dan dang /_gser dang /_dngul 
[\[368a.3\]]gyi me tog bdag cag gis khyer te 'ongs pa de dag gis shes rab kyi pha rol tu phyin pa la mchod pa byas te/_de dag las kha cig ni byang chub sems dpa' sems dpa' chen po chos kyis 'phags pa la mchod pa'i phyir bzhag go_/de nas byang 
[\[368a.4\]]chub sems dpa' sems dpa' chen po rtag par rab tu ngu bas/_me tog dang bdug pa dang spos dang phreng ba dang /_byug pa dang /_phye ma dang gos dang /_gdugs dang /_rgyal mtshan dang /_ba dan dang /_sil snyan rnam pa sna tshogs kyis shes rab 
[\[368a.5\]]kyi pha rol tu phyin pa sngar mchod pa byas nas/_byang chub sems dpa' sems dpa' chen po chos kyis 'phags pa gang na ba der song ngo /_/song nas kyang byang chub sems dpa' sems dpa' chen po chos kyis 'phags pa la me tog dang /_bdug pa dang /_
[\[368a.6\]]spos dang /_phreng ba dang byug pa dang phye ma dang /_gos dang gdugs dang rgyal mtshan dang /_ba dan dang tsan dan gyi phye ma dang /_gser dang dngul gyi me tog rnams kyis chos la mchod pa nyid kyi phyir kun tu gtor/_mngon par gtor/_rab tu mngon 
[\[368a.7\]]par gtor to/_/de nas me tog de dag byang chub sems dpa' sems dpa' chen po chos kyis 'phags pa'i steng du me tog gi rtseg khang du gnas par gyur to/_/gser dang dngul gyi me tog kha dog sna tshogs pa de dag kyang nam mkha' la gzhal yas khang du gnas 
[\[368b\]]
[\[368b.1\]]par gyur to/_/chos gos dang /_gos rin po che de dag kyang bar snang la rin po che sna tshogs kyi sprin lta bur gnas par gyur to/_/byang chub sems dpa' sems dpa' chen po rtag par rab tu ngu ba dang /_tshong dpon gyi bu mo la sogs pa bu mo lnga brgya po de 
[\[368b.2\]]dag gis byang chub sems dpa' sems dpa' chen po chos kyis 'phags pa'i rdzu 'phrul dang /_cho 'phrul de lta bu mthong nas 'di snyam du gyur to/_/byang chub sems dpa' sems dpa' chen po chos kyis 'phags pa 'di de ltar rdzu 'phrul che ba dang /_de ltar 
[\[368b.3\]]mthu che ba dang /_de ltar gzi brjid che ba ngo mtshar che'o/_/rigs kyi bu 'di byang chub sems dpa'i spyad pa spyod pa na yang /_de lta bu'i rdzu 'phrul dag rnam par sprul na/_nam bla na med pa yang dag par rdzogs pa'i byang chub tu mngon par sangs rgyas par gyur na/_
[\[368b.4\]]lta smos kyang ci dgos/_de nas tshong dpon gyi bu mo la sogs pa bu mo lnga brgya po de dag byang chub sems dpa' sems dpa' chen po chos kyis 'phags pa la dga' ba dang /_gus pa skyes nas de dag thams cad kyis bla na med pa yang dag par rdzogs pa'i 
[\[368b.5\]]byang chub tu sems bskyed nas/_bdag cag dge ba'i rtsa ba 'dis ma 'ongs pa'i dus na de bzhin gshegs pa dgra bcom pa yang dag par rdzogs pa'i sangs rgyas su gyur cig/_bdag cag byang chub sems dpa'i spyad pa spyod pa na yang chos gang byang chub sems 
[\[368b.6\]]dpa' sems dpa' chen po chos kyis 'phags pas thob pa'i chos de dag nyid thob par gyur cig/_'phags pa byang chub sems dpa' sems dpa' chen po chos kyis 'phags pa de ji ltar shes rab kyi pha rol du phyin pa la bkur bsti byed pa de ltar bdag cag kyang 
[\[368b.7\]]shes rab kyi pha rol du phyin pa la bkur bsti byed par gyur cig_/byang chub sems dpa' sems dpa' chen po chos kyis 'phags pa 'di ji ltar 'gro ba mang po la rab tu ston pa de ltar bdag cag kyang 'gro ba mang po la rab tu ston par gyur cig_/'phags pa byang chub 
[\[369a\]]
[\[369a.1\]]sems dpa' sems dpa' chen po 'di shes rab kyi pha rol du phyin pa la thabs mkhas pa dang ldan zhing yongs su rdzogs par gyur pa de bzhin du bdag cag kyang thabs mkhas pa dang ldan zhing yongs su rdzogs par gyur cig ces de lta bu'i 
[\[369a.2\]]smon lam dag kyang btab bo/_/de nas byang chub sems dpa' sems dpa' chen po rtag par rab tu ngu ba dang /_tshong dpon gyi bu mo la sogs pa bu mo lnga brgya po de dag gis/_shes rab kyi pha rol du phyin pa la mchod pa byas/_byang chub sems 
[\[369a.3\]]dpa' sems dpa' chen po chos kyis 'phags pa la yang bkur bsti byas nas/_byang chub sems dpa' sems dpa' chen po chos kyis 'phags pa'i rkang pa gnyis la spyi bos phyag 'tshal te/_rje sa dang bcas rim gro dang bcas/_thal mo sbyar nas 
[\[369a.4\]]phyogs gcig tu 'khod do/_/phyogs gcig tu 'khod nas kyang byang chub sems dpa' sems dpa' chen po rtag par rab tu ngu bas byang chub sems dpa' sems dpa' chen po chos kyis 'phags pa la 'di skad smras so/_/rigs kyi bu bdag shes rab kyi pha 
[\[369a.5\]]rol du phyin pa tshol ba na/_dgon pa zhig nas sgra thos pa/_rigs kyi bu shar phyogs su song shig dang /_de nas shes rab kyi pha rol tu phyin pa thos par 'gyur ro zhes zer ro/_/de nas bdag gis sgra de thos pa dang /_shar phyogs gang na ba de logs su 
[\[369a.6\]]song song ba las/_bdag 'di snyam du bdag gis sgra de la bdag ji srid cig tu 'gro dgos pa dang /_su las shes rab kyi pha rol tu phyin pa thos shing thob par 'gyur ba ma dris so snyam du bsams so/_/de ltar bdag yid mi dga' ba dang mya ngan chen 
[\[369a.7\]]por gyur cing /_sa phyogs de nyid na nyin zhag bdun lon te/_bdag ji srid cig tu 'gro dgos/_su las shes rab kyi pha rol tu phyin pa mnyan du yod ces sgra de la ma dris so snyam pa/_shes rab kyi pha rol tu phyin pa yid la byed pa'i mya ngan las gzhan 
[\[369b\]]
[\[369b.1\]]pa kha zas bza' ba'i sems kyang ma skyes so/_/de nas bdag gi mdun du de bzhin gshegs pa'i sku byung nas/_des bdag la 'di skad bka' stsal to/_/rigs kyi bu 'di nas dpag tshad lnga brgya na/_spos can zhes bya ba'i grong khyer zhig yod 
[\[369b.2\]]de/_der song shig dang /_byang chub sems dpa' sems dpa' chen po chos kyis 'phags pa shes rab kyi pha rol du phyin pa 'chad cing 'dug pa de khyod kyis mthong bar 'gyur ro/_/de nas bdag de bzhin gshegs pa'i skus bka' stsal pa bzhin du shar phyogs 
[\[369b.3\]]gang na ba de logs su song song ba las rgyang gis/_'phags pa chos 'chad cing 'dug pa mthong ngo /_/mthong ma thag tu yang dper na/_bsam gtan dang po la mnyam par bzhag pa'i dge slong gi bde ba de lta bu thob par gyur to/_/bdag dga' zhing bde 
[\[369b.4\]]ba des khyab par gyur nas/_sa phyogs de nyid nas ma g.yos par khyod shes rab kyi pha rol du phyin pa 'chad cing 'dug pa thos so/_/de thos nas ting nge 'dzin gyi sgo brgya phrag du ma skyes par gyur to/_/bdag de na 'dug pa'i tshe yang phyogs bcu nas de bzhin 
[\[369b.5\]]gshegs pa rnams bdag la dbugs 'byin pa mdzad cing rigs kyi bu ting nge 'dzin 'di dag ni shes rab kyi pha rol du phyin pa las byung ba yin pas legs so/_/legs so/_/nged kyis kyang de dag la gnas nas/_sangs rgyas kyi chos rnams yongs 
[\[369b.6\]]su rdzogs par byas so/_/de nas de bzhin gshegs pa de dag gis bdag la shin du legs par bstan nas mi snang bar gyur to/_/bdag kyang ting nge 'dzin de las langs nas 'di snyam du gyur to/_/de bzhin gshegs pa de dag gang nas byon/_de bzhin 
[\[369b.7\]]gshegs pa de dag gar gshegs snyam mo/_/de nas yang bdag 'di snyam du gyur te/_'phags pa byang chub sems dpa' sems dpa' chen po chos kyis 'phags pa de ni sngon gyi rgyal ba la bya ba byas pa dge ba'i rtsa ba bskrun pa/_shes rab kyi pha rol du 
[\[370a\]]
[\[370a.1\]]phyin pa'i thabs mkhas pa la bslabs pa yin pas de bzhin gshegs pa de dag gang nas byon pa dang /_de bzhin gshegs pa de dag gang du bzhud pa de bdag la ston to snyam mo/_/de bas na rigs kyi bu khyod la de bzhin 
[\[370a.2\]]gshegs pa de dag gang nas byon/_de bzhin gshegs pa de dag gang du bzhud pa bdag 'dri yis/_rigs kyi bu khyod kyis de bzhin gshegs pa de dag ga las byon pa dang /_gar bzhud pa ci nas kyang bdag cag gis shes par 'gyur ba 
[\[370a.3\]]dang /_de bzhin gshegs pa mthong bar 'gyur ba de lta bur bdag la ston cig_/shes rab kyi pha rol du phyin pa las rtag par rab tu ngu ba'i le'u ste/_bdun cu rtsa bzhi pa'o//_//de skad smras pa dang /_
[\[370a.4\]]byang chub sems dpa' sems dpa' chen po chos kyis 'phags pas/_byang chub sems dpa' sems dpa' chen po rtag par rab tu ngu ba la 'di skad smras so/_/rigs kyi bu de bzhin gshegs pa rnams ni gang nas kyang ma byon/_gang du 
[\[370a.5\]]yang mi bzhud de/_de bzhin gshegs pa rnams ni mi g.yo ba'o/_/de bzhin nyid gang yin pa de/_de bzhin gshegs pa'o/_/rigs kyi bu skye ba med pa de ni 'gro ba 'am 'ong ba med de/_skye ba med pa gang yin pa de ni de bzhin gshegs pa'o/_/
[\[370a.6\]]rigs kyi bu yang dag pa'i mtha' la ni 'ong ba 'am 'gro ba med de/_yang dag pa'i mtha' gang yin pa de ni de bzhin gshegs pa'o/_/rigs kyi bu stong pa nyid la ni 'gro ba 'am 'ong ba med de/_stong pa nyid gang yin pa de ni de bzhin gshegs pa'o/_/
[\[370a.7\]]rigs kyi bu ji lta ba nyid la ni 'ong ba 'am 'gro ba med de/_ji lta ba nyid gang yin pa de ni de bzhin gshegs pa'o/_/rigs kyi bu 'dod chags dang bral ba la ni 'ong ba 'am 'gro ba med de/_'dod chags dang bral ba gang yin pa de ni de bzhin gshegs 
[\[370b\]]
[\[370b.1\]]pa'o/_/rigs kyi bu 'gog pa la ni 'ong ba 'am 'gro ba med de/_'gog pa gang yin pa de ni de bzhin gshegs pa'o/_/rigs kyi bu nam mkha'i dbyings la ni 'ong ba 'am 'gro ba med de/_nam mkha'i dbyings gang yin pa de ni de bzhin gshegs pa 
[\[370b.2\]]'o/_/rigs kyi bu chos 'di rnams las gzhan pa yang de bzhin gshegs pa ma yin no/_/rigs kyi bu chos 'di rnams kyi de bzhin nyid gang yin pa dang /_de bzhin gshegs pa'i de bzhin nyid gang yin pa de dag ni de bzhin nyid gcig ste/_
[\[370b.3\]]rigs kyi bu de bzhin nyid la ni rnam pa gnyis su med do/_/rigs kyi bu de bzhin nyid ni gcig ste/_gnyis ma yin gsum ma yin te/_rigs kyi bu 'di ltar de bzhin nyid ni med pa'i phyir bgrang ba las 'das pa'o/_/rigs kyi bu 'di 
[\[370b.4\]]lta ste dper na/_mi zhig dpyid zla tha [{]chungs kyi [,]chung gi [}]nyi ma'i gung la dpyid kyi nyi ma tsha bas gdungs pa na/_smig rgyu g.yo ba mthong ba dang /_de de dang de dag tu rgyug cing 'dir khrus bya'o/_/'dir chu btung ngo snyam du sems na/_rigs kyi bu de ji 
[\[370b.5\]]snyam du sems/_chu de gang nas 'ongs/_shar phyogs kyi rgya mtsho chen po 'am/_lho phyogs dang /_nub phyogs dang /_byang phyogs kyi rgya mtshor 'gro 'am/_gang du 'gro/_rtag par rab tu ngu bas smras pa/_rigs kyi bu smig rgyu ba la 
[\[370b.6\]]chu yod pa ma yin na/_de la 'ong ba dang 'gro ba lta ga la yod/_rigs kyi bu dpyid kyi tsha bas gdungs pa'i mi de ni/_smig rgyu ba chu med pa la chur 'du shes skyed pas byis pa'i rigs/_shes rab rtul po'i rigs te/_de na chu'i ngo bo 
[\[370b.7\]]ni yod pa ma yin no/_/chos kyis 'phags pas smras pa rigs kyi bu de de bzhin no/_/de de bzhin no/_/rigs kyi bu de bzhin du gang su yang rung ba 'ga' zhig de bzhin gshegs pa la gzugs sam sgrar mngon par zhen nas/_de dag 
[\[371a\]]
[\[371a.1\]]de bzhin gshegs pa byon pa dang /_bzhud par rtog pa de dag thams cad ni byis pa'i rigs/_shes rab rtul po'i rigs so/_/zhes brjod par bya ste/_dper na mi zhig chu med pa la/_chur 'du shes 
[\[371a.2\]]skyed pa bzhin no/_/de ci'i phyir zhe na/_de bzhin gshegs pa ni chos kyi sku yin pas/_gzugs kyi skur mi blta'o/_/rigs kyi bu chos nyid la ni 'gro ba 'am/_'ong ba med de/_rigs kyi bu de bzhin du de bzhin gshegs pa 
[\[371a.3\]]rnams la yang byon pa 'am/_bzhud pa med do/_/rigs kyi bu dper na/_sgyu ma mkhan gyis sprul pa'i glang po che'i tshogs sam/_rta'i tshogs sam/_shing rta'i tshogs sam/_rkang tang gi tshogs la/_'ong ba 'am/_'gro 
[\[371a.4\]]ba med de/_rigs kyi bu de bzhin du de bzhin gshegs pa rnams la yang byon pa 'am/_bzhud pa med do/_/rigs kyi bu dper na mi zhig gi rmi lam du/_de bzhin gshegs pa gcig gam/_gnyis sam/_gsum mam 
[\[371a.5\]]bzhi 'am/_lnga 'am/_bcu 'am/_nyi shu 'am/_sum cu 'am/_bzhi bcu 'am/_lnga bcu 'am/_brgya 'am/_stong ngam/_brgya phrag stong ngam/_de bas kyang mang ba mthong nas sad pa dang /_de bzhin gshegs 
[\[371a.6\]]pa gcig kyang ma mthong na/_rigs kyi bu de ji snyam du sems/_de bzhin gshegs pa de dag gang nas byon/_de bzhin gshegs pa de dag gar bzhud rtag par rab tu ngu bas smras pa/_rigs kyi bu rmi lam gyi chos ni gang yang yongs su 
[\[371a.7\]]grub pa med de/_rmi lam ni [{]brdzun [,]rdzun [}]pa ste yang dag pa ma yin pa'o/_/chos kyis 'phags pas smras pa/_rigs kyi bu de bzhin du chos thams cad ni rmi lam dang 'dra'o zhes/_de bzhin gshegs pas gsungs te/_rigs kyi bu gang su yang rung 
[\[371b\]]
[\[371b.1\]]chos thams cad ni rmi lam dang 'dra'o zhes/_/de bzhin gshegs pas bshad pa legs par mi shes pa de dag ni de bzhin gshegs pa la ming gi tshogs sam/_gzugs kyi tshogs su mngon par zhen pas/_de dag ni de bzhin gshegs pa rnams 
[\[371b.2\]]byon pa dang /_bzhud par rtog ste/_'di ltar chos nyid rab tu mi shes pa'i phyir ro/_/rigs kyi bu gang de bzhin gshegs pa byon pa 'am/_bzhud par 'dod pa de dag thams cad ni byis pa so so'i skye bo ste/_de dag thams cad ni 'gro ba lnga'i 'khor 
[\[371b.3\]]bar dong /_'dong /_'dong bar 'gyur ro/_/de dag thams cad ni shes rab kyi pha rol du phyin pa dang thag ring /_de dag thams cad ni sangs rgyas kyi chos rnams dang thag ring ngo /_/rigs kyi bu gang dag de bzhin gshegs pas chos thams cad rmi lam 
[\[371b.4\]]lta bu'o zhes bshad pa legs par shes pa de dag ni/_chos gang yang 'ong ba 'am 'gro bar mi rtog go_/gang de bzhin gshegs pa'i chos nyid 'di lta bur rab tu shes pa de dag ni bla na med pa yang dag par rdzogs pa'i byang chub tu nye bar gyur to/_/
[\[371b.5\]]de dag ni shes rab kyi pha rol du phyin pa la spyod pa'o/_/de dag ni de bzhin gshegs pa'i slob ma ste/_grong khyer gyi bsod snyoms don yod par za'o/_/de dag ni 'jig rten pa'i sbyin gnas so/_/rigs kyi bu 'di lta ste/_dper na rgya mtsho chen 
[\[371b.6\]]po'i rin po che rnams ni shar phyogs nas kyang ma 'ongs/_lho phyogs dang /_nub phyogs dang /_byang phyogs dang /_mtshams rnams dang /_steng dang /_'og dang /_phyogs bcu gang nas kyang ma 'ongs mod kyi/_'on kyang sems can rnams kyi dge 
[\[371b.7\]]ba'i rtsa ba'i rgyus rgya mtsho chen por rin po che rnams 'byung ste/_de dag rgyu med pa las byung ba yang ma yin gyi/_rgyu dang rkyen rnams la rag lus pa/_rten cing 'brel pa las 'byung ngo /_/rin po che de dag med par 'gyur ba na yang phyogs bcu gang du 
[\[372a\]]
[\[372a.1\]]yang mi 'pho ste dong ba med mod kyi/_'on kyang rkyen gang rnams yod pa las/_rin po che de dag 'byung bar 'gyur ba'i rkyen rnams med par gyur pa las rin po che de rnams med par 'gyur ro/_/rigs kyi bu de bzhin 
[\[372a.2\]]du de bzhin gshegs pa rnams kyi sku yongs su rdzogs pa yang phyogs bcu'i 'jig rten gang nas kyang ma byon/_gang du yang mi bzhud do/_/sangs rgyas bcom ldan 'das kyi sku de dag rgyu med pa las byung ba yang ma yin gyi sngon gyi spyod pa yongs su 
[\[372a.3\]]rdzogs pa'i rgyu dang rkyen tshogs pa la rag lus pa rgyu las kun du byung ba sngon gyi las kyi rnam par smin pa'i sems can gyi dmigs pa dang ldan pa las snang ste/_phyogs bcu gang na yang yod pa ni ma yin gyi rgyu dang rkyen gang rnams yod pa las sku yongs 
[\[372a.4\]]su rdzogs par 'gyur ba'i rgyu dang rkyen de rnams med pa dang yongs su rdzogs par mi 'gyur ro/_/rigs kyi bu 'di lta ste dper na/_pi wang gi sgra 'byung ba'i tshe/_gang nas kyang ma 'ongs/_'gag pa'i tshe gang du yang mi 'gro gang du yang 'pho ba med 
[\[372a.5\]]la/_rten cing yang 'byung ba rgyu dang rkyen la rag lus so/_/'di lta ste dper na/_pi wang gi khog pa dang /_pags pa dang /_yu ba dang /_rgyud dang blang ba dang sbreng shing dang mi'i rtsol ba la rten nas pi wang gi sgra 'byung ste/_sgra de yang 
[\[372a.6\]]khog pa las kyang ma byung /_pags pa dang /_yu ba dang /_rgyud rnams dang /_sbreng shing las kyang ma byung /_blang ba dang /_mi'i rtsol ba las kyang ma byung mod kyi/_'on kyang thams cad 'dus shing ldan pa las sgra 'byung ngo /_/'gag pa na yang 
[\[372a.7\]]sgra de gang du yang mi 'gro/_rigs kyi bu de bzhin du sangs rgyas bcom ldan 'das rnams kyi sku yongs su rdzogs pa yang /_rgyu dang rkyen la rag lus pa ste/_dge ba'i rtsa ba du ma las yongs su rdzogs pa'o/_/rgyu gcig las ma byung /_rkyen gcig 
[\[372b\]]
[\[372b.1\]]las ma byung /_dge ba'i rtsa ba gcig las sangs rgyas kyi sku byung ba ma yin no/_/rgyu med pa las byung ba yang ma yin te/_rgyu dang rkyen du ma tshogs pa las byung ba de gang nas kyang ma byon/_rgyu dang rkyen tshogs pa med na yang gang du yang mi bzhud do/_/
[\[372b.2\]]rigs kyi bu de ltar khyod kyis de bzhin gshegs pa de rnams byon pa dang /_bzhud pa blta bar bya'o/_/rigs kyi bu khyod kyis chos thams cad kyi/_chos nyid kyang de bzhin du rig par bya'o/_/rigs kyi bu khyod kyis de bzhin gshegs pa rnams dang /_
[\[372b.3\]]chos thams cad skye ba med pa dang /_'gag pa med par rab tu shes na/_khyod bla na med pa yang dag par rdzogs pa'i byang chub tu nges par 'gyur ro/_/shes rab kyi pha rol du phyin pa'i thabs mkhas pa la yang nges par spyod par 'gyur ro/_/de bzhin 
[\[372b.4\]]gshegs pa rnams byon pa dang /_bzhud pa med pa ston pa'i chos kyi rnam grangs 'di bshad pa na/_sa chen po rab tu g.yos par gyur/_stong gsum gyi stong chen po'i 'jig rten gyi khams thams cad kyang rnam pa drug tu g.yos/_rab tu 
[\[372b.5\]]g.yos/_kun du rab tu g.yos/_'gul rab tu 'gul/_kun du rab tu 'gul to/_/bdud kyi gnas thams cad kyang 'khrugs/_nyams par gyur to/_/stong gsum gyi stong chen po'i 'jig rten gyi khams na/_rtsi shing dang /_
[\[372b.6\]]sman dang /_nags tshal ji snyed yod pa de dag thams cad kyang /_byang chub sems dpa' sems dpa' chen po chos kyis 'phags pa gang na ba de logs su rab tu 'dud par gyur to/_/dus ma yin pa'i me tog rnams kyang byung bar gyur/_
[\[372b.7\]]steng gi bar snang las kyang me tog gi char rab tu 'bab par gyur/_rnga'i sgra rnam pa sna tshogs rnams kyang steng gi bar snang las grags par gyur to/_/rgyal po chen po bzhi dang /_lha'i dbang po brgya byin gyis kyang /_byang chub sems 
[\[373a\]]
[\[373a.1\]]dpa' sems dpa' chen po chos kyis 'phags pa la/_lha'i me tog man dA ra ba dang /_lha'i tsan dan gyi phye ma dang /_lha'i me tog dang /_phye ma gzhan dag gis kyang gtor/_mngon par gtor/_rab 
[\[373a.2\]]tu mngon par gtor nas/_tshig 'di skad smras so/_/rigs kyi bu khyod kyi yon tan gyis deng bdag cag rnams kyis kyang /_don dam pa las byung ba'i gtam 'jig rten thams cad kyis yid ches par dka' ba/_'jig tshogs la gnas pa'i byang chub 
[\[373a.3\]]sems dpa' rnams kyis ma yin pa bshad pa thos so/_/de nas byang chub sems dpa' sems dpa' chen po rtag par rab tu ngu bas/_byang chub sems dpa' sems dpa' chen po chos kyis 'phags pa la 'di skad smras so/_/sa 
[\[373a.4\]]chen po 'di g.yos par gyur pa'i rgyu gang yin/_rkyen gang yin/_chos kyis 'phags pas smras pa/_rigs kyi bu de bzhin gshegs pa rnams byon pa med pa dang /_bzhud pa med pa bshad pa 'di khyod kyis dris/_ngas bshad pa na/_
[\[373a.5\]]srog chags brgyad stong mi skye ba'i chos la bzod pa rab tu thob par gyur/_bye ba phrag brgyad cus bla na med pa yang dag par rdzogs pa'i byang chub tu sems bskyed/_srog chags stong phrag drug cu rtsa bzhi ni/_rdul med cing dri ma med par gyur 
[\[373a.6\]]nas/_chos la chos kyi mig rnam par dag par gyur pa'i phyir ro/_/de nas byang chub sems dpa' sems dpa' chen po rtag par rab tu ngu ba dga' zhing rab tu dga' ba rgya chen po dang ldan par gyur te/_bdag gis gang shes rab kyi pha rol du phyin 
[\[373a.7\]]pa dang /_de bzhin gshegs pa rnams byon pa dang /_bzhud pa med pa'i chos bshad pa 'di yongs su dris pa las/_sems can 'di snyed cig gi don byas pa ni/_bdag gis rnyed pa rab tu rnyed do/_/bla na med pa yang dag par rdzogs pa'i byang chub 
[\[373b\]]
[\[373b.1\]]yongs su rdzogs par bya ba'i bdag gi dge ba'i rtsa ba ni de nyid kyis chog gi_/da phyin chad ni bdag la bla na med pa yang dag par rdzogs pa'i the tshom mi 'byung /_bdag de bzhin gshegs pa dgra bcom pa yang dag par rdzogs pa'i sangs rgyas su 
[\[373b.2\]]'gyur ba la dogs pa med do snyam nas de dga' zhing rab tu dga' ba dang /_yid bde ba de nyid dang ldan pas/_shing ta la bdun tsam gyi nam mkha' la 'phags nas/_shing ta la bdun tsam gyi nam mkha' la gnas te/_'di snyam du 
[\[373b.3\]]bdag 'di ltar bar snang la 'dug pas/_byang chub sems dpa' sems dpa' chen po chos kyis 'phags pa la cis mchod snyam du bsams pa dang /_de nas lha'i dbang po brgya byin gyis/_byang chub sems dpa' sems dpa' 
[\[373b.4\]]chen po rtag par rab tu ngu ba nam mkha' la 'phags pa mthong nas de sems la yongs su rtog pa sems kyis shes te/_lha'i me tog man dA ra ba dag de la byin nas 'di skad smras so/_/rigs kyi bu khyod me tog 'di dag gis 'phags 
[\[373b.5\]]pa byang chub sems dpa' sems dpa' chen po chos kyis 'phags pa la mchod pa byos shig_/rigs kyi bu khyod kyi mthus deng sems can stong phrag mang po rnams kyi don byas par gyur pa'i phyir/_rigs kyi bu khyod la nged kyis phan gdags 
[\[373b.6\]]so/_/rigs kyi bu khyod kyis ji ltar spro bar byas pa de lta bur/_gang sems can thams cad kyi don du bskal pa tshad med grangs med par spro bar byed pa'i sems can de lta bu dag rab tu dkon no/_/de nas byang chub sems dpa' sems dpa' chen 
[\[373b.7\]]pos lha'i dbang po brgya byin las me tog man dA ra ba dag blangs nas/_byang chub sems dpa' sems dpa' chen po chos kyis 'phags pa la gtor/_mngon par gtor/_byang chub sems dpa' sems dpa' chen po chos kyis 'phags pa 
[\[374a\]]
[\[374a.1\]]la bdag gi lus kyis kyang bkab nas tshig 'di skad smras so/_/rigs kyi bu khyod la deng phan chad g.yog bya ba'i phyir bdag gi lus kyang 'bul lo zhes nas/_de bar snang las babs te bdag phul nas/_byang 
[\[374a.2\]]chub sems dpa' sems dpa' chen po chos kyis 'phags pa'i mdun du thal mo sbyar te 'dug go_/de nas tshong dpon gyi bu mo dang bu mo lnga brgya po de dag gis byang chub sems dpa' sems dpa' chen po rtag par rab tu ngu ba la 'di skad smras so/_/
[\[374a.3\]]rigs kyi bu khyod la bdag cag kyang 'di ltar lus 'bul lo/_/bdag cag kyang dge ba'i rtsa ba 'dis chos de dag nyid thob par gyur cig_/phyin chad kyang khyod nyid dang lhan cig tu sangs rgyas dang byang chub sems dpa' rnams la mchod pa byed 
[\[374a.4\]]par gyur cig_/khyod dang lhan cig tu gnas par gyur cig_/de nas byang chub sems dpa' sems dpa' chen po rtag par rab tu ngu bas/_tshong dpon gyi bu mo de dang bu mo lnga brgya po de dag la 'di skad smras so/_/bu mo khyod snying nas nga'i bsam pa dang 
[\[374a.5\]]'thun par byed cing /_snying nas nga la lus 'bul na ni nga yang khyed len to/_/bu mo de dag gis smras pa/_bdag cag khyod la snying nas bsam pa dang 'thun par byed cing /_khyod ci dgos pa bya ba'i phyir snying nas lus 'bul lo/_/de 
[\[374a.6\]]nas byang chub sems dpa' sems dpa' chen po rtag par rab tu ngu bas/_tshong dpon gyi bu mo de la [{]stsogs [,]sogs [}]pa bu mo lnga brgya rnams rgyan thams cad kyis klubs/_shing rta lnga brgya po de rnams kyang rgyan gyis brgyan nas/_thams cad byang chub 
[\[374a.7\]]sems dpa' sems dpa' chen po chos kyis 'phags pa la phul te/_rigs kyi bu khyod la bu mo 'di rnams dang /_shing rta lnga brgya po 'di rnams yongs su spyad par bya ba'i phyir dbul lo/_/zhes smras so/_/de nas lha'i dbang po brgya byin 
[\[374b\]]
[\[374b.1\]]gyis rigs kyi bu de la rigs kyi bu legs so/_/legs so zhes nas/_legs pa byin te/_rigs kyi bu byang chub sems dpa' sems dpa' chen po de dag gis de ltar bdog pa thams cad yongs su gtang bar bya'o/_/gtong ba'i sems 
[\[374b.2\]]de lta bu dag gis ni byang chub sems dpa' sems dpa' chen po rnams myur du bla na med pa yang dag par rdzogs pa'i byang chub tu mngon par 'tshang rgya'o/_/chos smra ba la de ltar mchod pa byas na/_shes rab kyi pha rol du phyin pa'i thabs mkhas 
[\[374b.3\]]pa nyan nus par 'gyur ro/_/sngon gyi de bzhin gshegs pa dgra bcom pa yang dag par rdzogs pa'i sangs rgyas de rnams kyis kyang /_sngon byang chub sems dpa'i spyad pa spyod pa'i tshe/_gtong ba de lta bu la gnas nas/_bla na med pa 
[\[374b.4\]]yang dag par rdzogs pa'i byang chub kun du bsgrubs/_shes rab kyi pha rol du phyin pa'i thabs mkhas pa yang yongs su dris so/_/de nas byang chub sems dpa' sems dpa' chen po chos kyis 'phags pas/_byang chub sems 
[\[374b.5\]]dpa' sems dpa' chen po rtag par rab tu ngu ba'i dge ba'i rtsa ba yongs su rdzogs par bya ba'i phyir/_tshong dpon gyi bu mo la sogs pa bu mo lnga brgya po de rnams dang /_shing rta lnga brgya blangs so/_/blangs nas kyang rtag par rab tu ngu ba'i 
[\[374b.6\]]rigs kyi bu de nyid la slar byin no/_/de nas byang chub sems dpa' sems dpa' chen po chos kyis 'phags pa stan las langs nas bdag gi khyim du song ngo /_/nyi ma yang nub par gyur to/_/de nas byang chub sems dpa' sems dpa' chen po 
[\[374b.7\]]rtag par rab tu ngu ba 'di snyam du gyur to/_/bdag chos 'dod pa'i phyir 'ongs la/_'dug pa 'am/_nyal ba ni legs pa ma yin la/_bdag gi cha ma yin gyis/_byang chub sems dpa' sems dpa' chen po chos kyis 'phags pa bdag gi 
[\[375a\]]
[\[375a.1\]]khyim nas chos 'chad pa'i phyir ma byung gi bar du 'greng ba 'am/_'chag pa'i spyod lam gnyis kyis bsdad do snyam mo/_/de nas byang chub sems dpa' sems dpa' chen po/_/chos kyis 'phags pa lo bdun du 
[\[375a.2\]]snyoms par zhugs pa gcig la gnas te/_byang chub sems dpa'i ting nge 'dzin shes rab kyi pha rol du phyin pa'i thabs mkhas pa las byung ba stong phrag grangs med tshad med pa las gnas par gyur to/_/byang chub sems dpa' sems dpa' chen 
[\[375a.3\]]po rtag par rab tu ngu ba yang lo bdun du 'dod pa'i rnam par rtog pa mi skyed/_gnod sems kyi rnam par rtog pa dang /_'tshe ba'i rnam par rtog pa dang /_ro la chags pa mi skyed kyi/_gzhan du na byang chub sems dpa' sems dpa' chen po chos 
[\[375a.4\]]kyis 'phags pa'i rigs kyi bu de gang la 'dug nas chos 'chad pa'i chos kyi stan bting bar bya na/_byang chub sems dpa' sems dpa' chen po chos kyis 'phags pa 'di langs pa ji tsam na mthong snyam pa dang /_sa phyogs gang du byang chub sems 
[\[375a.5\]]dpa' sems dpa' chen po chos kyis 'phags pa/_shes rab kyi pha rol du phyin pa'i thabs mkhas pa 'chad pa'i sa phyogs de yang phyag dar byas shing chag chag gis btab la/_me tog sna tshogs kyis kun du gtor to snyam pa las bsam pa 
[\[375a.6\]]gzhan med do/_/tshong dpon gyi bu mo la [{]stsogs [,]sogs [}]pa bu mo lnga brgya po de rnams kyang /_byang chub sems dpa' sems dpa' chen po rtag par rab tu ngu ba'i rjes su slob cing /_spyod lam gnyis po de nyid kyis sdod cing 'khod do/_/bya ba thams cad 
[\[375a.7\]]kyang de dang rjes su 'thun par byed do/_/de nas byang chub sems dpa' sems dpa' chen po chos kyis 'phags pa zhag bdun na ting nge 'dzin de las ldang ste/_langs nas kyang grong khyer gyi dbus su chos 'chad do/_/zhes zer ba'i sgra nam mkha' las 
[\[375b\]]
[\[375b.1\]]byung ba/_byang chub sems dpa' sems dpa' chen po rtag par rab tu ngu bas thos so/_/de nas byang chub sems dpa' sems dpa' chen po rtag par rab tu ngu bas sgra de thos nas/_dga' mgu yid rangs rab tu dga' zhing yid bde ba 
[\[375b.2\]]skyes par gyur nas/_tshong dpon gyi bu mo la sogs pa bu mo lnga brgya po rnams dang lhan cig tu sa phyogs de byi dor byas nas/_chos kyi stan rin po che sna bdun las byas pa yang bting ngo /_/de nas tshong dpon gyi bu mo la [{]stsogs [,]sogs [}]pa bu mo lnga brgya po 
[\[375b.3\]]thams cad kyis bdag cag gi bla gos lus las phud de stan gang la/_byang chub sems dpa' sems dpa' chen po chos kyis 'phags pa 'dug ste/_chos 'chad pa'i chos kyi stan der bla gos lnga brgya stan du bting ngo /_/de nas byang chub sems 
[\[375b.4\]]dpa' sems dpa' chen po rtag par rab tu ngu ba/_sa phyogs de chag chag gdab pa'i phyir kho ra khor yug tu chu btsal na/_sa phyogs de chag chag gdab pa'i chu bdud sdig to can gyis ci nas kyang byang chub sems dpa' sems dpa' chen po rtag par 
[\[375b.5\]]rab tu ngu ba chu ma rnyed nas/_sems la sdug bsngal ba dang /_yid mi dga' ba dang /_sems gzhan du gyur te/_de'i dge ba'i rtsa ba med par gyur cing /_mchod pa de yang ngan par 'gyur ba de lta bur bya ba'i phyir/_chu de med pa byas pas 
[\[375b.6\]]chu ma rnyed par gyur to/_/de nas byang chub sems dpa' sems dpa' chen po rtag par rab tu ngu ba 'di snyam du gyur to/_/'o na bdag gi lus phug ste/_sa phyogs 'di khrag gis chag chag gdab bo/_/de ci'i phyir zhe na/_sa phyogs 'di ni rdul che ste/_
[\[375b.7\]]rdul de dag byang chub sems dpa' sems dpa' chen po chos kyis 'phags pa'i lus la ma rung bar gyur na/_bdag gi lus nges par 'jig par 'gyur ba 'dis ci zhig bya/_bdag gi lus don med par chud zos pa bas 'di ltar byas na bdag gi 
[\[376a\]]
[\[376a.1\]]lus med par gyur kyang bla'o/_/bdag gi lus stong phrag du ma 'dod pa'i rgyu dang /_'dod pa'i gzhi dang /_'dod pa'i mtshan mar 'khor ba na yang dang yang du 'khor ba'i tshe/_chud zos kyi gnas 'di lta bu dag tu ni ma 
[\[376a.2\]]song ngo /_/de nas byang chub sems dpa' sems dpa' chen po rtag par rab tu ngu ba mtshon rnon po zhig thogs te bdag gi lus kun phug nas/_sa phyogs de kun bdag gi khrag gis chag chag btab bo/_/tshong dpon gyi bu mo la sogs pa bu mo lnga brgya po 
[\[376a.3\]]de rnams kyang /_byang chub sems dpa' sems dpa' chen po rtag par rab tu ngu ba'i rjes su slob pas/_thams cad kyis mtshon rnon po blangs nas/_bdag cag gi lus phug ste/_sa phyogs de bdag cag gi khrag gis chag chag btab bo/_/
[\[376a.4\]]byang chub sems dpa' sems dpa' chen po rtag par rab tu ngu ba dang /_bu mo de rnams kyang sems gzhan du ma gyur te/_bdud sdig to can gyis dge ba'i phyogs la bar chad bya ba'i skabs rnyed par yang ma gyur to/_/de nas lha'i dbang po brgya byin 
[\[376a.5\]]'di snyam du gyur to/_/byang chub sems dpa' sems dpa' chen po rtag par rab tu ngu ba 'di de ltar chos 'dod pa dang /_de ltar yi dam la brtan pa dang /_go cha chen po bgos pa dang /_bla na med pa yang dag par rdzogs pa'i byang chub kyi phyir lus 
[\[376a.6\]]dang srog la mi lta ba dang /_bla na med pa yang dag par rdzogs pa'i byang chub tu mngon par rdzogs par sangs rgyas nas/_lhag pa'i bsam pas 'di ltar sems can rnams 'khor ba'i sdug bsngal dpag tu med pa las yongs su thar bar bya bar sems pa 
[\[376a.7\]]de ngo mtshar che'o/_/de nas lha'i dbang po brgya byin gyis khrag de thams cad lha'i tsan dan gyi chur byin gyis brlabs so/_/sa phyogs de kho ra khor yug kyang /_lha'i tsan dan gyi chu'i dri bsam gyis mi khyab pa dpag tshad brgya'i bar du bsang bar byas so/_/de 
[\[376b\]]
[\[376b.1\]]nas lha'i dbang po brgya byin gyis/_byang chub sems dpa' sems dpa' chen po rtag par rab tu ngu ba la 'di skad smras so/_/rigs kyi bu khyod kyis brtson 'grus bsam gyis mi khyab pa dang /_khyod chos 'dod pa dang /_chos tshol ba bla na med pa de 
[\[376b.2\]]legs so/_/legs so/_/rigs kyi bu sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis kyang lhag pa'i bsam pa de lta bu dang /_brtson 'grus de lta bu dang /_chos 'dod pa de lta bus bla na med pa yang dag 
[\[376b.3\]]par rdzogs pa'i byang chub bsgrubs so/_/de nas byang chub sems dpa' sems dpa' chen po rtag par rab tu ngu ba 'di snyam du gyur to/_/bdag gis 'phags pa byang chub sems dpa' sems dpa' chen po chos kyis 'phags pa'i chos kyi stan ni bting zin/_sa 
[\[376b.4\]]phyogs 'di yang chag chag btab cing phyag dar byas zin na/_sa phyogs 'di dag tu me tog gis gtor ba dang /_'phags pa byang chub sems dpa' sems dpa' chen po chos kyis 'phags pa chos 'chad pa la gtor ba'i me tog bdag gis ga las rnyed snyam pa 
[\[376b.5\]]dang /_de nas lha'i dbang po brgya byin gyis/_byang chub sems dpa' sems dpa' chen po rtag par rab tu ngu ba la 'di skad smras so/_/rigs kyi bu lha'i me tog man dA ra ba 'di rnams khyer la/_'di dag gis sa phyogs 'di khyod kyis me tog gis gtor 
[\[376b.6\]]cig/_'phags pa byang chub sems dpa' sems dpa' chen po chos kyis 'phags pa chos kyi stan la 'dug cing /_chos 'chad pa la yang gtor cig ces nas/_des lha'i me tog man dA ra ba khal bzhi brgya de la byin no/_/de nas byang chub sems dpa' sems dpa' chen po rtag par rab 
[\[376b.7\]]tu ngu bas me tog de dag blangs nas/_me tog de dag kha cig ni sa phyogs der gtor/_me tog kha cig ni byang chub sems dpa' sems dpa' chen po chos kyis 'phags pa la mchod pa'i phyir bzhag go_/de nas byang chub sems dpa' sems dpa' chen po chos kyis 'phags 
[\[377a\]]
[\[377a.1\]]pa lo bdun lon pa dang /_ting nge 'dzin de las langs nas/_chos kyi stan gang na 'dug pa der song nas/_stan bting ba la 'dug ste/_'khor brgya stong du mas yongs su bskor/_mdun du byas nas shes rab kyi pha rol du phyin 
[\[377a.2\]]pa 'chad do/_/de nas byang chub sems dpa' sems dpa' chen po rtag par rab tu ngu ba tshong dpon gyi bu mo la sogs pa bu mo lnga brgya dang bcas pas/_byang chub sems dpa' sems dpa' chen po chos kyis 'phags pa la me tog gis mchod pa byas so/_/
[\[377a.3\]]de nas byang chub sems dpa' sems dpa' chen po rtag par rab tu ngu bas byang chub sems dpa' sems dpa' chen po chos kyis 'phags pa mthong nas dper na dge slong bsam gtan dang po la snyoms par zhugs pa yid la byed pa rtse gcig tu gyur pa de 
[\[377a.4\]]lta bu'i bde ba rab tu thob par gyur/_de la byang chub sems dpa' sems dpa' chen po chos kyis 'phags pa shes rab kyi pha rol du phyin pa'i chos 'chad pa ni 'di lta ste/_chos thams cad mnyam pa nyid pas/_shes rab kyi pha rol du phyin pa mnyam 
[\[377a.5\]]pa nyid do/_/chos thams cad rnam par dben pas/_shes rab kyi pha rol du phyin pa rnam par dben no/_/chos thams cad mi g.yo ba nyid kyi phyir/_shes rab kyi pha rol du phyin pa mi g.yo ba nyid do/_/chos thams cad sems pa med pa'i phyir/_
[\[377a.6\]]shes rab kyi pha rol du phyin pa sems pa med pa nyid do/_/chos thams cad mnan pa med pa'i phyir/_shes rab kyi pha rol du phyin pa mnan pa med pa nyid do/_/chos thams cad ro gcig pa'i phyir/_shes rab kyi pha rol du phyin pa ro gcig pa nyid do/_/
[\[377a.7\]]chos thams cad mtha' yas pa'i phyir/_shes rab kyi pha rol tu phyin pa mtha' yas pa nyid do/_/chos thams cad skye ba med pa'i phyir/_shes rab kyi pha rol tu phyin pa skye ba med pa nyid do/_/chos thams cad 'gag pa med pa'i phyir/_shes rab kyi 
[\[377b\]]
[\[377b.1\]]pha rol tu phyin pa 'gag pa med pa nyid do/_/nam mkha' mtha' yas pa'i phyir/_shes rab kyi pha rol du phyin pa mtha' yas pa nyid do/_/rgya mtsho mtha' yas pa'i phyir/_shes rab kyi pha rol du phyin pa mtha' yas pa nyid do/_/ri rab lta bur rnam pa sna tshogs 
[\[377b.2\]]pa'i phyir/_shes rab kyi pha rol du phyin pa rnam pa sna tshogs pa nyid do/_/nam mkha' ltar rnam par mi rtog pa'i phyir/_shes rab kyi pha rol du phyin pa rnam par mi rtog pa nyid do/_/gzugs mtha' yas pa'i phyir/_shes rab kyi pha rol du phyin pa mtha' 
[\[377b.3\]]yas pa nyid do/_/de bzhin du tshor ba dang /_'du shes dang /_'du byed dang /_rnam par shes pa mtha' yas pa'i phyir/_shes rab kyi pha rol du phyin pa mtha' yas pa nyid do/_/sa'i khams mtha' yas pa'i phyir/_shes rab kyi pha rol du phyin 
[\[377b.4\]]pa mtha' yas pa nyid do/_/de bzhin du chu'i khams dang /_me'i khams dang /_rlung gi khams mtha' yas pa'i phyir/_shes rab kyi pha rol du phyin pa mtha' yas pa nyid do/_/nam mkha'i dbyings mtha' yas pa'i phyir/_shes rab kyi pha rol du phyin pa mtha' 
[\[377b.5\]]yas pa nyid do/_/rdo rje lta bur chos thams cad mnyam pa nyid du gyur pa'i phyir/_shes rab kyi pha rol du phyin pa mnyam pa nyid do/_/chos thams cad 'jig pa med pa'i phyir/_shes rab kyi pha rol du phyin pa 'jig pa med pa nyid do/_/chos thams cad dmigs 
[\[377b.6\]]su med pa'i phyir/_shes rab kyi pha rol tu phyin pa dmigs su med pa nyid do/_/chos thams cad rnam par 'byed pa mnyam pa nyid kyi phyir/_shes rab kyi pha rol du phyin pa mnyam pa nyid do/_/chos thams cad g.yo ba med pa'i phyir/_shes rab kyi pha 
[\[377b.7\]]rol du phyin pa g.yo ba med pa nyid do/_/chos thams cad bsam gyis mi khyab pa'i phyir/_shes rab kyi pha rol du phyin pa bsam gyis mi khyab pa nyid du rig par bya'o/_/de nas byang chub sems dpa' sems dpa' chen po rtag par rab tu ngu ba de bzhin 
[\[378a\]]
[\[378a.1\]]du 'dug pa las/_de'i tshe chos thams cad mnyam pa nyid yin pa'i phyir/_chos thams cad mnyam pa nyid ces bya ba'i ting nge 'dzin nges par byed do/_/chos thams cad rnam par dben pa zhes bya ba'i ting nge 'dzin dang /_chos 
[\[378a.2\]]thams cad g.yo ba med pa zhes bya ba'i ting nge 'dzin dang /_chos thams cad sems pa med pa zhes bya ba'i ting nge 'dzin dang /_chos thams cad mi non pa zhes bya ba'i ting nge 'dzin dang /_chos thams cad ro gcig pa zhes bya ba'i ting nge 'dzin dang /_
[\[378a.3\]]chos thams cad mtha' yas pa zhes bya ba'i ting nge 'dzin dang /_chos thams cad skye ba med pa zhes bya ba'i ting nge 'dzin dang /_chos thams cad 'gag pa med pa zhes bya ba'i ting nge 'dzin dang /_nam mkha' mtha' yas pa zhes bya ba'i ting nge 
[\[378a.4\]]'dzin dang /_rgya mtsho mtha' yas pa zhes bya ba'i ting nge 'dzin dang /_ri rab rnam pa sna tshogs pa zhes bya ba'i ting nge 'dzin dang /_nam mkha' lta bu zhes bya ba'i ting nge 'dzin dang /_gzugs mtha' yas pa zhes bya ba'i ting nge 'dzin dang /_tshor ba 
[\[378a.5\]]dang /_'du shes dang /_'du byed dang /_rnam par shes pa mtha' yas pa zhes bya ba'i ting nge 'dzin dang /_sa'i khams mtha' yas pa zhes bya ba'i ting nge 'dzin dang /_chu'i khams dang /_me'i khams dang /_rlung gi khams mtha' yas pa zhes 
[\[378a.6\]]bya ba'i ting nge 'dzin dang /_nam mkha'i khams mtha' yas pa zhes bya ba'i ting nge 'dzin dang /_rdo rje lta bu zhes bya ba'i ting nge 'dzin dang /_chos thams cad mi phyed pa zhes bya ba'i ting nge 'dzin dang /_chos thams cad kyi ngo bo nyid dmigs su med pa 
[\[378a.7\]]zhes bya ba'i ting nge 'dzin dang /_chos thams cad rnam par 'jig pa mnyam pa nyid ces bya ba'i ting nge 'dzin dang /_chos thams cad spyod pa med pa zhes bya ba'i ting nge 'dzin dang /_chos thams cad bsam gyis mi khyab pa zhes bya ba'i ting nge 'dzin dang 
[\[378b\]]
[\[378b.1\]]rnam pa shes rab kyi pha rol du phyin pa bshad pa na rab tu thob par 'gyur te/_de la sogs pa ting nge 'dzin gyi sgo stong phrag drug cu byang chub sems dpa' sems dpa' chen po rtag par rab tu ngu bas rab tu thob par gyur to/_/shes rab 
[\[378b.2\]]kyi pha rol tu phyin pa stong phrag nyi shu lnga pa las/_chos kyis 'phags pa'i le'u ste/_bdun cu rtsa lnga pa'o//_//rab 'byor byang chub sems dpa' sems dpa' chen po rtag par rab tu ngu bas ting nge 'dzin gyi sgo 
[\[378b.3\]]brgya stong phrag drug cu thob ma thag tu shar phyogs dang /_lho phyogs dang /_nub phyogs dang /_byang phyogs dang /_mtshams rnams dang /_bla 'og dang /_phyogs bcu gang gA'i klung gi bye ma snyed kyi stong gsum gyi stong chen po'i 'jig rten gyi 
[\[378b.4\]]khams na/_sangs rgyas bcom ldan 'das byang chub sems dpa'i tshogs kyis mdun du byas pa/_dge slong gi dge 'dun gyis yongs su bskor ba/_tshul 'di nyid dang /_ming 'di nyid dang /_tshig 'di nyid dang /_yi ge 'di dag nyid kyis shes rab 
[\[378b.5\]]kyi pha rol du phyin pa 'di nyid 'chad pa mthong ba ni/_dper na stong gsum gyi stong chen po'i 'jig rten gyi khams 'di na nga byang chub sems dpa'i tshogs kyis mdun du byas shing /_dge slong gi dge 'dun gyis yongs su bskor ba/_tshul 'di nyid dang ming 'di nyid dang /_
[\[378b.6\]]tshig 'di nyid dang yi ge 'di dag nyid kyis shes rab kyi pha rol du phyin pa'i chos 'chad cing 'dug pa lta bu'o/_/de bsam gyis mi khyab pa'i gzungs rab tu thob pas thos pa rgya mtsho lta bu dang ldan par gyur to/_/tshe rabs thams cad du yang nams kyang sangs rgyas dang mi 
[\[378b.7\]]'bral bar gyur to/_/tshe rabs thams cad du gang dang gang du na sangs rgyas bcom ldan 'das yod pa'i 'jig rten gyi khams de dang der skyes nas/_sangs rgyas bcom ldan 'das rnams la mngon sum du chos nyan to/_/chung ngu na rmi lam na yang sangs rgyas 
[\[379a\]]
[\[379a.1\]]mthong ba dang mi 'bral ba dang /_chos nyan pa dang /_byang chub sems dpa' mthong ba dang mi 'bral lo/_/de mi khom pa thams cad spangs shing dal 'byor dang ldan par gyur to/_/de nas bcom ldan 'das kyis tshe dang ldan pa kun dga' bo la 'di skad ces 
[\[379a.2\]]bka' stsal to/_/kun dga' bo rnam grangs 'dis 'di ltar rig par bya'o/_/shes rab kyi pha rol du phyin pa ni byang chub sems dpa' sems dpa' chen po rnams kyi thams cad mkhyen pa'i ye shes thob par byed pa'o/_/de bas na kun dga' bo byang chub sems dpa' 
[\[379a.3\]]sems dpa' chen po thams cad mkhyen pa'i ye shes thob par 'dod pas/_shes rab kyi pha rol du phyin pa 'di la spyad par bya'o/_/de nas yang bcom ldan 'das kyis tshe dang ldan pa kun dga' bo la bka' stsal pa/_kun dga' bo khyod kyis byang chub sems dpa' 
[\[379a.4\]]sems dpa' chen po rnams la phan gdags pa'i phyir/_shes rab kyi pha rol tu phyin pa 'di zung shig/_chongs shig/_lhogs shig/_kun chub par gyis shig/_gzhan la yang rgyas par ston cig/_kun dga' bo shes rab kyi pha rol du phyin pa 'di ni 
[\[379a.5\]]byang chub sems dpa' sems dpa' chen po rnams kyis kyang mnyan par bya/_gzung bar bya/_bcang bar bya/_klag par bya/_kun chub par bya/_bsgrags par bya/_bstan par bya/_bshad par bya/_kha ton du bya/_rab tu bsgom par bya ste/_de bzhin 
[\[379a.6\]]gshegs pa'i byin gyis brlabs kyis chung ngu na/_glegs bam chen po la yi ge gsal bar bris te/_me tog dang /_bdug pa dang /_spos dang /_phreng ba dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dang /_kho ra khor 
[\[379a.7\]]yug tu yang mar me'i phreng ba rnam pa du mas mchod cing /_rim gror bya/_bla mar bya/_bsti stang du bya/_mchod par bya/_brjed par bya/_gus par bya ste/_'di ni ngas rjes su gdams pa'o/_/de ci'i phyir zhe na/_kun dga' bo byang chub sems dpa' sems dpa' chen po 
[\[379b\]]
[\[379b.1\]]rnams kyi bla na med pa yang dag par rdzogs pa'i byang chub ni shes rab kyi pha rol du phyin pa la rag lus pa'i phyir ro/_/kun dga' bo de ji snyam du sems/_khyod kyi ston pa de bzhin gshegs pa yin nam/_kun dga' bos gsol pa/_bcom ldan 'das bdag gi 
[\[379b.2\]]ston pa lags so/_/bde bar gshegs pa bdag gi ston pa lags so/_/de skad gsol pa dang /_bcom ldan 'das kyis tshe dang ldan pa kun dga' bo la 'di skad bka' stsal to/_/kun dga' bo de bzhin gshegs pa khyod kyi ston pa yin te/_khyod kyis yongs 
[\[379b.3\]]su spyad do/_/kun dga' bo khyod kyis byams pa'i lus kyi las yid du 'ong zhing /_yid du mi 'ong ba ma yin pa dang /_byams pa'i dag gi las yid du 'ong zhing yid du mi 'ong ba ma yin pa dang /_byams pa'i yid kyi las yid du 'ong zhing yid du mi 'ong ba ma yin 
[\[379b.4\]]pas yongs su spyad do/_/de bas na kun dga' bo nga da ltar lus 'di la gnas shing 'tsho skyong ba na/_gang khyod kyis byams pa dang dga' ba dang /_bla mar byas pa de/_da 'das pa'i 'og tu khyod kyis shes rab kyi pha rol du phyin pa 'di la gyis shig_/kun dga' 
[\[379b.5\]]bo khyod la lan gnyis lan gsum du gtad cing rjes su gtad kyis/_khyod kyis ci nas kyang shes rab kyi pha rol du phyin pa 'di med par mi 'gyur bar gyis shig_/kun dga' bo ji srid du shes rab kyi pha rol du phyin pa 'di 'jig rten na gnas pa de srid du de 
[\[379b.6\]]bzhin gshegs pa yang bzhugs par rig par bya/_de srid du de bzhin gshegs pa chos 'chad par rig par bya'o/_/kun dga' bo sems can gang dag shes rab kyi pha rol du phyin pa 'di nyan pa dang /_'dzin pa dang /_'chang ba dang /_klog pa dang /_kun chub 
[\[379b.7\]]par byed pa dang /_sgrogs pa dang /_ston pa dang /_kha ton byed pa dang /_'dri ba dang /_rim gror byed pa dang /_bla mar byed pa dang /_bsti stang du byed pa dang /_mchod par byed pa dang /_rjed par byed pa dang /_gus par byed cing /_me tog dang /_bdug pa dang /_spos dang /_
[\[380a\]]
[\[380a.1\]]phreng ba dang /_byug pa dang /_gos dang /_phye ma dang /_gdugs dang /_rgyal mtshan dang /_ba dan dang /_kho ra khor yug tu mar me'i phreng ba rnam pa sna tshogs kyi mchod pas mchod par byed pa'i sems can de dag ni sangs rgyas mthong 
[\[380a.2\]]ba dang mi 'bral ba/_chos nyan pa dang mi 'bral bar rig par bya'o/_/kun dga' bo sems can de dag ni de bzhin gshegs pa'i zham ring bar 'khod par rig par bya'o/_/bcom ldan 'das thugs dgyes pas de skad bka' stsal pa dang /_tshe dang ldan pa rab 
[\[380a.3\]]'byor dang /_tshe dang ldan pa sha ri'i bu dang /_tshe dang ldan pa maud gal chen po'i bu dang /_tshe dang ldan pa 'od srungs chen po dang /_tshe dang ldan pa byams ma'i bu gang po dang /_tshe dang ldan pa ka ta ya na chen po dang /_tshe dang ldan pa ma 'gags pa dang /_tshe dang ldan pa re ba ta 
[\[380a.4\]]dang /_tshe dang ldan pa rA hu la dang /_'khor rnam bzhi dang /_lha dang /_mi dang /_lha ma yin du bcas pa'i 'jig rten pa/_bcom ldan 'das kyis bka' stsal pa la mngon par dga' bar gyur to/_/shes rab kyi pha rol du phyin pa stong phrag nyi shu lnga pa las/_
[\[380a.5\]]yongs su gtad pa'i le'u ste/_bdun cu rtsa drug pa'o//_//shes rab kyi pha rol du phyin pa stong phrag nyi shu lnga pa/_phyogs bcu mtha' yas mu med pa'i 'jig rten gyi khams kyi 'das pa dang /_ma byon pa dang /_da ltar gyi sangs rgyas 
[\[380a.6\]]dang /_byang chub sems dpa' dang /_nyan thos dang /_rang sangs rgyas rnams kyi yum rdzogs [{]s+ho[,]so[}]//_//nyi khri 'di dge ba'i bshes gnyen myang sgom chos 'bar gyi thugs dam gser khri la phyi mo byas nas zhus dag lan gnyis dang /_nyi khri yer pa ma'i steng nas 
[\[380a.7\]]zhus dag legs par bgyis bdog pas/_slan chad bri ba rnams kyang 'di kho na bzhin bri bar bya'o/_/zhes ma phyi 'jang par las byung zhing /_slob dpon seng ge bzang pos zhus dag mdzad pa'i nyi khri dang dpe la lar chos nyid mi 'gyur ba'i le'u ste bdun cu rtsa gcig pa'o zhes pa yan las mi 'dug_/'di'i phyi mo sogs dpe la lar de'i 
[\[380b\]]
[\[380b.1\]]steng du/_byang chub sems dpa'i bslab pa la rab tu phye ba'i le'u/_byang chub sems dpa' rtag par rab tu ngu bas ting nge 'dzin gyi sgo mang po thob pa'i le'u/_rtag par rab tu ngu ba'i le'u/_chos 'phags kyi le'u/_yongs su gtad pa'i le'u ste bdun cu rtsa drug 'dug pa sngon gyi lo rgyus dang gsan yig khungs ma rnams dang mthun 'on 
[\[380b.2\]]kyang le'u phyi ma lnga po 'di 'gyur khyad lta bu'i don la khyad med kyang tshig cung zad mi 'dra ba'i dpe gsum tsam mthong /_lar dpe 'di nyid kyi dbu zhabs thams cad du gzhan dang tshig zur mi 'dra ba dang tshig sna ring thung ci rigs pa 'dug_/khyad par gleng gzhi'i skabs tshig sna 'ga' zhig 'bum dang mthun par snang ngo //_//
[\[380b.3\]]@#/_/oM swa sti/_/lha dbang dbang po sogs kyis gus bsten pa'i/_/mi mchog mchog gi rnam 'dren sku gsum bdag_/rnam grol grol ba'i lam dang tshogs kyi mchog_/ma lus lus can mgon rnams phyag gi yul/_/stong dang snying rje dbyer med lha lam ngos/_/phrin las chu 'dzin 'thug po 'khrigs pa las/_/
[\[380b.4\]]phan dang bde ba'i bdud rtsi'i char 'bebs pa'i/_/sras bcas rgyal bas slar yang dge legs sa stsol/_/srid zhi'i rmad byung yon tan 'byung gnas mchog_/mchog gyur legs gsungs dgos 'dod dbang gi rgyal/_/rgyal mtshan tog ltar mngon par mtho ba'i rten/_/rten mchog sangs rgyas bstan pa'i dpal du spel/_/
[\[380b.5\]]gang gang dman mchog gdul bya'i bye brag gis/_/mang mang theg pa'i rim pa mtha' yas kyang /_/nges nges sde snod gsum du 'du ba las/_/zab zab bar pa mtshan nyid med pa'i bka'/_/dri za'i yul bzhugs bye ba phrag brgya pa/_/mchod sbyin brgya pa'i gnas bzhugs 'bum phrag brgya/_/gdengs can grong 
[\[380b.6\]]bzhugs stong phrag brgya pa la/_/rgyas pa'i rgyas 'bring bsdus pa'i rnam gzhag mdzad/_/nyi khri khri brgyad stong pa shes rab khri/_/'bring gi rgyas 'bring bsdus pa zhes su grags/_/brgyad stong pa dang sdud pa tshigs bcad la/_/bsdus dang shin tu bsdus zhes mkhas mang bzhed/_/yang na 'bum dang nyi khri brgyad stong 
[\[380b.7\]]pa/_/rgyas 'bring bsdus par yongs su grags pa las/_/rgyas pa ris med 'gro ba'i mchod sdong du/_/'dzad med dbang gi rgyal po'i char phabs nas/_/slar yang bstan 'gro'i dge legs spel ba'i ched/_/stong phrag nyi shu lnga pa'i rin chen dbyig_/zad mi shes pa nam mkha' mdzod kyi sgo/_/
[\[381a\]]
[\[381a.1\]]grangs med gcig char 'byed pa'i ngo mtshar dpyid/_/yangs pa'i sde chen dge bcu'i 'tsho ba la/_/longs su spyod pa'i skal bzang stsol ba'i rje/_/ris med bstan pa yongs kyi sri zhu mkhan/_/tshe ring dbang po'i khengs pa 'phrog byed des/_/dpal ldan sa skya'i ring lugs 
[\[381a.2\]]gdugs dkar gyis/_/yongs su khyab pa'i lugs gnyis mdun sa che/_/phyogs las rnam par rgyal ba'i chos kyi grwa/_/lhun grub steng gi pho brang chen po ru/_/dge byed chu stag shel dkar dngas pa'i ngos/_/snron zla'i gzhon nu'i bzhin ras 'char ba'i tshe/_/rko byed rtser son bcu phrag nyer lnga yis/_/
[\[381a.3\]]legs tshogs rten 'brel phun sum tshogs pas bsgrubs/_/dge des mi dbang sku tshe chab srid bstan/_/yangs pa'i rgyal khams rdzogs ldan bde bas 'tsho/_/'brel thob gyis mtshon mar gyur 'gro ba rnams/_/rnam grol sku bzhi'i go 'phang thob phyir bsngo/_/zhes sde dge sa skyong 
[\[381a.4\]]mi'i dbang po bstan pa tshe ring gi zhal snga nas sangs rgyas phal po che dang 'di nyid stabs gcig tu par du bsgrubs pa gnang skabs/_go re len dge slong bkra shis dbang phyug gis par gyi las gra tshugs pa'i gnas shar kha rdzong gsar pho brang du bris pa dza yan+tu//_//ye d+har+m+mA he tu pra b+ha wA 
[\[381a.5\]]he tun+te ShAn ta thA ga to h+ya wa data/_te ShAny+tsa yo ni ro d+ha e waM bA dI mahA shram NaH/_//_//_//
[\[381a.6\]]//_//_//_//_//
[\[381a.7\]]//_//_//_//_//_//
