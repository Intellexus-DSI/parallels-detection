[\[1a\]]
[\[1a.1\]]@#/_/'dul ba nga bzhugs so//
[\[1b\]]
[\[1b.1\]]@##/_/'dul ba gzhi/_bam po brgyad bcu gsum pa/_gzigs nas kyang kha lo sgyur ba la gsungs pa/_kha lo sgyur ba mi skya bo rbab rbab po rid pa nyam chung ba dbang po 
[\[1b.2\]]nyams pa/_skye bo mang po'i mig gis kyang lta mi phod pa 'di ci yin/_lha 'di ni bro 'tshal ba zhes bgyi'o/_/kha lo sgyur ba nad kyis thebs pa zhes bya ba 'di ci yin/_lha mi 'di gang 
[\[1b.3\]]'dis 'gum par 'gyur ba'i gnas de mchis te/_lha 'di ni bros thebs pa zhes bgyi'o/_/kha lo sgyur ba nga yang nad kyi chos dang nad kyi chos nyid las ma 'das sam/_lha yang snyun gyi chos 
[\[1b.4\]]dang snyun gyi chos nyid las ma 'das so/_/kha lo sgyur ba de'i phyir shing rta phyir sgyur cig pho brang nyid du 'dong ngo /_/'di ltar nga pho brang nyid du phyin nas nga nad las ma 'das zhes grags pa'i don de nyid 
[\[1b.5\]]bsam par bya'o/_/kha lo sgyur bas shing rta phyir bsgyur nas pho brang nyid du chas te/_der byang chub sems dpa' shAkya thub pa pho brang gi nang du gshegs nas bdag kyang nad las ma 'das pa 
[\[2a\]]
[\[2a.1\]]lta zhig ces mi dgyes shing thugs ngan dgongs so/_/'dir smras pa/_mi ni lus rid skya bo rbab rbab po/_/rang dbang med pa'i nad thebs 'dir gzigs nas/_nad las bdag ma 'das pa lta zhig ces/_/de nas mi dgyes thugs ngan 
[\[2a.2\]]dgongs par mdzad/_/de nas rgyal po zas gtsang gis kha lo sgyur ba la smras pa/_kha lo sgyur ba ci gzhon nu yid dga' ba dang mgu bas skyed mos tshal gyi gzhir byung ngam/_skyed mos tshal la mngon par dga' bar gyur tam/_lha ma lags so/_/de ci'i slad du zhe 
[\[2a.3\]]na/_lha gzhon nu skyed mos tshal gyi gzhir byung ba na mi skya bo rbab rbab po rid pa/_nyam chung ba/_dbang po nyams pa/_skye bo mang po'i mig gis lta mi phod pa zhig gzigs so/_/gzigs nas kyang bdag la bka' stsal pa/_kha lo sgyur ba mi skya bo rbab rbab po rid pa/_
[\[2a.4\]]nyam chung ba/_dbang po nyams pa/_skye bo mang po'i mig gis lta mi phod pa 'di ci yin/_de la bdag gis 'di skad ces gsol to/_/lha 'di ni bros thebs pa zhes bgyi'o/_/de 'di skad ces gsungs te/_kha lo sgyur ba nad kyis thebs pa zhes bya ba 'di ci yin/_de 
[\[2a.5\]]la bdag gis 'di skad ces gsol to/_/mi 'di gang gnod pa 'dis 'gum par 'gyur ba'i gnas de mchis te/_lha de ni bros thebs pa zhes bgyi'o/_/de 'di skad ces gsungs te/_kha lo sgyur ba nga yang nad kyi chos dang nad kyi chos nyid las ma 'das sam/_de 
[\[2a.6\]]la bdag gis 'di skad ces gsol to/_/lha yang snyun gyi chos dang snyun gyi chos nyid las ma 'das so/_/de 'di skad ces gsungs te/_kha lo sgyur ba de'i phyir shing rta phyir sgyur cig pho brang nyid du 'dong ngo /_/'di ltar nga pho brang nyid du phyin nas nga nad las ma 'das 
[\[2b\]]
[\[2b.1\]]zhes grags pa'i don de nyid bsam par bya'o/_/lha gzhon nu de pho brang gi nang du gshegs nas nga yang nad las ma 'das pa lta zhig ces mi dgyes shing thugs ngan dgongs so/_/de nas rgyal po zas gtsang 'di snyam du sems te/_mtshan mkhan dang ltas mkhan gyi bram ze de rnams kyi 
[\[2b.2\]]tshig yang dag par bden par mi 'gyur grang /_gzhon nu skra dang kha spu bregs te/_gos ngur smrig bgos nas dad pa yang dag pa kho nas khyim nas khyim med par rab tu 'byung bar 'gyur du 'ong gis/_ma la bdag gis gzhon nu la 'dod pa'i yon tan lnga las phal mo che zhig byin la 
[\[2b.3\]]ci nas kyang 'di la dga' zhing rab tu 'byung bar mi 'gyur bar bya'o snyam mo/_/de nas rgyal po zas gtsang gis byang chub sems dpa' shAkya thub pa la 'dod pa'i yon tan lnga las phal mo che zhig byin te ci nas kyang 'di la dga' zhing rab tu 'byung bar mi 'gyur bar byas so/_/'dir smras 
[\[2b.4\]]pa/_de tshe dga' nas bdag 'dor mi gzhug phyir/_/gzugs dang sgra dang dri dang ro rnams dang /_/reg bya yid du 'ong ba gtso rnams kyi/_/'dod pa'i yon tan lnga po yang byin no/_/chos nyid kyis byang chub sems dpa' skyed mos tshal gyi gzhir gshegs par bzhed par gyur pa de'i 
[\[2b.5\]]tshe kha lo sgyur ba la/_kye kha lo sgyur ba re zhig bzhon pa bzang po myur du shoms shig dang /_der bzhugs nas skyed mos tshal gyi gzhir 'gro'o zhes gsung bar 'gyur bas de nas byang chub sems dpas kha lo sgyur ba la gsungs pa/_kye kha lo sgyur ba re zhig bzhon pa bzang po myur du shoms 
[\[2b.6\]]shig_/der nga zhugs nas skyed mos tshal gyi gzhir 'gro'o/_/lha bka' bzhin 'tshal zhes kha lo sgyur bas byang chub sems dpa' shAkya thub pa'i ltar mnyan nas bzhon pa bzang po bshams te byang chub sems dpa' shAkya thub pa gang na ba der song nas phyin pa dang /_byang chub sems dpa' 
[\[2b.7\]]shAkya thub pa la 'di skad ces smras so/_/lha bcibs pa bzang po bshams lags kyis/_lha da de'i dus la bab par dgongs su gsol/_de nas byang chub sems dpa' shAkya thub pa bzhon pa bzang por zhugs te skyed mos tshal gyi gzhir byung ba dang /_byang chub sems dpa' shAkya thub 
[\[3a\]]
[\[3a.1\]]pas ras kha dog sna tshogs las byas pa'i bla re bres pa dang /_khyogs khyer ba dang /_mdun na me sgron thogs pa dang /_skye bo'i tshogs chen po mdun nas 'gro ba dang /_bud med skra bshig pa rnams ngu zhing rjes bzhin 'brang ba zhig gzigs so/_/gzigs nas 
[\[3a.2\]]kyang kha lo sgyur ba la gsungs pa/_kha lo sgyur ba ras kha dog sna tshogs las byas pa'i bla re bres pa dang /_khyogs khyer ba dang /_mdun na me sgron thogs pa dang /_skye bo'i tshogs chen po mdun nas 'gro ba dang /_bud med skra bshig pa rnams ngu zhing rjes bzhin du 'brang ba 'di ci yin/_
[\[3a.3\]]lha 'di ni gum pa zhes bgyi'o/_/kha lo sgyur ba shi ba zhes bya ba 'di ci yin/_lha mi 'dis slan chad sdug pa'i pha ma mi mthong zhing bu pho dang /_bu mo dang /_bran pho dang /_bran mo dang /_las bgyid pa dang /_zho shas 'tsho ba'i mi rnams kyang ma lags la/_de dag gis kyang slan chad 
[\[3a.4\]]'di mi mthong bas lha 'di ni gum pa zhes bgyi'o/_/kha lo sgyur ba nga yang 'chi ba'i chos dang 'chi ba'i chos nyid las ma 'das sam/_lha yang 'chi ba'i chos dang 'chi ba'i chos nyid las ma 'das so/_/kha lo sgyur ba de'i phyir shing rta phyir sgyur cig pho brang nyid du 'dong ngo /_/'di ltar nga pho 
[\[3a.5\]]brang nyid du phyin nas nga 'chi ba las ma 'das zhes grags pa'i don de nyid bsam par bya'o/_/kha lo sgyur bas shing rta phyir bsgyur nas pho brang nyid du chas te/_/der byang chub sems dpa' shAkya thub pa pho brang gi nang du gshegs nas bdag kyang 'chi ba las ma 'das pa lta zhig ces mi dgyes 
[\[3a.6\]]shing thugs ngan dgongs so/_/'dir smras pa/_tshe zad pa yis 'du shes bral gyur cing /_/sems med mi yi ro zhig gzigs nas ni/_/'chi las bdag ma 'das pa lta zhig ces/_/de nas mi dgyes thugs ngan dgongs par mdzad/_/de nas rgyal po zas gtsang gis kha lo sgyur ba 
[\[3a.7\]]la smras pa/_kha lo sgyur ba ci gzhon nu yid dga' ba dang mgu bas skyed mos tshal gyi gzhir byung ngam/_skyed mos tshal la mngon par dga' bar gyur tam/_lha ma lags so/_/de ci'i slad du zhe na/_lha gzhon nu skyed mos tshal gyi gzhir byung ba na ras kha dog sna tshogs las bgyis 
[\[3b\]]
[\[3b.1\]]pa'i bla re bres pa dang /_khyogs khyer ba dang /_mdun na me sgron thogs pa dang /_skye bo'i tshogs chen po mdun nas mchi ba dang /_bud med skra bshig pa rnams ngu zhing rjes bzhin rjes bzhin du 'brang ba zhig gzigs so/_/gzigs nas kyang bdag la gsungs pa/_kha lo sgyur ba 
[\[3b.2\]]ras kha dog sna tshogs las byas pa'i bla re bres pa dang /_khyogs khyer ba dang /_mdun na me sgron thogs pa dang /_skye bo'i tshogs chen po mdun nas 'gro ba dang /_bud med skra bshig pa rnams ngu zhing rjes bzhin rjes bzhin du 'brang ba 'di ci yin/_de la bdag gis 'di skad ces gsol 
[\[3b.3\]]to/_/lha 'di ni gum pa zhes bgyi'o/_/des 'di skad ces gsungs te/_kha lo sgyur ba shi ba zhes bya ba 'di ci yin/_de la bdag gis 'di skad ces gsol to/_/lha mi 'dis slan chad sdug pa'i pha ma mi mthong zhing /_bu pho dang /_bu mo dang /_bran pho dang /_bran mo dang /_las bgyid 
[\[3b.4\]]pa dang /_zho shas 'tsho ba rnams kyang ma lags la/_de rnams kyis kyang slan chad 'di mi mthong bas lha 'di ni gum pa zhes bgyi'o/_/de 'di skad ces gsungs te/_kha lo sgyur ba nga yang 'chi ba'i chos dang 'chi ba'i chos nyid las ma 'das sam/_de la bdag gis 'di skad ces gsol to/_/
[\[3b.5\]]lha yang 'chi ba'i chos dang 'chi ba'i chos nyid las ma 'das so/_/des 'di skad ces gsungs te/_kha lo sgyur ba de'i phyir shing rta phyir sgyur cig pho brang nyid du 'dong ngo /_/'di ltar nga pho brang du phyin nas 'chi ba las ma 'das zhes grags pa'i don de nyid bsam par bya'o/_/lha gzhon nu de pho brang 
[\[3b.6\]]gi nang du gshegs te bdag kyang 'chi ba las ma 'das pa lta zhig ces mi dgyes shing thugs ngan dgongs so/_/de nas rgyal po zas gtsang 'di snyam du sems te/_mtshan mkhan dang ltas mkhan gyi bram ze de rnams kyi tshig yang dag par bden par mi 'gyur grang /_gzhon nu skra dang kha 
[\[3b.7\]]spu bregs te gos ngur smrig bgos nas dad pa yang dag pa kho nas khyim nas khyim med par rab tu 'byung bar 'gyur du 'ong gis/_ma la bdag gis gzhon nu la 'dod pa'i yon tan lnga las phal mo che zhig byin la ci nas kyang 'di la dga' zhing rab tu 'byung bar mi 'gyur bar bya'o snyam mo/_/de 
[\[4a\]]
[\[4a.1\]]nas rgyal po zas gtsang gis byang chub sems dpa' shAkya thub pa la 'dod pa'i yon tan lnga las phal mo che zhig byin nas ci nas kyang 'di la dga' zhing rab tu 'byung bar mi 'gyur bar byas so/_/'dir smras pa/_grong khyer dam pa dpal ldan yid 'ong der/_/lha yi 
[\[4a.2\]]lhar gyur sgron ma dang mtshungs pa/_/'dod pa'i yon tan lnga pos kun dgyes pa/_/mig stong dga' ba'i tshal na gnas pa bzhin/_/de nas gnas gtsang ma'i ris kyi lha rnams 'di snyam du sems te/_byang chub sems dpa' rnams ni rgyu'i stobs can yin mod kyi 'on kyang rkyen bsgrub par bya 
[\[4a.3\]]dgos te/_'di ltar rgyu'i stobs chen po yang rkyen gyi stobs la ltos so snyam nas de rnams kyis mi skra bregs shing gos ngur smrig gyon pa lag pa na lhung bzed thogs pa zhig khyim nas khyim dang khang pa nas khang par rgyu zhing 'gro ba zhig sprul to/_/chos nyid kyis byang chub sems dpa' skyed 
[\[4a.4\]]mos tshal gyi gzhir gshegs par bzhed par gyur pa de'i tshe kha lo sgyur ba la kha lo sgyur ba re zhig bzhon pa bzang po myur du shoms shig dang der bzhugs nas skyed mos tshal gyi gzhir gshegs so zhes gsung bar 'gyur bas/_de nas byang chub sems dpas kha lo sgyur ba la gsungs 
[\[4a.5\]]pa/_kha lo sgyur ba re zhig bzhon pa bzang po myur du shoms shig_/der bzhugs nas skyed mos tshal gyi gzhir gshegs so/_/lha bka' bzhin 'tshal zhes kha lo sgyur bas byang chub sems dpa' shAkya thub pa'i ltar mnyan nas bzhon pa bzang po bshams nas byang chub sems 
[\[4a.6\]]dpa' shAkya thub pa gang na ba der song nas phyin pa dang /_byang chub sems dpa' shAkya thub pa la 'di skad ces gsol to/_/lha bcibs pa bzang po bshams lags kyis/_lha da de'i dus la bab par dgongs su gsol/_de nas byang chub sems dpa' shAkya thub pa bzhon pa bzang 
[\[4a.7\]]por zhugs nas skyed mos tshal gyi gzhir byung ba dang /_byang chub sems dpa' shAkya thub pas mi skra bregs shing gos ngur smrig gyon pa lag pa na lhung bzed thogs pa zhig khyim nas khyim dang /_khang pa nas khang par rgyu zhing 'gro ba zhig gzigs so/_/gzigs nas kyang kha lo 
[\[4b\]]
[\[4b.1\]]sgyur ba la gsungs pa/_kha lo sgyur ba mi skra bregs shing lag na lhung bzed thogs nas khyim nas khyim dang /_khang pa nas khang par rgyu zhing 'gro la 'di'i gos kyang kha dog mi mtshungs te/_ji ltar yang mi gzhan dag gi dang mi 'dra ba 'di ci yin/_lha de ni rab tu byung ba zhes bgyi'o/_/
[\[4b.2\]]kha lo sgyur ba rab tu byung ba zhes bya ba 'di ci yin/_lha rab tu byung ba de ni dul ba legs pa dang /_yang dag par sdom pa legs pa dang /_don spyod pa legs pa dang /_chos spyod pa legs pa dang /_dge ba spyod pa legs pa dang /_dge legs spyod pa legs par rig nas 
[\[4b.3\]]skra dang kha spu bregs te/_gos ngur smrig bgos nas dad pa yang dag pa kho nas khyim nas khyim med par rab tu byung ba ste/_lha 'di ni rab tu byung ba zhes bgyi'o/_/kha lo sgyur ba de'i phyir shing rta 'di rab tu byung ba gang na ba de logs su sgyur cig_/lha bka' bzhin 'tshal zhes kha lo sgyur bas 
[\[4b.4\]]byang chub sems dpa' shAkya thub pa'i ltar mnyan nas shing rta de rab tu byung ba gang na ba der bsgyur to/_/de nas byang chub sems dpa' shAkya thub pas rab tu byung ba de la 'di skad ces bka' stsal to/_/kye mi khyod ci'i phyir skra bregs shing lag pa na lhung bzed thogs nas khyim nas khyim 
[\[4b.5\]]dang /_khang pa nas khang par rgyu zhing 'gro la khyod kyi gos kyang kha dog mi mtshungs te/_ci ltar yang mi gzhan dag gi dang mi 'dra ba yin/_des 'di skad ces smras so/_/gzhon nu bdag ni rab tu byung ba zhes bgyi'o/_/kye mi khyod ji ltar na rab tu byung ba zhes bya/_gzhon nu bdag 
[\[4b.6\]]gis dul ba legs pa dang /_yang dag par sdom pa legs pa dang /_don spyod pa legs pa dang /_chos spyod pa legs pa dang /_dge ba spyod pa legs pa dang /_dge legs spyod pa legs par rig nas skra dang kha spu bregs te gos ngur smrig bgos nas dad pa yang dag pa kho 
[\[4b.7\]]nas khyim nas khyim med par rab tu byung ste/_de ltar na bdag rab tu byung ba zhes bya'o/_/kye mi khyod kyis dul ba legs pa dang /_yang dag par sdom pa legs pa dang /_don spyod pa legs pa dang /_chos spyod pa legs pa dang /_dge ba spyod pa legs pa dang /_dge legs 
[\[5a\]]
[\[5a.1\]]spyod pa legs par rig nas skra dang kha spu bregs te gos ngur smrig bgos nas/_dad pa yang dag pa kho nas khyim nas khyim med par rab tu byung ba legs so/_/de nas byang chub sems dpa' shAkya thub pas kha lo sgyur ba la gsungs pa/_kha lo sgyur ba de'i 
[\[5a.2\]]phyir shing rta phyir sgyur cig pho brang nyid du 'dong ngo /_/'di ltar nga pho brang du phyin nas don 'di kho na bsam par bya'o/_/kha lo sgyur bas shing rta phyir bsgyur nas pho brang nyid du chas te/_der pho brang du gshegs pa dang byang chub sems dpa' shAkya thub pa kye ma'o bdag ni skra dang kha 
[\[5a.3\]]spu bregs te/_gos ngur smrig bgos nas dad pa yang dag pa kho nas khyim nas khyim med par rab tu 'byung bar bya'o snyam pa'i don de nyid dgongs so/_/de nas rgyal po zas gtsang gis kha lo sgyur ba la smras pa/_kha lo sgyur ba ci gzhon nu yid dga' ba dang mgu bas skyed mos 
[\[5a.4\]]tshal gyi gzhir byung ngam/_skyed mos tshal la mngon par dga' bar gyur tam/_lha ma lags so/_/de ci'i slad du zhe na/_lha gzhon nu skyed mos tshal gyi gzhir byung ba na mi skra bregs shing gos ngur smrig 'tshal ba sug pa na lhung bzed thogs nas khyim nas khyim dang /_khang 
[\[5a.5\]]pa nas khang par rgyu zhing mchi ba zhig gzigs so/_/gzigs nas kyang bdag la 'di skad ces gsungs te/_kha lo sgyur ba mi skra bregs pa lag pa na lhung bzed thogs nas khyim nas khyim dang /_khang pa nas khang par rgyu zhing 'gro la 'di'i gos kyang kha dog mi mtshungs te/_ji 
[\[5a.6\]]ltar yang mi gzhan dag gi dang mi 'dra ba 'di ci yin/_de la bdag gis 'di skad ces gsol to/_/lha de ni rab tu byung ba zhes bgyi'o/_/de 'di skad ces gsungs te/_kha lo sgyur ba rab tu byung ba zhes bya ba 'di ci yin/_de la bdag gis 'di skad ces gsol to/_/lha rab 
[\[5a.7\]]tu byung ba de ni dul ba legs pa dang /_yang dag par sdom pa legs pa dang /_don spyod pa legs pa dang /_chos spyod pa legs pa dang /_dge ba spyod pa legs pa dang /_dge legs spyod pa legs par rig nas skra dang kha spu bregs te gos ngur smrig bgos nas dad pa yang dag 
[\[5b\]]
[\[5b.1\]]pa kho nas khyim med par rab tu byung ba ste/_lha 'di ni rab tu byung ba zhes bgyi'o/_/de 'di skad ces gsungs te/_kha lo sgyur ba de'i phyir shing rta 'di rab tu byung ba gang na ba de logs su sgyur cig_/lha bka' bzhin 'tshal zhes byang chub sems dpa' shAkya thub pa'i ltar mnyan nas 
[\[5b.2\]]shing rta de rab tu byung ba gang na ba de logs su bsgyur ba dang /_byang chub sems dpa' shAkya thub pas rab tu byung ba de la 'di skad ces gsungs te/_kye mi khyod ci'i phyir skra bregs la lag pa na lhung bzed thogs nas khyim nas khyim dang /_khang pa nas khang par rgyu zhing 'gro la khyod kyi 
[\[5b.3\]]gos kyang kha dog mi mtshungs te/_ji ltar yang mi gzhan dag dang mi 'dra ba yin/_des 'di skad ces gsol to/_/gzhon nu bdag ni rab tu byung ba zhes bya'o/_/byang chub sems dpas gsungs pa/_kye mi khyod ji ltar rab tu byung ba zhes bya/_des 'di skad ces gsol to/_/
[\[5b.4\]]gzhon nu bdag gis dul ba legs pa dang /_yang dag par sdom pa legs pa dang /_don spyod pa legs pa dang /_chos spyod pa legs pa dang /_dge ba spyod pa legs pa dang /_dge legs spyod pa legs par rig nas skra dang kha spu bregs te gos ngur smrig bgos nas 
[\[5b.5\]]dad pa yang dag pa kho nas khyim nas khyim med par rab tu byung ste/_de ltar na bdag rab tu byung ba zhes bya'o/_/byang chub sems dpas gsungs pa kye mi khyod kyis dul ba legs pa dang /_yang dag par sdom pa legs pa dang /_don spyod pa legs pa dang /_chos spyod pa 
[\[5b.6\]]legs pa dang /_dge ba spyod pa legs pa dang /_dge legs spyod pa legs par rig nas skra dang kha spu bregs te gos ngur smrig bgos nas dad pa yang dag pa kho nas khyim nas khyim med par rab tu byung ba legs so/_/lha de nas gzhon nus gsungs pa/_kha lo sgyur ba de'i 
[\[5b.7\]]phyir shing rta phyir sgyur cig pho brang nyid du 'dong ngo /_/'di ltar nga pho brang du phyin nas don 'di bsam par bya'o/_/bdag gis de nas shing rta bsgyur nas gzhon nu pho brang du zhugs so/_/rgyal pos bsams pa/_mtshan mkhan dang ltas mkhan gyi bram ze de rnams kyi tshig yang 
[\[6a\]]
[\[6a.1\]]dag par bden par mi 'gyur grang /_gzhon nu skra dang kha spu bregs nas gos ngur smrig bgos te dad pa yang dag pa kho nas khyim nas khyim med par rab tu 'byung bar 'gyur du 'ong gis/_ma la bdag gis gzhon nu zhing pa'i grong du btang la ci nas kyang de la 
[\[6a.2\]]sems g.yengs par 'gyur bar bya'o snyam nas/_gzhon nu shAkya thub pa la 'di skad ces smras so/_/gzhon nu tshur shog_/khyod zhing pa'i grong du song la las kyi mtha' la ltos shig_/de nas byang chub sems dpa' rgas pa dang /_nad pa dang /_shi ba mthong nas ni yid byung ngo /_/
[\[6a.3\]]rab tu byung ba la ni mngon par zhen pa'i blos yab shAkya zas gtsang gi tshig gsan nas shing rtar zhugs te zhing pa'i grong du skus gshegs kyi thugs kyis ni ma yin no/_/de la lam kar gter lnga brgyas kha nye bar bstan te sgra phyung ba/_gzhon nu bdag cag ni khyod kyi nye du'i gter lags 
[\[6a.4\]]kyis bdag cag bzhes shig_/byang chub sems dpas gsungs pa/_re zhig de rnams kyis blun po'i yongs su gzung ba byas nas ci zhig byas/_khyed nga la dgos pa med kyis song shig_/tshigs su bcad pas kyang gsungs pa/_gang gis nga la 'chi ba'i gtam smras pa/_/de 
[\[6a.5\]]dag kyang shi gtam du gyur pa yin/_/bdag kyang shi nas ring po mi thogs par/_/gzhan dag gi yang gtam du 'gyur bar 'ong /_/de rnams kyis yang sgra phyung ba/_/gzhon nus gal te mi bzhes na/_/bdag cag rgya mtsho chen por 'jug go/_/byang chub sems dpas ci bde bar 
[\[6a.6\]]zhugs shig ces gsungs pa dang /_de rnams rgya mtsho chen po'i nang du zhugs so/_/byang chub sems dpa' gshegs pa dang /_ji tsam na zhing pa skra gyen du 'greng ba/_lag pa dang rkang pa ser ga byung ba/_lus rdul gyis yog pa dag cig dang /_rmon pa lcag gzer bu rnon po 
[\[6a.7\]]can gyis lus dral bas rgyab dang mjug do'i phyogs khrag gis yog pa/_ltogs pa dang skom pas dbugs brdzags shing snying ga'i phyogs nas dbugs brdzags pa ring du 'dren la gnya' shing gis mnan pa'i rma las rnag khrag 'dzag pa la sbrang bu dang 'bu'i tshogs za ba/_thong 
[\[6b\]]
[\[6b.1\]]lcags kyis rkang pa rma byung zhing /_kha dang sna nas kha chu sna chu 'dzag la sbal pa dang /_sha sbrang dang /_sbrang bu mchu [{]rings kyis [,]ring gis [}]yog pa rnams gzigs so/_/gzigs nas kyang thog ma med pa'i dus nas bsod nams bskyed cing bsags pa'i thugs rjes kun nas bskyod pa'i 
[\[6b.2\]]thugs kyis zhing pa rnams la 'di skad ces gsungs so/_/shes ldan dag khyod su'i yin/_de rnams kyis gsol pa/_lha'i lags so/_/des gsungs pa/_shes ldan dag deng phan chad bran du mi bya/_mngag gzhug par mi bya/_rang dbang can gang dga' bar 'gro bar byas/_
[\[6b.3\]]bde ba la reg par gnos shig_/rmon pa rnams kyang bkrol nas gsungs pa/_khyed cag kyang deng phyin chad rtswa mchog ma nyams pa la za zhing chu ma rdul ma bsnyogs shing dang bdag la 'thungs shig_/khyod la phyogs bzhi nas kyang rlung bsil ba ldang bar gyur cig_/de nas byang 
[\[6b.4\]]chub sems dpa' yid byung ba de nyid kyis yab shAkya zas gtsang gi zhing blas kyi mtha' la gzigs nas shing 'dzam bu'i grib ma gang na ba der gshegs te byon nas/_shing 'dzam bu'i grib ma la bzhugs te/_'dod pa las dben pa/_sdig pa mi dge ba'i chos las dben 
[\[6b.5\]]pa/_rtog pa dang bcas/_dpyod pa dang bcas shing dben pa las skyes pa'i dga' ba dang bde ba can zag pa med pa dang 'dra ba'i bsam gtan dang po la snyoms par zhugs so/_/skye bo'i tshogs chen po yang byang chub sems dpa' spangs te mi 'gro bar shing gzhan rnams 
[\[6b.6\]]kyi drung na sdod do/_/rgyal po zas gtsang gis bsams pa byang chub sems dpa' ring zhig thogs te 'di ltar dro'i dus las yol gyis ltar 'gro'o zhes de shing rtar zhugs nas zhing pa'i grong du song ste phan tshun du byang chub sems dpa' tshol zhing shing 'dzam bu'i drung du phyin to/_/
[\[6b.7\]]de'i tshe nyi ma'i gung yol nas shing gzhan rnams kyi grib ma shar phyogs su gzhol/_shar phyogs su 'bab/_shar phyogs su bab par gyur to/_/byang chub sems dpa'i mthus shing 'dzam bu'i grib ma ni byang chub sems dpa'i sku mi gtong ngo /_/rgyal po zas gtsang gis 
[\[7a\]]
[\[7a.1\]]nyi ma'i gung yol nas shing gzhan rnams kyi grib ma shar phyogs su gzhol/_shar phyogs su 'bab/_shar phyogs su bab par gyur na shing 'dzam bu'i grib ma ni byang chub sems dpa'i sku mi gtong ba mthong ngo /_/mthong nas kyang de 'di snyam du sems te/_gzhon 
[\[7a.2\]]nu ni rdzu 'phrul che zhing mthu che ba yin te/_'di ltar da lta nyi ma'i gung yol nas shing gzhan rnams kyi grib ma shar phyogs su gzhol/_shar phyogs su 'bab/_shar phyogs su bab par gyur na shing 'dzam bu'i grib ma ni byang chub sems dpa'i sku mi gtong ba ngo mtshar che'o snyam mo/_/
[\[7a.3\]]de nas dga' ba'i bsti stang byas te byang chub sems dpa'i zhabs gnyis la gtugs nas tshigs su bcad pas smras pa/_ji ltar bltams tshe sa ni g.yos pa ltar/_/'dzam bu'i grib mas khyod sku mi gtong ba/_/blo chen khyod kyi ya mtshan gnyis 'di ste/_/kun gzigs khyod 
[\[7a.4\]]kyi zhabs la phyag 'tshal lo/_/de nas rgyal po zas gtsang gis byang chub sems dpa' skyil mo krung bcas pa las bslang nas shing rtar zhugs te/_dur khrod kyi nang nas ser skya'i gzhir gshegs pa na byang chub sems dpas dur khrod kyi nang na mi ro rnam par sdos pa dang /_rnam par 
[\[7a.5\]]'bus gzhigs pa dang /_rnam par bam pa dag gzigs nas de shin tu skyo ba skyes te/_shing rtar zhugs bzhin du skyil mo krung bcas nas bzhugs so/_/de nas yang rgyal po zas gtsang gis skyil mo krung bcas pa las bslang nas/_ser skya'i gzhir gshegs te/_grong khyer 
[\[7a.6\]]gyi nang du 'jug pa na mtshan mkhan rnams kyis gal te gzhon nu zhag bdun gyi bar du rab tu ma byung na 'khor los sgyur ba'i rgyal por 'gyur bar lung bstan par rig nas de rnams kyis rgyal po zas gtsang la 'di skad ces smras so/_/gal te de yi bzang po gzigs bzhed na/_/de'i 
[\[7a.7\]]slad dgung bdun bar du srungs shig dang /_/mi dbang gdugs ni bdal bar gyur pa na/_/rin chen sna bdun 'byung bar the tshom med/_/khyod sras rin chen bdun po yi/_/dbang phyug gi ni rgyal por 'gyur/_/rgya mtsho la ni thug pa'i sa/_/chad pa med pas skyong bar 'gyur/_/
[\[7b\]]
[\[7b.1\]]'on te sa ni spangs nas su/_/bsnyengs med nags su bzhud na ni/_/thams cad mkhyen pa thob gyur nas/_/'gro ba sgrol bar mdzad par 'gyur/_/shAkya dus legs kyi bu mo [{]ri dgas [,]ri dwags [}]skyes zhes bya ba de skar khung na 'dug pas byang chub sems dpa' mthong nas tshigs su bcad 
[\[7b.2\]]de smras pa/_kye ma 'di yi yum bde zhing /_/yab de yang ni bde ba yin/_/kye ma gang gi khyim thab 'gyur/_/bud med de yang mya ngan 'das/_/skyes mchog bsam gtan pa de yis/_/mya ngan 'das pa'i sgra thos nas/_/mya ngan 'das pa zhi nyid du/_/mkhyen nas de la 
[\[7b.3\]]thugs dgyes gyur/_/de nas byang chub sems dpas legs par smras pa'i phyir mu tig gi phreng ba 'phangs pa dang /_byang chub sems dpa'i mthus skar khung nas song ste de'i mgul du 'khris par gyur to/_/skye bo'i tshogs kyis nang du song ba de mthong nas/_de rnams kyis rgyal 
[\[7b.4\]]po zas gtsang la rgyas par smras nas rgyal po zas gtsang gis [{]ri dgas [,]ri dwags [}]skyes 'khor nyi khri dang byang chub sems dpa'i btsun mor blangs so/_/de nas byang chub sems dpa'i btsun mos 'tsho ma dang /[ {]ri dgas [,]ri dwags [}]skyes la sogs pa'i 'khor bud med drug khri yod do/_/de nas rgyal 
[\[7b.5\]]po zas gtsang gcung bre bo zas dang /_zas dkar dang /_tshad med zas gsum dang lhan cig gcig tu tshogs nas gros bya bar brtsams pa/_shes ldan dag mtshan mkhan dang ltas mkhan gyi bram ze rnams kyis byang chub sems dpa' shAkya thub pa la gal te zhag bdun gyi bar 
[\[7b.6\]]du rab tu ma byung na 'khor los sgyur ba'i rgyal por 'gyur ro zhes lung bstan gyis/_de lta bas na bdag cag gis byang chub sems dpa' zhag bdun gyi bar du bsgrims te bsrung bar bya zhing grong khyer yang legs par bsrung bar bya'o/_/de nas de rnams kyis ser skya'i gzhi'i grong khyer rab 
[\[7b.7\]]rim pa bdun dang 'obs rim pa bdun gyis bskor nas grong khyer gyi sgo 'phar lcags las byas shing /_sgo 'phar rnams la dril bu shin tu sgra gsal ba btags te sgo phye na de'i sgras dpag tshad gcig kho ra khor yug tu grag par 'gyur ro/_/byang chub sems dpa' ni khang [{]bzangs [,]bzang [}]
[\[8a\]]
[\[8a.1\]]kyi gzhi na bud med yid 'phrog pa gzugs bzang ba rnams dang /_gar dang glu dang /_rol mo rnams kyi spyod pas bsnyen bkur byed du bcug go/_/blon po rnams ni dpung gi tshogs yan lag bzhi dang lhan cig ra ba'i phyi rol kho ra khor yug tu gcan pa byed du 
[\[8a.2\]]bcug go/_/skas spor rung ba mi lnga brgyas tshugs pa yang byas so/_/btsun mo'i 'khor gyi sgor yang sgo phye na de'i sgras rgyal po zas gtsang gi pho brang du grag cing de thos nas btsun mo'i 'khor gyi mi dang /_grong khyer gyi sgo srung rnams dang /_pho brang 'khor gyi mi grong khyer gyi phyi rol 
[\[8a.3\]]nas srung du bcug pa rnams bag dang chas te 'dug par 'gyur ba de lta bu btags so/_/byang chub sems dpa' ni steng gi khang [{]bzangs kyi [,]bzang gi [}]gzhi skyes pa med par zhugs nas pi bang dang /_gling bu dang /_'khar rnga dang /_sgra snyan la sogs pa rol mo'i cha spyad dag nye bar len cing 'byor 
[\[8a.4\]]pa chen pos bzhugs so/_/mtshan mo ni rgyal po zas gtsang yang dpung gi tshogs yan lag bzhi dang shar sgo'i phyi rol na 'dug go/_/lho phyogs na ni bre bo zas so/_/nub phyogs na ni zas dkar ro/_/byang phyogs na ni tshad med zas so/_/grong khyer gyi dbus kyi 'gram po byed pa ni 
[\[8a.5\]]shAkya ming chen no/_/de shar sgor song nas smras pa/_su zhig mel tshe byed/_su zhig mel tshe byed rgyal po zas gtsang gis smras pa/_kho bo mel tshe byed do/_/lha mel tshe mdzod cig_/mel tshe mdzad dang khyod la legs par 'gyur ro zhes smras te/_tshigs su bcad de smras pa/_'jig 
[\[8a.6\]]rten gnyid log ro dang mtshungs/_/gnyid log bdud kyi dbang du song /_/'di na mi nyal rtag tu mkhas/_/de bas ma nyal mel tshe byos/_/lho sgor song nas smras pa/_su zhig mel tshe byed/_su zhig mel tshe byed/_bre bo zas kyis smras pa/_kho bo mel tshe byed do/_/lha mel tshe 
[\[8a.7\]]mdzod cig_/mel tshe mdzad dang khyod la legs par 'gyur ro zhes smras nas tshigs su bcad de smras pa/_'jig rten gnyid log ro dang mtshungs/_/gnyid log bdud kyi dbang du song /_/gnyid log 'chi bdag dbang du song /_/de bas ma nyal mel tshe byos/_/nub sgor song nas 
[\[8b\]]
[\[8b.1\]]smras pa/_su zhig mel tshe byed/_su zhig mel tshe byed/_zas dkar gyis smras pa/_kho bo mel tshe byed do/_/lha mel tshe mdzod cig_/mel tshe mdzad dang khyod la legs par 'gyur ro zhes smras nas tshigs su bcad de smras pa/_gnyid log pa ni rtag tu myos/_/myos 
[\[8b.2\]]'gyur bre bos 'thungs pa nyal/_/dgon pa'i nags su nyal ba 'dra/_/de bas ma nyal mel tshe byos/_/byang sgor song nas smras pa/_su zhig mel tshe byed/_su zhig mel tshe byed/_tshad med zas kyis smras pa/_kho bo mel tshe byed do/_/lha mel tshe mdzod cig_/mel tshe 
[\[8b.3\]]mdzad dang khyod la legs par 'gyur ro zhes smras nas tshigs su bcad de smras pa/_ri nyal ri sul nyal ba bzhin/_/rgya mtsho'i chur ni nyal ba dang /_/ljon shing rtse la nyal ba bzhin/_/de bas ma nyal mel tshe byos/_/dbus kyi bzhi mdo dang sum mdo dag tu song nas smras pa/_
[\[8b.4\]]su zhig mel tshe byed/_su zhig mel tshe byed/_srung ma rnams kyis smras pa/_bdag cag mel tshe bgyid do/_/mel tshe byos shig_/mel tshe byas dang legs par 'gyur ro zhes smras nas tshigs su bcad de smras pa/_chos spyod chos ma yin ma spyod/_/bden pa smros shig [{]brdzun [,]rdzun [}]ma 
[\[8b.5\]]smra/_/mun pa chen por 'jug par 'gyur/_/de bas ma nyal mel tshe byos/_/de nas nam nangs nas shAkya ming chen gyis rgyal po zas gtsang la smras pa/_lha dgung sangs lags te dgung bdun la dgung gcig ni thal/_dgung drug ni lus so/_/rgyal po zas gtsang 
[\[8b.6\]]gis smras pa/_legs kyis zhag drug 'das na gzhon nu 'khor los sgyur bar gyur na bdag cag nam mkha'i ngos la rgyu zhing gling bzhir phyi bzhin dong ngo /_/de bzhin du dgung gcig lus so zhes bya ba'i bar du ste/_lha rnams kyi dbang po brgya byin gyi shes pa mthong ba ni 
[\[8b.7\]]'og tu 'jug pa yin pas tshigs su bcad de smras pa/_mi dbang shAkya'i sras po thub pa 'di/_/bdag nyid chen po pha rol phyin drug rdzogs/_/thub rnams dgyes par mdzad pa dka' thub tshal/_/'phags pa dgyes pa'i nags su gshegs par bzhed/_/de nas 
[\[9a\]]
[\[9a.1\]]byang chub sems dpa' btsun mo dang lhan cig skyes pa med pa na rol mos rtse bar byed/_dga' bar byed/_dga' mgur spyod par byed pa na 'di snyam du dgongs te/_bdag la gzhan dag gzhon nu shAkya thub pa ni skyes pa ma yin te/_gang gi phyir grags 
[\[9a.2\]]'dzin ma dang /_sa 'tsho ma dang /[ {]ri dgas [,]ri dwags [}]skyes dang /_bud med drug khri spangs nas rab tu byung ngo zhes gzhi des kha zer bar 'gyur du 'ong gis/_ma la bdag gis grags 'dzin ma dang lhan cig dga' mgur spyad par bya'o snyam nas des grags 'dzin ma dang lhan cig dga' 
[\[9a.3\]]mgur spyod pa dang grags 'dzin ma sems can dang ldan par gyur nas/_de 'di snyam du sems te/_nam nangs nas byang chub sems dpa'i snyan du gsol lo snyam mo/_/de nas byang chub sems dpas de'i tshe rten cing 'brel bar 'byung ba dang ldan pas tshigs su bcad de gsungs pa/_bud 
[\[9a.4\]]med dang bdag khyim nyal ba'i/_/tha ma deng gi 'di yin te/_/phyin cad khyim du bud med dang /_/nga ni lhan cig mi gnas so/_/de nas bud med de rnams gar dang glu dang rol mos dub nas kha nas kha chu 'dzag cing skra zhig la gos dang lag pa dag lhug par btang nas bsla ba'i tshig 
[\[9a.5\]]byung rgyal du brdol zhing gnyid log go/_/byang chub sems dpas bud med de dag thams cad kha nas kha chu 'dzag cing skra zhig la gos dang lag pa dag lhug par btang nas bsla ba'i tshig byung rgyal du brdol zhing gnyid log pa gzigs so/_/gzigs nas kyang btsun mo'i 'khor la 
[\[9a.6\]]dur khrod kyi 'du shes skyes nas des tshigs su bcad de gsungs pa/_rlung gi shugs kyis pad ma'i tshal ltar sa gzhi 'dir/_/lag pa dag dang rkang pa brkyang nas 'gyel gyur te/_/skra rnams zhig cing mdoms dang rkub kyi phyogs snang ba/_/shAkya'i sras kyis gzigs nas rang 
[\[9a.7\]]bzhin skyo bar gyur/_/tshul dang bral ba'i bud med na chung tshogs 'di dag_/dur khrod 'jigs su rung ba'i rang bzhin 'drar mthong nas/_/sems can byis pa'i spyod pa'i yul la deng dga' na/_/sems dang blo gros dran dang bral ba yin nam ci/_/'dod pa tha chad 'dam dang 
[\[9b\]]
[\[9b.1\]]mda' mdung dug me 'dra/_/rmi lam lta bu yin te tshwa chu'i ro dang mtshungs/_/'dod pa phung byed rtsod dang sdig pa'i rgyur gyur pa/_/mtha' ngan sbrul gyi dbang po lta bu bdag gis spang /_/bar skabs der skye dgu'i bdag mo chen mo'i rmi lam du bzhi rmis pa/_zla ba sgra can gyis zin pa 
[\[9b.2\]]dang /_nyi ma shar phyogs nas shar nas de nyid du nub pa dang /_skye bo'i tshogs chen pos bdag la phyag byas pa dang /_bdag nyid dgod cing ngu ba'o/_/grags 'dzin ma'i rmi lam du brgyad rmis pa/_bdag nyid kyi khyim gyi gdung chag pa dang /_bkra shis kyi mal khri chag pa dang /_lag 
[\[9b.3\]]pa'i gdu bu chag pa dang /_so'i phreng ba lhags pa dang /_skra'i lan bu zhig pa dang /_dpal khyim nas byung ba dang /_zla ba sgra can gyis zin pa dang /_nyi ma shar phyogs nas shar nas de nyid du nub pa'o/_/byang chub sems dpas kyang rmi lam lnga rmis pa/_sa chen po nyid kyi 
[\[9b.4\]]gzims mal du byas shing /_ri rab ri'i rgyal po dbu rten du bcug_/phyag g.yon pa shar phyogs kyi rgya mtsho chen por 'jug_/phyag g.yas pa nub phyogs kyi rgya mtsho chen por 'jug_/zhabs gnyis rgya mtsho chen por 'jug pa dang /_'greng ba zhes bya ba'i rtsa'i rigs lte ba nas 
[\[9b.5\]]byung nas nam mkha'i bar du 'phags te 'dug pa dang /_bya kun nas dkar la mgo gnag pa rnams kyis zhabs gnyis la gtugs nas pus mo'i lha nga la thug gi bar du ldag pa dang bya sna tshogs phyogs bzhi nas 'ongs nas mdun du kha dog gcig tu 'dug pa dang /_mi gtsang 
[\[9b.6\]]pa'i ri'i steng nas bdag nyid mi gtsang bas ma gos par 'chag pa'o/_/rmis nas kyang thugs dgyes te dgongs pa/_nga'i rmi lam 'di 'dra ba rmis pas ring po mi thogs pa kho nar bla na med pa'i ye shes thob par 'gyur ro snyam mo/_/de nas grags 'dzin mas byang chub sems 
[\[9b.7\]]dpa' la rmi lam gsol pa/_lha da gzod bdag gis g.yar lam du brgyad rmis pa/_bdag gi sdum pa'i gdung chag pa dang /_bkra shis kyi mal khri chag pa dang /_sug pa'i gdu bu chag pa dang /_so'i phreng ba lhags pa dang /_skra'i lan bu zhig pa dang /_dpal sdum 
[\[10a\]]
[\[10a.1\]]ba nas byung ba dang /_zla ba sgra can gyis zin pa dang /_gdugs shar phyogs nas bdal nas de nyid du nub pa rmis lags so/_/byang chub sems dpas grags 'dzin ma'i yid mi bde ba bsal ba'i phyir rmi lam rnams bshad pa/_bdag gi khyim gyi 
[\[10a.2\]]gdung chag go zhes smras pa gang yin pa de mi 'dug gam/_bdag gi bkra shis kyi mal khri chag go zhes smras pa gang yin pa de yang ma chag ste 'dug pa'o ni yin mod/_lag pa'i gdu bu chag go zhes smras pa gang yin pa ci chag gam ma chag rang nyid rtogs shig_/so'i phreng 
[\[10a.3\]]ba lhags so zhes smras pa gang yin pa de yang so so rang gis rig par bya ba yin pas ci lhags sam ma lhags rtogs shig_/bdag gi lan bu zhig go zhes gang smras pa de yang khyod kyis so so rang gis rig par bya ba yin pas ci zhig gam ma zhig rtogs shig_/khyim nas 
[\[10a.4\]]dpal byung ngo zhes smras pa gang yin pa de ni bud med rnams kyi dpal ni khyo yin la nga ni 'dug pa nyid do/_/zla ba sgra can gyis zin ces smras pa gang yin pa de ni zla ba 'di mngon sum du 'dug pa ma yin nam/_nyi ma shar phyogs nas shar nas de nyid du nub bo zhes smras pa gang yin pa de ni 
[\[10a.5\]]da dung yang nam phyed yod de/_re zhig shar kyang ma shar na nub par lta ga la gyur ces de ltar brda sprad nas btsun mo grags 'dzin cang mi smra bar 'dug go/_/byang chub sems dpas dgongs pa grags 'dzin ma'i rmi lam de 'dra ba rmis pas gdon mi za bar nga kho na bdag 'gro bar 
[\[10a.6\]]byas 'di la tshig zur gyis bstan no snyam nas des de la tshig zur gyis bstan pa dang /_grags 'dzin mas gsol pa/_lha khyod gang du bzhud pa der bdag khrid cig_/byang chub sems dpas mya ngan las 'das pa las dgongs nas bka' stsal pa/_de bzhin du bya ste/_gang 
[\[10a.7\]]du 'gro ba de dang der khyod bkri'o/_/de nas brgya byin dang tshangs pa la sogs te lha rnams kyi sems kyis byang chub sems dpa'i dgongs pa shes nas byang chub sems dpa' gang na ba der song ste phyin pa dang /_byang chub sems dpa' la 'di skad ces gsol to/_/nags kyi spre'u ni spyod 
[\[10b\]]
[\[10b.1\]]yul rgyu 'dra zhing /_/yan par 'dug pa'i rte'u dang 'dra ba'i thugs/_/gal te 'dod pa'i yon tan las bzlog na/_/de nas shin tu gsal ba'i snang ba gzigs/_/blo gros bzang po bzhengs shig bzhengs/_/sa ni spangs te bzhud mdzod la/_/thams cad mkhyen nyid 
[\[10b.2\]]brnyes nas ni/_/'gro ba dag ni bsgral bar mdzod/_/byang chub sems dpas gsungs pa/_kau shi ka ma mthong ngam/_nga ni [{]ri dgas [,]ri dwags [}]bdag po rgyas bskor ltar/_/mi ni mthu ldan gzhu mtshon ral gri thogs/_/rta glang shing rta dpung tshogs mang po yis/_/grong khyer ser skya kun 
[\[10b.3\]]nas yongs su bskor/_/zas gtsang la sogs shAkya'i tshogs 'di dag_/glang chen rta zhon legs par go bgos lus/_/mi sdug sna tshogs lag na mtshon thogs te/_/khyams dang rta babs khang [{]bzangs [,]bzang [}]gzhi nang gnas/_/pho brang dang ni khyim sgo dang /_/de bzhin grong khyer sgo 
[\[10b.4\]]dag kyang /_/bcad nas gtan pa dam bcug ste/_/de bzhin kun nas bsrungs par gyur/_/rwa dung pa Ta ha sgra rnga sgra yis/_/khyams dang rta babs khang [{]bzangs [,]bzang [}]nang gnas shing /_/glang chen rta dmag 'bad pa'i skye bo'i tshogs/_/rgyun du nga mi btang phyir srung bar byed/_/brgya byin 
[\[10b.5\]]gyis gsol pa/_des pa mar me mdzad kyis lung bstan dang /_/sdug bsngal gyis gdungs 'jig rten 'di dang yang /_/khyod kyi sngon gyi dam bcas dgongs mdzod la/_/khab dag spongs te nges par 'byung bar mdzod/_/ji ltar khyod ni bgegs med par/_/deng nyid nags su gshegs 
[\[10b.6\]]'gyur ba/_/bdag cag tshangs sogs bcas pa yi/_/lha rnams kyis ni de bzhin bgyi/_/byang chub sems dpas legs so zhes gsungs nas thugs dgyes par gyur to/_/de nas lha rnams kyi dbang po brgya byin gyis gnyid kyis myos par byas nas/_gnod sbyin gyi sde dpon chen 
[\[10b.7\]]po lngas rtsen la bsgo ba/_grogs po byang chub sems dpa' steng gi khang [{]bzangs [,]bzang [}]nas 'babs kyis skas long shig_/des skas blangs pa la byang chub sems dpa' 'babs pa dang /_de nas brgya byin gyis brda byas ma thag tu zhabs 'bring ba 'dun pa gang na ba der gshegs nas/_ji 
[\[11a\]]
[\[11a.1\]]tsam na 'dun pa gnyid stug pos non par gzigs nas byang chub sems dpas bsgrims te bslang nas tshigs su bcad pa'i dbyangs kyis gsungs pa/_'dun pa longs kye khyim nas myur du ni/_/nga yi rta pho rin chen bsngags ldan long /_/sngon gyi rgyal bas 
[\[11a.2\]]longs spyod dka' thub tshal/_/thub rnams dgyes par mdzad par ngag gshegs so/_/'dun pa gnyid log pa'i mig phye nas smras pa/_lha khyod skyed mos tshal gyi dus ma bab/_/des pa khyod dang 'ga' yang kho na ma mchis/_/khyod la dgra bo su yang ma mchis na/_/dgung phyed khyod la 
[\[11a.3\]]bcibs pas ci zhig bgyid/_/byang chub sems dpas bka' stsal pa/_'dun pa khyod kyis lan 'ga' yang /_/nga yi tshig ni ma bcag na/_/nga yi deng dus tha ma la/_/nga yi tshig 'di ma gcag cig_/'dun pas gsol pa/_gzhon nu mtshan mo 'di ni 'jigs pa dang 
[\[11a.4\]]'jigs su rung ba mchis pas bdag bcibs pa mi len no/_/byang chub sems dpas dgongs pa/_lan dang yang lan gyis gdon mi za bar skye bo sad par 'gyur gyis bdag nyid song la rta'i rgyal po bsngags ldan sta gon bya'o snyam na/_de nas nyid kyis pho brang gi sgo phye nas rta'i rgyal po 
[\[11a.5\]]bsngags ldan bzung bar brtsams pa na de khros pa'i me rab tu 'bar bas rkang pa 'phra/_'jing kyog byed la phar bros tshur bros shing 'dug tu mi btub bo/_/de nas byang chub sems dpa'i phyag bsod nams brgya phrag du mas bskyed pa/_'khor lo dang bkra shis dang /_g.yung drung 'khyil 
[\[11a.6\]]pa mnga' ba/_skrag pa rnams la dbugs 'byin par mdzad pas mgo la byugs nas gsungs pa/_bsngags ldan tha ma yi ni khur long ste/_/dka' thub nags su ma thogs nga skyol cig_/byang chub thob nas myur du 'gro ba kun/_/bsam gtan rnam thar char gyis tshim par bya/_/
[\[11a.7\]]chos nyid kyis dud 'gro yang gdams na phyi lang mi byed pas rta'i rgyal po bsngags ldan mi g.yo bar 'dug go/_/de nas byang chub sems dpa' thugs dgyes pa skyes te rta'i rgyal po bsngags ldan bstad nas bzhes so/_/brgya byin dang tshangs pa la sogs pa lha rnams kyis byang chub 
[\[11b\]]
[\[11b.1\]]sems dpa' phyir gshegs pa'i phyir lha'i bu bzhi po bsgo ste bzhag pa/_'gram dang /_nye 'gram dang /_lo ma dang /_lo ma gyon pa'o/_/byang chub sems dpas de rnams la gsungs pa/_shes ldan dag nga sus bkur/_de rnams kyis gsol pa/_bdag cag gis bkur 
[\[11b.2\]]lags so/_/khyed cag la stobs ji tsam yod/_gcig gis gsol pa/_gzhon nu bdag gis ni sa'i rdul ji snyed mchis pa khur du thogs te mchi'o/_/gnyis pas gsol pa/_bdag gis ni rgya mtsho chen po bzhi dang /_mtsho dang mtshe'u dang lteng ka dang /_chu mig rnams 
[\[11b.3\]]kyi chab ji snyed mchis pa de thams cad khur du thogs te mchi'o/_/gsum pas gsol pa/_bdag gis ni sa la ri ji snyed mchis pa de thams cad khur du thogs te mchi'o/_/bzhi pas gsol pa/_bdag gis ni sa la rtswa dang shing dang yal ga dang lo ma ji snyed mchis pa de thams 
[\[11b.4\]]cad khur du thogs te mchi'o/_/de nas byang chub sems dpas zhabs sa la bzhag pa na de rnams kyis bsgul bar yang ma nus nas ngo mtshar skyes te gsol pa/_gzhon nu bdag cag gis ni byang chub sems dpa' rnams la stobs 'di 'dra ba mnga' bar ma 'tshal to/_/gal te 'tshal 
[\[11b.5\]]na bdag cag mi mchis pa lags pa zhig_/gtam de 'dun pa sngar sad pas thos nas byang chub sems dpa'i spyan sngar song ba dang /_de nas byang chub sems dpa' rta'i rgyal po bsngags ldan la bcibs/_'dun pa yang 'phongs la zhon nas 'di ltar byang chub sems dpa' rnams kyi byang 
[\[11b.6\]]chub sems dpa'i mthu dang /_lha rnams kyis lha'i mthus rta rin po che bsngags ldan steng gi nam mkha' las mngon par 'phags pa dang pho brang na gnas pa'i lha rnams byang chub sems dpa' dang bral bas ngu bar brtsams so/_/de rnams ngu ba'i mchi ma'i thigs pa rnams lus dang sa 
[\[11b.7\]]la bab bo/_/'dun pas gsol pa/_gzhon nu char gyi thigs pa dag 'bab na ci lhas dgung char phab bam/_byang chub sems dpas gsungs pa/_lhas char phab pa ma yin te/_'on kyang pho brang na gnas pa'i lha rnams nga dang bral bas ngu bar brtsams te/_de rnams kyi 
[\[12a\]]
[\[12a.1\]]mchi ma'i thigs pa rnams lus la bab pa yin no/_/de nas 'dun pa mig mchi mas gang zhing dbugs ring po'i shugs nar gyis phyung nas cang mi smra bar 'dug go/_/byang chub sems dpa' sku thams cad kyis glang po che'i gzigs stangs kyis g.yas phyogs 
[\[12a.2\]]su gzigs te dgongs pa/_nga bud med dang lhan cig khyim na nyal ba'i tha ma ni 'di yin no snyam mo/_/yang dgongs pa gal te nga shar sgo spangs te sgo gzhan nas byung na gzhon nus ni bdag la tha ma'i dus na yang ma bltas so snyam du rgyal po mi dga' bar 'gyur ro snyam mo/_/ji tsam 
[\[12a.3\]]na rgyal po zas gtsang gnyid stug pos non pa gzigs nas des de la bskor ba mdzad de gsungs pa/_yab gus pa ma mchis pa dang /_zhes ma mchis pas skrag nas mchi ba ni ma lags te/_gzhan du na 'jig rten rga ba dang 'chi bas bcom pa rga ba dang 'chi ba'i sdug 
[\[12a.4\]]bsngal gyis 'jigs pa las yongs su dgrol ba'i slad du lags so/_/ji tsam na shAkya ming chen 'gram po byed pa skye bo nyul zhing phyogs der phyin pa dang byang chub sems dpa' gshegs par chas pa mthong ngo /_/de nas skad 'dzer cing mig mchi mas gang bas smras pa/_
[\[12a.5\]]gzhon nu 'di ci mdzad/_ming chen 'gro'o/_/gzhon nu 'di ni rigs pa ma lags so/_/ming chen gang gi phyir ngas bskal pa grangs med pa gsum du dka' ba brgya stong du mas sems can rnams kyi don du byang chub yang dag par bsgrubs pa des na dang ci khyim na 'dug phod dam/_
[\[12a.6\]]'di ni nges te dka' thub kyi tshal du 'gro'o/_/de nas gsung tshig drag pos shAkya ming chen spyos pa dang /_cho nges btab ste kyi hud/_deng du rgyal po zas gtsang dang /_/shAkya dag ni thams cad kyis/_/yang dang yang du bsams pa yi/_/re ba 'bras bu med par gyur/_/deng 
[\[12a.7\]]du rgyal po zas gtsang ni/_/sras kyi mya ngan gyis gdungs pas/_/lag bsgreng shin tu sdug bsngal zhing /_/mi bzad sgra ni 'byin par gyur/_/sa 'tsho grags 'dzin [{]ri dgas [,]ri dwags [}]skyes/_/de bzhin btsun mo'i 'khor rgyas pa'ang /_/don grub dang ni bral ba yis/_/shin tu sdug 
[\[12b\]]
[\[12b.1\]]bsngal myong bar gyur/_/zhes smras nas/_de sngangs pas grags 'dzin ma bslang ste smras pa/_don grub 'di ni gshegs gyur gyis/_/khyim thab sdug bsngal gyis gdungs nas/_/sdug bsngal nyam thag dur 'ong gis/_/khyim thab sdug pa de zlog shig_/khyod kyis khyim 
[\[12b.2\]]thab gshegs 'gyur 'di ni mthong dka' ste/_/khyod kyis 'di ltos khyim thab mthong ba'i tha ma yin/_/kyi hud phongs pas bdag gis mtshan mo kus btab kyang /_/sus kyang lan ma ster bas bdag gis mnyes so/_/des ni de ltar khus btab kyang /_/'di ltar lha rnams byin 
[\[12b.3\]]rlabs kyis/_/dgon par 'o dod bos pa bzhin/_/'ga' yang sad par ma gyur to/_/de nas shAkya ming chen sdug bsngal zhing yid mi bde bas gdungs nas de rings par rgyal po zas gtsang gi drung du song nas rgyal po zas gtsang bslang ste smras pa/_don grub 'di ni bzhud lags 
[\[12b.4\]]kyis/_/sa bdag de ni bzlog par mdzod/_/sras kyi mya ngan gyis thebs nas/_/sdug bsngal gyis gdungs bshums 'gyur mchis/_/ma stes te de yang gnyid ma sad do/_/de nas brgya byin dang /_tshangs pa la sogs pa lha rnams kyang lha brgya stong phrag du mas yongs su bskor 
[\[12b.5\]]nas byang chub sems dpa' gang na ba der song ste phyin pa dang /_byang chub sems dpa' bskor cing dong ste g.yas phyogs nas gzugs na spyod pa'i lha rnams spyod lam zhi ba dang /_g.yon phyogs nas 'dod pa na spyod pa'i lha rnams kyis rgyal mtshan dang ba dan bsgreng nas lha'i rol mo'i khyad 
[\[12b.6\]]par sna tshogs dang /_mdun nas brgya byin dang tshangs pa la sogs pa rang rang gi spyod lam gyis dong ngo /_/nam mkha'i ngos la gnas pa'i lha brgya stong phrag du mas ni byang chub sems dpa'i steng nas lha'i me tog ut+pal dang /_pad ma dang /_ku mu da dang /_pad ma dkar po 
[\[12b.7\]]rnams kyis gtor ro/_/a ga ru'i phye ma dang /_tsan dan gyi phye ma dang /_ta ma la'i 'dab ma'i phye ma dang /_lha'i me tog man dA ra bas kyang gtor to/_/lha'i rol mo'i cha byad sna tshogs kyang brdungs so/_/gos rnams kyang gtor ro/_/'dir smras pa/_mkha' la lha rnams gzha'i 
[\[13a\]]
[\[13a.1\]]sgra chen 'byin byed la/_/dga' ba'i yid kyis gos kyi g.yab mos 'debs byed cing /_/kha cig byang chub sems dpa' la ni stod byed de/_/nam mkha' la ni sor mo brgya phrag sgyur bar byed/_/kha cig dag ni sgo rnams 'byed byed cing /_/me tog man dA ra 
[\[13a.2\]]bas 'thor bar byed/_/kha cig dag ni bcibs pa'i rkang 'dzin cing /_/bde bar gshegs pa rtog cing rjes bzhin 'brang /_/kha cig dag kyang g.yas nas rjes bzhin 'brang /_/g.yon nas 'gro ba dag kyang rjes bzhin 'brang /_/brgya byin de bzhin tshangs par bcas pa dang /_/
[\[13a.3\]]lus ngan bdag nyid shul ni mtshon par byed/_/zla ba nya ba rgyu skar tshogs kyis ltar/_/bdag nyid chen po lha tshogs mdun bdar nas/_/dka' thub nags ni thub rnams dgyes byed pa/_/'phags pa dgyes pa'i nags su thugs dgyes gshegs/_/de nas byang chub sems 
[\[13a.4\]]dpa' grong khyer ser skya'i gzhi nas phyir byung ba dang brgya byin dang tshangs pa la sogs pa lha rnams yid dga' bas spro ba bskyed pa/_grogs po khyod yun ring po nas nam zhig nang bgegs las thar te dka' thub kyi nags su 'gro bar 'gyur snyam du dgongs pa skyed pa gang lags pa de deng 
[\[13a.5\]]du yongs su rdzogs pa lags kyis/_nam khyod kyis bla na med pa yang dag par rdzogs pa'i byang chub tu mngon par rdzogs par sangs rgyas pa de'i tshe/_bdag cag la yang dgongs shig_/byang chub sems dpas de bzhin du bya'o zhes dam bcas nas sku thams cad kyis g.yas 
[\[13a.6\]]phyogs su glang po che'i lta stangs kyis gzigs nas/_sangs rgyas rnams kyis bstan pa yi/_/lam gyi mchog ni ma thob par/_/grong khyer ser skya'i gzhir ni slar/_/nga ni 'jug par mi bya'o/_/zhes gsungs so/_/de nas byang chub sems dpa' thun gnyis kyi dpag tshad bcu 
[\[13a.7\]]gnyis su byon nas bcibs pa las babs te rgyan bkrol nas 'dun pa la bka' stsal pa/_'dun pa rgyan dang rta khyer la slar song shig_/'dir smras pa/_kha lo sgyur khyod nga yi rta 'di dang /_/rgyan 'di rnams kyang gnyen pa dag la byin/_/nga ni 'dod pa rgya chen spangs nas su/_/da ltar 
[\[13b\]]
[\[13b.1\]]'di nyid du ni rab byung bya/_/de nas 'dun pa gdong la mchi ma char bzhin 'bab pas byang chub sems dpa' la gsol pa/_seng ge stag gis bltam pa dang /_/phyugs rjes bltam pa'i nags tshal du/_/'ba' zhig sku gnyen dang bral nas/_/'phags pa ji ltar spyod par 'gyur/_/
[\[13b.2\]]byang chub sems dpas gsungs pa/_skye dgu 'di ni skye na'ang gcig pu ste/_/de bzhin 'chi na'ang gcig pu 'chi bar 'gyur/_/'di ni gcig pus sdug bsngal myong 'gyur gyi/_/'khor ba la ni grogs yod ma yin no/_/'dun pas gsol pa/_kye hud gzhon nus sdug bsngal 
[\[13b.3\]]ma gzigs te/_/zhabs 'jam glang chen rta la bcibs goms pa/_/sa gzhi rtswa dang rdo bas bltam rtsub par/_/ji ltar zhabs kyis gshegs shing nags su rgyu/_/byang chub sems dpas gsungs pa/_'chi bdag 'jigs pa de ni lan 'ga' yang /_/skyid la brtsams med 
[\[13b.4\]]bde bar goms la min/_/mgon bcas la min rigs btsun la ma yin/_/dpa' dang brtson min skye bo dga' la min/_/dga' bas 'chi bdag 'jigs pa dag_/bskyed nas 'ongs par 'gyur zhes grags/_/don ma byas shing ma brtsams par/_/'chi bar yang ni 'gro bar 
[\[13b.5\]]'gyur/_/'dun pas gsol pa/_lha rgyal po bgres po ni sras kyi mya ngan gyis 'grongs par 'gyur ro/_/'on kyang byang chub sems dpa' byang chub kyi tshogs bsags pa'i phyir 'dun pa'i tshig thugs la ma bab bo/_/de nas byang chub sems dpas ut+pal sngon po 'dra ba'i ral 
[\[13b.6\]]gri shubs nas phyung nas gtsug phud bregs te steng gi nam mkha' la bor ba dang lha rnams kyi dbang po brgya byin gyis blangs nas bkur sti chen po byas te sum bcu rtsa gsum gyi lha rnams kyi nang du khyer nas gtsug phud kyi mchod pa chen po btsugs so/_/bram ze dang khyim bdag dad pa can 
[\[13b.7\]]rnams kyis phyogs der dbu skra blangs pa'i mchod rten brtsigs te da dung yang mchod rten la phyag byed pa'i dge slong dag phyag byed do//_//'dul ba gzhi/_bam po brgyad bcu bzhi pa/_byang chub sems dpas gsungs pa/_'dun pa ji snyam du sems/_gang la 
[\[14a\]]
[\[14a.1\]]'di lta bu'i brtul ba yod pa de cig yang khyim na gnas par 'gyur ram/_lha ma lags so/_/'dun pas bsams pa/_gzhon nu ni rgyal rigs kyi nga rgyal can yin pas 'di phyir bzlog par mi nus so snyam mo/_/de nas rta'i rgyal po bsngags ldan gyis byang 
[\[14a.2\]]chub sems dpa'i zhabs gnyis la lces bldags pa dang /_byang chub sems dpa'i phyag 'khor lo dang /_bkra shis dang /_g.yung drung 'khyil ba mnga' bas byugs nas gsungs pa/_bsngags ldan song shig dang /_mngon par rdzogs par byang chub nas khyod kyi byas pa 
[\[14a.3\]]gzo bar 'gyur ro/_/'dun pa la yang gsungs pa/_khyod kyis bsngags ldan pho brang du ma bkri shig_/de skad ces gsungs pa dang /_'dun pa skad 'dzer cing mig mchi mas gang nas rta'i rgyal po bsngags ldan khrid de yang dang yang du byang chub sems dpa' la blta zhing song ngo /_/
[\[14a.4\]]de gnyis kyis thun gnyis kyis son pa'i sa gang yin pa de nas zhag bdun gyis phyir 'khor to/_/'dun pas bsams pa/_gal te lhan cig tu dong na smre sngags chen pos bdag shi bar 'gyur ro snyam nas des skyed mos tshal du 'dug nas bsngags ldan btang ngo /_/des 
[\[14a.5\]]skad phyung ba dang pho brang gi skye bo dang skye bo'i tshogs gzhan gyis kyang skad de shes nas re ste phyir byung ba las byang chub sems dpa' ma mthong nas bsngags ldan de'i mgul du 'jus te ngu bar brtsams so/_/'di ni chos nyid yin te/_dud 'gro'i skye gnas su song ba'i srog chags 
[\[14a.6\]]phal pa gzhan la yang kun rdzob kyi shes pa yod na rta'i rgyal po bsngags ldan la lta smos kyang ci dgos pas des skye bo'i tshogs chen po smre sngags 'don pa'i sgra thos te dbugs khong du song ba nyid kyis brnangs te shi nas de sgra can gyi bram ze las drug la brtson pa zhig gi rigs su 
[\[14a.7\]]nying mtshams sbyor ba blangs so/_/gang gi tshe byang chub sems dpa' bla na med pa yang dag par rdzogs pa'i byang chub mngon par byang chub pa de'i tshe de la dmu rgod kyi gdams pas gtams nas 'khor ba'i dgon pa las bsgral te shin tu mthar phyin pa'i grub pa dang bde ba mya ngan 
[\[14b\]]
[\[14b.1\]]'das pa la 'jog par 'gyur ro/_/byang chub sems dpa' la ngur smrig gis dgos pa byung nas grong khyer dpe med du khyim bdag phyug po nor mang ba/_longs spyod che ba/_yongs su gzung ba yangs shing rgya che ba/_rnam thos kyi bu'i nor dang ldan pa/_rnam thos kyi bu la nor 
[\[14b.2\]]gyis 'gran pa zhig gnas pa des rigs mnyam pa las chung ma blangs te/_de de dang lhan cig rtse bar byed/_dga' bar byed/_dga' mgur spyod par byed do/_/de rtse bar byed/_dga' bar byed/_dga' mgur spyod par byed pa na khye'u zhig btsas so zhes bya ba nas de 
[\[14b.3\]]bzhin du khye'u bcu btsas so zhes bya ba'i bar du ste/_de dag thams cad rab tu byung nas rang sangs rgyas kyi byang chub mngon sum du byas so/_/de dag gi ma rgan mo des de dag la sha na'i gos dag cig byin pa dang /_de rnams kyis smras pa/_yum bdag cag yongs su mya ngan 
[\[14b.4\]]las 'da' bas 'di dag bdag cag la mi dgos te 'on kyang rgyal po zas gtsang gi sras gzhon nu shAkya thub pa zhes bya ba bla na med pa yang dag par rdzogs pa'i byang chub mngon par 'tshang rgya bar 'gyur ba zhig yod kyis 'di dag de la phul cig_/des na khyod kyis 'bras bu chen po 
[\[14b.5\]]thob par 'gyur ro zhes smras nas 'bar ba dang /_gsal ba dang /_char 'bebs pa dang /_glog 'byin pa'i cho 'phrul dag byas nas phung po lhag ma med pa'i mya ngan las 'das pa'i dbyings su yongs su mya ngan las 'das so/_/rgan mo des kyang 'chi khar gos de dag 
[\[14b.6\]]bu mo la gtad nas ji ltar gyur pa rnams smras so/_/de'i bu mo de yang nad kyis thebs te 'chi bar shes nas des kyang shing drung zhig tu bzhag nas shing de la gnas pa'i lha gang yin pa de la khyod kyis 'di dag rgyal po zas gtsang gi sras la phul cig ces gsol ba btab bo/_/lha 
[\[14b.7\]]rnams kyi dbang po brgya byin gyi shes pa mthong ba ni 'og tu 'jug pa yin pas des de dag shes nas blangs te/_de nas rngon pa rgas 'khogs pa lta bu zhig tu bdag nyid mngon par sprul nas de dag bgos te lag na mda' gzhu thogs nas byang chub sems dpa' gshegs pa'i 
[\[15a\]]
[\[15a.1\]]lam kar bsdad pa dang /_byang chub sems dpa' yang rim gyis lam der byon nas rngon pa lag na mda' gzhu thogs shing gos ngur smrig gyon pa zhig gzigs so/_/gzigs nas kyang mi de la gsungs pa/_kwa'i nang rje sha na'i gos 'o ni dag ni 
[\[15a.2\]]rab tu byung ba la 'tsham pa yin gyis/_ka shi ka'i ras phran 'di dag khyer la 'o ni dag nga la byin cig des gsol pa/_gzhon nu bdag la gzhan dag khyod kyis rgyal bu gzhon nu bkrongs nas ka shi ka'i ras phran gyi gos 'di dag blangs so zhes gzhi des g.yar mchi bar 
[\[15a.3\]]'gyur lags pas bdag 'di dag mi 'bul lo/_/byang chub sems dpas gsungs pa/_kye nang rje nga ni mthu ji lta bu dang ldan pa 'jig rten thams cad kyis shes te su zhig gis nga dgrongs par nus/_khyod kyis nga dgrongs par su zhig yid ches kyis bag tsha ba med par 
[\[15a.4\]]byin cig_/de nas lha rnams kyi dbang po brgya byin gyis byang chub sems dpa'i zhabs gnyis la gtugs nas sha na'i gos dag phul te ka shi ka'i ras phran rnams blangs so/_/byang chub sems dpa'i sku dang sha na'i gos de dag 'tsham par ma gyur pa dang de 'di snyam du dgongs 
[\[15a.5\]]te/_kye ma'o sha na'i gos rnams bdag gi sku dang 'tsham par gyur cig snyam nas tshig tu smras ma thag tu sha na'i gos de dag 'di ltar byang chub sems dpa' rnams kyi byang chub sems dpa'i mthu dang /_lha rnams kyi lha'i mthus byang chub sems dpa'i sku dang 'tsham par gyur 
[\[15a.6\]]to/_/byang chub sems dpas dgongs pa/_da ni bdag rab tu byung zin gyis/_'gro ba rnams rjes su gzung bar bya'o snyam mo/_/de nas byang chub sems dpa'i ka shi ka'i ras phran gyi gos de dag lha rnams kyi dbang po brgya byin gyis blangs nas sum bcu rtsa gsum gyi lha rnams 
[\[15a.7\]]kyi nang du ka shi ka'i mchod pa chen po btsugs so/_/bram ze dang khyim bdag dad pa can rnams kyis kyang phyogs der ngur smrig blangs pa zhes bya ba'i mchod rten brtsigs te da dung du yang mchod rten la phyag 'tshal ba'i dge slong dag phyag byed do/_/de nas byang chub sems dpa' 
[\[15b\]]
[\[15b.1\]]dbu skra bregs shing na bza' ngur smrig mnabs te dka' thub kyi nags su phan tshun rgyu zhing drang srong ngan spong gi bu'i bsti gnas su gshegs pa dang /_de'i tshe drang srong ngan spong gi bu lag pa la 'gram pa gtad nas sems khong du chud cing 'dug pa de lta bu de byang chub sems dpas gzigs 
[\[15b.2\]]nas gsungs pa drang srong chen po ci'i phyir lag pa la 'gram pa gtad nas sems khong du chud cing 'dug_/des gsol pa/_bdag gi bsti gnas 'di na shing ta la rnams gser gyi lo ma dang /_me tog dang /_'bras bu chags pa las de rnams snga mkho bzhin du ma gyur to/_/byang chub 
[\[15b.3\]]sems dpas gsungs pa/_drang srong chen po gang gi mthus bsti gnas 'di ni shing ta la rnams gser gyi lo ma dang /_me tog dang /_'bras bur ldan pa de rga ba dang /_na ba dang /_'chi ba yang dag par mthong nas yid byung ste dka' thub kyi nags su gnas pas so/_/gal 
[\[15b.4\]]te des rga ba dang /_na ba dang /_'chi ba yang dag par mthong nas yid byung ste dka' thub kyi nags su gnas par ma gyur na/_skyed mos tshal 'di de'i yin par 'gyur ba zhig_/de skad ces gsungs pa dang /_drang srong chen po ngan spong gi bus byang chub sems dpa' la brtag 
[\[15b.5\]]par brtsams so/_/de nas gzugs bzang zhing zhi ba'i cha byad du mthong nas yun ring du brtags te ngo mtshar skyes nas gsol pa/_kye rab tu byung ba de khyod kho na ma lags grang /_byang chub sems dpas gsungs pa/_drang srong chen po de ltar nges so/_/da nas ngan spong gi bu 
[\[15b.6\]]ya mtshan skyes pa'i mig bgrad de bltas nas/_byang chub sems dpa' thog mar gdan la spyan drangs te me tog dang /_'bras bu bstabs so/_/de ltar kun du dgyes par byas pa dang byang chub sems dpas skad cig gcig bzhes nas gsungs pa/_drang srong chen po 'di 
[\[15b.7\]]nas grong khyer ser skya'i gzhir ji srid yod/_des gsol pa/_dpag tshad bcu gnyis mchis so/_/byang chub sems dpas dgongs pa/_grong khyer ser skya'i gzhi nye'o/_/'dir gnas pa ni rung ba ma yin te/_shAkya rnams kyis grong gi 'khrug pa byed par 'gyur gyis/_
[\[16a\]]
[\[16a.1\]]ma la bdag gang gA rgal lo snyam nas de gang gA rgal nas mthar gyis rgyu zhing gshegs pa dang rgyal po'i khab tu byon to/_/byang chub sems dpa' ni bzo'i gnas dang /_las kyi gnas de dang /_de rnams la mkhas pa yin pas des shing ka ra bI ra'i lo ma 
[\[16a.2\]]las lhung bzed byas nas spyod lam zhi bas rgyal po'i khab tu bsod snyoms kyi phyir zhugs so/_/de'i tshe rgyal po gzugs can snying po steng gi khang [{]bzangs kyi [,]bzang gi [}]gzhi na 'dug pa des de 'gro ba dang /_ldog pa dang /_lta ba dang /_rnam par lta ba dang /_bskum pa 
[\[16a.3\]]dang /_brkyang ba dang /_chos gos snam sbyar dang /_lhung bzed thogs pa mdzes pas bsod snyoms spyod pa mthong ngo /_/mthong nas kyang 'di snyam du sems te/_rgyal po'i khab na rab tu byung ba ji snyed cig gnas pa la ji ltar rab tu byung ba 'di'i spyod lam de 
[\[16a.4\]]lta bu ni 'ga' yang med do snyam nas 'dir smras pa/_ji ltar mig can 'gro ba ltar/_/rab tu byung ba bsgrags par bya/_/'di ni brtags par mdzad nas su/_/rab tu byung ba yang dag bzhed/_/khyim gnas 'di ni sdug bsngal te/_'di ni rdul gyi gnas yin 
[\[16a.5\]]zhing /_/rab tu byung ba bar snang ltar/_/mkhyen nas de tshe rab tu byung /_/rab tu byung nas sku yi ni/_/sdig pa'i las ni spangs pa dang /_/gsung gi sdig pa spangs nas ni/_/'tsho ba kun nas dag par mdzad/_/de nas ma ga d+hA yi ni/_/grong mchog rgyal po'i 
[\[16a.6\]]khab gshegs nas/_/mgon po shes bzhin dran ldan pas/_/bsod snyoms phyir ni gshegs pa de/_/bzo sbyangs ma ga d+hA yi bdag_/khang [{]bzangs [,]bzang [}]na ni 'dug pas mthong /_/mthong nas sems dad de nas ni/_/blon po rnams la 'di skad smras/_/mtshan 
[\[16a.7\]]mchog gi ni rgyas gyur cing /_/kho lag phun sum tshogs pa dang /_/gnya' shing gang du lta ba yi/_/'di la shes ldan dag ltos shig_/spyan mi 'deg la yid gzhungs shing /_/dman pa'i rigs las ma 'khrungs 'di/_/gang du gnas par gshegs gyur 
[\[16b\]]
[\[16b.1\]]pa/_/rgyal pos pho nya rjes bzhin btang /_/de nas pho nya la bsgo ba/_/dge slong de ni gar 'gro zhing /_/gang du gnas ni btab pa yi/_/rjes bzhin du ni 'brang bar gyis/_/de ni bsod snyoms gshegs pa na/_/sgo drug legs par bsdams nas ni/_/shes 
[\[16b.2\]]bzhin dran dang ldan pa yis/_/lhung bzed myur du gang bar mdzad/_/bsod snyoms spyad pa byas nas kyang /_/thub pa grong khyer phyir byung nas/_/skya bseng las ni mngon gshegs te/_/de la gnas ni btab par gyur/_/gnas btab pa ni shes nas kyang /_/pho nya 
[\[16b.3\]]gcig gis bsdad byas nas/_/gzhan ni myur du slar log ste/_/rgyal po la ni tshig smras pa/_/rgyal po chen po dge slong de/_/seng ge'am stag gi phru gu dang /_/ri sul dag na gnas pa ltar/_/skya bseng gi ni steng na gnas/_/pho nya rnams kyi tshig thos nas/_/
[\[16b.4\]]sa bdag shing drung zhugs nas ni/_/de ni blon pos yongs bskor nas/_/myur du kho nar dong bar gyur/_/bzhon pas bgrod pa'i sar zhon te/_/de ni bzhon pa las bab nas/_/rkang gis nye bar song nas ni/_/de nas de bzhin gshegs pa mthong /_/rgyal pos 
[\[16b.5\]]'dug nas dgyes pa dang /_/mgu bar 'gyur ba'i gtam gsol nas/_de ni ma khengs mi brlang bar/_/don 'di dag ni rab smras so/_/dge slong lang tsho dang po la/_/bang bar yang dag gnas gyur cing /_/'di 'dra gzi brjid ldan pa la/_/bsod snyoms spyod pa 
[\[16b.6\]]mdzes ma lags/_/khang pa nyams dga' dag dang ni/_/bud med rgyan gyis brgyan pa dang /_/longs spyod mchog ni khyod gsol na/_/nyid kyi gdung ni zhu yis gsungs/_/rgyal po gangs ri nye ba na/_/yul gyi ljongs ni nor dag dang /_/'bru dag gis ni gang gyur 
[\[16b.7\]]pa/_/ko sa la zhes grags pa yod/_/bu ram shing pa nyi ma'i rus/_/shAkya dag ni de na gnas/_/rgyal po nga'i rigs rgyal rigs te/_/nga ni 'dod pa don mi gnyer/_/sa 'di ri dang bcas shing rgya mtshor bcas/_/rin chen kun dang ldan pa bskyangs gyur kyang /_/
[\[17a\]]
[\[17a.1\]]mi ni nam yang ngoms par mi 'gyur te/_/so ga tsha dus shing gis me bzhin no/_/'dod pa rnams ni sha kho na 'brel ces gsungs/_/mi dbang rgal bar dka' zhing 'dam rdzab 'dra/_/sdug bsngal dang ni mya ngan 'jigs pa yi/_/rtsa ba'i gtso ste blo ngan 
[\[17a.2\]]rnams kyis bstan/_/rgyal po ngas ni byung ma thag tu yang /_/'dod pa rnams la mi dga'i blo bskyed na/_/'jigs byed chos kyi dgra bor gyur pa dag_/bor ba de kho slar yang ji ltar blang /_/rtse mo sna tshogs yangs par gyur pa yi/_/lhun po gangs can rlung gis bskyod 
[\[17a.3\]]srid kyi/_/nga yi blo ni thar pa la brten pa/_/'dod pa'i shugs kyis bskyod par mi nus so/_/'jig rten 'di ni 'dod par bying gyur nas/_/'khor ba'i 'khor los yongs su 'khyam pa la/_/mi dbang nga skyabs yin te gzhan med pas/_/'jigs pa che las de ni 
[\[17a.4\]]thar bar bya/_/'dod pa rnams kyi nyes dmigs mkhyen/_/mya ngan 'das pa zhi ba gzigs/_/spang phyir gang du nga yi yid/_/dga' ba dag tu 'gro bar bya/_/rgyal po gzugs can snying pos gsol pa/_kye rab tu byung ba brtul zhugs 'dis/_ci zhig don 
[\[17a.5\]]du gnyer/_des gsungs pa/_bla na med pa yang dag par rdzogs pa'i byang chub bo/_/rgyal pos gsol pa/_kye rab tu byung ba gang gi tshe khyod bla na med pa yang dag par rdzogs pa'i byang chub mngon par sangs rgyas par gyur pa de'i tshe bdag la yang dgongs shig_/byang 
[\[17a.6\]]chub sems dpas gsungs pa/_de bzhin du bsam par bya'o zhes gsungs nas/_rgyal po'i khab nas byung ste bya rgod kyi phung po'i ri dang ha cang yang mi ring bar drang srong rnams kyi bsti gnas der gshegs so/_/de rnams spyod pa dang gnas pas bsam gtan la brtson 
[\[17a.7\]]par gnas te/_de rnams gang gi tshe rkang pa gcig gis nyin thun gcig 'greng ba de'i tshe byang chub sems dpa' thun gnyis su bzhengs so/_/gal te de rnams gdung ba lnga'i sbyor bas nyin thun gcig 'dug pa de'i tshe byang chub sems dpas kyang sbyor ba des thun gnyis su 
[\[17b\]]
[\[17b.1\]]bzhugs so/_/de nas de rnams ya mtshan skyes nas dge sbyong 'di ni chen po zhig go zhes smras pas dge sbyong chen po dge sbyong chen po zhes bya bar gyur to/_/byang chub sems dpas de rnams la smras pa/_shes ldan dag khyed brtul zhugs 'dis ci zhig don du gnyer/_/de 
[\[17b.2\]]na kha cig gis gsol pa/_brgya byin nyid do/_/kha cig gis gsol pa/_bdag cag ni tshangs pa nyid do/_/kha cig gis gsol pa/_bdud nyid do/_/byang chub sems dpas dgongs pa/_drang srong 'di dag ni slar ltung ba lam log par zhugs pa ste/_lam de ni nus pa ma 
[\[17b.3\]]yin no snyam nas de sgyu rtsal shes kyi bu ring du 'phur gang na ba der gshegs te byon pa dang /_sgyu rtsal shes kyi bu ring du 'phur la 'di skad ces gsungs so/_/ring du 'phur gal te khyod la mi bde ba med na khyod kyi drung du kho bo tshangs par spyod pa spyad do/_/des smras pa/_tshe dang ldan 
[\[17b.4\]]pa gau ta ma bdag la mi bde ba med kyis/_khyod ci bde ba kho nar bzhugs shig_/byang chub sems dpas gsungs pa/_ring du 'phur khyod kyis chos ji snyed cig rtogs par gyur/_des gsol pa/_tshe dang ldan pa gau ta ma ci yang med pa'i skye mched kyi bar du'o/_/de nas 
[\[17b.5\]]byang chub sems dpa' 'di snyam du dgongs te/_sgyu rtsal shes kyi bu ring du 'phur dad pa de la ni nga yang dad la/_sgyu rtsal shes kyi bu ring du 'phur la brtson 'grus dang /_dran pa dang /_ting nge 'dzin dang /_shes rab yod pa ltar bdag la yang brtson 'grus dang /_dran pa dang /_
[\[17b.6\]]ting nge 'dzin dang /_shes rab yod pas sgyu rtsal shes kyi bu ring du 'phur gyis ci yang med pa'i skye mched kyi bar du chos de snyed mngon sum du byas na/_ci'i phyir bdag gis kyang chos 'di dag mngon sum du mi bya snyam nas/_de nas byang chub sems dpas chos de rnams kho na ma thob pa 
[\[17b.7\]]thob par bya ba'i phyir dang /_ma rtogs pa rtogs par bya ba'i phyir dang /_mngon sum du ma byas pa mngon sum du bya ba'i phyir gcig pu dben pa bag yod pa/_rtun pa dang ldan pa/_bdag nyid gtod par gnas te gcig pu dben pa bag yod pa rtun pa dang ldan pa/_bdag nyid 
[\[18a\]]
[\[18a.1\]]gtod par gnas pa na ring po ma thogs pa kho nar chos de dag mngon sum du mdzad par gyur to/_/chos de dag mngon sum du mdzad nas yang sgyu rtsal shes kyi bu ring du 'phur gang na ba der gshegs te byon nas sgyu rtsal shes kyi bu ring du 'phur la 'di skad ces gsungs so/_/
[\[18a.2\]]ring du 'phur khyod kyis ci yang med pa'i skye mched kyi bar gyi chos 'di dag rang gi mngon par shes pas mngon sum du byas sam/_des 'di skad ces smras so/_/tshe dang ldan pa gau ta ma mad de/_bdag gis ci yang med pa'i skye mched kyi bar gyi chos de dag mngon sum du byas so/_/
[\[18a.3\]]byang chub sems dpas gsungs pa/_tshe dang ldan pa ring du 'phur bdag gis kyang ci yang med pa'i skye mched kyi bar gyi chos de dag rang gi mngon par shes pas mngon sum du byas so/_/tshe dang ldan pa gau ta ma de lta na khyod kyi ji tsam pa bdag gi yang de tsam la/_bdag gi ji tsam 
[\[18a.4\]]pa khyod kyi yang de tsam pas don 'di la'o skol mtshungs shing mnyam ste 'dra bar thob kyis tshur spyon 'o skol gnyi gas 'khor 'di yongs su drang bar bgyi'o/_/de nas sgyu rtsal shes kyi bu ring du 'phur byang chub sems dpa'i thog ma'i slob dpon nyid kyis byang chub sems dpa' 
[\[18a.5\]]la rjed pa'i dam pas rjed cing mchod pa'i dam pas mchod do/_/de'i rtogs pa dag la yang dga' ba dang mgu bar gyur to/_/de nas byang chub sems dpa' 'di snyam du dgongs te/_lam 'di ni shes par nus pa ma yin/_mthong bar nus pa ma yin/_bla na med pa yang 
[\[18a.6\]]dag par rdzogs par byang chub par nus pa ma yin no snyam mo/_/de nas byang chub sems dpas lam de nus pa med par rig nas rangs byed kyi bu lhag spyod gang na ba der gshegs te byon nas rangs byed kyi bu lhag spyod la 'di skad ces gsungs so/_/lhag spyod gal te khyod la mi 
[\[18a.7\]]bde ba med na khyod kyi drung du nga tshangs par spyod pa spyad do/_/des gsol pa tshe dang ldan pa gau ta ma bdag la mi bde ba med kyis khyod ci bde ba kho nar bzhugs shig_/khyod kyis chos ji snyed cig mngon sum du byas tshe dang ldan pa gau ta ma 'du shes med 'du shes med min gyi skye mched 
[\[18b\]]
[\[18b.1\]]kyi bar du'o/_/de nas byang chub sems dpa' 'di snyam du dgongs te/_rangs byed kyi bu lhag spyod dad pa la ni bdag kyang dad la rangs byed kyi bu lhag spyod la brtson 'grus dang /_dran pa dang /_ting nge 'dzin dang /_shes rab yod pa lta bu'i brtson 'grus dang /_dran pa dang /_
[\[18b.2\]]ting nge 'dzin dang /_shes rab ni bdag la yod na rangs khyed kyi bu lhag spyod kyis 'du shes med 'du shes med min gyi skye mched kyi bar gyi chos 'di snyed cig mngon sum du byas na bdag gis kyang ci'i phyir chos 'di dag mngon sum du mi bya snyam mo/_/de nas byang chub sems dpas chos 
[\[18b.3\]]de rnams kho na ma thob pa thob par bya ba'i phyir dang /_ma rtogs pa rtogs par bya ba'i phyir dang /_mngon sum du ma byas pa mngon sum du bya ba'i phyir gcig pu dben pa bag yod pa rtun pa dang ldan pa/_bdag nyid gtod par gnas te/_gcig pu dben pa bag yod pa rtun pa dang ldan 
[\[18b.4\]]pa/_bdag nyid gtod par gnas pa na ring po ma thogs pa kho nar chos de mngon sum du mdzad par gyur to/_/chos de mngon sum du mdzad nas rangs byed kyi bu lhag spyod gang na ba der gshegs te byon pa dang rangs byed kyi bu lhag spyod la 'di skad ces gsungs so/_/lhag spyod khyod 
[\[18b.5\]]kyis 'du shes med 'du shes med min gyi skye mched kyi bar du chos 'di dag rang gis mngon sum du byas sam/_tshe dang ldan pa gau ta ma mad lags te bdag gis 'du shes med 'du shes med min gyi skye mched kyi bar gyi chos 'di dag mngon sum du bgyis so/_/byang chub sems dpas 
[\[18b.6\]]gsungs pa/_tshe dang ldan pa lhag spyod bdag gis kyang 'du shes med 'du shes med min gyi skye mched kyi bar gyi chos 'di dag rang gis mngon sum du byas so/_/tshe dang ldan pa gau ta ma de lta na khyod kyi ji tsam pa bdag gi yang de tsam la/_bdag gi ji tsam pa khyod kyi yang de tsam pas 
[\[18b.7\]]don 'di la 'o skol mtshungs shing mnyam ste 'dra ba thob kyis tshur spyon 'o skol gnyi gas tshogs 'di yongs su drang bar bgyi'o/_/de nas rangs byed kyi bu lhag spyod byang chub sems dpa'i thog ma'i slob dpon gyis byang chub sems dpa' la rjed pa dam pas rjed cing mchod pa'i dam 
[\[19a\]]
[\[19a.1\]]pas mchod do/_/de'i shes pa rnams la yang dga' ba dang mgu bar gyur to/_/de nas byang chub sems dpa' 'di snyam du dgongs te/_lam 'di ni shes par nus pa ma yin/_mthong bar nus pa ma yin/_bla na med pa yang dag par rdzogs par byang chub 
[\[19a.2\]]par nus pa ma yin no snyam mo/_/de nas byang chub sems dpa' lam de yang nus pa med par rig nas gshegs so/_/rgyal po zas gtsang bu'i mya ngan gyis rtag tu gdungs nas byang chub sems dpa' btsal ba'i phyir pho nya btang ba las/_des ji ltar gzhon nu don thams 
[\[19a.3\]]cad grub pa rangs byed kyi bu lhag spyod dang lhan cig bzhugs pa las rgyal po'i khab nas phyir byung ste rim gro pa med par 'khyam mo zhes thos so/_/thos nas rim gro byed pa sum brgya btang ngo /_/grong khyer lhas bstan du shAkya legs par rab sad kyis kyang de bzhin du thos 
[\[19a.4\]]nas des kyang rim gro byed pa nyis brgya btang ngo /_/de nas byang chub sems dpa' rim gro pa lnga brgyas yongs su bskor nas dka' thub kyi nags su rgyu ba na des dgongs pa/_dka' thub kyi nags gang bar spyod cing gnas pas na bdud rtsi thob par mi nus kyis/_ma la bdag 
[\[19a.5\]]gis rim gro byed pa lnga zhig blangs la lhag ma ni dgye'o snyam nas des yum gyi phyogs las gnyis/_yab kyi phyogs nas gsum khrid de/_de rnams kyis de'i rim gro byed do/_/de nas byang chub sems dpa' rim gro pa lngas yongs su bskor te ga yA'i lho phyogs na lteng 
[\[19a.6\]]rgyas 'od srung gi sde'i grong rdal gang na ba der rgyu zhing gshegs te byon nas de phan tshun du 'chag pa na sa phyogs dga' dga' ltar 'dug pa/_nags tshang tshing mdzes pa/_chu klung nai rany+dza na bsil bar 'bab pa/_gse gu can 'jug ngogs bde zhing mtha' rgya che la gsing ma 
[\[19a.7\]]sngon po dang shing sna tshogs kyis brgyan pa dga' dga' ltar 'dug pa zhig gzigs so/_/gzigs nas kyang 'di snyam du dgongs te/_kye ma'o sa phyogs 'di ni dga' dga' ltar 'dug pa/_nags tshang tshing mdzes pa/_chu klung nai rany+dza na bsil bar 'bab pa/_
[\[19b\]]
[\[19b.1\]]gse gu can 'jug ngogs bde zhing mtha' rgya che la gsing ma sngon po dang /_shing sna tshogs kyis brgyan pa dga' dga' ltar 'dug pa zhig ste/_kye ma spong ba don du gnyer ba'i rigs kyi bus nags khrod 'dir brten na spong ba bya bar nus so/_/bdag spong ba don du gnyer ba 
[\[19b.2\]]yin pas ma la bdag gis kyang nags khrod 'dir brten la spong ba bya'o snyam mo/_/de nas byang chub sems dpa' nags khrod du zhugs te shing zhig gi drung du bzhugs nas tshems la tshems gtad/_ljags rkan la bcar nas thugs kyis thugs mngon du bzung /_mngon du 
[\[19b.3\]]bsdams/_shin tu mngon du bsdams so/_/de thugs kyis thugs mngon du bzung /_mngon du bsdams/_shin tu mngon du bsdams pas ba spu'i khung bu thams cad nas rdul byung bar gyur te/_dper na mi stobs dang ldan pas mi stobs shin tu chung ba zhig phying ka log tu bzung /_
[\[19b.4\]]mngon du bsdams/_shin tu mngon du bsdams na de'i ba spu'i khung bu thams cad nas rdul 'byung ba de bzhin du de'i tshe byang chub sems dpa' tshems la tshems gtad/_ljags rkan la bcar te thugs kyis thugs mngon du bzung /_mngon du bsdams/_shin tu mngon du bsdams pa 
[\[19b.5\]]na ba spu'i khung bu thams cad nas rdul byung bar gyur kyang de zhum pa ma yin gyi brtson 'grus brtsams pa yin/_sku ma sbyangs pa ma yin gyi sbyangs pa yin/_rmugs pa ma yin gyi dran pa nye bar gzhag pa yin te/_sems rtse gcig tu mnyam par bzhag pa yin no/_/byang chub 
[\[19b.6\]]sems dpas sdug bsngal mi bzad pa rtsub pa tsha ba yid du mi 'ong ba'i tshor ba de lta bu nyams su myong yang 'di ltar sku bsgoms pa yin pa'i phyir thugs yongs su gtugs te mi gnas so/_/de nas byang chub sems dpa' 'di snyam du dgongs te/_ma la bdag gis rnam par bam pa'i 
[\[19b.7\]]bsam gtan dag la snyoms par 'jug par bya'o snyam mo/_/des rnam par bam pa'i bsam gtan dag la snyoms par 'jug par brtsams te/_de rnam par bam pa'i bsam gtan dag la snyoms par zhugs pa na zhal dang shangs nas dbugs rngub pa dang 'byung ba bgags so/_/
[\[20a\]]
[\[20a.1\]]de'i zhal dang shangs nas dbugs rngub pa dang 'byung ba bgags pa dang rlung thams cad spyi bo'i nang du song nas/_de de'i dbu la dbu'i tshor ba shin tu mi bzad pa skyes so/_/dper na mi stobs dang ldan pas mi stobs shin tu chung ba'i spyi bor lcags kyi phur pa 
[\[20a.2\]]rnon pos btab na de'i mgo la mgo'i tshor ba shin tu mi bzad pa skye ba de bzhin du byang chub sems dpa' rnam par bam pa'i bsam gtan dag la snyoms par zhugs pa na dbu la dbu'i tshor ba shin tu mi bzad pa skyes kyang de zhum pa ma yin gyi brtson 'grus brtsams pa yin/_
[\[20a.3\]]sku ma sbyangs pa ma yin gyi sbyangs pa yin/_rmugs pa ma yin gyi dran pa nye bar gzhag pa yin te/_sems rtse gcig tu mnyam par bzhag pa yin no/_/byang chub sems dpas sdug bsngal mi bzad pa rtsub pa che ba yid du mi 'ong ba'i tshor ba de lta bu nyams su myong yang 'di ltar 
[\[20a.4\]]sku bsgoms pa yin pa'i phyir thugs yongs su gtugs te mi gnas so/_/de 'di snyam du dgongs te/_ma la bdag gis lhag par rnam par bam pa'i bsam gtan dag la snyoms par 'jug par bya'o snyam mo/_/des lhag par rnam par bam pa'i bsam gtan dag la 
[\[20a.5\]]snyoms par 'jug par brtsams te/_de rnam par bam pa'i bsam gtan dag la snyoms par zhugs pa na zhal dang shangs nas dbugs rngub pa dang 'byung ba bgags so/_/de'i zhal dang shangs nas dbugs rngub pa dang 'byung ba bgags pas rlung thams cad snyan gnyis kyi bu 
[\[20a.6\]]gnas rgyus par gyur to/_/dper na mgar bas sbud pa bus na rlung thams cad kyi rgyun grwa gnyis kyi bu gnas rgyu ba de bzhin du byang chub sems dpa' rnam par bam pa'i bsam gtan dag la snyoms par zhugs pa na rlung thams cad kyi rgyun snyan gnyis kyi bu gnas rgyus par gyur 
[\[20a.7\]]kyang de zhum pa ma yin gyi brtson 'grus brtsams pa yin/_sku ma sbyangs pa ma yin gyi sbyangs pa yin/_rmugs pa ma yin gyi dran pa nye bar gzhag pa yin te/_sems rtse gcig tu mnyam par bzhag pa yin no/_/byang chub sems dpas sdug bsngal mi bzad pa rtsub pa che ba 
[\[20b\]]
[\[20b.1\]]yid du mi 'ong ba'i tshor ba de lta bu nyams su myong yang 'di ltar sku bsgoms pa yin pa'i phyir thugs yongs su gtugs te mi gnas so/_/de 'di snyam du dgongs te/_ma la bdag gis lhag par yang rnam par bam pa'i bsam gtan dag la snyoms par 'jug par bya'o snyam 
[\[20b.2\]]mo/_/des lhag par rnam par bam pa'i bsam gtan dag la snyoms par 'jug par brtsams te/_de rnam par bam pa'i bsam gtan dag la snyoms par zhugs pa na zhal dang shangs nas dbugs rngub pa dang 'byung ba bgags so/_/de'i zhal dang shangs nas 
[\[20b.3\]]dbugs rngub pa dang 'byung ba bgags pas phyal gyi nang thams cad rgyas par gyur/_shin tu rgyas par gyur to/_/dper na mgar ba'i sbud pa bus na gang bar gyur/_shin tu gang bar gyur pa de bzhin du de'i tshe byang chub sems dpa' rnam par bam pa'i bsam gtan 
[\[20b.4\]]dag la snyoms par zhugs pa na phyal gyi nang thams cad rgyas par gyur/_shin tu rgyas par gyur kyang de zhum pa ma yin gyi brtson 'grus brtsams pa yin/_lus ma sbyangs pa ma yin gyi sbyangs pa yin/_rmugs pa ma yin gyi dran pa nye bar gzhag pa yin te/_sems rtse 
[\[20b.5\]]gcig tu mnyam par bzhag pa yin no/_/byang chub sems dpas sdug bsngal mi bzad pa rtsub pa tsha ba yid du mi 'ong ba'i tshor ba de lta bu nyams su myong yang 'di ltar sku bsgoms pa yin pa'i phyir thugs yongs su gtugs te mi gnas so/_/de 'di snyam du dgongs te/_ma 
[\[20b.6\]]la bdag gis rnam par bam pa'i bsam gtan dag la snyoms par 'jug par bya'o snyam mo/_/des lhag par rnam par bam pa'i bsam gtan dag la snyoms par 'jug par brtsams te/_de rnam par bam pa'i bsam gtan dag la snyoms par zhugs pa na zhal dang shangs 
[\[20b.7\]]nas dbugs rngub pa dang 'byung ba bgags so/_/de'i zhal dang shangs nas dbugs rngub pa dang 'byung ba bgags pa dang de'i tshe dbu la dbu'i tshor ba shin tu mi bzad pa skyes so/_/dper na mi stobs dang ldan pas mi stobs shin tu chung ba'i mgo 'breng bas yang nas yang du dam 
[\[21a\]]
[\[21a.1\]]du bcings na de'i mgo la mgo'i tshor ba shin tu mi bzad pa skye ba de bzhin du de'i tshe byang chub sems dpa' rnam par bam pa'i bsam gtan dag la snyoms par zhugs pa na dbu la dbu'i tshor ba shin tu mi bzad pa skyes kyang de zhum pa ma yin gyi brtson 'grus brtsams pa 
[\[21a.2\]]yin/_lus ma sbyangs pa ma yin gyi sbyangs pa yin/_rmugs pa ma yin gyi dran pa nye bar gzhag pa yin te/_sems rtse gcig tu mnyam par bzhag pa yin no/_/byang chub sems dpas sdug bsngal mi bzad pa rtsub pa tsha ba yid du mi 'ong ba'i tshor ba de lta bu nyams su myong yang 
[\[21a.3\]]sku bsgoms pa yin pa'i phyir thugs yongs su gtugs te mi gnas so/_/de 'di snyam du dgongs te/_ma la bdag gis rnam par bam pa'i bsam gtan dag la snyoms par 'jug par bya'o snyam mo/_/der lhag par rnam par bam pa'i bsam gtan dag la snyoms par 
[\[21a.4\]]'jug par brtsams te/_des rnam par bam pa'i bsam gtan dag la snyoms par zhugs pa na zhal dang shangs nas dbugs rngub pa dang 'byung ba bgags so/_/de'i zhal dang shangs nas dbugs rngub pa dang 'byung ba bgags pa dang de'i tshe khong du khong gi tshor ba mi bzad pa 
[\[21a.5\]]skyes so/_/dper na ba lang gi shen pa mkhas pa'am/_ba lang gi shen pa'i slob ma mkhas pas ba lang gsod pa'i gri rnon pos ba lang gi lto dral na de'i khong du khong gi tshor ba shin tu mi bzad pa skye ba de bzhin du de'i tshe byang chub sems dpa' rnam par bam pa'i bsam gtan 
[\[21a.6\]]dag la snyoms par zhugs pa na khong du khong gi tshor ba shin tu mi bzad pa skyes kyang de zhum pa ma yin gyi brtson 'grus brtsams pa yin/_lus ma sbyangs pa ma yin gyi sbyangs pa yin/_rmugs pa ma yin gyi dran pa nye bar gzhag pa yin te/_sems rtse gcig tu mnyam par 
[\[21a.7\]]bzhag pa yin no/_/byang chub sems dpas sdug bsngal mi bzad pa rtsub pa che ba yid du mi 'ong ba'i tshor ba de lta bu nyams su myong yang 'di ltar sku bsgoms pa yin pa'i phyir thugs yongs su gtugs te mi gnas so/_/de 'di snyam du dgongs te/_ma la bdag gis lhag 
[\[21b\]]
[\[21b.1\]]par rnam par bam pa'i bsam gtan dag la snyoms par 'jug par bya'o snyam mo/_/des lhag par rnam par bam pa'i bsam gtan dag la snyoms par 'jug par brtsams te/_des rnam par bam pa'i bsam gtan dag la snyoms par zhugs pa dang /_zhal dang shangs 
[\[21b.2\]]nas dbugs rngub pa dang 'byung ba bgags so/_/de'i zhal dang shangs nas dbugs rngub pa dang 'byung ba bgags pa dang /_de'i tshe sku la sku'i gdung ba shin tu mi bzad pa skyes so/_/dper na mi shin tu stobs dang ldan pa gnyis kyis mi stobs shin tu chung ba zhig phying 
[\[21b.3\]]ka log tu bzung ste me dong gi nang du sbyangs na de'i lus la lus kyi gdung ba shin tu mi bzad pa skye ba de bzhin du de'i tshe byang chub sems dpa' rnam par bam pa'i bsam gtan dag la snyoms par zhugs pa na/_sku la sku'i gdung ba shin tu mi bzad pa skyes kyang /_de zhum pa 
[\[21b.4\]]ma yin gyi brtson 'grus brtsams pa yin/_lus ma sbyangs pa ma yin gyi sbyangs pa yin/_rmugs pa ma yin gyi dran pa nye bar gzhag pa yin te/_sems rtse gcig tu mnyam par bzhag pa yin no/_/byang chub sems dpas sdug bsngal mi bzad pa rtsub pa tsha ba yid 
[\[21b.5\]]du mi 'ong ba de lta bu'i tshor ba nyams su myong yang 'di ltar sku bsgoms pa yin pa'i phyir thugs yongs su gtugs te mi gnas so/_/de 'di snyam du dgongs te/_ma la bdag gis thams cad kyi thams cad du zas mi za ba bsgrub par bya'o snyam mo/_/de nas lha rab tu mang 
[\[21b.6\]]po'i sems kyis byang chub sems dpa'i thugs shes nas byang chub sems dpa' gang na ba der dong ste phyin nas/_byang chub sems dpa' la 'di skad ces smras so/_/grogs po gal te khyod mi'i kha zas kyis 'dzem par mdzad/_/ngo tsha bar mdzad/_smod par mdzad/_
[\[21b.7\]]rnam par smod par mdzad na/_bdag cag gis khyod kyi ba spu'i khung bu thams cad nas lha'i mdangs bsgrub par bgyis te/_khyod kyis gtor cig_/de nas byang chub sems dpa' 'di snyam du dgongs te/_gal te bdag gis mi'i zas mi bza' bar dam bcas la 
[\[22a\]]
[\[22a.1\]]bdag gi ba spu'i khung bu thams cad du lha rnams kyis lha'i mdangs bsgrubs nas de bdag gir byed pa ni bdag gi [{]brdzun [,]rdzun [}]yin la/_bdag gi [{]brdzun [,]rdzun [}]gang yin pa de ni bdag gi log pa yin no/_/bdag gi log pa gang yin pa de'i rkyen gyis ni 'di na sems 
[\[22a.2\]]can kha cig lus zhig ste shi nas ngan song ngan 'gro log par ltung ba sems can dmyal ba rnams su skye bar 'gyur gyis/_ma la bdag gis lha rnams kyi tshig ni thams cad kyi thams cad du spangs la kha zas nyung ba dang /_chung ba dang /[ {]chung zad [,]cung zad [}]dang /_chang chung bza' 
[\[22a.3\]]ba'am/_yang na mon sran sde'u'i khu ba'am/_'on te rgya sran gyi khu ba'am/_yang na ha re nu ka'i 'bras bu'i khu ba btung ngo snyam mo/_/de nas byang chub sems dpas de'i tshe lha rnams kyi tshig thams cad kyi thams cad du spangs nas zhal zas nyung ba dang /_chung ba dang /_chung 
[\[22a.4\]]zad dang /_chang chung gsol ba'am/_yang na mon sran sde'u'i khu ba'am/_'on te rgya sran gyi khu ba'am/_yang na ha re nu ka'i 'bras bu'i khu ba gsol lo/_/de nas byang chub sems dpa' zhal zas nyung ba dang /_chung ba dang /[ {]chung zad [,]cung zad [}]dang /_chang chung gsol ba na 
[\[22a.5\]]yan lag dang nying lag thams cad zhum kun du zhum ste/_skem zhing dpal chung bar gyur to/_/dper na ldum bu a si ta'i sdong bu dang /_ka li ka'i sdong bu 'jum kun du 'jum pas sha chung zhing skams par gyur pa de bzhin du de'i tshe byang chub sems dpa' zhal zas nyung ba dang /_chung 
[\[22a.6\]]ba dang /[ {]chung zad [,]cung zad [}]dang /_chang chung gsol ba na yan lag dang nying lag thams cad zhum kun du zhum ste skem zhing dpal chung bar gyur to/_/de nas byang chub sems dpa' de'i tshe zhal zas nyung ba dang /_chung ba dang /[ {]chung zad [,]cung zad [}]dang /_chang chung gsol ba na dbu la dbu'i 
[\[22a.7\]]pags pa rnyis kun du rnyis te 'khums shing 'bar 'bur du gyur to/_/dper na ku ba rtsa ba nas bcad na rnyis kun du rnyis pas 'khums la 'bar 'bur du gyur pa de bzhin du de'i tshe byang chub sems dpa' zhal zas nyung ba dang /_chung ba dang /[ {]chung zad [,]cung zad [}]dang /_chang chung gsol 
[\[22b\]]
[\[22b.1\]]ba na dbu la dbu'i pags pa rnyis kun tu rnyis te 'khums shing 'bar 'bur du gyur kyang de zhum pa ma yin gyi brtson 'grus brtsams pa yin/_lus ma sbyangs pa ma yin gyi sbyangs pa yin/_rmugs pa ma yin gyi dran pa nye bar gzhag pa yin te/_sems rtse gcig tu mnyam par 
[\[22b.2\]]bzhag pa yin no/_/byang chub sems dpa' de'i tshe bdag nyid gnod pa'i sdug bsngal mi bzad pa rtsub pa tsha ba yid du mi 'ong ba'i tshor ba de lta bu nyams su myong yang 'di ltar sku bsgoms pa yin pa'i phyir thugs yongs su gtugs te mi gnas so/_/de zhal zas nyung ba 
[\[22b.3\]]dang /_chung ba dang /[ {]chung zad [,]cung zad [}]dang /_chang chung gsol ba na spyan gnyis kyi spyan gyi 'bras bu phug tu song shin tu phug tu song ste/_zab pa shin tu zab par ring du song bas phyung ba lta bur snang ngo /_/dper na khron pa zab mo'i chur skar ma'i gzugs brnyan phug tu song shin 
[\[22b.4\]]tu phug tu song ste/_zab pa shin tu zab par ring du song bar gtam du bya ba de bzhin du de'i tshe byang chub sems dpas zhal zas nyung ba dang /_chung ba dang /[ {]chung zad [,]cung zad [}]dang /_chang chung gsol ba na spyan gnyis kyi spyan gyi 'bras bu phug tu song shin tu phug tu song ste/_zab pa 
[\[22b.5\]]shin tu zab par ring du song bas phyung ba lta bur snang yang de zhum pa ma yin gyi brtson 'grus brtsams pa yin/_lus ma sbyangs pa ma yin gyi sbyangs pa yin/_rmugs pa ma yin gyi dran pa nye bar gzhag pa yin te/_sems rtse gcig tu mnyam par bzhag pa yin no/_/de'i tshe byang 
[\[22b.6\]]chub sems dpa' bdag nyid gnod pa'i sdug bsngal mi bzad pa rtsub pa tsha ba yid du mi 'ong ba'i tshor ba de lta bu myong yang 'di ltar sku bsgoms pa yin pa'i phyir thugs yongs su gtugs te mi gnas so/_/de nas byang chub sems dpa' zhal zas nyung ba dang /_chung ba 
[\[22b.7\]]dang /[ {]chung zad [,]cung zad [}]dang /_chang chung gsol ba na de'i tshe rtsib ma'i bar mthon dman can du gyur te/_dper na rtswa khang lo gnyis sam gsum lon pa'i phyam dgu po mthon dman du gyur pa de bzhin du de'i tshe byang chub sems dpa' zhal zas nyung ba dang /_chung ba dang /[ {]chung zad [,]cung zad [}]dang /_
[\[23a\]]
[\[23a.1\]]chang chung gsol ba na rtsib ma'i bar mthon dman du gyur kyang de zhum pa ma yin gyi brtson 'grus brtsams pa yin/_lus ma sbyangs pa ma yin gyi sbyangs pa yin/_rmugs pa ma yin gyi dran pa nye bar gzhag pa yin te/_sems rtse gcig tu mnyam par bzhag 
[\[23a.2\]]pa yin no/_/byang chub sems dpa' de'i tshe bdag nyid gnod pa'i sdug bsngal mi bzad pa rtsub pa tsha ba yid du mi 'ong ba'i tshor ba de lta bu nyams su myong yang 'di ltar sku bsgoms pa yin pa'i phyir thugs yongs su gtugs te mi gnas so/_/de nas byang chub sems dpa' zhal 
[\[23a.3\]]zas nyung ba dang /_chung ba dang /[ {]chung zad [,]cung zad [}]dang /_chang chung gsol ba na sgal pa'i tshigs 'di lta ste/_skra'i lan bu lta bur gyur to/_/mjug do ni 'di lta ste rnga mo'i rkang pa lta bur gyur to/_/de lan 'ga' ldang bar 'dod na kha sbub tu 'gyel la/_lan 'ga' 'dug par 
[\[23a.4\]]'dod na gan rkyal du 'gyel lo/_/de ro stong la brten nas ro smad 'jog par byed/_ro smad la brten nas ro stod 'jog par byed do/_/de phyag gnyis kyis sku la byugs yongs su byugs te/_de'i phyag gnyis kyis sku la byugs yongs su byugs pa de'i tshe ba spu rnams drung rul 
[\[23a.5\]]bas sa la lhags par gyur to/_/de 'di snyam du dgongs te/_lam 'di yang shes par nus pa ma yin/_mthong bar nus pa ma yin/_bla na med pa yang dag par rdzogs par byang chub par nus pa ma yin no snyam mo/_/de nas lha gsum zhig byang chub sems dpa' gang 
[\[23a.6\]]na ba der lhags te/_de nas gcig gis 'di skad ces smras so/_/dge sbyong gau ta ma ni nag po zhig go/_/gnyis pas 'di skad ces smras so/_/'di nag po ni ma yin gyi 'on kyang sngo bsangs zhig go/_/gsum pas 'di skad ces smras so/_/'di nag po yang ma yin/_
[\[23a.7\]]sngo bsangs kyang ma yin gyi mdog dmar smug cig go/_/byang chub sems dpa'i sku mdog bzang por snang ba ni thams cad kyi thams cad du nub par gyur to/_/de nas de'i tshe byang chub sems dpa' la sngon ma gsan pa'i dpe gsum zhig snang ba 'di lta ste/_shing rlon pa chu 
[\[23b\]]
[\[23b.1\]]can zhig chu nas phyung ste nye bar skam la bzhag pa dang /_de nas mi me don du gnyer ba me tshol ba zhig der 'ongs nas des de la gtsub stan byas te gtsub shing bzhag nas gtsubs na 'di ltar shing de rlon pa chu can yin pa'i phyir me 'byung ba dang /_'bar du mi btub pa de bzhin du dge 
[\[23b.2\]]sbyong ngam bram ze kha cig 'dod pa rnams la lus dang sems kyis thag sring bar mi gnas kyi/_de rnams kyi 'dod pa rnams la 'dun pa dang /_'dod pa la chags pa dang /_'dod pa la dga' ba dang /_'dod pa la zhen pa dang /_'dod pa la 'chums pa dang /_'dod pa la lhag 
[\[23b.3\]]par zhen pa gang yin pa de ni de rnams kyi sems yongs su gtugs te/_gnas pa yin pas lus dang sems kyis thag sring bar mi gnas pa rnams kyi ni de dang 'dra'o/_/de rnams bdag nyid gnon pa'i sdug bsngal mi bzad pa rtsub pa tsha ba yid du mi 'ong ba'i tshor ba de lta bu 
[\[23b.4\]]nyams su myong mod kyi/_'on kyang de rnams kyis shes par nus pa ma yin/_mthong bar nus pa ma yin/_bla na med pa yang dag par rdzogs par byang chub par nus pa ma yin te/_de la 'di ni de'i tshe byang chub sems dpa' la sngon ma gsan pa'i dpe snang ba dang po yin no/_/
[\[23b.5\]]dper na shing rlon pa chu can zhig chu nas phyung ste/_nye bar skam la bzhag pa dang /_de nas mi me don du gnyer ba me tshol ba zhig 'ongs nas des de la gtsub stan byas te/_gtsub shing bzhag nas gtsubs na 'di ltar shing de rlon pa chu can yin pa'i phyir me 'byung ba dang 
[\[23b.6\]]'bar du mi btub pa de bzhin du dge sbyong ngam bram ze kha cig 'dod pa rnams la lus kyis spong bar gnas kyi sems kyis ma yin pa de rnams kyi 'dod pa rnams la 'dod pa la 'dun pa dang /_'dod pa la chags pa dang /_'dod pa la dga' ba dang /_'dod pa la zhen pa 
[\[23b.7\]]dang /_'dod pa la 'chums pa dang /_'dod pa la lhag par zhen pa gang yin pa de ni de rnams kyi sems yongs su gtugs te gnas pa yin no/_/de rnams bdag nyid gnod pa'i sdug bsngal mi bzad pa rtsub pa tsha ba yid du mi 'ong ba'i tshor ba de lta bu nyams su myong mod 
[\[24a\]]
[\[24a.1\]]kyi/_'on kyang de rnams kyis shes par nus pa ma yin/_mthong bar nus pa ma yin/_bla na med pa yang dag par rdzogs par byang chub par nus pa ma yin te/_de la 'di ni de'i tshe byang chub sems dpa' la sngon ma gsan pa'i dpe snang ba gnyis pa yin no/_/
[\[24a.2\]]'di lta ste shing skam khong stong chu med pa zhig chu dang thag ring por skam la bzhag pa dang /_de nas mi me don du gnyer ba me tshol ba zhig 'ongs nas des de la gtsub stan byas te/_gtsub shing bzhag nas gtsubs na 'di ltar shing de skam zhing khong stong yin pa'i phyir me 'byung ba 
[\[24a.3\]]dang 'bar du btub pa de bzhin du dge sbyong ngam bram ze kha cig 'dod pa rnams la lus dang sems kyis thag sring bar gnas pa de rnams kyi 'dod pa rnams la 'dod pa la 'dun pa dang /_'dod pa la chags pa dang /_'dod pa la dga' ba dang /_'dod pa la zhen pa dang /_'dod 
[\[24a.4\]]pa la 'chums pa dang /_'dod pa la lhag par zhen pa gang yin pa de ni de rnams kyi sems yongs su gtugs te mi gnas pa yin no/_/de rnams bdag nyid gnod pa'i sdug bsngal mi bzad pa rtsub pa tsha ba yid du mi 'ong ba'i tshor ba de lta bu nyams su myong mod kyi/_'on kyang de rnams 
[\[24a.5\]]kyis shes par nus/_mthong bar nus bla na med pa yang dag par rdzogs par byang chub par nus te/_de la 'di ni de'i tshe byang chub sems dpa' la sngon ma gsan pa'i dpe snang ba gsum pa yin no/_/'di ltar de'i tshe byang chub sems dpa' la dpe gsum pa snang nas ma la bdag gis 
[\[24a.6\]]til 'bru gcig gi zas bza' bar bya'o zhes de til 'bru gcig gi zas gsol te/_ji srid de'i mdangs de sku las yal bar ma gyur gyi bar du til 'bru gnyis pa'i zas mi gsol te/_yal nas til 'bru gnyis pa'i zas de gsol bar mdzad do/_/de til 'bru gcig gi zas 
[\[24a.7\]]gsol bas yan lag dang nying lag rnams shin tu skams par gyur to/_/til 'bru gcig ji lta bar 'bras 'bru gcig dang /_sran kol 'bru gcig dang /_rgya sran 'bru gcig dang /_mon sran gre'u 'bru gcig dang /_mon sran sde'u 'bru gcig dang /_rtswa'i gding ba la 
[\[24b\]]
[\[24b.1\]]mnal bar mdzad do/_/rgyal po zas gtsang gis dka' ba spyod pa'i gnas skabs de thos nas nyi ma re re zhing rtog pa nyis brgya lnga bcu gtong bar byed do/_/rgyal po legs par rab sad kyis kyang nyis brgya lnga bcu'o/_/de dag nyi ma re re zhing de gnyis la myur ba myur bar gtam 
[\[24b.2\]]skyel bar byed de/_byang chub sems dpa' ni 'di 'dra ba'i dka' ba spyod de/_til 'bru gcig dang /_'bras 'bru gcig dang /_sran ko la 'bru gcig dang /_rgya sran 'bru gcig dang /_mon sran gre'u 'bru gcig dang /_mon sran sde'u 'bru gcig gi zas gsol zhing rtswa'i 
[\[24b.3\]]gding ba la mnal to zhes smra'o/_/de rgyal po zas gtsang gis thos nas bu'i mya ngan gyis non pas lhag par dang khar na zhing mig mchi mas brnangs te gdungs nas btsun mo'i 'khor dang bcas par rtswa'i gding ba la nyal bar byed do/_/btsun mo grags 'dzin yang khyim thab kyi 
[\[24b.4\]]gnas skabs de thos nas khyim thab kyi mya ngan gyis non te gdong mchi mas rlan cing me tog phreng dang /_rgyan dang spud pa rnams bor nas dka' ba spyod par byed de/_til 'bru gcig dang /_'bras 'bru gcig dang /_sran ko la 'bru gcig dang /_rgya sran 'bru gcig dang /_
[\[24b.5\]]mon sran gre'u 'bru gcig dang /_mon sran sde'u 'bru gcig gi zas za zhing rtswa'i gding ba la nyal bar byed do/_/de'i rum mi bde'o zhes rgyal po zas gtsang gis thos nas des bsams pa/_gal te grags 'dzin mas byang chub sems dpa'i gtam nyi ma re re zhing thos na khyim thab kyi 
[\[24b.6\]]mya ngan gyis non te dka' ba spyad pa 'dis mngal mi 'chags pa'am/_srog 'chad par 'gyur ba'i gnas 'di yod pas des na grags 'dzin ma la byang chub sems dpa'i gtam su yang gleng bar mi 'gyur ro snyam nas/_rgyal po zas gtsang gis btsun mo'i 'khor gyi skye bo 
[\[24b.7\]]thams cad la khrims su bcas pa/_sus kyang byang chub sems dpa'i gtam grags 'dzin ma la brjod par mi bya'o/_/gtam skyel ba la yang bsgo ba/_nga ma gtogs par su la yang byang chub sems dpa'i gtam brjod par mi bya'o/_/rang gis thos na yang grags 'dzin 
[\[25a\]]
[\[25a.1\]]ma la bsams nas mya ngan mnags te gang thos na btsun mo grags 'dzin ma mi 'chi bar 'gyur ba'i gtam gzhan gyis btsun mo'i 'khor la 'drid par byed do/_/de nas byang chub sems dpa' 'di snyam du dgongs te/_lam 'di yang shes par nus pa ma yin/_
[\[25a.2\]]mthong bar nus pa ma yin/_bla na med pa yang dag par rdzogs par byang chub par nus pa ma yin no snyam mo/_/de 'di snyam du dgongs te/_ma la bdag gis kha zas shin tu ngan pa bza' bar bya'o snyam ste/_des kha zas shin tu ngan pa gsol bar mdzad do/_/de la zas phal pa ni 
[\[25a.3\]]'di yin te/_be'u byung nas ring po ma lon par ma'i 'o ma 'thung ba gang yin pa de rnams kyi gcin dang lci ba yin no/_/ji ltar de'i sku las mdangs de yal bar ma gyur pa de srid du zas gnyis pa mi gsol te/_yal nas kha zas phyi ma gsol bar mdzad do/_/dur khrod chen 
[\[25a.4\]]por gshegs nas kyang mi ro dbu rten du bcug_/zhabs la zhabs bzhag ste snang ba'i 'du shes dang /_dran pa dang shes bzhin dang /_ldang ba'i 'du shes yid la mdzad pas glo g.yas pas mnal bar mdzad do/_/de'i tshe grong khyer gyi gzhon nu rnams dang /_grong khyer gyi gzhon 
[\[25a.5\]]nu ma rnams lhags nas shing bus de'i snyan gnyis kyi bu gar 'dzugs par byed/_rna ba gnyis nas 'dren par byed cing 'di skad ces kye phyag dar khrod kyi sha za la ltos/_kye phyag dar khrod kyi sha za la ltos zhes smra bar yang byed do/_/de'i tshe phyag dar dang bong rdog dang /_gseg 
[\[25a.6\]]mas kyang 'thor bar byed do/_/'on kyang byang chub sems dpa' ni grong khyer gyi gzhon nu rnams sam/_grong khyer gyi gzhon nu ma de rnams la ngan sems skyed pa'am/_sdig pa'i tshig dbyung bar mi dgongs so/_/byang chub sems dpa' de lta bu'i dka' ba spyod pa na 'di snyam 
[\[25a.7\]]du dgongs te/_gang su dag sdug bsngal spang bar brtson par gnas pa de thams cad ni 'di tsam du zad de/_de las lhag pa yang med de'i gong na yang med na/_lam 'di yang shes par nus pa ma yin/_mthong bar nus pa ma yin/_bla na med pa yang dag par rdzogs par byang 
[\[25b\]]
[\[25b.1\]]chub par nus pa ma yin no snyam nas/_de zhum pa ma yin gyi brtson 'grus brtsams pa yin/_lus ma sbyangs pa ma yin gyi sbyangs pa yin/_rmongs pa ma yin gyi dran pa nye bar gzhag pa yin te/_sems rtse gcig tu mnyam par bzhag pa yin no/_/de 'di snyam du dgongs te/_shes par 
[\[25b.2\]]nus pa dang /_mthong bar nus pa dang /_bla na med pa yang dag par rdzogs par byang chub par nus pa'i lam de gang yin snyam na/_de 'di snyam du dgongs te/_bdag yab shAkya zas gtsang gi khyim na gnas pa'i tshe zhing las kyi mtha'i drung du song nas shing 'dzam bu'i grib ma la 'dug 
[\[25b.3\]]ste/_'dod pa las dben pa/_sdig pa mi dge ba'i chos las dben pa/_rtog pa dang bcas shing dpyod pa dang bcas pa/_dben pa las skyes pa'i dga' ba dang /_bde ba can bsam gtan dang po nye bar bsgrubs te gnas pa de mngon par dran te/_de ni lam yin/_de ni sgrub pa yin/_
[\[25b.4\]]shes par nus pa yin/_mthong bar nus pa yin/_bla na med pa yang dag par rdzogs par byang chub par nus pa yin na/_de bdag gis bskyed du yang 'di ltar rid cing nyam chung la zhan pas sla ba ma yin te/_ma la bdag gis ci bder dbugs rngub pa dang /_ci bder dbugs 
[\[25b.5\]]'byung ba dang /_ci bder 'bras chan dang zan dron gyi kha zas rags pa bza' zhing lus mar sar dang til mar gyis byugs la chu 'jam pos lus bkru bar bya'o snyam ste/_de ci bder dbugs rngub pa dang /_ci bder dbugs 'byung ba dang /_ci bder 'bras chan dang zan dron gyi zhal 
[\[25b.6\]]zas rags pa gsol zhing sku til mar dang mar sar gyis byugs nas chu 'jam pos sku 'khru bar mdzad do//_//'dul ba gzhi/_bam po brgyad bcu lnga pa/_de nas rim gro pa lnga po de rnams 'di snyam du sems te/_shes ldan dag dge sbyong gau ta ma 'di ni sdom pa 
[\[25b.7\]]lhod pa/_bya ba mang ba/_mang pos 'tsho ba/_spong ba nyams par gyur pa yin te/_'di da lta 'bras chan dang zan dron gyi kha zas mang du za la lus zhun mar dang til mar gyis byugs nas chu 'jam pos lus khrus byed de/_'dis da ni [{]chung zad [,]cung zad [}]kyang thob par mi nus so snyam du bsams nas 
[\[26a\]]
[\[26a.1\]]byang chub sems dpa' bor te dong ba las/_rim gyis bA rA Na sIr phyin nas 'jig rten pa'i dgra bcom pa gang yin pa de la brten nas rab tu byung ste/_lnga po de rnams blo mthun zhing lhan cig 'grogs la kun du dga' bas rtsod pa med par drang srong smra ba [{]ri dgas [,]ri dwags [}]kyi nags 
[\[26a.2\]]na gnas pas lnga sde lnga sde zhes bya bar gyur to/_/byang chub sems dpas rim gyis lus kyi stobs dang /_mthu dang brtson 'grus yang dag par bskyed nas rim gyis sde can gyi grong khyer du gshegs so/_/de na grong khyer gyi dpon po sde can zhes bya ba de la bu mo gnyis yod de/_dga' 
[\[26a.3\]]mo dang /_dga' stobs ma'o/_/de gnyis kyis shAkya rnams kyi gzhon nu gangs ri'i ngos chu bo skal ldan shing rta'i 'gram/_drang srong ser skya'i bsti gnas dang ha cang yang mi ring bar byung ba de mtshan mkhan dang ltas mkhan gyi bram ze rnams kyis 'khor los sgyur ba'i rgyal por 'gyur 
[\[26a.4\]]ro zhes lung bstan pa de yang gzugs bzang ba/_blta na sdug pa/_mdzes pa/_mtshan thams cad dang ldan pa/_skye bo thams cad kyi yid 'phrog pa yin pas bud med gang gis lo bcu gnyis su 'di lta bu'i brtul zhugs yang dag par blangs te spyod pa de'i khyim thab tu 'gyur 
[\[26a.5\]]ro zhes thos so/_/thos nas kyang bud med ni skyes pa la mngon par dga' ba yin pas de gnyis kyis lo bcu gnyis su dka' thub blangs te de rdzogs par byas nas de rdzogs pa dang /_lan bcu drug tu snying khur byas pa'i 'o thug sbrang rtsi ltar mngar bas drang srong dka' thub kyis yongs 
[\[26a.6\]]su dub pa glo bur du 'ongs pa la 'bul bar byed do/_/de gnyis kyis ba stong bzhos nas ba stong po de nyid la blud do/_/de nas ba stong po de dag nyid bzhos nas lnga brgya la blud do/_/de nas lnga brgya po de dag bzhos nas lnga brgya po de dag nyid la blud do/_/de nas lnga brgya po de dag bzhos 
[\[26a.7\]]nas nyis brgya lnga bcu la blud do/_/de nas nyis brgya lnga bcu po de dag nyid bzhos nas nyis brgya lnga bcu po de dag la blud do/_/de nas nyis brgya lnga bcu po de dag nyid bzhos nas brgya nyi shu rtsa lnga la blud do/_/de nas brgya nyi shu rtsa lnga po de dag bzhos nas brgya nyi shu rtsa lnga po de dag nyid la blud 
[\[26b\]]
[\[26b.1\]]do/_/de nas brgya nyi shu rtsa lnga po de dag bzhos nas drug bcu rtsa gsum la blud do/_/de nas drug bcu rtsa gsum po de dag bzhos nas drug bcu rtsa gsum po de dag nyid la blud do/_/de nas drug bcu rtsa gsum po de dag bzhos nas sum bcu rtsa gnyis la blud do/_/de nas sum bcu rtsa 
[\[26b.2\]]gnyis po de dag bzhos te/_sum bcu rtsa gnyis po de dag nyid la blud do/_/de nas sum bcu rtsa gnyis po de dag bzhos nas bcu drug la blud do/_/de nas bcu drug po de dag bzhos nas bcu drug po de dag nyid la blud do/_/de nas bcu drug po de dag nyid bzhos nas brgyad la blud do/_/
[\[26b.3\]]de nas brgyad po de dag nyid bzhos nas brgyad po de dag nyid la blud do/_/de nas brgyad po de dag nyid lan bcu drug tu snying khur byas pa bzhos te/_shel las byas pa'i snod kyi nang du blugs nas bskol te 'o thug sbrang rtsi ltar mngar bar byed pa na gnas gtsang ma'i ris kyi lha rnams 
[\[26b.4\]]kyis bsams pa/_'o ma'i thug pa 'di byang chub sems dpas gsol na deng nyid du bla na med pa'i ye shes thob par 'gyur gyis de lta bas na 'di la mthu zhig bstabs par bya'o snyam nas/_de rnams kyis mod la mthu skyed pa zhes bya ba'i sman blugs so/_/'o ma khol ba de la 'khor 
[\[26b.5\]]lo dang bkra shis dang /_g.yung drung 'khyil ba'i mtshan ma dag snang ngo /_/der yang kun tu 'tsho nyer 'gro zhes bya ba 'khyam zhing phyogs der phyin na des 'o ma'i thug pa de mthong nas/_des bsams pa/_'o ma'i thug pa 'di sus 'thungs pa des deng nyid du bla na med pa'i ye shes thob 
[\[26b.6\]]par 'gyur gyis/_ma la bdag gis 'di bslang ngo snyam nas re zhig ma phyung gi bar du de yud tsam zhig mtha' gcig tu song ste bsdad nas des song ste/_smras pa/_kho bo bkres pa dang skom pas dub cing nyen gyis 'di kho bo la lud cig_/de gnyis kyis smras pa/_mi sbyin no/_/
[\[26b.7\]]de cang mi smra bar song ngo /_/de nas de gnyis kyis shel las byas pa'i snod kyi nang nas rin po che'i yol go'i nang du blugs so/_/lha rnams kyi dbang po brgya byin gyi shes pa mthong ba ni 'og tu 'jug pa yin pas des de'i bram ze'i cha byad du mngon par sprul nas de gnyis kyi mdun 
[\[27a\]]
[\[27a.1\]]du 'dug go/_/tshangs pa yang 'ongs nas de dang nye ba zhig tu 'dug go/_/de gnyis kyis brgya byin la sbyin pa sbyin par brtsams pa dang /_des smras pa/_ci bdag la sbyin nam/_'on te bdag pas ches khyad par du 'phags pa gang yin pa de la sbyin de gnyis kyis smras pa/_
[\[27a.2\]]khyod pas ches khyad par 'phags pa gang yin pa de la phul lo/_/des smras pa/_tshangs pa 'di ni bdag bas ches khyad par du 'phags pa yin gyis de la phul cig_/de gnyis kyis de la sbyin par brtsams pa dang /_des smras pa/_ci bdag la sbyin nam/_'on te bdag bas 
[\[27a.3\]]ches khyad par du 'phags pa gang yin pa de la/_de gnyis kyis smras pa/_khyod pas ches khyad par du 'phags pa gang yin pa de la dbul lo/_/des smras pa/_gnas gtsang ma'i ris kyi lha 'di dag ni bdag bas ches khyad par du 'phags pa yin gyis de dag la phul cig_/
[\[27a.4\]]de gnyis kyis de dag la sbyin par brtsams pa dang /_de dag gis kyang smras pa/_ci bdag cag la sbyin nam/_'on te bdag cag bas ches khyad par du 'phags pa gang yin pa de la/_de gnyis kyis smras pa/_khyed bas ches khyad par du 'phags pa gang yin pa de la'o/_/de 
[\[27a.5\]]dag gis smras pa/_byang chub sems dpa' bcom ldan 'das 'di chu klung nai rany+dza nar zhugs nas sku khrus mdzad de nyam chung ba nyid kyis bzhengs mi spyod pa zhig yod de/_de bdag cag pas ches khyad par du 'phags pa yin gyis de la phul cig_/de gnyis de'i drung du chas pa dang /_de'i 
[\[27a.6\]]tshe lha rnams kyis shing ardzu na'i yal ga btud nas btud pa la byang chub sems dpa' 'jus te chu klung nai rany+dza na nas byung nas chos gos bgos te chu klung nai rany+dza na'i 'gram na bzhugs so/_/de nas de gnyis kyis gus pa dang bsam pa drag pos de la'o thug sbrang rtsi ltar mngar ba de 
[\[27a.7\]]phul lo/_/byang chub sems dpas kyang de gnyis rjes su gzung ba'i phyir bzhes so/_/bzhes nas gsungs pa/_ci yol go 'di yang yongs su btang ngam/_de gnyis kyis gsol pa/_bcom ldan 'das 'di yang yongs su btang lags so/_/de nas byang chub sems 
[\[27b\]]
[\[27b.1\]]dpas 'o thug sbrang rtsi ltar mngar ba gsol nas yol go de bkrus te chu klung nai rany+dza nar bor ba klu rnams kyis blangs so/_/'di ni chos nyid yin te/_lha rnams kyi shes pa mthong ba ni 'og tu 'jug pa yin pas lha rnams kyi dbang po brgya byin gyis nam mkha' lding gi cha byad du sprul te/_chu 
[\[27b.2\]]klung nai rany+dza na dkrugs nas klu skrag par byas te yol go de phrogs nas sum bcu rtsa gsum gyi lha rnams kyi nang du khyer te yol go'i mchod pa chen po btsugs so/_/de nas byang chub sems dpas dga' mo dang /_dga' stobs la gsungs pa/_sbyin pa 'dis ci zhig don du gnyer/_
[\[27b.3\]]de gnyis kyis gsol pa/_bcom ldan 'das shAkya rnams kyi gzhon nu gangs ri'i ngos/_chu bo skal ldan shing rta'i 'gram/_drang srong ser skya'i bsti gnas dang ha cang yang mi ring bar byung ba de mtshan mkhan dang ltas mkhan gyi bram ze rnams kyis 'khor los sgyur ba'i rgyal por 
[\[27b.4\]]lung bstan pa zhig mchis pa de sems bskyed pa dang zhal zas phul ba'i dge ba'i rtsa bas bdag cag gi khyim thab tu gyur cig_/byang chub sems dpas gsungs pa/_de 'dod pa rnams la don du mi gnyer bas rab tu byung zin no/_/de gnyis kyis gsol pa/_bcom 
[\[27b.5\]]ldan 'das gal te 'dod pa rnams don du mi gnyer na/_bsod pa phul ba'i bsod nams ci mchis pas/_/grags dang ldan pa don rnams kun grub pa/_/mi yi mchog gyur blo mchog ldan pa de'i/_/don kun myur du shin tu grub gyur cig_/byang chub sems dpas de bzhin 
[\[27b.6\]]du gyur cig ces gsungs nas 'o thug sbrang rtsi ltar mngar ba gsol te/_dbang po drug tshim zhing stobs dang mthu thob nas chu klung nai rany+dza na'i 'gram na phan tshun du bzhugs pa'i sa btsal ba dang /_ji tsam na ri brags chen po me tog dang 'bras bu sna tshogs dang ldan pa zhig gzigs nas/_
[\[27b.7\]]de de la 'dzegs te phyogs dben zhing gsal ba'i sa phyogs su skyil mo krung bcas te bzhugs so/_/bzhugs ma thag tu ri de nyid nyil to/_/byang chub sems dpas dgongs pa/_nges par bdag gis las skyon can zhig byas te des na ri 'di nyil to snyam mo/_/lha rnams kyi sems 
[\[28a\]]
[\[28a.1\]]kyis byang chub sems dpa'i thugs shes nas gsol pa/_bcom ldan 'das khyod kyis skyon can gyi phrin las ma mdzad do/_/'on kyang 'di ni chos nyid lags te/_sa thams cad kyis gzung bar rngo mi thog pa ni gnyis te/_dge ba'i rtsa ba chad pa gang lags pa dang /_
[\[28a.2\]]dge ba'i rtsa ba sbyangs pa gang lags pa'o/_/khyod ni dge ba'i rtsa ba sbyangs pa lags so/_/bcom ldan 'das 'di ni byang chub sems dpa' rnams kyi gnas ma lags te/_'on kyang chu klung nai rany+dza na rgol la phyogs che ge mo zhig na rdo rje'i gdan mchis kyis bzhud cig_/der ni 'das 
[\[28a.3\]]pa dang /_ma byon pa dang /_da ltar byung ba'i byang chub sems dpa' thams cad bzhugs nas bla na med pa'i ye shes thob par gyur cing thob par 'gyur ro/_/de nas byang chub sems dpa' lhas lam bstan pa bzhin gshegs pa na de'i zhabs bzhag par pad ma dag byung bar gyur to/_/
[\[28a.4\]]rgya mtsho chen po bzhi las kyang chu bab nas pad ma'i rdzing dag byung bar gyur to/_/gom pa bor nas mnan pa na sa chen po 'di khar ba'i snod bzhin du sgra 'byin par brtsams so/_/bya tsa sha dang [{]ri dgas [,]ri dwags [}]dag gis kyang byang chub sems dpa' la skor ba byed do/_/rlung gtong ba'i lha'i bu 
[\[28a.5\]]rnams kyis kyang dal bu dal bus rlung gtong bar byed do/_/char pa 'bebs pa'i lha'i bu rnams kyis kyang char pa [{]chung zad [,]cung zad [}]'bebs par byed do/_/byang chub sems dpas dgongs pa/_nga la 'di 'dra ba'i mtshan ma byung bar gyur pas deng nyid bdag gis bla na med pa'i ye shes thob par 
[\[28a.6\]]'gyur ro snyam mo/_/chu klung nai rany+dza nar klu'i rgyal po dus can sngon gyi las kyi rnam par smin pa las skyes pa'i gnas shig byung bar gyur te/_de sangs rgyas byung zhing sangs rgyas 'byung ba na mig thob par 'gyur ba yin pas de sa'i sgra grags pas gnas nas byung ba na rgyang ring po kho na 
[\[28a.7\]]nas byang chub sems dpa' sku skyes bu chen po'i mtshan sum bcu rtsa gnyis kyis kun nas brgyan pa/_dpe byad bzang po brgyad bcus spras pa/_'od 'dom gang gis brgyan pa/_nyi ma stong bas lhag pa'i 'od zer dang /_rin po che'i ri bo 'gro ba ltar kun nas mdzes pa mthong ngo /_/
[\[28b\]]
[\[28b.1\]]mthong ma thag tu byang chub sems dpa' la tshigs su bcad pa'i dbyangs kyis bstod par brtsams pa/_dga' ba'i dbyangs kyis kun gang ba'i/_/sa yi sgra ni thos nas kyang /_/klu ni gnas nas byung nas su/_/phyogs kun du yang lta bar byed/_/brang gis 'gro ba'i gtso bo ste/_/klu yi 
[\[28b.2\]]rgyal po mthu chen gyis/_/nai rany+dza na'i ngos su ni/_/'jig rten 'dren pa gshegs pa mthong /_/sangs rgyas byung ba'i mthu yis ni/_/klu yis mig ni thob gyur te/_/sems dga' zhing ni yid mgu nas/_/des ni 'di skad tshig gsol to/_/bdag gis sngon ni mthong ba yi/_/sangs 
[\[28b.3\]]rgyas mthu chen de rnams dang /_/thub pa khyod ni mthong gyur na/_/de dang tha dad dbyer ma mchis/_/thub pa ji ltar thog mar ni/_/g.yas pa'i zhabs ni bteg pa las/_/khyod ni sangs rgyas deng gyur nas/_/'jig rten gyi ni yon gnas 'gyur/_/ji ltar chos gos mnabs pa dang /_/
[\[28b.4\]]nai rany+dza na'i chu bsil la/_/ji lta bur ni 'jug pa las/_/de ring khyod ni sangs rgyas 'gyur/_/ji ltar rab brten 'gros su gshegs pa dang /_/ba lang khyu mchog 'gying ba ltar gshegs pas/_/skyes bu khyu mchog chos 'dzin rnams kyi mchog_/deng 'dir khyod ni sangs rgyas 
[\[28b.5\]]mchog 'gyur ro/_/da ltar mkha' la tsa sha brgya phrag gis/_/khyod sku rgya chen rgya chen mdzad de la/_/lding zhing bskor ba bgyid par gyur pa las/_/mi mchog deng ni sangs rgyas mchog 'gyur ro/_/ji ltar dri zhim rlung ni ldang ba dang /_/[{]ri dgas [,]ri dwags [}]bya yi tshogs kyang mi skrag la/_/
[\[28b.6\]]ljon shing rlung gis g.yos par ma gyur pas/_/mi mchog deng ni sangs rgyas mchog 'gyur ro/_/ji ltar btsun pa khyod kyi zhal gyi 'od/_/dri med gser 'od 'bar ba 'dra ba de/_/rnam par mdzes shing kha dog ldan pas na/_/mi mchog deng ni sangs rgyas mchog 'gyur ro//_//_
[\[28b.7\]]bar sdom la/_sgra dang mthong dang sangs rgyas dang /_/rdzogs dang zhabs dang chos gos dang /_/brten dang rtswa sha de bzhin rlung /_/khyod gtogs pa dang de bcu'o/_/de nas byang chub sems dpa' klu'i rgyal po dus can gyis yang dag par bstod nas rdo rje'i gdan logs su gshegs te 
[\[29a\]]
[\[29a.1\]]des dgongs pa/_rtswa'i gding ba la 'dug par bya'o snyam pa dang /_de la rtswa'i dgos pa byung bar lha rnams kyi dbang po brgya byin gyi sems kyis byang chub sems dpa'i dgongs pa shes nas/_ri spos kyi ngad ldang las shing bal gyi 'dab ma ltar reg na bde ba'i rtswa khur gcig 
[\[29a.2\]]blangs nas rtswa 'tshong bkra shis kyi kha dog tu bdag nyid mngon par sprul te byang chub sems dpa'i spyan sngar bsdad do/_/byang chub sems dpas gsungs pa/_bzhin [{]bzangs [,]bzang [}]rtswa'o ni dag nga la phul cig_/lha rnams kyi dbang po brgya byin gyis byang chub sems dpa'i zhabs gnyis 
[\[29a.3\]]la gtugs nas gus pa dang bcas pas phul lo/_/de nas byang chub sems dpas bkra shis kyi rtswa 'tshong las rtswa bzhes te lha rnams kyis bstan pa'i lam nas byang chub kyi snying po gang na ba der gshegs te byon nas rtswa rnams ma 'khrugs pa dang /_stug srab med pa dgram par 
[\[29a.4\]]brtsams so/_/de nas rtswa de rnams bskor thabs su lhung nas byang chub sems dpas dgongs pa/_ji ltar rtswa 'di rnams bskor thabs su lhung ba las bdag gis gdon mi za bar deng bla na med pa'i ye shes rtogs par 'gyur ro snyam du dgongs nas rdo rje'i gdan la 'dzegs te brang 
[\[29a.5\]]gis 'gro ba'i rgyal po gnyid log pa'i lus bskyil ba ltar skyil mo krung bcas sku drang por bsrang dran pa mngon du phyogs par bzhag ste bzhugs nas sems bskyed cing tshig tu yang gsungs pa/_ji srid zag pa zad pa ma thob kyi bar du skyil mo krung gzhig par mi bya'o zhes des re 
[\[29a.6\]]zhig zag pa zad pa ma thob kyi bar du skyil mo krung ma bshig go/_/bdud sdig can gyi rgyal mtshan gnyis po dga' ba'i gnas dang /_dogs pa'i gnas gnyis yod pa las/_dogs pa'i gnas kyi rgyal mtshan g.yo bar brtsams so/_/sdig can gyis bsams pa/_ji ltar 
[\[29a.7\]]rgyal mtshan 'di g.yo ba las gdon mi za bar gnod pa byed pa zhig byung ngo snyam ste/_de bsam pa la zhugs pa dang /_ji tsam na byang chub sems dpa' rdo rje'i gdan la bzhugs pa mthong ngo /_/de 'di snyam du sems te/_shAkya zas gtsang gi bu 'di rdo rje'i gdan la 'dug gis/_ci tsam 
[\[29b\]]
[\[29b.1\]]bdag gi yul las ma 'das kyi bar du de la bgegs bya'o snyam du bsams nas phrin yig skyel ba skra gyen du 'greng ba/_sha na'i smad g.yogs bgos pa zhig gi kha dog tu mngon par sprul nas/_byang chub sems dpa' gang na ba der song ste phyin nas rtabs par smras pa/_grong khyer ser skya'i 
[\[29b.2\]]gzhi ni lhas byin gyis mnan pho brang ni bcom/_shAkya rnams ni kha btag na khyod ci'i phyir gnas btab ste 'dug_/de na byang chub sems dpa' la sdig pa mi dge ba'i rnam par rtog pa gsum skyes pa 'di lta ste/_'dod pa'i rnam par rtog pa dang /_gnod sems kyi rnam par rtog pa dang /_
[\[29b.3\]]rnam par 'tshe ba'i rnam par rtog pa'o/_/de la 'dod pa'i rnam par rtog pa ni grags 'dzin ma dang /[ {]ri dgas [,]ri dwags [}]skyes dang /_sa 'tshom la'o/_/gnod sems kyi rnam par rtog pa ni lhas byin la'o/_/rnam par 'tshe ba'i rnam par rtog pa ni de'i rjes su 'tsho ba'i shAkya rnams la'o/_/
[\[29b.4\]]byang chub sems dpa' 'di snyam du dgongs te/_ci'i phyir bdag la sdig pa mi dge ba'i rnam par rtog pa gsum skyes snyam na/_ji tsam na bdud sdig can 'di lta ste/_dkrug pa'i las kyi phyir nye bar 'ongs pa gzigs so/_/de nas byang chub sems dpa' la dge ba'i rnam par rtog 
[\[29b.5\]]pa gsum skyes te/_'di lta ste/_nges par 'byung ba'i rnam par rtog pa dang /_gnod sems med pa'i rnam par rtog pa dang /_rnam par mi 'tshe ba'i rnam par rtog pa'o/_/yang bdud kyis smras pa/_khyod ci'i phyir byang chub kyi snying po la 'dug_/byang chub sems dpas bka' 
[\[29b.6\]]stsal pa/_bla na med pa'i ye shes thob par bya ba'i phyir ro/_/bdud kyis smras pa/_khyod kyis bla na med pa'i ye shes ga la thob/_byang chub sems dpas bka' stsal pa/_sdig can khyod kyis re zhig mchod sbyin gcig byas pas kyang 'dod pa'i khams kyi dbang phyug phun sum tshogs par 
[\[29b.7\]]gyur na/_ngas bskal pa grangs med pa gsum du mchod sbyin bye ba khrag khrig brgya stong phrag du ma byas shing sems can rnams kyi phyir mgo dang /_lag pa dang /_rkang pa dang /_mig dang /_sha dang /_khrag dang /_bu dang /_chung ma dang /_dbyig dang /_gser la sogs pa yongs su btang 
[\[30a\]]
[\[30a.1\]]bas bla na med pa'i ye shes thob par 'gyur ba lta smos kyang ci dgos te/_ngas bla na med pa'i ye shes thob par mi 'gyur ba de srid re skan/_de skad ces bka' stsal pa dang /_bdud kyis smras pa/_re zhig ji ltar bdag gi mchod sbyin gcig gis 'dod pa'i khams kyi dbang 
[\[30a.2\]]phyug thob par gyur pa'i bdag gi dpang ni khyod nyid yin na/_ji ltar khyod kyi bla na med pa'i ye shes thob par bya ba'i phyir bskal pa grangs med pa gsum du mchod sbyin bye ba khrag khrig brgya stong phrag du ma byas shing sems can rnams kyi phyir mgo dang /_lag pa dang /_rkang pa dang /_
[\[30a.3\]]mig dang /_sha dang /_khrag dang /_bu dang /_chung ma dang /_dbyig dang /_gser la sogs pa yongs su btang bar khyod la dpang du su yod/_de nas byang chub sems dpa' bcom ldan 'das kyi phyag 'khor lo dang /_bkra shis dang /_g.yung drung 'khyil ba dang /_dra bas 
[\[30a.4\]]'brel ba bsod nams brgya phrag du mas bskyed pa skrag pa rnams la dbugs 'byin par mdzad pas sa la reg par mdzad nas ngas bskal pa grangs med pa gsum du mchod sbyin bye ba khrag khrig brgya stong phrag du ma byas shing sems can rnams kyi phyir mgo dang /_lag pa dang /_rkang pa 
[\[30a.5\]]dang /_mig dang /_sha dang /_khrag dang /_bu dang /_chung ma dang /_dbyig dang /_gser la sogs pa yongs su btang ba'i nga'i dpang ni sa 'di yin no/_/de nas sa'i lhas sa brtol nas thal mo sbyar te skad phyung ba/_sdig can bcom ldan 'das kyis ji skad bka' stsal pa 
[\[30a.6\]]de bzhin yin no zhes de skad smras pa dang /_bdud sdig can cang mi smra bar gyur te/_zhum zhum por gyur/_bag 'khums par gyur/_spyi bo smad nas spobs pa med la sems khong du chud cing 'dug par gyur te/_de sdug bsngal zhing yid mi bde bas bsams pa/_bdag gis 
[\[30a.7\]]shAkya zas gtsang gi bu la de ltar byas kyang glags ma rnyed kyis/_ma la 'di la bdag gis yang bgegs shig bya'o zhes smras nas song ngo /_/de nas des bu mo gsum po sred ma dang /_dga' byed ma dang /_dga' spyod ma mngags te de rnams gzugs dang /_lang tsho'i rgyags 
[\[30b\]]
[\[30b.1\]]pas dregs shing lha'i gos dang rgyan gyis bklubs nas byang chub sems dpa'i mdun du bud med kyi g.yo rnams bstan par brtsams so/_/de nas byang chub sems dpa' thabs la mkhas pas ji ltar rgan mor gyur pa de ltar byin gyis brlabs nas bdud gang na ba der dong ba dang /_
[\[30b.2\]]bdud kyis de rnams de lta bu'i rnam par mthong nas yi chad nas lag pa la 'gram pa gtad de gang gis na shAkya zas gtsang gi bu'i dka' thub la bgegs byed par 'gyur ba'i thabs legs pa ci yod snyam nas sems khong du chud cing 'dug go/_/des 'byung po'i dpung tshogs dang ldan pa glang 
[\[30b.3\]]po che dang /_rta dang /_rnga mo dang /_ra dang /[ {]ri dgas [,]ri dwags [}]dang /_ma he dang /_phag dang /_khyi dang /_'ug pa dang /_ne'u le dang /_spre'u dang /_wa la sogs pa 'dra ba ral gri dang /_mda' bo che dang /_mtshon rtse gcig pa dang /_'khor lo dang /_mdung thung dang /_gzhu dang /_zhags 
[\[30b.4\]]pa dang /_dgra sta dang /_lcags kyi ber ka la sogs te mtshon cha can bye ba phrag sum bcu rtsa drug ded nas rang nyid gzhu rna drung du bkang ste byang chub sems dpa' yongs su bskor nas 'dug go/_/de nas byang chub sems dpas gzugs rnam pa du ma can mtshon cha rnam pa sna tshogs mang po dang 
[\[30b.5\]]bcas pa de rnams gzigs nas dgongs pa/_re zhig pho phal pa zhig dang lhan cig 'thab par rtsom na yang de'i gnyen po'i phyogs la sbyor ba byed na 'dod pa'i khams kyi dbang phyug 'di la lta smos kyang ci dgos kyis/_ma la bdag gis gnyen po'i phyogs la sbyar bar bya'o snyam du 
[\[30b.6\]]dgongs nas de zhi bar 'gyur ba'i thabs la dgongs par brtsams so/_/bdud kyis 'byung po bye ba phrag sum bcu rtsa drug dang lhan cig tu byang chub sems dpa'i steng nas 'khor lo dang /_mdung dang /_mda' bo che dang /_mtshon rtse gcig pa dang /_mda' la sogs pa'i mtshon cha 
[\[30b.7\]]rnams dbab par brtsams so/_/de nas byang chub sems dpa' byams pa la snyoms par zhugs pa na de'i mtshon cha de rnams lha'i me tog ut+pal dang /_pad ma dang /_ku mu da dang /_pad ma dkar por gyur nas byang chub sems dpa'i nye 'khor du 'bab par brtsams so/_/de nas bdud steng 
[\[31a\]]
[\[31a.1\]]gi bar snang la mngon par 'phags te phyag dar gyi char dbab par brtsams na/_de yang lha'i me tog man dA ra ba rnams su gyur nas byang chub sems dpa'i steng nas 'bab par brtsams so/_/de nas bdud kyis gdug pa'i rlung dang /_rdo'i char phab pa dang /_gnas gtsang ma'i ris 
[\[31a.2\]]kyi lha rnams kyis byang chub sems dpa'i steng du lo ma las ma yin pa'i spyil po mngon par sprul pas rdo'i char dang gdug pa'i rlung du bcas pa des byang chub sems dpa' la [{]chung zad [,]cung zad [}]kyang gnod par ma gyur to/_/bdud kyis bsams pa/_bdag gis nam du yongs su bskor te 'dug_/bsam 
[\[31a.3\]]gtan gyi tsher ma ni sgra yin gyi/_byang chub kyi shing shel las byas par mngon par sprul la song ba dang /_de'i lo ma rnams rtag par sgra 'byin pas de'i sems rtse gcig par mi 'gyur ro snyam du bsams nas byang chub kyi shing shel las byas par mngon par sprul te/_rna ba gtad nas bsgrims 
[\[31a.4\]]te bsdad pa na byang chub kyi shing gi lo ma shel las byas pa rnams myur ba myur bar sgra 'byin par brtsams pas bsam gtan gyi tsher ma ni sgra yin pas/_byang chub sems dpas sems rtse gcig pa ma thob bo/_/gnas gtsang ma'i ris kyi lha rnams kyis bsams pa/_shel las byas 
[\[31a.5\]]pa'i byang chub kyi shing gi lo ma shel las byas pa rnams kyi sgras byang chub sems dpa' sems rtse gcig pa ma thob kyis thabs shig bsham par bya'o snyam ste/_de nas de rnams kyis lo ma re re bzung na/_'on kyang bdud kyi dpung de bzhin du gnas nas gnas gtsang ma'i ris kyi lha 
[\[31a.6\]]rnams kyis bsams pa/_bdud sdig can 'di ni ring mo zhig tu byang chub sems dpa' la rnam par 'tshe bar 'gyur ro snyam du bsams nas bdud kyi dpung de khor yug gi pha rol du 'phangs so/_/de nas byang chub sems dpa' bcom ldan 'das lteng rgyas nas 'bab chu nai rany+dza na'i 'gram 
[\[31a.7\]]byang chub kyi shing drung du bzhugs te rtag tu bya ba dang /_'grus skyong dang ldan zhing byang chub kyi phyogs dang mthun pa'i chos rnams la bsgom pa'i rnal 'byor gyi rjes su brtson pas bzhugs so/_/de nam gyi thun dang po la rdzu 'phrul gyi yul shes pa mngon sum du bya ba'i mngon par shes pa la 
[\[31b\]]
[\[31b.1\]]dgongs pa mngon du bzhag pa na/_de rdzu 'phrul gyi yul rnam pa du ma nyams su myong bar mdzad de/_'di lta ste gcig tu gyur cing mang por gyur pa dang /_mang por gyur cing gcig tu gyur pa dang /_snang bar gyur cing mi snang bar gyur pa ye shes gzigs pas nyams su myong bar mdzad do/_/
[\[31b.2\]]skus rtsig pa dang /_ri dang /_ra ba la yang thad kar gshegs par mdzad de/_dper na nam mkha' la bya ba bzhin no/_/sa la yang steng du 'byung ba dang /_byi'u zul mdzad de/_dper na chu la bya ba bzhin no/_/chu'i rgyun la yang mi nyams par gshegs te/_dper na sa la bya ba 
[\[31b.3\]]bzhin no/_/nam mkha' la yang skyil mo krung gis gshegs par mdzad de/_dper na 'dab chags bya bzhin no/_/nyi ma dang zla ba 'di gnyis 'di ltar rdzu 'phrul che ba/_'di ltar gzi brjid che ba la phyag gis nom zhing nyug par mdzad cing tshangs pa'i 'jig rten gyi bar du skus dbang sgyur 
[\[31b.4\]]bar mdzad do/_/yang bdud kyis bsams pa/_bsam gtan gyi tsher ma sgra yin pas ma la bdag gis rgyang ring po kho nar 'dug la sgra dbyung bar bya'o snyam nas des 'byung po bye ba phrag sum bcu rtsa drug dang /_'jigs pa chen po 'jigs su rung ba'i sgra phyung ngo /_/byang chub sems 
[\[31b.5\]]dpas kyang de bsgrib pa'i phyir dpag tshad bcu gnyis kyi bar du shing ka dam pa'i tshal sprul pas des na sgra de rdugs pas mi grag go/_/byang chub sems dpas dgongs pa/_ma la bdag gis lha'i rna ba shes pa mngon sum du bya ba'i mngon par shes pa la sems mngon du bzhag 
[\[31b.6\]]nas/_des na lha dang mi rnams kyi sgra gang dang gang dag thos par 'dod pa de dag mnyan par bya'o snyam du dgongs nas lha'i rna ba shes pa mngon sum du bya ba'i mngon par shes pa la dgongs pa bzhag pa na/_de lha'i snyan rnam par dag pa mi rnams kyi las 'das pas sgra gnyis po mi 
[\[31b.7\]]rnams dang /_mi ma yin pa rnams kyi dang /_gang dag ring ba dang /_gang dag nye ba yang gsan to/_/de nas byang chub sems dpas dgongs pa/_bdud kyi 'khor 'byung po bye ba phrag sum bcu rtsa drug las bdag la su dag ni gnod par sems/_su dag ni ma yin zhes de dag ji 
[\[32a\]]
[\[32a.1\]]ltar shes par bya snyam pa dang de 'di snyam du dgongs te/_sems kyi rnam grangs shes pa mngon sum du bya ba'i mngon par shes pa yin no snyam nas/_de nam gyi gung thun la sems kyi rnam grangs shes pa mngon sum du bya ba'i mngon par shes pa la dgongs pa mngon du bzhag 
[\[32a.2\]]pa na/_de'i thugs kyis sems can gzhan dag dang gang zag gzhan gyi rnam par rtog pa dang /_rnam par dpyod pa'i yid ji lta ba bzhin du rab tu mkhyen te/_'dod chags dang bcas pa'i sems la 'dod chags dang bcas pa'i sems so zhes ji lta ba bzhin du rab tu mkhyen to/_/'dod 
[\[32a.3\]]chags dang bral ba'i sems la 'dod chags dang bral ba'i sems so zhes ji lta ba bzhin du rab tu mkhyen to/_/zhe sdang dang bcas pa dang /_zhe sdang dang bral ba dang /_gti mug dang bcas pa dang /_gti mug dang bral ba dang /_bsdus pa dang /_rnam par g.yengs pa dang /_zhum 
[\[32a.4\]]pa dang /_rab tu 'dzin pa dang /_rgod pa dang /_mi rgod pa dang /_nye bar ma zhi ba dang /_nye bar zhi ba dang /_mnyam par ma bzhag pa dang /_mnyam par bzhag pa dang /_ma bsgoms pa dang /_bsgoms pa dang /_sems rnam par ma grol ba dang /_rnam par grol ba zhes ji lta ba bzhin 
[\[32a.5\]]du rab tu mkhyen to/_/shin tu rnam par grol ba'i sems la shin tu rnam par grol ba'i sems so zhes ji lta ba bzhin du rab tu mkhyen to/_/de 'di snyam du dgongs te/_bdud kyi mngag gzhug pa 'di rnams las su dag bdag dang tshe rabs gzhan na mar 'brel ba'am/_phar 'brel 
[\[32a.6\]]ba'am/_su dag gshed ma'am/_phyir rgol ba'am/_dgrar gyur pa de dag ji ltar shes par bya snyam mo/_/de 'di snyam du dgongs te/_sngon gyi gnas rjes su dran pa'i shes pa mngon sum du bya ba'i mngon par shes pa yin no snyam nas/_de nam gyi gung thun la sngon gyi gnas 
[\[32a.7\]]rjes su dran pa'i shes pa mngon sum du bya ba'i mngon par shes pa la dgongs pa mngon du bzhag pa na/_des sngon gyi gnas rnam pa du ma rjes su dgongs te/_'di lta ste/_des skye ba gcig dang /_gnyis dang /_gsum dang /_bzhi dang /_lnga dang /_drug dang /_bdun dang /_brgyad dang /_
[\[32b\]]
[\[32b.1\]]dgu dang /_bcu dang /_nyi shu dang /_sum bcu dang /_bzhi bcu dang /_lnga bcu dang /_skye ba brgya dang /_skye ba stong dang /_skye ba brgya stong dang /_skye ba brgya phrag du ma dang /_skye ba stong phrag du ma dang /_skye ba brgya stong phrag du ma dang /_'jig pa'i bskal pa dang /_'chags pa'i 
[\[32b.2\]]bskal pa dang /_'jig pa dang 'chags pa'i bskal pa dang /_'jig pa'i bskal pa du ma dang /_'chags pa'i bskal pa du ma dang /_'jig pa dang 'chags pa'i bskal pa du ma rjes su dgongs te/_bdag sngon sems can 'di dag gi nang na gnas pa na ming ni 'di zhes bya/_
[\[32b.3\]]rigs ni 'di zhes bya/_rus ni 'di zhes bya/_zas ni 'di lta bu zhig za za/_bde ba dang sdug bsngal ni 'di lta bu zhig nyams su myong /_tshe ni 'di srid cig lon/_yun ni 'di srid cig 'dug 'dug_/tshe ni 'di srid cig lon te gnas de nas bdag shi 'phos te che ge mo zhig tu skyes 
[\[32b.4\]]so/_/de nas kyang shi 'phos nas che ge mo zhig tu skyes so/_/de nas kyang shi 'phos nas 'dir skyes so zhes bya ba rnam pa dang bcas te yul phyogs dang bcas par sngon gyi gnas rnam pa du ma rjes su dgongs so/_/de 'di snyam du dgongs te/_bdud kyi mngag gzhug 'di rnams las 
[\[32b.5\]]su dag ni ngan song du 'gro/_su dag ni mi 'gro ba de dag ji ltar shes par bya snyam mo/_/de 'di snyam du dgongs te/_'chi 'pho dang skye ba shes pa mngon sum du bya ba'i mngon par shes pa yin no snyam ste/_de nam gyi thun tha ma la 'chi 'pho dang skye ba shes pa mngon sum du bya ba'i mngon 
[\[32b.6\]]par shes pa la dgongs pa mngon du bzhag pa na/_de'i lha'i spyan rnam par dag pa mi rnams kyi las 'das pas gzigs na sems can rnams kyi 'chi 'pho dang /_skye ba dang /_kha dog bzang po dang /_kha dog ngan pa dang /_dman pa dang /_gya nom pa dang /_bde 'gro dang /_ngan 'gro 
[\[32b.7\]]dang /_ngan 'gror 'gro ba'i sems can rnams las ji lta ba bzhin gyi rjes su 'gro ba ji lta ba bzhin du rab tu mkhyen te/_shes ldan sems can 'di zhes bya ba 'di dag ni lus kyi nyes par spyod pa dang ldan/_ngag dang yid kyi nyes par spyod pa dang ldan te/_'phags pa rnams la skur ba 
[\[33a\]]
[\[33a.1\]]'debs pa log par lta ba ste/_log par lta ba'i chos dang las yang dag par blangs pa'i rgyus rgyu de dang rkyen des lus zhig nas shi ba'i 'og tu ngan song ngan 'gro log par ltung ba sems can dmyal ba rnams su skye bar 'gyur ro/_/shes ldan sems can 'di dag ni lus 
[\[33a.2\]]kyi legs par spyod pa dang ldan/_ngag dang yid kyi legs par spyod pa dang ldan te/_'phags pa rnams la skur ba mi 'debs shing yang dag par lta ba ste/_yang dag par lta ba'i chos dang las yang dag par blangs pa'i rgyus rgyu de dang rkyen des lus zhig nas shi ba'i 'og tu bde 'gro mtho 
[\[33a.3\]]ris kyi 'jig rten du lha dang mi rnams su skye bar 'gyur ro/_/de 'di snyam du dgongs te/_shes ldan sems can 'di dag ni 'dod pa'i zag pa dang /_srid pa'i zag pa dang /_ma rig pa'i zag pas 'khor ba na 'khor ro/_/'di rnams kyi 'dod pa'i zag pa dang /_srid pa'i zag pa dang /_
[\[33a.4\]]ma rig pa'i zag pa de ji ltar spang ba de ji ltar shes par bya snyam mo/_/de 'di snyam du dgongs te/_zag pa zad pa shes pa mngon sum du bya ba'i mngon par shes pa yin no snyam ste/_de rtag tu byed pa dang /_'grus skyong dang ldan zhing byang chub kyi phyogs dang mthun pa'i chos rnams la bsgom 
[\[33a.5\]]pa'i rnal 'byor gyi rjes su brtson pas gnas nas zag pa med pa'i shes pa mngon sum du bya ba'i mngon par shes pa la dgongs pa mngon du bzhag pa na/_des 'di ni sdug bsngal 'phags pa'i bden pa'o zhes ji lta ba bzhin du rab tu mkhyen to/_/'di ni sdug bsngal kun 'byung 
[\[33a.6\]]ba'o/_/'di ni sdug bsngal 'gog pa'o/_/'di ni sdug bsngal 'gog par 'gro ba'i lam 'phags pa'i bden pa'o zhes ji lta ba bzhin du rab tu mkhyen to/_/de de ltar shes shing de ltar mthong na 'dod pa'i zag pa las sems rnam par grol bar 'gyur zhing srid pa'i zag 
[\[33a.7\]]pa dang /_ma rig pa'i zag pa las sems rnam par grol bar 'gyur ro/_/rnam par grol nas bdag gi skye ba zad do/_/tshangs par spyod pa la bsten to/_/bya ba byas so/_/'di las srid pa gzhan mi shes so zhes rnam par grol ba'i ye shes nyid mthong bar 'gyur ro/_/
[\[33b\]]
[\[33b.1\]]de ltar de na bcom ldan 'das byang chub mngon par rdzogs par sangs rgyas te/_bya ba byas/_byed pa byas nas me'i khams la snyoms par zhugs so/_/gang gi tshe byang chub sems dpas bdud kyi 'khor 'byung po bye ba phrag sum bcu rtsa drug byams pa'i mtshon gyis mngon du bcom 
[\[33b.2\]]nas bla na med pa'i ye shes brnyes pa'i tshe bdud sdig can gyis gnas gzhu lhung /_rgyal mtshan 'gyel/_gnas kyang g.yos so/_/de nas bdud sdig can 'byung po'i 'khor bye ba phrag sum bcu rtsa drug sdug bsngal zhing yid mi bde ba yid la bcags te de nyid du mi snang bar gyur to/_/
[\[33b.3\]]bdud kyi ris kyi lha rnams kyis grong khyer ser skya'i gzhir byang chub sems dpa' shAkya thub pa ni dka' ba lo drug spyad nas rdo rje'i gdan la 'dzegs te rtswa'i gding ba la grongs so zhes bsgrags pa gang yin pa de rgyal po zas gtsang btsun mo dang /_gzhon nu dang /_blon po'i tshogs dang /_grong 
[\[33b.4\]]khyer ser skya na gnas pa'i skye bo'i tshogs dang bcas pas thos nas sdug bsngal chen po dang yid mi bde bas gdungs par gyur to/_/sa 'tsho ma dang /[ {]ri dgas [,]ri dwags [}]skyes dang /_grags 'dzin ma yang byang chub sems dpa'i yon tan rjes su dran nas brgyal te sa la 'gyel nas chus 
[\[33b.5\]]gtor ba las slar dbugs byung ngo /_/btsun mo'i spro bsring ba'i skye bo dag ni mig mchi mas gang la myur ba myur bar dbugs brdzags shing dal bus dal bus smre sngags 'don cing 'dug go/_/de dag sdug bsngal ba sangs rgyas la mngon par dad pa'i lha dga' ba skyes pa 
[\[33b.6\]]rnams kyis mthong nas byang chub sems dpa' shAkya thub pa ma nongs te/_'di ltar des bla na med pa'i ye shes bsnyes so zhes smras pa gang yin pa rgyal po zas gtsang 'khor dang bcas pa dang /_ser skya'i skye bo'i tshogs kyis thos nas mchog tu dga' ba skyes so/_/bcom 
[\[33b.7\]]ldan 'das kyis bla na med pa'i ye shes brnyes pa na grags 'dzin ma la yang khye'u zhig btsas so/_/bdud rtsi zas kyi yang khye'u zhig btsas so/_/zla ba yang sgra can gyis zin to/_/de nas rgyal po zas gtsang gis phun sum tshogs pa de mthong nas/_dga' ba dang /_mgu 
[\[34a\]]
[\[34a.1\]]ba dang /_rab tu dga' ba dang /_rangs pa rgya chen po dang /_yid bde ba skyes par gyur to/_/des grong khyer ser skya'i gzhi rdo ba dang /_gseg ma dang /_gyo mo rnams bsal nas tsan dan gyi chus chag chag btab/_shin tu dri zhim po'i pog por nye bar bshams/_
[\[34a.2\]]dar gyi chun phyang mang po dbyangs/_rgyal mtshan dang /_ba dan bsgreng /_me tog sna tshogs kyis dga' dga' ltar bkram nas grong khyer gyi sgo bzhi dang sum mdo rnams su sbyin gtong gi khang pa brtsigs so/_/de nas grong khyer gyi shar sgor dge sbyong dang /_bram ze dang /_spyod pa 
[\[34a.3\]]pa dang /_kun du rgyu dang /_ngan pa dang /_mgon med pa dang /_bkren pa dang /_phongs pa dang /_slong mo ba rnams la sbyin pa dag gtong ngo /_/lho dang /_nub dang /_byang dang /_dbus kyi sum mdo rnams su yang sbyin pa dag gtong /_bsod nams dag byed do/_/
[\[34a.4\]]grags 'dzin ma'i bu'i ming 'dogs par byed de/_btsun mo'i 'khor gyi skye bos smras pa/_'di btsas pa na zla ba sgra can gyis zin pa de bas na khye'u'i ming sgra can zan zhes gdags so zhes btags so/_/bdud rtsi zas kyi yang de bzhin du sbyin pa dag btang /_bsod nams 
[\[34a.5\]]dag byas nas khye'u'i ming cir btags zhes bu'i ming 'dogs par byed do/_/nye du dag gis smras pa/_gang gi tshe 'di btsas pa na grong khyer thams cad dga' bar gyur pas de'i phyir khye'u'i ming kun dga' bor gdags so zhes btags so/_/rgyal po zas gtsang 
[\[34a.6\]]gis smras pa/_grags 'dzin ma'i bu gang yin pa 'di ni shAkya thub pa'i bu ma yin no zhes smras pa/_grags 'dzin mas thos nas yi chad par gyur to/_/de nas des byang chub sems dpa'i bang tshad kyi pha bong la zhon nas rol pa'i rdzing 'gram du 'dug ste bden pa gsol 
[\[34a.7\]]ba btab pa/_gal te 'di byang chub sems dpa' las skyes pa yin na de bzhin du rdzing 'dir pha bong dang lhan cig 'phyo bar gyur cig_/ci ste ma yin na bying bar gyur cig ces smras nas chur bor ba dang de shing bal gyi 'dab ma bzhin du pha bong dang lhan cig 'phyo bar brtsams 
[\[34b\]]
[\[34b.1\]]so/_/rgyal po zas gtsang gis ya mtshan du gyur pa de thos nas skye bo'i tshogs chen pos yongs su bskor te byang chub sems dpa' rol pa'i rdzing 'gram du song na/_ji tsam na sgra can zin bzang po byang chub sems dpa'i bang tshad kyi pha bong la zhon nas shing bal gyi 'dab ma 
[\[34b.2\]]bzhin du chu na 'phyo ba mthong ngo /_/mthong nas kyang dga' ba dang /_mgu ba dang /_rab tu dga' ba dang /_rangs pa rgya chen po dang /_yid bde ba skyes te de ma thag tu rdzing der zhugs nas gzhon nu sgra can zin bzang po pang du blangs nas langs so/_/gang gi tshe bcom ldan 
[\[34b.3\]]'das kyis bdud kyi 'khor 'byung po bye ba phrag sum bcu rtsa drug byams pa'i mtshon gyis mngon du btul nas bla na med pa'i ye shes brnyes pa de'i tshe sa chen po 'di shin tu g.yos par gyur to/_/'jig rten 'di thams cad kyang snang ba rgya chen pos gsal bar gyur te/_'di 
[\[34b.4\]]ltar 'jig rten dang 'jig rten gyi bar gyi mun pa mun nag smag tu gyur pa nyi ma dang zla ba 'di gnyis 'di ltar rdzu 'phrul che zhing 'di ltar mthu che ba'i snang bas snang ba nyams su ma myong ba gang yin pa de dag kyang de'i tshe snang ba rgya chen pos gsal bar gyur nas der sems can gang dag 
[\[34b.5\]]skyes pa de rnams kyis snang ba des sems can gcig gis gcig mthong nas/_shes ldan dag sems can gzhan dag kyang 'dir skyes pa lta zhig shes ldan dag sems can gzhan zhig kyang 'dir skyes pa lta zhig ces ngo shes par gyur to//_//sdom la/_'khor 
[\[34b.6\]]bzhi dang ni lang tsho dang /_/yab dang sras ni mjal ba dang /_/shAkya de bzhin rang byung dang /_/dung skyong khyod la phyag 'tshal ba'o/_/de nas tshangs ris kyi lha gnyis shig tshangs pa'i 'jig rten na 'dug pa 'di snyam du sems te/_sangs rgyas bcom ldan 'das lteng 
[\[34b.7\]]rgyas na chu klung nai rany+dza na'i 'gram byang chub kyi shing drung na bzhugs te mngon par rdzogs par sangs rgyas nas ring po ma lon par me'i khams la snyoms par zhugs te skyil mo krung gcig gis zhag bdun 'das par mdzad nas/_de la sus kyang bsod snyoms ma phul gyis/_ma 
[\[35a\]]
[\[35a.1\]]la bdag cag der song la tshigs su bcad pa re res mngon par bstod do snyam mo/_/de nas tshangs ris kyi lha de gnyis kyis 'di lta ste/_skyes bu stobs dang ldan pa'i dpung pa bskums te brkyang pa'am brkyang ste bskums pa tsam gyis tshangs ris kyi lha gnyis tshangs 
[\[35a.2\]]ris kyi 'jig rten nas mi snang bar gyur te/_bcom ldan 'das kyi spyan sngar phyin nas phyogs gcig tu 'dug ste/_tshangs ris kyi lha gnyis las gcig gis tshigs su bcad de gsol pa/_ded dpon g.yul las rnam par rgyal ba po/_/sdig pa mi mnga' bzhengs shig 'jig 
[\[35a.3\]]rten gzigs/_/rin chen chos ni 'tshal bar 'gyur mchis kyis/_/bde gshegs chos kyi mchog ni bshad du gsol/_/cig shos kyis kyang tshigs su bcad de gsol pa/_nga rgyal bcom zhing g.yul las rnam rgyal ba/_/sdig pa mi mnga' bzhengs shig 'jig rten 
[\[35a.4\]]gzigs/_/bco lnga lon pa'i dgung zla nya ba ltar/_/khyod kyi thugs ni shin tu rnam dag lags/_/zhes gsol nas de nyid du mi snang bar gyur to/_/de nas bcom ldan 'das ting nge 'dzin de las bzhengs nas de'i tshe tshigs su bcad de bka' stsal pa/_'jig rten 'dod pa'i 
[\[35a.5\]]bde gang dang /_/lha yul byung bde gang yin pa/_/srid pa zad pa'i bde de la/_/bcu drug char yang mi phod do/_/khur khyer ba ni sdug bsngal te/_/khur bor ba ni bde ba yin/_/khur ni lci ba rnams bor nas/_/gzhan dag blang bar mi bya'o/_/sred pa thams cad rnam 
[\[35a.6\]]spangs shing /_/'dus byas thams cad zad nas ni/_/dngos po thams cad yongs shes nas/_/slar yang srid par mi 'ong ngo /_/sangs rgyas bcom ldan 'das rnam par grol ba'i dga' ba dang bde ba sku nyams su btar nas/_skyil mo krung gcig gis zhag bdun 'das par 
[\[35a.7\]]mdzad pa na/_/de la sus kyang bsod snyoms ma phul lo/_/de'i tshe tshong pa ga gon dang bzang po gnyis shing rta lnga brgya tsam dang lhan cig dong ba na lam de nyid du zhugs par gyur to/_/de nas tshong pa ga gon dang /_bzang po'i sngon gyi grogs po dang /_blon po dang /_nye du dang /_mdza' 
[\[35b\]]
[\[35b.1\]]bshes su gyur pa'i lha zhig yod pa 'di snyam du sems te/_sangs rgyas bcom ldan 'das 'di lteng rgyas na chu klung nai rany+dza na'i 'gram byang chub kyi shing drung na bzhugs te mngon par rdzogs par sangs rgyas nas ring po ma lon par rnam par grol ba'i dga' ba dang bde ba sku nyams su 
[\[35b.2\]]btar nas/_skyil mo krung gcig gis zhag bdun 'das par mdzad pa na/_de la sus kyang bsod snyoms ma phul gyis/_de la tshong pa ga gon dang /_bzang po gnyis kyis der thog mar bsod snyoms 'bul du bcug na/_de ni tshong pa ga gon dang /_bzang po de gnyis kyi yun 
[\[35b.3\]]ring po'i don dang phan pa dang bde bar 'gyur gyis/_ma la bdag rang gis 'di gnyis 'di lta ste/_bcom ldan 'das la bsod snyoms 'bul du gzhug pa'i phyir brtson par bya'o snyam nas/_de nas lha des shing rta dang tshong pa thams cad snang ba rgya chen pos gsal bar byas nas tshong pa 
[\[35b.4\]]ga gon dang /_bzang po la 'di skad ces smras so/_/tshong pa tshong pa dag sangs rgyas bcom ldan 'das 'di lteng rgyas na chu klung nai rany+dza na'i 'gram byang chub kyi shing drung na bzhugs te mngon par rdzogs par sangs rgyas nas ring po ma lon par rnam par grol ba'i dga' ba dang /_bde ba sku 
[\[35b.5\]]nyams su btar ba na skyil mo krung gcig gis zhag bdun 'das par mdzad de/_de la sus kyang bsod snyoms ma phul gyis/_de la khyed kyis der thog mar bsod snyoms phul na de ni khyed kyi yun ring mo'i don dang phan pa dang bde bar 'gyur ro zhes smras nas lha de de nyid du mi snang bar 
[\[35b.6\]]gyur to/_/de nas tshong pa ga gon dang bzang po gnyis 'di snyam du sems te/_sangs rgyas ni mchog ma yin pa ma yin la/_chos bshad pa yang mchog ma yin pa ma yin te/_gang gi phyir 'di ltar lhas kyang 'di lta ste/_bcom ldan 'das de la bsod snyoms dbul ba'i phyir brtson 
[\[35b.7\]]par byed do snyam du bsams nas sbrang rtsi dang lde gu mang du khyer nas bcom ldan 'das gang na ba der song nas phyin pa dang /_bcom ldan 'das kyi zhabs gnyis la mgo bos phyag byas te phyogs gcig tu 'dug go/_/phyogs gcig tu 'dug nas tshong pa ga gon dang /_bzang pos 
[\[36a\]]
[\[36a.1\]]bcom ldan 'das la 'di skad ces gsol to/_/btsun pa bcom ldan 'das kyi ched du 'dir bdag cag gis sbrang rtsi dang lde gu mang du 'tshal te mchis kyis/_bcom ldan 'das thugs brtse ba nye bar bzung ste 'di bzhes su gsol/_de nas bcom ldan 
[\[36a.2\]]'das 'di snyam du dgongs te/_gal te bdag gi phyag gis bsod snyoms bzhes na dper na mu stegs can bzhin du 'gyur bas de ni bdag gi cha ma yin gyis/_ma la bdag gis sngon gyi yang dag par rdzogs pa'i sangs rgyas rnams kyis srog chags rnams la phan pa'i phyir bsod 
[\[36a.3\]]snyoms gang du bzhes pa bsam par bya'o snyam pa na bcom ldan 'das la lha rnams kyis gsol pa/_btsun pa sngon gyi yang dag par rdzogs pa'i sangs rgyas rnams kyis srog chags rnams la sman par bgyi ba'i slad du lhung bzed du bsod snyoms bzhes lags so/_/bcom ldan 'das 
[\[36a.4\]]kyis kyang dgongs shing ye shes gzigs pa bskyed na sngon gyi sangs rgyas bcom ldan 'das rnams kyis srog chags rnams la phan pa'i phyir bsod snyoms lhung bzed du bzhes par gyur nas de nas bcom ldan 'das la lhung bzed kyis lhung bzed kyi dgos pa byung ngo /_/de nas rgyal po 
[\[36a.5\]]chen po bzhis bcom ldan 'das la lhung bzed kyis lhung bzed kyi dgos pa byung bar rig nas ri brags can zhig la rdo las byas pa'i lhung bzed mi ma yin pas byas shing mi ma yin pas zin par byas la gsal ba/_gtsang ma/_dri mi zhim pa med pa bzhi khyer te bcom ldan 'das 
[\[36a.6\]]gang na ba der dong nas phyin pa dang /_bcom ldan 'das kyi zhabs gnyis la mgo bos phyag byas nas phyogs gcig tu 'dug go/_/phyogs gcig tu 'dug nas rgyal po chen po bzhis bcom ldan 'das la 'di skad ces gsol to/_/btsun pa bcom ldan 'das la lhung bzed 
[\[36a.7\]]kyis lhung bzed kyi mkho ba byung bar bdag cag gis 'tshal nas ri brags can zhig las rdo'i lhung bzed mi ma lags pas bgyis shing mi ma lags pas legs par bgyis pa gsal ba/_gtsang ma dri nga ba ma mchis pa bzhi 'dir 'tshal te mchis na/_bcom ldan 'das thugs 
[\[36b\]]
[\[36b.1\]]brtse ba nye bar bzung ste 'di bzhes su gsol/_de nas bcom ldan 'das 'di snyam du dgongs te/_gal te bdag gis rgyal po chen po gcig las lhung bzed gcig bzhes na gsum gyi sems mi dga' bar 'gyur ro/_/gal te gnyis las na ni gnyis kyi sems mi dga' bar 
[\[36b.2\]]'gyur ro/_/gal te gsum las na ni gcig gi sems mi dga' bar 'gyur gyis/_ma la bdag gis rgyal po chen po bzhi las lhung bzed bzhi bzhes la lhung bzed gcig tu byin gyis brlab par bya'o snyam nas/_de nas bcom ldan 'das kyis rgyal po chen po bzhi las lhung 
[\[36b.3\]]bzed bzhi bzhes te lhung bzed gcig tu byin gyis brlabs so//_//'dul ba gzhi/_bam po brgyad bcu drug pa/_de nas bcom ldan 'das kyis tshong pa ga gon dang bzang po las srog chags rnams la phan pa'i phyir bsod snyoms bzhes so/_/de nas bcom ldan 
[\[36b.4\]]'das kyis tshong pa ga gon dang bzang po la 'di skad ces bka' stsal to/_/tshong pa dag khyed tshur sangs rgyas la skyabs su deng shig_/chos la skyabs su deng shig_/ma 'ongs pa'i dus na 'byung bar 'gyur ba'i dge 'dun zhes bya ba gang yin pa de la yang skyabs su deng shig_/
[\[36b.5\]]btsun pa bdag cag sangs rgyas la skyabs su mchi'o/_/chos la skyabs su mchi'o/_/ma 'ongs pa'i dus na 'byung bar 'gyur ba'i dge 'dun gang lags pa de la yang skyabs su mchi'o/_/de nas bcom ldan 'das kyis tshong pa ga gon dang bzang po'i sbyin pa de la rjes su yi rang bas 
[\[36b.6\]]rjes su yi rang bar mdzad de/_gang gi don du sbyin pa btang /_/de yi don du 'gyur ba ste/_/bde ba'i don du sbyin btang na/_/de ni bde bar 'gyur ba yin/_/bsod nams rnam smin bde ba dang /_/bsams pa yang ni 'grub par 'gyur/_/myur du zhi ba dam pa yi/_/mya ngan 
[\[36b.7\]]'das pa rtogs par 'gyur/_/pha rol las byung gnod pa ni/_/lha dang bdud kyi rigs dag gis/_/bsod nams kho na byed pa na/_/bar chad bya bar mi nus so/_/gal te 'phags pa'i shes rab phyir/_/gtong ldan de ni 'bad byed na/_/sdug bsngal tha mar byed pa dag_/
[\[37a\]]
[\[37a.1\]]rnam par mthong zhing reg par 'gyur/_/de nas tshong pa ga gon dang /_bzang po bcom ldan 'das kyis bka' stsal pa la mngon par dga' ste rjes su yi rangs nas bcom ldan 'das kyi zhabs gnyis la mgo bos phyag byas te bcom ldan 'das kyi spyan snga nas dong ngo /_/
[\[37a.2\]]de nas bcom ldan 'das kyis tshong pa ga gon dang /_bzang po la bsod snyoms bzhes nas chu klung nai rany+dza na gang na ba der gshegs te byon nas chu klung nai rany+dza na'i 'gram du bzhugs te zhal zas kyi bya ba mdzad do/_/de nas sbrang rtsi yang rlung slong la lde gu yang rlung slong bas des bcom ldan 
[\[37a.3\]]'das rlung nad kyi snyun gyis thebs so/_/de nas bdud sdig can gyis bcom ldan 'das rlung nad kyi snyun gyis thebs par rig nas bcom ldan 'das gang na ba der song ste phyin pa dang /_bcom ldan 'das la 'di skad ces gsol to/_/bcom ldan 'das yongs su mya ngan las 'da' ba'i 
[\[37a.4\]]dus la bab lags so/_/bde bar gshegs pa yongs su mya ngan las 'da' ba'i dus la bab lags so/_/de nas bcom ldan 'das 'di snyam du dgongs te/_'di lta ste dkrug pa'i las kyi phyir bdud sdig can 'di nye bar 'ongs so snyam du dgongs nas/_bdud sdig can la 'di skad 
[\[37a.5\]]ces bka' stsal to/_/sdig can ji srid nga'i nyan thos mkhas pa/_gsal ba/_yid gzhungs pa/_pha rol gyi rgol ba byung zhing byung ba rnams chos bzhin gyis tshar gcod nus pa/_rang gi smra ba gsal bar byed nus pa'i dge slong dang /_dge slong ma dang /_dge bsnyen dang /_dge 
[\[37a.6\]]bsnyen ma rnams byung bar ma gyur pa dang /_nga'i tshangs par spyod pa rgya chen po skye bo mang po dang lha dang mi'i bar la rgya cher yang dag par legs par rab tu ma bstan gyi bar du nga yongs su mya ngan las mi 'da'o/_/de nas bdud sdig can 'di snyam du sems te/_kye ma'o dge sbyong gau ta ma ni yongs 
[\[37a.7\]]su mya ngan las mi 'da'o/_/snyam du bsams nas sdug bsngal zhing yid mi bde la 'gyod pas de nyid du mi snang bar gyur to/_/de nas lha rnams kyi dbang po brgya byin gyis bcom ldan 'das rlung nad kyi snyun gyis thebs par rig nas shing 'dzam bu zhes bya bas 'dzam bu'i gling du gdags pa 
[\[37b\]]
[\[37b.1\]]gang yin pa de dang ha cang yang mi ring ba zhig na a ru ra chen po'i tshal yod de/_de nas kha dog dang /_dri dang /_ro dang ldan pa'i a ru ra blangs nas bcom ldan 'das gang na ba der song ste phyin pa dang /_bcom ldan 'das kyi zhabs gnyis la mgo bos phyag byas te phyogs gcig 
[\[37b.2\]]tu 'dug go/_/phyogs gcig tu 'dug nas lha rnams kyi dbang po brgya byin gyis bcom ldan 'das la 'di skad ces gsol to/_/btsun pa bcom ldan 'das bser ma'i snyun nad kyis thebs par bdag gis 'tshal nas shing 'dzam bu zhes bgyi bas 'dzam bu'i gling du btags pa gang 
[\[37b.3\]]lags pa de dang ha cang yang mi ring ba na a ru ra chen po'i tshal mchis te/_de nas bdag gis kha dog dang /_dri dang /_ror ldan pa'i a ru ra 'dir 'tshal te mchis kyis de bcom ldan 'das kyis gsol cig_/bcom ldan 'das kyis de gsol dang /_bser ma dang mthun par 'gyur 
[\[37b.4\]]zhing bser ma'i snyun nye bar zhi bar 'gyur ro/_/bcom ldan 'das kyis de gsol ba dang rlung dang mthun par gyur nas rlung nad kyi snyun nye bar zhi bar gyur to/_/des na bcom ldan 'das shin tu bzod cing lhag par 'tsho bar gyur to/_/de nas bcom ldan 'das ji tsam dgyes kyi bar 
[\[37b.5\]]du byang chub kyi shing drung du bzhugs nas klu'i rgyal po btang bzung gi gnas gang na ba der gshegs te byon nas shing zhig gi drung du brten te skyil mo krung bcas nas sku drang por bsrang ste dran pa mngon du phyogs par bzhag nas bzhugs so/_/de'i tshe klu'i rgyal po btang bzung gi 
[\[37b.6\]]gnas su zhag bdun du dus ma yin pa'i sprin chags par gyur to/_/de nas klu'i rgyal po btang bzung gis zhag bdun du dus ma yin pa'i sprin chags par rig nas gnas nas mngon par 'phags te/_bcom ldan 'das zhag bdun po 'di la bser bar 'gyur du 'ong /_tsha ba dang /_sbrang 
[\[37b.7\]]ma dang /_sha sbrang dang /_rlung dang /_nyi ma dang /_sdig sbrul gyi reg pas sku la gnod par 'gyur du 'ong zhes lus kyis bcom ldan 'das la lan bdun du dkris te steng du mgo'i gdengs ka chen po byas nas 'dug go/_/de nas klu'i rgyal po btang bzung gis zhag bdun gyi dus ma yin 
[\[38a\]]
[\[38a.1\]]pa'i sprin chags pa med par rig nas bcom ldan 'das kyi sku lus las lus bkrol te dpung rgyan dang /_rna rgyan dang /_phreng ba dang /_rgyan sna tshogs dang /_byug pas byugs nas bcom ldan 'das gang na ba de logs su thal mo sbyar ba btud de bcom ldan 'das la 
[\[38a.2\]]'di skad ces gsol to/_/bcom ldan 'das dgung bdun po 'di la bser bar ma gyur tam/_tsha ba dang /_sbrang ma dang /_sha sbrang dang /_bser ma dang /_gdugs dang /_sdig sbrul gyi gnod pas sku la reg par ma gyur tam/_de nas bcom ldan 'das kyis de'i tshe 
[\[38a.3\]]tshigs su bcad de bka' stsal pa/_dben pa'i dga' ba bde ba yin/_/chos thos pa la lta ba dang /_/srog chags rnams la sdom pa yis/_/'jig rten 'tshe ba med pa bde/_/'jig rten 'dod chags bral ba dang /_/'dod chags rnams las rgal ba bde/_/nga'o 
[\[38a.4\]]nga rgyal thul ba gang /_/de nyid bde ba'i dam pa yin/_/de nas bcom ldan 'das ji tsam bzhed kyi bar du klu'i rgyal po btang bzung gi gnas na bzhugs nas byang chub kyi snying po gang na ba der gshegs te byon pa dang rtswa'i gding ba bshams pa nyid la skyil mo krung bcas/_sku drang 
[\[38a.5\]]por bsrang nas dran pa mngon du phyogs par bzhag nas bzhugs te/_skyil mo krung gcig gis zhag bdun 'das par mdzad cing rten cing 'brel bar 'byung ba'i yan lag bcu gnyis po lugs dang mthun pa dang /_lugs dang mi mthun pa 'di nyid la gzigs par mdzad 
[\[38a.6\]]de/_'di lta ste 'di yod pas 'di yod/_'di skyes pas 'di skye ba 'di lta ste/_ma rig pa'i rkyen gyis 'du byed/_'du byed kyi rkyen gyis rnam par shes pa/_rnam par shes pa'i rkyen gyis ming dang gzugs/_ming dang gzugs kyi rkyen gyis skye mched drug_/skye mched 
[\[38a.7\]]drug gi rkyen gyis reg pa/_reg pa'i rkyen gyis tshor ba/_tshor ba'i rkyen gyis sred pa/_sred pa'i rkyen gyis len pa/_len pa'i rkyen gyis srid pa/_srid pa'i rkyen gyis skye ba/_skye ba'i rkyen gyis rga shi dang /_mya ngan dang /_smre sngags 'don pa dang /_sdug bsngal ba dang /_
[\[38b\]]
[\[38b.1\]]yid mi bde ba dang /_'khrug pa rnams 'byung bar 'gyur te/_de ltar sdug bsngal gyi phung po chen po 'ba' zhig po 'di 'byung bar 'gyur ro/_/'di lta ste 'di med na 'di med la/_'di 'gags pas 'di 'gag par 'gyur te/_'di lta ste ma rig pa 'gags pas 'du byed 
[\[38b.2\]]'gag_/'du byed 'gags pas rnam par shes pa 'gag_/rnam par shes pa 'gags pas ming dang gzugs 'gag_/ming dang gzugs 'gags pas skye mched drug 'gag_/skye mched drug 'gags pas reg pa 'gag_/reg pa 'gags pas tshor ba 'gag_/
[\[38b.3\]]tshor ba 'gags pas sred pa 'gag_/sred pa 'gags pas len pa 'gag_/len pa 'gags pas srid pa 'gag_/srid pa 'gags pas skye ba 'gag_/skye ba 'gags pas rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde 
[\[38b.4\]]ba dang /_'khrug pa rnams 'gag par 'gyur te/_de ltar sdug bsngal gyi phung po chen po 'ba' zhig po 'di 'gag par 'gyur ro/_/de nas bcom ldan 'das kyis zhag bdun po de nyid 'das par mdzad nas ting nge 'dzin de las bzhengs te de'i tshe tshigs su bcad de bka' stsal pa/_
[\[38b.5\]]gang tshe chos 'di dag ni skyed byed pa'i/_/brtson 'grus ldan pa'i bsam gtan tshangs pa yin/_/gang tshe chos rnams rgyu dang bcas shes pa/_/de nas de yi som nyi thams cad 'bral/_/gang tshe chos 'di dag ni skyed byed pa'i/_/brtson 'grus ldan pa'i bsam gtan tshangs 
[\[38b.6\]]pa yin/_/gang tshe sdug bsngal rgyu dang bcas shes pa/_/de nas de yi som nyi thams cad 'bral/_/gang tshe chos 'di dag ni skyed byed pa'i/_/brtson 'grus ldan pa'i bsam gtan tshangs pa yin/_/gang tshe tshor ba zad pa thob 'gyur ba/_/de nas de yi som nyi thams cad 
[\[38b.7\]]'bral/_/gang tshe chos 'di dag ni skyed byed pa'i/_/brtson 'grus ldan pa'i bsam gtan tshangs pa yin/_/gang tshe rkyen rnams zad pa thob nas ni/_/de nas de yi som nyi thams cad 'bral/_/gang tshe chos 'di dag ni skyed byed pa'i/_/brtson 'grus ldan pa'i bsam gtan 
[\[39a\]]
[\[39a.1\]]tshangs pa yin/_/gang tshe zag pa zad pa thob gyur nas/_/de nas de yi som nyi thams cad 'bral/_/gang tshe chos 'di dag ni skyed byed pa'i/_/brtson 'grus ldan pa'i bsam gtan tshangs pa yin/_/'jig rten kun du snang bar 'dug pa ni/_/ji ltar nyi ma bar 
[\[39a.2\]]snang shar ba bzhin/_/gang tshe chos 'di dag ni skyed byed pa'i/_/brtson 'grus ldan pa'i bsam gtan tshangs pa yin/_/bdud kyi sde rnams rnam par bcom gnas te/_/sangs rgyas kun du sbyor las rnam par grol/_/de nas bcom ldan 'das 'di snyam du dgongs te/_
[\[39a.3\]]bdag gis chos zab mo zab par snang ba mthong bar dka' zhing khong du chud par dka' ba rtog ge pa rnams kyi rtog ge'i spyod yul ma yin pa zhib mo mdzangs pa'i mkhas pa dang /_rig pas rnam par shes par bya ba rtogs te/_de bdag gis gzhan la smras kyang gzhan gyis de 
[\[39a.4\]]mi shes pas des bdag dub par 'gyur/_ngal bar 'gyur/_sems la spro ba med pa kho nar 'gyur bar zad pas ma la bdag gcig pu dgon pa'i nags stug por mthong ba'i chos la bde bar gnas pa'i rnal 'byor la rjes su brtson pas gnas par bya'o snyam ste/_de nas bcom 
[\[39a.5\]]ldan 'das thugs las chung ngus bzhugs pa la thugs gzhol bar mdzad cing chos 'chad pa la ma yin no/_/de nas tshangs pa mi mjed kyi bdag po 'di snyam du sems te/_kye ma'o 'jig rten 'di ma rung ba'o kye ma'o 'jig rten 'di ma rung ba ste/_gang gi phyir da ltar brgya lam na lan 
[\[39a.6\]]'ga' de bzhin gshegs pa dgra bcom pa yang dag par rdzogs pa'i sangs rgyas 'jig rten du byung ba ni dper na u dum bA ra'i me tog bzhin na/_bcom ldan 'das de da ltar thugs las chung ngus bzhugs pa la thugs gzhol bar mdzad cing chos 'chad pa la ni ma yin pas ma la 
[\[39a.7\]]bdag der song la gsol ba gdab bo snyam mo/_/de nas tshangs pa mi mjed kyi bdag pos dper na skyes bu stobs dang ldan pa'i dpung pa bskums nas brkyang ba'am/_brkyang nas bskums pa tsam gyis tshangs pa mi mjed kyi bdag po tshangs pa'i 'jig rten nas mi snang bar byas te/_
[\[39b\]]
[\[39b.1\]]bcom ldan 'das kyi spyan sngar 'dug go/_/de nas tshangs pa mi mjed kyi bdag pos de'i tshe tshigs su bcad de gsol pa/_ma ga d+hAr ni sngon chad chos byung ba/_/dag pa ma lags dri mar bcas pas rtogs/_/bdud rtsi chos kyi sgo ni phye mdzod la/_/dri ma med pas rtogs pa bshad 
[\[39b.2\]]par mdzod/_/bcom ldan 'das kyis bka' stsal pa/_/tshangs pa ngas ni tshegs chen gyis/_/skyon rnams bcom nas rtogs gyur pa/_/srid dang chags pas dkris rnams kyis/_/chos ni legs par rtogs mi 'gyur/_/rgyun las bzlog phyogs 'gro ba'i lam/_/
[\[39b.3\]]zab cing shin tu mthong dka' ba/_/mun pa'i phung pos bsgribs pa yi/_/'dod chags zhen pas mthong mi 'gyur/_/btsun pa 'jig rten du skyes shing 'jig rten du rgas pa'i sems can rnams la dbang po rnon po dang /_dbang po 'bring po dang /_dbang po rtul po dang /_drang 
[\[39b.4\]]sla ba dang /_gdul sla ba dang /_nyon mongs pa chung ba dang /_rdul chung ba'i rigs mchis te/_de dag gis dam pa'i chos ma thos na yongs su nyams par 'gyur lags so/_/btsun pa dper na ut+pa la'am/_pad ma'am/_ku mu da'am/_pad ma dkar po dag chab nas 
[\[39b.5\]]skyes shing chab nas chen por gyur te chab nas 'phags te mchis pa las kha cig ni chab dang mnyam/_kha cig ni chab kyi nang du nub cing mchis pa de bzhin du btsun pa 'jig rten du skyes shing 'jig rten du rgas pa'i sems can rnams la yang dbang po rnon po dang /_dbang po 'bring 
[\[39b.6\]]po dang /_dbang po rtul po dang /_drang sla ba dang /_gdul sla ba dang /_nyon mongs pa chung ba dang /_rdul chung ba'i rigs mchis te de dag gis dam pa'i chos ma thos na yongs su nyams par 'gyur bas chos rin po che 'tshal bar 'gyur ba mchis kyis/_bcom ldan 'das 
[\[39b.7\]]chos bshad du gsol/_bde bar gshegs pa chos bshad du gsol/_de nas bcom ldan 'das 'di snyam du dgongs te/_ma la nga nyid kyi sangs rgyas kyi spyan gyis 'jig rten la blta bar bya'o snyam nas/_de nas bcom ldan 'das nyid kyi sangs rgyas kyi spyan gyis 'jig rten la 
[\[40a\]]
[\[40a.1\]]gzigs te/_bcom ldan 'das nyid kyi sangs rgyas kyi spyan gyis 'jig rten la gzigs pa dang /_'jig rten du skyes shing 'jig rten du rgas pa'i sems can rnams la dbang po rnon po dang /_dbang po 'bring po dang /_dbang po rtul po dang /_drang sla ba dang /_
[\[40a.2\]]gdul sla ba dang /_nyon mongs pa chung ba dang /_rdul chung ba'i rang bzhin yod de/_de dag dam pa'i chos ma thos na yongs su nyams par 'gyur bar gzigs so/_/gzigs nas kyang sems can rnams la thugs rje chen po gzhol bar gyur to/_/de nas bcom ldan 'das kyis 
[\[40a.3\]]de'i tshe tshigs su bcad de bka' stsal pa/_bdud rtsi'i sgo mo dag ni dbye bar byas/_/nyan par su 'dod som nyi sol cig dang /_/tshangs pa mi rnams la ni gya nom chos/_/klan ka mi btsal mdo tsam bshad par bya/_/de nas tshangs pa mi mjed kyi bdag po 'di snyam du sems 
[\[40a.4\]]te/_kye bcom ldan 'das kyis chos bshad par 'gyur ro/_/kye bde bar gshegs pas chos bshad par 'gyur ro snyam du rig nas dga' ba dang /_mgu ba dang /_mchog tu dga' ba dang /_dga' ba rgya chen po dang /_yid bde ba skyes nas bcom ldan 'das kyi zhabs gnyis 
[\[40a.5\]]la mgo bos phyag byas te/_bcom ldan 'das la lan gsum bskor ba byas nas de nyid du mi snang bar gyur to/_/de nas bcom ldan 'das 'di snyam du dgongs te/_ngas su la thog mar chos bshad snyam mo/_/de nas bcom ldan 'das 'di snyam du dgongs te/_ma la ngas sgyu 
[\[40a.6\]]rtsal shes kyi bu ring du 'phur de la thog mar chos bshad par bya ste/_de ni nga'i thog ma'i slob dpon kho na yin bzhin du rjed pa'i dam pas rjed cing mchod pa'i dam pas mchod la rtogs pa dam pa dag la yang yid rangs shing dad par gyur pa yin no snyam mo/_/bcom ldan 'das la lha rnams 
[\[40a.7\]]kyis gsol pa/_btsun pa sgyu rtsal shes kyi ba ring du 'phur gum nas dgung bdun lags so/_/bcom ldan 'das kyis kyang dgongs pa la zhugs te/_ye shes gzigs pa bskyed na sgyu rtsal shes kyi bu ring du 'phur shi nas zhag bdun lon no/_/de nas bcom ldan 'das 'di 
[\[40b\]]
[\[40b.1\]]snyam du dgongs te/_e ma'o sgyu rtsal shes kyi bu ring du 'phur shi ba de ni te por ma stes so/_/e ma'o sgyu rtsal shes kyi bu ring du 'phur shi ba de ni shin tu te por ma stes te chos 'dul ba 'di ma thos so/_/gal te des chos 'dul ba 'di thos na shes par 'gyur ba zhig snyam mo/_/de nas 
[\[40b.2\]]bcom ldan 'das 'di snyam du dgongs te/_ma la ngas thog mar su zhig la chos bshad snyam mo/_/de nas bcom ldan 'das 'di snyam du dgongs te/_ma la ngas rangs byed kyi bu lhag spyod de la thog mar chos bshad par bya ste/_de ni nga'i thog ma'i slob dpon kho na yin bzhin du rjed 
[\[40b.3\]]pa'i dam pas rjed cing mchod pa'i dam pas mchod la rtogs pa dam pa dag la yang yid rangs shing dad par gyur to snyam mo/_/bcom ldan 'das la lha rnams kyis gsol pa/_btsun pa rangs byed kyi bu lhag spyod mdang sum srod la gum lags so/_/bcom ldan 'das kyis kyang 
[\[40b.4\]]dgongs pa la zhugs te ye shes gzigs pa bskyed na rangs byed kyi bu lhag spyod srod la shi bar gyur to/_/de nas bcom ldan 'das 'di snyam du dgongs te/_e ma'o rangs byed kyi bu lhag spyod shi ba de ni te por ma stes so/_/e ma'o rangs byed kyi bu lhag spyod shi ba de ni shin tu te por ma 
[\[40b.5\]]stes te chos 'dul ba 'di ma thos so/_/gal te des chos 'dul ba 'di thos na shes par 'gyur ba zhig snyam mo/_/de nas bcom ldan 'das 'di snyam du dgongs te/_ma la ngas thog mar su zhig la chos bshad snyam mo/_/de nas 'di snyam du dgongs te/_ma la ngas lnga sde'i dge slong 
[\[40b.6\]]de rnams la thog mar chos bshad par bya ste/_de dag gis nga sngon sdug bsngal spong ba'i rnal 'byor gyis rjes su brtson par gnas pa na bla ma dang /_gus pa dang /_sdug pa dang bcas pas gnas pa yin no snyam mo/_/de nas bcom ldan 'das 'di snyam du dgongs te/_lnga 
[\[40b.7\]]sde'i dge slong rnams da ltar gang na 'dug snyam nas bcom ldan 'das kyis lha'i spyan rnam par dag pa mi rnams kyi las 'das pas lnga sde'i dge slong rnams bA rA Na sI na drang srong smra ba [{]ri dgas [,]ri dwags [}]kyi nags na 'khod pa gzigs so/_/gzigs nas kyang ji tsam bzhed kyi bar du byang chub 
[\[41a\]]
[\[41a.1\]]kyi shing drung du bzhugs na bA rA Na sI'i ka shi'i grong khyer gang na ba der rgyu zhing gshegs so/_/de'i tshe kun tu rgyu nyer 'gro lam de nyid du zhugs par gyur te/_kun tu rgyu nyer 'gros bcom ldan 'das lam nas gshegs pa mthong ngo /_/mthong nas kyang 'di skad ces 
[\[41a.2\]]gsol to/_/dge sbyong gau ta ma khyod kyi dbang po rnams ni dngas/_bzhin gyi mdog ni yongs su dag_/pags pa'i mdog ni gsal na/_tshe dang ldan pa gau ta ma khyod kyi ston pa ni gang /_khyod su las brten te rab tu byung /_khyod su'i chos la dga'/_bcom ldan 'das kyis de'i 
[\[41a.3\]]tshe tshigs su bcad de bka' stsal pa/_nga dang 'dra ba yod min pas/_/nga la slob dpon 'ga' med do/_/'jig rten sangs rgyas nga gcig pu/_/yang dag byang chub dam pa thob/_/thams cad zil mnan 'jig rten kun mkhyen la/_/'di na chos kun gyis ni nga ma gos/_/
[\[41a.4\]]thams cad spangs shing sred bral rnam grol te/_/rang gis mngon par shes na su la brten/_/de bzhin gshegs pa lha mi'i ston pa po/_/thams cad mkhyen pa'i stobs ni kun ldan pas/_/nyid kyis byang chub rtogs nas rab gsung ba/_/mi mnyam mtshungs pa med na su la 
[\[41a.5\]]brten/_/nga ni 'jig rten dgra bcom ste/_/'jig rten bla med nga yin pas/_/lha dang bcas pa'i 'jig rten na/_/nga ni rgyal ba bdud zil gnon/_/tshe dang ldan pa gau ta ma rgyal ba zhes gsung ngam/_/gang gis zag pa zad thob pa/_/rgyal ba nga 'dra shes par bya/_/sdig 
[\[41a.6\]]pa'i chos ni ngas bcom pas/_/de bas nyer 'gro nga rgyal ba'o/_/tshe dang ldan pa gau ta ma gang du bzhud/_/bA rA Na sIr gshegs nas ni/_/ngas ni chos kyi rnga brdung zhing /_/'jig rten ma bskor gang yin pa'i/_/chos kyi 'khor lo rab tu bskor/_/'jig rten chags las rgal 
[\[41a.7\]]ba yi/_/kun mkhyen sangs rgyas zhi gyur pa/_/'jig rten bsgral ba ma byas par/_/skyes bu dam pa grags mi srid/_/tshe dang ldan pa gau ta ma rgyal ba legs so/_/zhes gsol nas kun du rgyu nyer 'gro lam nas song ngo /_/de nas bcom ldan 'das yul ka shi'i ljongs rgyu zhing 
[\[41b\]]
[\[41b.1\]]gshegs pa na bA rA Na sIr byon to/_/de'i tshe lnga sde'i dge sbyong rnams bA rA Na sI na drang srong smra ba [{]ri dgas [,]ri dwags [}]kyi nags na 'khod do/_/lnga sde'i dge slong rnams kyis bcom ldan 'das rgyang ring po kho na nas mthong ngo /_/mthong nas kyang phan tshun nas ched du bsams te legs par 'dug nas 
[\[41b.2\]]khrims su bcas pa/_shes ldan dag dge sbyong gau ta ma mi brtan pa/_bya ba mang ba/_mang pos 'tsho zhing /_spong ba nyams pa de da 'bras chan dang /_zan dron gyi kha zas mang du za zhing lus mar sar dang til mar gyis byugs nas chu 'jam pos lus khrus byed cing 'ong gis de bdag cag 
[\[41b.3\]]gi drung du 'ongs pa dang de la smra bar mi bya/_phyag mi bya/_ldang ba mi bya/_langs te stan bstab par mi bya'o/_/gzhan du na stan nar ma kho na bting la tshig 'di skad ces tshe dang ldan pa gau ta ma stan yod kyis ji ste 'dod na 'dug shig ces brjod par bya'o zhes khrims bcas so/_/bcom 
[\[41b.4\]]ldan 'das kyis ji lta ji ltar lnga sde'i dge slong rnams la gzigs pa'i phyir nye bar gshegs pa de lta de ltar lnga sde'i dge slong rnams bcom ldan 'das kyi gzi brjid dang /_dpal dang /_bkur sti ma bzod nas stan las langs te kha cig ni bcom ldan 'das kyi ched du gdan shom mo/_/kha 
[\[41b.5\]]cig ni zhabs bkru ba'i chu dang zhabs kyi rten dag mtha' gcig tu 'jog par byed do/_/kha cig ni bsu ste na bza' chos gos dag blangs nas 'di skad ces shes ldan gau ta ma tshur spyon/_shes ldan gau ta ma byon pa legs so/_/shes ldan gau ta ma gdan bshams pa nyid la bzhugs 
[\[41b.6\]]shig zhes zer ro/_/de nas bcom ldan 'das 'di snyam du dgongs te/_kye ma skyes bu blun po 'di rnams kyis khrims bcas nas rang gis bshig go snyam du mkhyen nas gdan bshams pa nyid la bzhugs so/_/de nas lnga sde'i dge slong rnams lhag par yang bcom ldan 'das kyi 
[\[41b.7\]]mtshan nas brjod/_gdung nas brjod/_tshe dang ldan pas brjod pa kun du rjod par byed do/_/de nas bcom ldan 'das kyis lnga sde'i dge slong rnams la bka' stsal pa/_dge slong dag khyed lhag par yang de bzhin gshegs pa'i mtshan nas brjod pa dang /_gdung nas brjod pa 
[\[42a\]]
[\[42a.1\]]dang /_tshe dang ldan pas rjod pa'i kun du ma brjod cig_/khyed la yun ring por gnod pa dang phan pa ma yin pa dang /_sdug bsngal bar 'gyur ro/_/de ci'i phyir zhe na/_dge slong dag gang la la lhag par yang de bzhin gshegs pa'i mtshan nas brjod pa dang /_
[\[42a.2\]]gdung nas brjod pa dang /_tshe dang ldan pas rjod pa'i kun du brjod pa de ni skyes bu blun po de la yun ring por gnod pa dang /_phan pa ma yin pa dang /_sdug bsngal bar 'gyur ro/_/de dag gis 'di skad ces gsol to/_/tshe dang ldan pa gau ta ma khyod kyis re zhig sngon gyi tshul dang /_spyod 
[\[42a.3\]]pa dang dka' ba spyad pa des mi'i chos bla ma 'phags pa'i khyad par thob par nus pa'am/_shes pa'am/_mthong ba'am/_reg par gnas pa cung zad kyang ma thob na/_da lta khyod mi brtan zhing bya ba mang la mang pos 'tsho zhing spong ba nyams pas da khyod 'bras chan dang /_zan dron dang /_kha 
[\[42a.4\]]zas la mang du za zhing lus mar sar dang til mar gyis byugs nas chu 'jam pos lus khrus byed pa lta smos kyang ci dgos/_dge slong dag khyod kyis de bzhin gshegs pa'i zhal mdog dang dbang po rnams gsal ba sngon las tha dad du bya ba gzhan lta mthong ngam/_de rnams kyis 'di skad 
[\[42a.5\]]ces gsol to/_/tshe dang ldan pa gau ta ma de de bzhin no/_/de nas bcom ldan 'das kyis lnga sde'i dge slong rnams la bka' stsal pa/_dge slong dag rab tu byung bas ni mtha' 'di gnyis la brten par mi bya/_bsnyen par mi bya/_bsnyen bkur mi bya ste/_gnyis gang zhe na/_
[\[42a.6\]]'dod pa rnams la 'dod pa'i bsod snyoms kyi rjes su brtson pa/_dman pa/_ngan pa/_tha chad ma rabs gang yin pa dang /_bdag nyid dub pa la rjes su brtson pa/_sdug bsngal ba/_'phags pa ma yin pa/_gnod pa dang ldan pa gang yin pa'o/_/khyed kyis mtha' 'di gnyis 
[\[42a.7\]]la mi brten par dbu ma'i lam mig byed pa/_ye shes byed pa/_nye bar zhi bar 'gyur ba/_mngon par shes pa dang /_rdzogs par byang chub pa dang /_mya ngan las 'das par 'gyur ba yod de/_dbu ma'i lam gang zhe na/_'phags pa'i lam yan lag brgyad pa 'di lta ste/_yang 
[\[42b\]]
[\[42b.1\]]dag pa'i lta ba dang /_yang dag pa'i rtog pa dang /_yang dag pa'i ngag dang /_yang dag pa'i las kyi mtha' dang /_yang dag pa'i 'tsho ba dang /_yang dag pa'i rtsol ba dang /_yang dag pa'i dran pa dang /_yang dag pa'i ting nge 'dzin yin no/_/bcom ldan 'das kyis lnga sde'i dge slong 
[\[42b.2\]]rnams la shes par bya ba 'dis shes par mdzad spyod pas bcom ldan 'das lnga sde'i dge slong rnams las gnyis la snga dro gdams ngag 'bogs pa na gsum grong du bsod snyoms la 'jug ste/_gsum gyis bsgrub pa gang yin pa des drug char 'tsho bar byed do/_/bcom ldan 'das lnga sde 
[\[42b.3\]]rnams kyi dge slong gsum la phyi dro gdams ngag 'bogs pa na gnyis grong du bsod snyoms 'jug ste/_gnyis kyis bsgrub pa gang yin pa des lnga sde 'tsho bar byed de/_de bzhin gshegs pa ni snga dro'i dus kho nar gsol ba yin no/_/de nas bcom ldan 'das kyis lnga sde'i dge slong rnams la 
[\[42b.4\]]bka' stsal pa/_dge slong dag nga sngon ma thos pa'i chos rnams la 'di ni sdug bsngal 'phags pa'i bden pa'o zhes tshul bzhin yid la byed pa na mig skyes so/_/shes pa dang /_rig pa dang /_blo dang /_rtogs pa skyes so/_/dge slong dag nga sngon ma thos pa'i chos rnams la 'di ni sdug 
[\[42b.5\]]bsngal kun 'byung ba'o/_/'di ni sdug bsngal 'gog pa'o/_/'di ni sdug bsngal 'gog par 'gro ba'i lam mo zhes tshul bzhin yid la byed pa na mig skyes so/_/shes pa dang /_rig pa dang /_blo dang /_rtogs pa skyes so/_/dge slong dag nga sngon ma thos pa'i chos rnams la sdug 
[\[42b.6\]]bsngal 'phags pa'i bden pa de ngas mngon par shes pas yongs su shes par bya'o zhes tshul bzhin yid la byed pa na mig skyes so/_/shes pa dang /_rig pa dang /_blo dang /_rtogs pa skyes so/_/dge slong dag nga sngon ma thos pa'i chos rnams la sdug bsngal kun 'byung ba 'phags pa'i 
[\[42b.7\]]bden pa de ngas mngon par shes pas spang bar bya'o zhes tshul bzhin yid la byed pa na mig skyes so/_/shes pa dang /_rig pa dang /_blo dang /_rtogs pa skyes so/_/dge slong dag nga sngon ma thos pa'i chos rnams la sdug bsngal 'gog par 'gro ba'i lam 'phags pa'i bden pa de ngas mngon 
[\[43a\]]
[\[43a.1\]]par shes pas mngon sum du bya'o zhes tshul bzhin yid la byed pa na mig skyes so/_/shes pa dang /_rig pa dang /_blo dang /_rtogs pa skyes so/_/dge slong dag nga sngon ma thos pa'i chos rnams la sdug bsngal 'gog par 'gro ba'i lam 'phags pa'i bden pa de ngas mngon 
[\[43a.2\]]par shes pas bsgom par bya'o zhes tshul bzhin yid la byed pa na mig skyes so/_/shes pa dang /_rig pa dang /_blo dang /_rtogs pa skyes so/_/dge slong dag nga sngon ma thos pa'i chos rnams la sdug bsngal 'phags pa'i bden pa de ngas mngon par shes pas yongs su shes so zhes 
[\[43a.3\]]tshul bzhin yid la byed pa na mig skyes so/_/shes pa dang /_rig pa dang /_blo dang /_rtogs pa skyes so/_/dge slong dag nga sngon ma thos pa'i chos rnams la sdug bsngal kun 'byung ba 'phags pa'i bden pa de ngas mngon par shes pas spangs so zhes tshul bzhin yid la byed pa na mig skyes 
[\[43a.4\]]so/_/shes pa dang /_rig pa dang /_blo dang /_rtogs pa skyes so/_/dge slong dag nga sngon ma thos pa'i chos rnams la sdug bsngal 'gog pa 'phags pa'i bden pa de ngas mngon par shes pas mngon sum du byas so zhes tshul bzhin yid la byed pa na mig skyes so/_/shes pa dang /_
[\[43a.5\]]rig pa dang /_blo dang /_rtogs pa skyes so/_/dge slong dag nga sngon ma thos pa'i chos rnams la sdug bsngal 'gog par 'gro ba'i lam 'phags pa'i bden pa de ngas mngon par shes pas bsgoms so zhes tshul bzhin yid la byed pa na mig skyes so/_/shes pa dang /_rig pa dang /_
[\[43a.6\]]blo dang /_rtogs pa skyes so/_/dge slong dag nga ji srid du 'phags pa'i bden pa bzhi po 'di rnams la de ltar lan gsum du bzlas te rnam pa bcu gnyis su bskor ba'i mig ma skyes/_shes pa ma yin/_rig pa ma yin/_blo ma yin/_rtogs pa ma skyes pa de srid du nga lha dang bcas 
[\[43a.7\]]pa'i 'jig rten bdud dang bcas/_tshangs pa dang bcas dge sbyong dang bram zer bcas pa'i skye dgu dang /_lha dang mir bcas pa 'di las grol ba dang /_nges par 'byung ba dang /_mi ldan pa dang /_rab tu grol ba dang /_phyin ci log dang bral ba'i sems kyis mang du gnas par ma gyur 
[\[43b\]]
[\[43b.1\]]cing dge slong dag ngas bla na med pa yang dag par rdzogs pa'i byang chub mngon par rdzogs par sangs rgyas so zhes bya bar ma shes so/_/dge slong dag ngas gang nas 'phags pa'i bden pa bzhi po 'di rnams la de ltar lan gsum du bzlas te rnam pa bcu gnyis su bskor ba'i mig skyes shing 
[\[43b.2\]]shes pa dang /_rig pa dang /_blo dang /_rtogs pa skyes pa de nas nga lha dang bcas pa'i 'jig rten/_bdud dang bcas/_tshangs pa dang bcas/_dge sbyong dang bram zer bcas pa'i skye dgu dang lha dang mir bcas pa 'di las grol ba dang /_nges par 'byung ba dang /_mi ldan pa dang /_rab 
[\[43b.3\]]tu grol ba dang /_phyin ci log dang bral ba'i sems kyis mang du gnas par gyur cing /_dge slong dag ngas de nas bla na med pa yang dag par rdzogs pa'i byang chub mngon par rdzogs par sangs rgyas so zhes bya bar shes so chos kyi rnam grangs de bka' stsal pa na tshe dang ldan pa kauN+Di n+ya dang /_
[\[43b.4\]]lha brgyad khri la chos rnams la chos kyi mig rdul med cing dri ma dang bral ba skyes so/_/de nas bcom ldan 'das kyis tshe dang ldan pa kauN+Di n+ya la bka' stsal pa/_kauN+Di n+ya khyod kyi chos kun shes sam/_bcom ldan 'das kun 'tshal lags so/_/kauN+Di n+ya khyod kyis chos kun shes sam/_kun 
[\[43b.5\]]shes sam/_bde bar gshegs pa kun 'tshal lags so/_/kun 'tshal lags so/_/tshe dang ldan pa kauN+Di n+yas chos kun shes pas de'i phyir tshe dang ldan pa kauN+Di n+ya kun shes kauN+Di n+ya zhes tshig [{]bla dgas [,]bla dwags [}]su btags so/_/tshe dang ldan pa kauN+Di n+yas chos kun shes so/_/zhes sa bla'i gnod sbyin 
[\[43b.6\]]rnams sgra sgrogs par byed do/_/grogs po dag bcom ldan 'das kyi bA rA Na sIr drang srong smra ba'i [{]ri dgas [,]ri dwags [}]kyi nags su lan gsum du bzlas te rnam pa bcu gnyis su chos kyi 'khor lo chos dang ldan pa/_dge sbyong ngam/_bram ze'am/_lha'am/_bdud dam/_tshangs pa'am/_sus kyang 
[\[43b.7\]]'jig rten du chos dang ldan par ma bskor ba skye bo mang po la phan pa dang /_skye bo mang po la bde ba dang /_'jig rten la snying brtse ba dang /_lha dang mi rnams kyi don dang /_phan pa dang /_bde ba'i phyir bskor bas lha'i ris mngon par 'phel zhing lha ma yin gyi ris yongs su nyams so zhes 
[\[44a\]]
[\[44a.1\]]dbyangs bsgrags so/_/sa bla'i gnod sbyin rnams kyi sgra thos nas nam mkha' la rgyu ba'i gnod sbyin dang /_rgyal chen bzhi'i ris dang /_sum bcu rtsa gsum pa'i lha dang /_'thab bral dang /_dga' ldan dang /_'phrul dga' dang /_gzhan 'phrul dbang byed kyi lha rnams nas 
[\[44a.2\]]skad cig de dang /_thang cig de dang /_yud tsam de dang /_skad cig dang /_thang cig dang /_yud tsam de la tshangs pa'i 'jig rten gyi bar du sgra bsgrags so/_/tshangs ris kyi lha rnams kyis kyang sgra sgrogs par byed do/_/grogs po dag bcom ldan 'das kyis bA rA Na sIr drang srong smra ba'i [{]ri dgas [,]ri dwags [}]
[\[44a.3\]]kyi nags su lan gsum du bzlas te rnam pa bcu gnyis kyi chos kyi 'khor lo chos dang ldan pa dge sbyong ngam/_bram ze'am/_lha'am/_bdud dam/_tshangs pa'am/_sus kyang 'jig rten du chos dang mthun par 'ga' yang ma bskor ba skye bo mang po la phan pa dang /_skye bo mang po la bde ba dang /_
[\[44a.4\]]'jig rten la snying brtse ba dang /_lha dang mi rnams kyi don dang /_phan pa dang /_bde ba'i phyir bskor bas lha'i ris mngon par 'phel zhing lha ma yin gyi ris yongs su nyams so zhes dbyangs bsgrags so/_/bcom ldan 'das kyis bA rA Na sIr drang srong smra ba'i [{]ri dgas [,]ri dwags [}]kyi nags su lan 
[\[44a.5\]]gsum bzlas te rnam pa bcu gnyis su chos kyi 'khor lo chos dang ldan pa bskor bas de'i phyir chos kyi rnam grangs 'di la chos kyi 'khor lo bskor ba zhes tshig [{]bla dgas [,]bla dwags [}]su btags so/_/de nas bcom ldan 'das kyis lan gnyis su yang lnga sde'i dge slong rnams la bka' stsal pa/_
[\[44a.6\]]dge slong dag 'phags pa'i bden pa bzhi ni 'di dag yin te/_bzhi gang zhe na/_sdug bsngal 'phags pa'i bden pa dang /_sdug bsngal kun 'byung ba dang /_sdug bsngal 'gog pa dang /_sdug bsngal 'gog par 'gro ba'i lam 'phags pa'i bden pa'o/_/sdug bsngal 'phags pa'i 
[\[44a.7\]]bden pa gang zhe na/_skye ba sdug bsngal ba dang /_rga ba sdug bsngal ba dang /_na ba sdug bsngal ba dang /_'chi ba sdug bsngal ba dang /_sdug pa dang bral ba sdug bsngal ba dang /_mi sdug pa dang phrad pa sdug bsngal ba dang /_gang 'dod pa btsal te ma rnyed pa de yang sdug bsngal ba dang /_mdor 
[\[44b\]]
[\[44b.1\]]na nye bar len pa'i phung po lnga sdug bsngal ba ste/_de yongs su shes par bya ba'i phyir 'phags pa'i lam yan lag brgyad pa bsgom par bya'o/_/sdug bsngal kun 'byung ba 'phags pa'i bden pa gang zhe na/_yang srid pa'i sred pa dga' ba'i 'dod chags dang ldan pa de dang de la mngon par 
[\[44b.2\]]'dod pa ste/_de spang ba'i phyir 'phags pa'i lam yan lag brgyad pa bsgom par bya'o/_/sdug bsngal 'gog pa 'phags pa'i bden pa gang zhe na/_yang srid pa'i sred pa dga' ba'i 'dod chags dang ldan pa de dang de la mngon par dga' ba gang yin pa de nyid ma lus par spangs pa dang /_bor 
[\[44b.3\]]ba dang /_bsal ba dang /_zad pa dang /_'dod chags dang bral ba dang /_'gags pa dang /_nye bar zhi ba dang /_nub pa ste/_de mngon sum du bya ba'i phyir 'phags pa'i lam yan lag brgyad pa bsgom par bya'o/_/sdug bsngal 'gog par 'gro ba'i lam 'phags pa'i bden pa 
[\[44b.4\]]gang zhe na/_'phags pa'i lam yan lag brgyad pa ste/_'di lta ste/_yang dag pa'i lta ba dang /_yang dag pa'i rtog pa dang /_yang dag pa'i ngag dang /_yang dag pa'i las kyi mtha' dang /_yang dag pa'i 'tsho ba dang /_yang dag pa'i rtsol ba dang /_yang dag pa'i dran pa dang /_
[\[44b.5\]]yang dag pa'i ting nge 'dzin te/_de yang bsgom par bya'o/_/chos kyi rnam grangs 'di bshad pa na tshe dang ldan pa kun shes kauN+Di n+ya len pa med par zag pa rnams las sems rnam par grol lo/_/lnga sde'i dge slong lhag ma rnams la ni chos rnams la chos kyi mig rdul med cing dri ma dang bral ba skyes so/_/
[\[44b.6\]]de'i tshe 'jig rten na dgra bcom pa gcig dang /_gnyis pa ni bcom ldan 'das so/_/de nas bcom ldan 'das kyis yang dge slong lnga sde lhag ma rnams la bka' stsal pa/_dge slong dag gzugs ni bdag ma yin no/_/dge slong dag gal te gzugs bdag yin na gzugs la gnod pa 
[\[44b.7\]]dang /_sdug bsngal bar mi 'gyur zhing gzugs la bdag gi gzugs 'di lta bur gyur cig_/'di lta bur ma gyur cig snyam yang 'thob par 'gyur ro/_/dge slong dag gang gi phyir gzugs bdag ma yin pa de'i phyir gzugs la gnod pa dang /_sdug bsngal bar 'gyur zhing gzugs 
[\[45a\]]
[\[45a.1\]]la bdag gi gzugs 'di lta bur gyur cig_/'di lta bur ma gyur cig snyam yang 'thob par mi 'gyur ro/_/dge slong dag tshor ba dang /_'du shes dang /_'du byed dang /_rnam par shes pa la rnam par shes pa ni bdag ma yin no/_/dge slong dag gal te rnam par shes 
[\[45a.2\]]pa bdag yin na rnam par shes pa la gnod pa dang /_sdug bsngal bar mi 'gyur zhing rnam par shes pa la bdag gi rnam par shes pa 'di lta bur gyur cig_/'di lta bur ma gyur cig snyam yang 'thob par 'gyur ro/_/dge slong dag gang gi phyir rnam par shes pa bdag ma yin pa de'i phyir rnam 
[\[45a.3\]]par shes pa la gnod pa dang /_sdug bsngal bar 'gyur zhing rnam par shes pa la bdag gi rnam par shes pa 'di lta bur gyur cig_/'di lta bur ma gyur cig snyam yang 'thob par mi 'gyur ro/_/dge slong dag ji snyam du sems/_gzugs rtag gam mi rtag btsun pa mi rtag lags so/_/mi 
[\[45a.4\]]rtag pa de sdug bsngal yin nam/_sdug bsngal ma yin/_btsun pa sdug bsngal lags so/_/mi rtag pa sdug bsngal ba rnam par 'gyur ba'i chos gang yin pa de la cig 'phags pa'i nyan thos thos pa dang ldan pa 'di ni bdag go/_/bdag ni 'di yin no/_/'di ni bdag gi bdag go 
[\[45a.5\]]zhes bdag tu khas len tam/_btsun pa ma lags so/_/dge slong dag ji snyam du sems/_tshor ba dang /_'du shes dang /_'du byed dang /_rnam par shes pa rtag gam mi rtag_/btsun pa mi rtag lags so/_/mi rtag pa gang yin pa de sdug bsngal yin nam sdug bsngal ma yin/_
[\[45a.6\]]btsun pa sdug bsngal lags so/_/mi rtag pa sdug bsngal ba rnam par 'gyur ba'i chos gang yin pa de la cig 'phags pa'i nyan thos thos pa dang ldan pa 'di ni bdag go/_/bdag ni 'di yin no/_/'di ni bdag gi bdag go zhes bdag tu khas len tam/_btsun pa ma lags so/_/
[\[45a.7\]]dge slong dag de lta bas na gzugs gang yin pa ci yang rung 'das pa'am/_ma 'ongs pa'am/_da ltar byung ba'am/_nang gi'am/_phyi'i'am/_rags pa'am/_phra ba'am/_ngan pa'am/_gya nom pa'am/_gang dag thag ring ba'am/_gang dag thag nye ba de dag thams cad ni 
[\[45b\]]
[\[45b.1\]]bdag ma yin/_bdag ni de ma yin/_de ni bdag gi bdag ma yin no zhes ji lta ba de bzhin du yang dag pa'i shes rab kyis blta bar bya'o/_/dge slong dag de lta bas na tshor ba dang /_'du shes dang /_'du byed dang /_rnam par shes pa ji snyed pa gang ci yang rung 'das pa'am/_ma 'ongs 
[\[45b.2\]]pa'am/_da ltar byung ba'am/_nang gi'am/_phyi'i'am/_rags pa'am/_phra ba'am/_ngan pa'am/_gya nom pa'am/_gang dag thag ring ba'am/_gang dag thag nye ba de dag thams cad ni bdag ma yin/_bdag ni de ma yin/_de ni bdag gi bdag ma yin no zhes ji lta ba de 
[\[45b.3\]]bzhin du yang dag pa'i shes rab kyis blta bar bya'o/_/dge slong dag 'di ltar 'phags pa'i nyan thos thos pa dang ldan pa ni nye bar len pa'i phung po lnga po 'di bdag ma yin/_bdag gi ma yin par lta ba ste/_de de ltar blta ba na 'jig rten ci yang len pa med do/_/len pa med na yongs 
[\[45b.4\]]su gdung ba med do/_/yongs su gdung ba med na bdag nyid yongs su mya ngan las 'das te bdag gi skye ba zad do/_/tshangs par spyod pa la bsten to/_/bya ba byas so/_/srid pa 'di dag las gzhan mi shes so zhes bya bar 'gyur ro/_/chos kyi rnam grangs 'di bshad pa na/_lnga sde'i dge 
[\[45b.5\]]slong lhag ma rnams kyis len pa med par zag pa rnams las sems rnam par grol lo/_/de'i tshe dgra bcom pa lnga dang drug pa ni bcom ldan 'das so/_/de nas bcom ldan 'das bA rA Na sI'i 'bab chu gnod pa can gyi 'gram na bzhugs so/_/de'i tshe bA rA Na sI na rigs kyi gtso bo zhes bya 
[\[45b.6\]]ba'i bu grags pa zhes bya ba zhig gnas te/_de nyi ma re re zhing bud med kyis byas pa'i rol mos rtse bar byed/_dga' bar byed/_dga' mgur spyod par byed pas lus snyom/_lus dub/_lus rgud pas myur du gnyid kyis log par gyur to/_/bud med de rnams kyang lus snyom/_
[\[45b.7\]]lus dub/_lus rgud pas myur du gnyid kyis log par gyur to/_/rigs kyi gtso bo'i bu grags pa mtshan mo gnyid sad pa na bud med de dag thams cad rdol zhing sgren mor byung la skra zhig lag pa brkyang ste byung rgyal du bla ba mthong ngo /_/mthong nas kyang de rang gi chung ma la dur khrod kyi 'du 
[\[46a\]]
[\[46a.1\]]shes skyes par gyur to/_/de nas rigs kyi gtso bo'i bu grags pa mal chen po las babs te/_rin po che'i lham brgya stong ri bzung gcig gon nas nyal khang gi sgo gang na ba der song ste phyin nas grogs po bdag ni gtses so/_/grogs po bdag ni nyams so zhes skad 
[\[46a.2\]]ngan phyung ba dang /_de'i sgo mi ma yin pa rnams kyis phye nas skad kyang mi grag par byas so/_/de nas rigs kyi gtso bo'i bu grags pa khyim gyi sgo gang na ba der song ste phyin nas grogs po bdag ni gtses so/_/grogs po bdag ni nyams so zhes skad ngan phyung ba dang /_de'i sgo mi ma yin 
[\[46a.3\]]pa rnams kyis phye nas skad kyang mi grag par byas so/_/de nas rigs kyi gtso bo'i bu grags pa grong khyer gyi sgo gang na ba der song ste phyin nas grogs po bdag ni gtses so/_/grogs po bdag ni nyams so zhes skad ngan phyung ba dang /_de'i sgo mi ma yin pa rnams kyis phye nas skad kyang mi grag 
[\[46a.4\]]par byas so/_/de nas rigs kyi gtso bo'i bu grags pa 'bab chu gnod pa can gang na ba der song ba dang /_de'i tshe bcom ldan 'das 'bab chu gnod pa can gyi 'gram na gtsug lag khang gi phyi rol bla gab med pa na rigs kyi gtso bo'i bu grags pa 'ong ba la yang dang yang du gzhes shing 'chag pas 
[\[46a.5\]]'chag go/_/rigs kyi gtso bo'i bu grags pas bcom ldan 'das 'bab chu gnod pa can gyi 'gram na 'chag pa rgyang ring po nas mthong ngo /_/mthong nas kyang dge sbyong bdag ni gtses so/_/dge sbyong bdag ni nyams so zhes skad ngan phyung ngo /_/de nas bcom ldan 'das kyis rigs 
[\[46a.6\]]kyi gtso bo'i bu grags pa la 'di skad ces bka' stsal to/_/gzhon nu tshur shog gnas 'di ni khyod la 'tshe ba med pa yin/_'di ni nyams pa med pa yin no/_/de nas rigs kyi gtso bo'i bu grags pa rin po che'i lham brgya stong ri bzung gcig po 'bab chu gnod pa can gyi 'gram du phud nas 
[\[46a.7\]]'bab chu gnod pa can rgal te/_bcom ldan 'das gang na ba der song ste phyin nas/_bcom ldan 'das kyi zhabs gnyis la mgo bos phyag byas te phyogs gcig tu 'dug go/_/de nas bcom ldan 'das kyis rigs kyi gtso bo'i bu grags pa khrid de nyid kyi gtsug lag khang gang na ba der 
[\[46b\]]
[\[46b.1\]]gshegs nas byon pa dang gdan bshams pa nyid la bzhugs so/_/bzhugs nas bcom ldan 'das kyis rigs kyi gtso bo'i bu grags pa la chos dang ldan pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab 
[\[46b.2\]]tu dga' bar mdzad de/_sangs rgyas bcom ldan 'das rnams kyis thog ma'i dus su chos kyi gtam gleng ba gang yin pa de ni 'di lta ste/_sbyin pa'i gtam dang /_tshul khrims kyi gtam dang /_mtho ris kyi gtam dang /_'dod pa rnams la mnog chung zhing nyes dmigs dang /_
[\[46b.3\]]kun nas nyon mongs pa dang /_rnam par byang ba dang /_nges par 'byung ba dang /_rab tu dben pa rjes su bsngags pa dang /_rnam par byang ba'i phyogs kyi chos rnams rgya cher bshad do/_/gang gi tshe de bcom ldan 'das kyis dga' ba'i sems dang /_dge ba'i sems dang /_mgu 
[\[46b.4\]]ba'i sems dang /_sgrib pa dang bral ba'i sems dang /_skal ba dang ldan pa dang /_yang dag phul gyi chos bshad na shes par nus par gzigs pa de'i tshe sangs rgyas bcom ldan 'das rnams kyi yang dag phul gyi chos bshad pa gang yin pa 'di lta ste/_'phags pa'i bden pa 
[\[46b.5\]]bzhi po sdug bsngal dang /_kun 'byung ba dang /_'gog pa dang /_lam de rgya cher bshad do/_/dper na gos gtsang ma nag nog med pa tshon rtsi 'os pa'i nang du bcug na tshon rtsi legs par 'jen du btub pa de bzhin du rigs kyi gtso bo'i bu grags pa stan de nyid la 'dug bzhin du 'phags 
[\[46b.6\]]pa'i bden pa bzhi po 'di lta ste/_sdug bsngal dang /_kun 'byung ba dang /_'gog pa dang /_lam rtogs so/_/de nas rigs kyi gtso bo'i bu grags pa chos mthong ba dang /_chos thob pa dang /_chos rig pa dang /_chos kyi gting slebs pa dang /_som nyi las rgal ba dang /_
[\[46b.7\]]the tshom las rgal ba dang /_gzhan gyi dring mi 'jog pa dang /_gzhan gyis mi bkri ba dang /_ston pas bstan pa'i chos rnams la mi 'jigs pa thob nas stan las langs te bla gos phrag pa gcig tu gzar nas/_bcom ldan 'das gang na ba de logs su thal mo sbyar ba btud de/_
[\[47a\]]
[\[47a.1\]]bcom ldan 'das la 'di skad ces gsol to/_/btsun pa bdag ni 'phags so/_/mngon par 'phags so bdag bcom ldan 'das dang /_chos dang /_dge slong gi dge 'dun la skyabs su mchi lags kyis/_bdag dge bsnyen du gzung du gsol/_deng slan 
[\[47a.2\]]chad ji srid 'tsho'i bar du srog dang yang bsngos te skyabs su mchi bar mngon par dad lags so//_//'dul ba gzhi/_bam po brgyad bcu bdun pa/_bran mo zhig de nyid kyi mtshan mo gnyid log pa las sad na gzhon nu grags pa mal chen po na mi snang bar mthong ngo /_/mthong nas kyang 
[\[47a.3\]]khyim bdag gi gtso bo gang na ba der song ste phyin nas khyim bdag rigs kyi gtso bo la 'di skad ces smras so/_/jo bo mkhyen par mdzod cig_/gzhon nu grags pa ni rang gi mal chen po na mi gda' lags so/_/de nas khyim bdag rigs kyi gtso bo 'di snyam du sems te/_gzhon nu nor gyi phyir 
[\[47a.4\]]chom rkun nam g.yon can rnams kyis phyi rol du khrid par ma gyur grang snyam du sems shing phyogs bzhir pho nya rta pa dag bkye nas rang nyid mi lag na sgron ma thogs pa rnams dang lhan cig tu 'bab chu gnod pa can gang na ba de logs su song ba dang /_khyim bdag rigs kyi gtso bos 'bab chu 
[\[47a.5\]]gnod pa can gyi 'gram na rin po che'i lham brgya stong ri bzung gcig phud pa mthong ngo /_/mthong nas kyang de 'di snyam du sems te/_gzhon nu ni nor gyi phyir chom rkun nam g.yon can rnams kyis phyi rol du ma khrid kyi/_'di ltar 'bab chu gnod pa can gyi 'gram na rin po che'i lham brgya stong ri bzung 
[\[47a.6\]]gcig phud pa las na gzhon nu 'bab chu gnod pa can gyi ngogs 'di nyid nas rgal bar ma gyur grang /_'di ltar 'bab chu gnod pa can gyi 'gram na rin po che'i lham brgya stong ri bzung gcig bor ro snyam du bsams nas/_'bab chu gnod pa can gyi ngogs de nyid nas rgal te bcom ldan 'das gang na ba 
[\[47a.7\]]der song ngo /_/bcom ldan 'das kyis khyim bdag rigs kyi gtso bo rgyang ring po nas gzigs so/_/gzigs nas kyang 'di snyam du dgongs te/_ci nas kyang ngas rdzu 'phrul mngon par 'du bya ba ji lta bus mngon par 'du bya bas khyim bdag rigs kyi gtso bos gzhon nu grags pa stan 'di 
[\[47b\]]
[\[47b.1\]]nyid la 'dug bzhin du mi mthong ba de lta bu zhig bya'o snyam nas/_de nas bcom ldan 'das kyis rdzu 'phrul mngon par 'du bya ba ji lta bu mngon par 'du mdzad pas khyim bdag rigs kyi gtso bos gzhon nu grags pa stan de nyid la 'dug bzhin du mi mthong ba de lta bu mdzad do/_/de nas 
[\[47b.2\]]khyim bdag rigs kyi gtso bo bcom ldan 'das gang na ba der song ste phyin nas bcom ldan 'das la 'di skad ces gsol to/_/bcom ldan 'das cig gzhon nu grags pa gzigs sam khyim bdag de'i phyir 'dug shig dang /_stan 'di kho na la gzhon nu grags pa 'dug pa mthong 
[\[47b.3\]]bar 'gyur ba'i gnas gang yin pa de yod do/_/de nas khyim bdag rigs kyi gtso bo 'di snyam du sems te/_gdon mi za bar bcom ldan 'das kyis gzhon nu grags pa gzigs par gyur to/_/'di ltar bcom ldan 'das kyis 'di skad ces khyim bdag de'i phyir 'dug shig dang /_
[\[47b.4\]]stan 'di kho na la gzhon nu grags pa 'dug pa mthong bar 'gyur ba'i gnas gang yin pa de yod do zhes bka' stsal to snyam du rig nas dga' ba dang /_mgu ba dang /_mchog tu dga' ba dang /_dga' ba rgya chen po dang /_yid bde ba skyes nas bcom ldan 'das kyi zhabs gnyis la mgo 
[\[47b.5\]]bos phyag byas te phyogs gcig tu 'dug go/_/phyogs gcig tu 'dug pa dang /_khyim bdag rigs kyi gtso bo la chos dang ldan pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad 
[\[47b.6\]]de/_sangs rgyas bcom ldan 'das rnams kyi thog ma'i dus su chos kyi gtam gleng ba gang yin pa 'di lta ste/_sbyin pa'i gtam dang /_tshul khrims kyi gtam dang /_mtho ris kyi gtam dang /_'dod pa rnams la mnog chung zhing nyes dmigs dang /_kun nas nyon mongs pa dang /_
[\[47b.7\]]rnam par byang ba dang /_nges par 'byung ba dang /_rab tu dben pa'i rjes su bsngags pa dang /_rnam par byang ba'i phyogs kyi chos rgya cher bshad do/_/gang gi tshe de bcom ldan 'das kyis dga' ba'i sems dang /_dge ba'i sems dang /_mgu ba'i sems dang /_sgrib pa dang bral ba'i 
[\[48a\]]
[\[48a.1\]]sems dang /_skal ba dang ldan pa dang /_yang dag phul gyi chos bshad na shes par nus par gzigs pa de'i tshe sangs rgyas bcom ldan 'das rnams kyi yang dag phul gyi chos bshad pa gang yin pa 'di lta ste/_'phags pa'i bden pa bzhi po sdug bsngal dang /_kun 
[\[48a.2\]]'byung ba dang /_'gog pa dang /_lam rgya cher bshad do/_/dper na gos gtsang ma nag nog med pa tshon rtsi 'os pa'i nang du bcug na tshon rtsi legs par 'jen du btub pa de bzhin du khyim bdag rigs kyi gtso bo stan de nyid la 'dug bzhin du 'phags pa'i bden pa bzhi po 'di lta ste/_sdug 
[\[48a.3\]]bsngal dang /_kun 'byung ba dang /_'gog pa dang /_lam rtogs te/_chos kyi rnam grangs de bshad pa na khyim bdag rigs kyi gtso bo chos rnams la chos kyi mig rdul med cing dri ma dang bral ba skyes so/_/tshe dang ldan pa grags pa yang rgyan thams cad kyis brgyan bzhin du len pa 
[\[48a.4\]]med par zag pa rnams las sems rnam par grol bar gyur to/_/de nas bcom ldan 'das kyis rdzu 'phrul mngon par 'du mdzad pa de slar bsdus nas de'i tshe tshigs su bcad pas bka' stsal pa/_rgyan gyis brgyan bzhin du ni chos spyad de/_/dul zhing yang dag sdom pa tshangs 
[\[48a.5\]]spyod la/_/'byung po kun la chad pa spangs pa ni/_/de ni bram ze dge sbyong dge slong yin/_/de'i tshe 'jig rten na dgra bcom pa drug dang bdun pa ni bcom ldan 'das so/_/khyim bdag rigs kyi gtso bos gzhon nu grags pa stan de nyid la 'dug pa mthong ngo /_/mthong nas kyang 
[\[48a.6\]]gzhon nu grags pa la 'di skad ces smras so/_/gzhon nu tshur shog_/khyod kyi ma lus ngal zhing lus dub pas smre sngags 'don gyis khyim du 'dong /_de nas bcom ldan 'das kyis khyim bdag rigs kyi gtso bo la 'di skad ces bka' stsal to/_/khyim bdag ji snyam du sems/_
[\[48a.7\]]gang gis mi slob pa'i shes pa dang /_mi slob pa'i lta bas 'phags pa'i bden pa bzhi po 'di lta ste/_sdug bsngal dang /_kun 'byung ba dang /_'gog pa dang /_lam mngon par rtogs pa de cig khyim pa khyim na gnas pa'am/_sogs 'jog gi longs spyod kyis 'dod pa la 
[\[48b\]]
[\[48b.1\]]spyod par 'gyur ram/_btsun pa ma lags so/_/khyim bdag ji ltar khyod kyis slob pa'i shes pa dang /_slob pa'i lta bas 'phags pa'i bden pa bzhi po 'di lta ste/_sdug bsngal dang /_kun 'byung ba dang /_'gog pa dang /_lam mngon par rtogs pa de bzhin du gzhon nu 
[\[48b.2\]]grags pas mi slob pa'i shes pa dang /_mi slob pa'i lta bas 'phags pa'i bden pa bzhi po 'di lta ste/_sdug bsngal dang /_kun 'byung ba dang /_'gog pa dang /_lam mngon par rtogs so/_/btsun pa gzhon nu grags pas gang gis na mi slob pa'i shes pa dang /_mi slob pa'i 
[\[48b.3\]]lta bas 'phags pa'i bden pa bzhi po 'di lta ste/_sdug bsngal dang /_kun 'byung ba dang /_'gog pa dang /_lam mngon par rtogs pa ni rnyed pa legs par rnyed lags so/_/bcom ldan 'das slad bzhin 'brang ba'i dge sbyong grags pa dang thugs brtse ba nye bar bzung ste rigs kyi 
[\[48b.4\]]gtso bo'i khyim gang na ba der gshegs na legs so/_/bcom ldan 'das kyis khyim bdag rigs kyi gtso bo la cang mi gsung bas gnang ngo de nas khyim bdag rigs kyi gtso bos bcom ldan 'das cang mi gsung bas gnang bar rig nas bcom ldan 'das kyi zhabs gnyis la mgo bos phyag 
[\[48b.5\]]byas te/_bcom ldan 'das kyi spyan snga nas song ngo /_/de nas bcom ldan 'das kyis de nyid kyi mtshan mo 'das nas snga dro na bza' sham thabs mnabs/_lhung bzed dang chos gos bsnams te/_phyi bzhin 'brang ba'i dge sbyong tshe dang ldan pa grags pa dang khyim bdag rigs kyi gtso bo'i khyim 
[\[48b.6\]]gang na ba der gshegs so/_/de'i tshe tshe dang ldan pa grags pa'i ma dang /_chung ma gnyis bcom ldan 'das la yang dang yang du bsu ba'i phyir bar sgo na sdod do/_/tshe dang ldan pa grags pa'i ma dang /_chung ma gnyis kyis bcom ldan 'das rgyang ring po nas mthong ngo /_/mthong nas kyang bcom 
[\[48b.7\]]ldan 'das kyi phyir gdan bshams nas 'di skad ces kyang gsol to/_/bcom ldan 'das tshur spyon bcom ldan 'das byon pa legs so/_/bcom ldan 'das gdan bshams pa nyid la bzhugs su gsol zhes gsol nas bcom ldan 'das gdan bshams pa nyid la bzhugs so/_/
[\[49a\]]
[\[49a.1\]]de nas tshe dang ldan pa grags pa'i ma dang chung ma gnyis kyis bcom ldan 'das kyi zhabs gnyis la mgo bos phyag byas te phyogs gcig tu 'khod do/_/phyogs gcig tu 'khod nas bcom ldan 'das kyis tshe dang ldan pa grags pa'i ma dang /_chung ma gnyis la chos dang ldan 
[\[49a.2\]]pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad de/_sangs rgyas bcom ldan 'das rnams kyi thog ma'i dus su chos kyi gtam gleng ba gang yin pa 'di lta ste/_sbyin pa'i gtam dang 
[\[49a.3\]]tshul khrims kyi gtam dang /_mtho ris kyi gtam dang /_'dod pa rnams la mnog chung zhing nyes dmigs dang /_kun nas nyon mongs pa dang /_rnam par byang ba dang /_nges par 'byung ba dang /_rab tu dben pa'i rjes su bsngags pa dang /_rnam par byang ba'i phyogs kyi chos 
[\[49a.4\]]rnams rgya cher bshad do/_/gang gi tshe de gnyis bcom ldan 'das kyis dga' ba'i sems dang /_dge ba'i sems dang /_mgu ba'i sems dang /_sgrib pa dang bral ba'i sems dang /_skal ba dang ldan pa dang /_yang dag phul gyi chos bshad na shes par nus pa gzigs pa de'i 
[\[49a.5\]]tshe/_sangs rgyas bcom ldan 'das rnams kyi yang dag phul gyi chos bshad pa gang yin pa 'di lta ste/_'phags pa'i bden pa bzhi po sdug bsngal dang /_kun 'byung ba dang /_'gog pa dang /_lam de rgya cher bshad do/_/dper na gos gtsang ma nag nog med pa tshon rtsi 'os 
[\[49a.6\]]pa'i nang du bcug na tshon rtsi legs par 'jen du btub pa de bzhin du tshe dang ldan pa grags pa'i ma dang /_chung ma gnyis kyis stan de nyid la 'khod bzhin du 'phags pa'i bden pa bzhi po 'di lta ste/_sdug bsngal dang /_kun 'byung ba dang /_'gog pa dang /_lam mngon par rtogs 
[\[49a.7\]]so/_/de nas tshe dang ldan pa grags pa'i ma dang /_chung ma gnyis kyis chos mthong ba dang /_chos thob pa dang /_chos rig pa dang /_chos kyi gting slebs pa dang /_som nyi las rgal ba dang /_the tshom las rgal ba dang /_gzhan gyi dring mi 'jog pa dang /_gzhan gyis mi bkri 
[\[49b\]]
[\[49b.1\]]ba dang /_ston pas bstan pa'i chos rnams la mi 'jigs pa thob nas stan las langs te/_bcom ldan 'das gang na ba de logs su thal mo sbyar ba btud nas bcom ldan 'das la 'di skad ces gsol to/_/btsun pa bdag cag ni 'phags so/_/bdag cag ni mngon par 
[\[49b.2\]]'phags lags te/_bdag cag bcom ldan 'das dang chos dang dge slong gi dge 'dun la skyabs su mchi lags kyis/_bdag cag dge bsnyen du gzung du gsol/_deng slan chad ji srid 'tsho'i bar du srog dang yang bsdos te skyabs su mchi bar mngon par dad lags so/_/btsun 
[\[49b.3\]]pa de'i slad du 'dir zhal zas kyi mdzad pa mdzad du gsol/_bcom ldan 'das kyis tshe dang ldan pa grags pa'i ma dang /_chung ma gnyis la cang mi gsung bas gnang ngo /_/de nas tshe dang ldan pa grags pa'i ma dang /_chung ma gnyis kyis bcom ldan 'das kyis cang mi gsung bas 
[\[49b.4\]]gnang bar rig nas bcom ldan 'das gdan la bde bar bzhugs pa dang /_gtsang zhing bsod pa'i bza' ba dang bca' ba dag rang gi lag nas stobs shing tshim par byed do/_/rnam grangs du mar gtsang zhing bsod pa'i bza' ba dang bca' ba dag rang gi lag nas bstabs shing tshim par 
[\[49b.5\]]byas nas bcom ldan 'das kyis gsol zin cing phyag bcabs te lhung bzed gyu bar rig nas stan ches dma' ba zhig blangs te/_bcom ldan 'das kyi spyan sngar chos mnyan pa'i phyir 'khod do/_/de nas bcom ldan 'das kyis tshe dang ldan pa grags pa'i ma dang /_chung ma gnyis la 
[\[49b.6\]]chos dang ldan pa'i gtam gyis yang dag par ston par mdzad/_yang dag par 'dzin du 'jug par mdzad/_yang dag par gzengs stod par mdzad/_yang dag par rab tu dga' bar mdzad de/_rnam grangs du mar chos dang ldan pa'i gtam gyis yang dag par bstan/_yang 
[\[49b.7\]]dag par 'dzin du bcug_/yang dag par gzengs bstod/_yang dag par rab tu dga' bar mdzad nas gdan las bzhengs te gshegs so/_/dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa tshe dang ldan 
[\[50a\]]
[\[50a.1\]]pa grags pas las ci zhig bgyis na las de'i rnam par smin pas mchis 'brang gi 'khor na mchis na rang gi mchis 'brang la dur khrod kyi 'du shes skyes shing rgyan thams cad kyis brgyan bzhin du bcom ldan 'das kyi spyan sngar dgra bcom pa mngon sum du bgyis lags/_
[\[50a.2\]]bcom ldan 'das kyis bka' stsal pa/_dge slong dag grags pa 'di nyid kyis las tshogs rnyed pa/_rkyen yongs su bsgyur ba/_'od pa bzhin du nye bar gnas pa/_gdon mi za bar 'byung bar 'gyur ba'i las dag byas shing bsags te/_'di nyid kyis las byas shing bsags pa dag 
[\[50a.3\]]gzhan su zhig gis myong bar 'gyur/_dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/_chu'i khams la mi 'gyur/_me'i khams la mi 'gyur/_rlung gi khams la mi 'gyur/_'di ltar las dge ba dang mi dge ba byas shing 
[\[50a.4\]]bsags pa dag ni zin pa'i phung po dang khams dang /_skye mched la rnam par smin par 'gyur te/_las rnams bskal pa brgyar yang ni/_/chud mi za ba'ang tshogs dang dus/_/rnyed na lus can rnams la ni/_/'bras bu dag tu 'gyur ba nyid/_dge slong dag sngon byung ba bA rA Na 
[\[50a.5\]]sI'i grong khyer dang ha cang yang mi ring ba zhig na drang srong byams pa'i bdag nyid snying rje can sems can thams cad la phan par sems pa zhig gnas pa de bsod snyoms la zhugs pa na mi ro zhig mthong nas/_de de la zhen pa'i sems kyis bsod snyoms la zhugs te/_bsod snyoms spyad nas 
[\[50a.6\]]slar log pa dang /_ji tsam na mi ro de rnam par sdos shing rnam par bam par 'gyur ba bltas pa dang /_de nyid kyi mdun du zhigs nas des de nyid du 'dod chags dang bral ba bskyed do/_/dge slong dag ji snyam du sems/_de'i tshe de'i dus kyi drang srong gang yin pa de ni gzhon nu grags pa 'di nyid 
[\[50a.7\]]yin te/_'dis de na 'dod chags dang bral ba bskyed de/_des na da ltar chung ma'i nang na 'dug pa na rkyen rnyed pa yin no/_/dge slong dag de lta bas na las gcig tu gnag pa rnams kyi rnam par smin pa ni gcig tu gnag pa yin la/_gcig tu dkar ba rnams kyi ni gcig tu dkar ba dang 
[\[50b\]]
[\[50b.1\]]'dren ma rnams kyi ni 'dren ma yin pas dge slong dag de lta bas na las gcig tu gnag pa dang 'dren ma rnams ni spangs la las gcig tu dkar ba rnams la brtsal bar bya ste/_dge slong dag khyed kyis de lta bu la bslab par bya'o/_/bcom ldan 'das kyis de skad ces bka' stsal pa dang /_
[\[50b.2\]]dge slong de dag yi rangs te/_bcom ldan 'das kyis gsungs pa la mngon par bstod do/_/bA rA Na sI na khyim bdag rigs kyi gtso bos bu gnyis pa dang /_gsum pa dang /_bzhi pa dang /_lnga pa gang po dang /_dri med dang /_ba lang bdag dang /_lag [{]bzangs te[,]bzang ste[}]/_rigs kyi 
[\[50b.3\]]gtso bo'i bu dag gis rigs kyi gtso bo'i bu grags pa skra dang kha spu bregs te gos ngur smrig bgos nas dad pa yang dag pa kho nas khyim nas khyim med par rab tu byung ngo zhes thos so/_/thos nas kyang de dag 'di snyam du sems te/_kye ma'o sangs rgyas ni mchog ma yin pa ma yin zhing /_
[\[50b.4\]]chos bstan pa yang mchog ma yin pa ma yin te/_gang gi phyir da ltar rigs kyi gtso bo'i bu grags pa re zhig shin tu gzhon pa shin tu bde ba 'dod pa yang skra dang kha spu bregs te gos ngur smrig bgos nas dad pa yang dag pa kho nas khyim nas khyim med par rab tu byung gis/_ma la bdag cag 
[\[50b.5\]]gis kyang skra dang kha spu bregs te/_gos ngur smrig bgos nas dad pa yang dag pa kho nas khyim nas khyim med par rab tu 'byung bar bya'o snyam mo/_/de nas rigs kyi gtso bo'i bu gnyis pa dang /_gsum pa dang /_bzhi pa dang /_lnga pa gang po dang /_dri med dang /_ba lang bdag dang /_lag 
[\[50b.6\]{]bzangs te[,]bzang ste[}]/_rigs kyi gtso bo'i bu rnams bA rA Na sI nas byung nas bcom ldan 'das gang na ba der dong ste lhags nas bcom ldan 'das kyi zhabs gnyis la mgo bos phyag 'tshal te phyogs gcig tu 'khod do/_/phyogs gcig tu 'khod nas rigs kyi gtso bo'i bu gnyis pa dang /_
[\[50b.7\]]gsum pa dang /_bzhi pa dang /_lnga pa gang po dang /_dri med dang /_ba lang bdag dang /_lag [{]bzangs te[,]bzang ste[}]/_rigs kyi gtso bo'i bu rnams kyis bcom ldan 'das la 'di skad ces gsol to/_/btsun pa legs par gsungs pa'i chos 'dul ba la bdag cag rab tu 'byung ba 
[\[51a\]]
[\[51a.1\]]dang bsnyen par rdzogs pa dge slong gi dngos po gnang na/_bdag cag bcom ldan 'das kyi spyan sngar tshangs par spyod pa spyad par bgyi'o/_/tshe dang ldan pa de dag gis legs par gsungs pa'i chos 'dul ba la rab tu byung ba dang bsnyen par rdzogs pa dge slong gi dngos po 
[\[51a.2\]]thob ste/_de ltar rab tu byung nas tshe dang ldan pa de dag gcig pu dben pa bag yod pa rtun pa dang ldan pa/_bdag nyid gtong bar gnas so/_/gcig pu dben pa bag yod pa rtun pa dang ldan pa/_bdag nyid gtong bar gnas pa na gang gi phyir rigs kyi bu dag skra dang kha spu bregs te 
[\[51a.3\]]gos ngur smrig bgos nas dad pa yang dag pa kho nas khyim nas khyim med par rab tu 'byung bar byed pa tshangs par spyod pa'i mtha' bla na med pa tshe de nyid la rang gi mngon par shes pas mngon sum du byas te/_bsgrubs nas bdag cag gi skye ba zad do/_/tshangs par spyod pa bsten to/_/bya 
[\[51a.4\]]ba byas so/_/srid pa 'di las gzhan mi shes so zhes go bar byed cing tshe dang ldan pa de dag sems shin tu rnam par grol ba kun shes pa dang ldan pa'i dgra bcom par gyur to/_/de'i tshe 'jig rten na dgra bcom pa bcu dang bcu gcig pa ni bcom ldan 'das so/_/bA rA Na sI'i grong mi gtso 
[\[51a.5\]]bo gtso bo rnams kyi khye'u lnga bcus rigs kyi gtso bo'i bu dang po dang /_gnyis pa dang /_gsum pa dang /_bzhi pa dang /_lnga pa ste/_grags pa dang /_gang po dang /_dri med dang /_ba lang bdag dang /_lag [{]bzangs te[,]bzang ste[}]/_rigs kyi gtso bo'i bu rnams skra dang kha spu bregs te gos ngur 
[\[51a.6\]]smrig bgos te dad pa yang dag pa kho nas khyim nas khyim med par rab tu byung ngo zhes thos so/_/thos nas kyang de dag 'di snyam du sems te/_kye ma sangs rgyas ni mchog ma yin pa ma yin zhing chos bstan pa yang mchog ma yin pa ma yin te/_gang gi phyir da ltar rigs kyi gtso bo'i bu dang po dang /_
[\[51a.7\]]gnyis pa dang /_gsum pa dang /_bzhi pa dang /_lnga pa ste/_grags pa dang /_gang po dang /_dri med dang /_ba lang bdag dang /_lag [{]bzangs te[,]bzang ste[}]/_rigs kyi gtso bo'i bu rnams ni re zhig shin tu gzhon pa shin tu bde ba 'dod pa yang skra dang kha spu bregs te gos ngur smrig bgos nas 
[\[51b\]]
[\[51b.1\]]dad pa yang dag pa kho nas khyim nas khyim med par rab tu byung gis/_ma la bdag cag kyang skra dang kha spu bregs nas gos ngur smrig bgos te dad pa yang dag pa kho nas khyim nas khyim med par rab tu byung ba bya'o snyam mo/_/de nas grong gi mi gtso bo gtso bo rnams kyi khye'u lnga bcu po dag bA rA Na 
[\[51b.2\]]sI nas bcom ldan 'das gang na ba der song ste lhags pa dang /_bcom ldan 'das kyi zhabs la mgo bos phyag byas te phyogs gcig tu 'khod do/_/phyogs gcig tu 'khod nas grong mi gtso bo gtso bo rnams kyi khye'u lnga bcu po dag gis bcom ldan 'das la 'di skad ces gsol to/_/
[\[51b.3\]]btsun pa bdag cag legs par gsungs pa'i chos 'dul ba la rab tu 'byung ba dang bsnyen par rdzogs pa dge slong gi dngos po gnang na/_bdag cag bcom ldan 'das kyi spyan sngar tshangs par spyod pa spyad par bgyi'o/_/tshe dang ldan pa de dag legs par gsungs pa'i chos 'dul ba la rab 
[\[51b.4\]]tu byung ba dang bsnyen par rdzogs pa dge slong gi dngos po thob ste/_de ltar rab tu byung nas tshe dang ldan pa de dag gcig pu dben pa bag yod pa rtun pa dang ldan pa/_bdag nyid gtong bar gnas so/_/gcig pu dben pa bag yod pa rtun pa dang ldan pa/_bdag nyid gtong bar gnas pa na 
[\[51b.5\]]gang gi phyir rigs kyi bu dag skra dang kha spu bregs te gos ngur smrig bgos nas dad pa yang dag pa kho nas khyim nas khyim med par rab tu 'byung bar byed pa tshangs par spyod pa'i mtha' bla na med pa de tshe de nyid la rang gi mngon par shes pas mngon sum du byas te bsgrubs nas bdag cag gi skye ba zad do/_/
[\[51b.6\]]tshangs par spyod pa bsten to/_/bya ba byas so/_/srid pa 'di las gzhan mi shes so zhes go bar byed cing tshe dang ldan pa de dag sems shin tu rnam par grol ba kun shes pa dang ldan pa'i dgra bcom par gyur to/_/de'i tshe 'jig rten na dgra bcom pa drug bcu dang drug bcu rtsa gcig pa ni 
[\[51b.7\]]bcom ldan 'das so/_/de nas bcom ldan 'das bA rA Na sI'i drang srong smra ba'i [{]ri dgas [,]ri dwags [}]kyi nags na bzhugs so/_/de nas bcom ldan 'das kyis dge slong rnams la bka' stsal pa/_dge slong dag nga ni lha dang mi'i 'ching ba gang yin pa thams cad las grol ba yin no/_/dge slong dag 
[\[52a\]]
[\[52a.1\]]khyed kyang lha dang mi rnams kyi 'ching ba gang yin pa thams cad las grol ba yin gyis/_dge slong dag skye bo mang po la phan pa dang /_skye bo mang po la yang bde ba dang /_'jig rten la snying brtse ba dang /_lha dang mi rnams la phan pa dang bde ba'i ched du rgyu zhing deng la khyed gnyis 
[\[52a.2\]]shing ni gcig tu ma 'gro shig_/nga yang lteng rgyas kyi grong khyer sde can gang na ba der rgyu zhing gshegs so/_/de nas bdud sdig can 'di snyam du sems te/_dge sbyong gau ta ma 'di bA rA Na sI'i drang srong smra ba'i [{]ri dgas [,]ri dwags [}]kyi nags na 'dug nas de nyan thos rnams la 'di skad du chos ston to/_/dge 
[\[52a.3\]]slong dag nga ni lha dang mi'i 'ching ba gang yin pa thams cad las grol ba yin no/_/dge slong dag khyed kyang lha dang mi'i 'ching ba gang yin pa thams cad las grol ba yin gyis/_dge slong dag skye bo mang po la phan pa dang zhes bya ba nas rgyu zhing deng shig ces bya ba'i bar du ste/_nga yang lteng 
[\[52a.4\]]rgyas kyi grong khyer sde can gang na bar rgyu zhing 'gro'o zhes zer gyis/_ma la bdag gis de la 'di lta ste/_dkrug pa'i las shig bya ba'i phyir nye bar 'gro'o snyam mo/_/de nas bdud sdig can bram ze'i khye'u'i kha dog tu bdag nyid mngon par sprul te bcom ldan 'das gang na ba der song ste phyin 
[\[52a.5\]]nas/_bcom ldan 'das kyi spyan sngar 'dug ste tshigs su bcad pas gsol pa/_ma grol grol bar 'du shes na/_/ji ltar bdag nyid grol bar sems/_/bdag gis dge sbyong ma bkrol bas/_/'ching ba chen pos bcings pa yin/_/de nas bcom ldan 'das 'di snyam 
[\[52a.6\]]du dgongs te/_e ma'o 'di ni bdud sdig can yin te/_'di lta ste/_dkrug pa'i las kyi phyir nye bar 'ongs so snyam du thugs su chud nas tshigs su bcad de bka' stsal pa/_nga ni lha dang mi rnams kyi/_/'ching ba gang yin kun las grol/_/bar chad byed pa khyod bcom par/_/
[\[52a.7\]]sdig can de ltar shes par gyis/_/de nas bdud sdig can 'di snyam du sems te/_dge sbyong gau ta ma'i sems kyis bdag gi sems shes so snyam du rig nas sdug bsngal zhing yid mi bde ba yid la gcags nas de nyid du mi snang bar gyur to/_/de nas bcom ldan 'das kyis lan 
[\[52b\]]
[\[52b.1\]]gnyis su yang dge slong rnams la bka' stsal pa/_dge slong dag nga ni lha dang mi rnams kyi 'ching ba gang yin pa thams cad las grol ba yin no/_/dge slong dag khyed kyang lha dang mi rnams kyi 'ching ba gang yin pa thams cad las grol ba yin gyis/_dge slong dag skye bo mang po la phan pa 
[\[52b.2\]]dang zhes bya ba nas rgyu zhing deng shig ces bya ba'i bar gong ma bzhin du'o/_/nga yang lteng rgyas kyi grong khyer sde can gang na ba der gshegs so/_/btsun pa bka' bzhin 'tshal zhes dge slong rnams kyis bcom ldan 'das las mnyan nas ljongs rgyu zhing dong ngo /_/de nas bcom ldan 'das kyis 
[\[52b.3\]]bA rA Na sIr ji tsam bzhed kyi bar du bzhugs nas lteng rgyas kyi grong khyer sde can gang na ba der rgyu zhing gshegs te rim gyis rgyu zhing gshegs pa dang /_grong khyer sde can du byon to/_/de nas bcom ldan 'das ras bal can gyi nags tshang tshing gang na ba der gshegs te byon nas shing zhig gi drung 
[\[52b.4\]]du brten te nyin par gyi gnas pas bzhugs so/_/de'i tshe drug bcu sde bzang po'i tshogs grong khyer sde can gyi phyi rol du nyi ma re re zhing bud med kyis byas pa'i rol mos rtse bar byed/_dga' bar byed/_dga' mgur spyod par byed pa na/_de rnams las bud med cig dam bcas pa dral te 
[\[52b.5\]]bros so/_/de nas drug bcu sde bzang po'i tshogs bud med de tshol zhing ras bal can gyi nags tshang tshing gang na ba der dong ba dang /_drug bcu sde bzang po'i tshogs kyis bcom ldan 'das mdzes pa/_dad par 'os pa/_bzang po zhi ba/_thugs zhi ba/_thugs mchog tu dul ba/_zhi ba dang 
[\[52b.6\]]dul ba dang ldan pa/_gser gyi mchod sdong lta bur gyur pa/_dpal gyis 'bar zhing shing gi drung na brten te bzhugs pa mthong ngo /_/mthong nas kyang bcom ldan 'das gang na ba der song ste lhags nas bcom ldan 'das la 'di skad ces gsol to/_/bcom ldan 'das cig bud med cig 
[\[52b.7\]]gzigs sam/_gzhon nu dag bud med de khyed cag gi cir 'ong /_btsun pa 'di ni bdag cag gi drug bcu sde bzang po'i tshogs grong khyer sde can gyi slad rol du bud med kyis bgyis pa'i rol mos rtse bar bgyid/_dga' bar bgyid/_dga' mgur spyod par bgyid de/_de rnams dang bdag 
[\[53a\]]
[\[53a.1\]]cag rtse bar bgyid/_dga' bar bgyid/_dga' mgur spyod par bgyid pa na bud med cig dam bcas pa dral te bros nas bdag cag tshol lags so/_/gzhon nu dag ji snyam du sems/_bud med tshol ba gang yin pa dang /_bdag nyid tshol ba gang yin pa gang bdam/_
[\[53a.2\]]btsun pa bdag cag la bud med kyis ci bgyi/_bdag cag ni bdag nyid tshol ba gang lags pa de 'dam lags so/_/gzhon nu dag de'i phyir 'dug shig dang khyed la chos bshad do/_/de nas drug bcu sde bzang po'i tshogs kyis bcom ldan 'das kyi zhabs gnyis la mgo bos 
[\[53a.3\]]phyag byas te phyogs gcig tu 'khod do/_/phyogs gcig tu 'khod nas bcom ldan 'das kyis drug bcu sde bzang po'i tshogs la chos dang ldan 'das pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' 
[\[53a.4\]]bar mdzad de/_sangs rgyas bcom ldan 'das rnams kyi thog ma'i dus su chos kyi gtam gleng ba gang yin pa 'di lta ste/_sbyin pa'i gtam dang /_tshul khrims kyi gtam dang /_mtho ris kyi gtam dang /_'dod pa rnams la mnog chung zhing nyes dmigs dang /_kun nas nyon mongs 
[\[53a.5\]]pa dang /_rnam par byang ba dang /_nges par 'byung ba dang /_rab tu dben pa'i rjes su bsngags pa dang /_rnam par byang ba'i phyogs kyi chos rnams rgya cher bshad do/_/gang gi tshe de dag bcom ldan 'das kyis dga' ba'i sems dang /_dge ba'i sems dang /_mgu ba'i sems 
[\[53a.6\]]dang /_sgrib pa dang bral ba'i sems dang /_skal ba dang ldan pa dang /_yang dag phul gyi chos bshad pa shes par nus par gzigs pa de'i tshe sangs rgyas bcom ldan 'das kyi yang dag phul gyi chos bshad pa gang yin pa 'phags pa'i bden pa bzhi po 'di lta ste/_sdug bsngal 
[\[53a.7\]]dang /_kun 'byung ba dang /_'gog pa dang /_lam de rgya cher bshad do/_/dper na gos gtsang ma nag nog med pa tshon rtsi 'os pa'i nang du bcug na tshon rtsi legs par 'jen du btub pa de bzhin du drug bcu sde bzang po'i tshogs kyis stan de nyid la 'dug bzhin du 'phags pa'i 
[\[53b\]]
[\[53b.1\]]bden pa bzhi po 'di lta ste/_sdug bsngal dang /_kun 'byung ba dang /_'gog pa dang /_lam mngon par rtogs so/_/de nas drug bcu sde bzang po'i tshogs kyis chos mthong ba dang /_chos thob pa dang /_chos rig pa dang /_chos kyi gting slebs pa dang /_som nyi las 
[\[53b.2\]]rgal ba dang /_the tshom las rgal ba dang /_gzhan gyi dring mi 'jog pa dang /_gzhan gyis mi bkri ba dang /_ston pas bstan pa'i chos rnams la mi 'jigs pa thob nas stan las langs te/_bla gos phrag pa gcig tu gzar nas bcom ldan 'das gang na ba de logs su thal mo sbyar 
[\[53b.3\]]ba btud nas bcom ldan 'das la 'di skad ces gsol to/_/btsun pa bdag cag 'phags so/_/mngon par 'phags so/_/bdag cag bcom ldan 'das dang chos dang dge slong gi dge 'dun la skyabs su mchi lags kyis/_bdag cag dge bsnyen du gzung du gsol/_deng 
[\[53b.4\]]slan chad ji srid 'tsho'i bar du srog dang yang bsdos te skyabs su mchi bar mngon par dad lags so/_/de nas drug bcu sde bzang po'i tshogs bcom ldan 'das kyis bka' stsal pa la mngon par dga' ste rjes su yi rangs nas/_bcom ldan 'das kyi zhabs gnyis la mgo bos phyag 
[\[53b.5\]]byas te bcom ldan 'das kyi spyan snga nas dong ngo /_/de'i tshe ser skya'i gzhi na bram ze lha zhes bya ba phyug pa nor mang ba/_longs spyod che ba/_bcom ldan 'das kyi sngon gyi thugs rag por gyur pa zhig gnas pa de dus gzhan zhig na gnyen zad/_nor zad/_'byor pa zad par gyur to/_/
[\[53b.6\]]gang gi tshe bcom ldan 'das kyis bdud kyi 'khor 'byung po bye ba phrag sum bcu drug bcom nas bla na med pa'i ye shes brnyes pa de'i tshe bram ze lha chung ma dang lhan cig grong khyer sde can du 'ongs so/_/bram ze lhas bcom ldan 'das kyis bla na med pa'i ye shes brnyes so zhes thos nas/_
[\[53b.7\]]des chung ma la smras pa/_bzang mo bcom ldan 'das bla na med pa'i ye shes brnyes te/_'khor los sgyur ba'i rigs su 'khrungs pa'i bcom ldan 'das de ni grong khyer sde can du bsod snyoms la gshegs na bdag cag gis bcom ldan 'das de la bsod snyoms dbul du gang gi phyir bdag 
[\[54a\]]
[\[54a.1\]]gi khyim na nyi ma gcig gi kha zas kyang med kyis/_ngas khyod gtar bcug ste kAr ShA pa Na lnga zhig skyin por blang ngo /_/des smras pa/_rje'i sras de bzhin du mdzod cig_/bram ze lhas chung ma bram ze zhig la gtar bcug nas kAr ShA pa Na lnga bcom ldan 'das bshos 
[\[54a.2\]]gsol ba'i phyir skyin po'i tshul du blangs so/_/de'i chung mas smras pa/_rje'i sras bdag ni byang chub sems dpas lan 'ga' yang dri ma can dang gos ngan pa gyon pa ma gzigs so/_/bram ze lhas khyim bdag cig las rgyan rnams brnyas nas chung ma la bskon no/_/de nas bram ze 
[\[54a.3\]]lha chung ma dang lhan cig gtsang zhing bsod pa'i bza' ba dang bca' ba dag sta gon byas nas bcom ldan 'das gang na ba der song ste phyin nas bcom ldan 'das la 'di skad ces gsol to/_/bcom ldan 'das bdag gi sdum par gdugs tshod sbyor zhing mchis na gnang bar mdzad du gsol/_
[\[54a.4\]]bcom ldan 'das kyis bram ze lha la cang mi gsung bas gnang ngo /_/de nas bcom ldan 'das bram ze lha'i bkad sa gang na ba der gshegs te byon nas gdan bshams pa nyid la bzhugs so/_/de nas bram ze lhas bcom ldan 'das bde bar bzhugs par rig nas chung ma dang lhan cig 
[\[54a.5\]]tu gtsang zhing bsod pa'i bza' ba dang bca' ba dag rang gi lag nas stobs shing tshim par byed de/_rnam grangs du mar gtsang zhing bsod pa'i bza' ba dang bca' ba dag rang gi lag nas bstabs shing tshim par byas so/_/bcom ldan 'das kyis gsol zin nas phyag bcabs te 
[\[54a.6\]]lhung bzed gyu bar rig nas stan ches dma' ba zhig blangs te/_bcom ldan 'das kyi spyan sngar chos mnyan pa'i phyir 'dug go/_/de nas bcom ldan 'das kyis bram ze lha la yon bsngo ba mdzad nas gshegs so/_/de'i chung mas rgyan rnams bkrol te bzhag pa de ma byin par 
[\[54a.7\]]len pas brkus so zhes bram ze lhas thos nas sdug bsngal zhing yid mi bde bar gyur te/_'brog dgon pa zhig tu song nas nga la rgyan sbyin du ga la yod gzhan byar med kyis bdag 'chi'o snyam pa dang /_ji tsam na mi zhig gis dong brkos nas song ngo /_/bram ze lha ngo mtshar skyes nas 
[\[54b\]]
[\[54b.1\]]de na ci yod re zhig blta'o snyam pa las/_ji tsam na rgyan de mthong nas des rgyan blangs te khyim du 'ongs so/_/lha'i chung ma yang sdug bsngal zhing yid mi bde bas gdungs nas khyim phyag dar byed pa na 'di ltar sangs rgyas rnams kyi sangs rgyas kyi mthu dang lha rnams kyi lha'i mthus ji tsam na 
[\[54b.2\]]gser gyi bum pa 'tsher bag can zhig mthong ngo /_/lhas de la dris pa/_bzang mo 'o ni ci yin/_des smras pa/_rje'i sras bdag gis gser gyi bum pa zhig mthong ngo /_/des kyang smras pa/_bzang mo kho bos kyang rgyan de mthong ngo /_/de gnyis kyis lhag par yang bcom ldan 
[\[54b.3\]]'das la dad pa bskyed do/_/de ltar mngon par dad pa dang bcom ldan 'das kyis de gnyis ji ltar 'phags pa'i bden pa bzhi rtogs par 'gyur ba de lta bu'i chos bshad pa mdzad pas bram ze lha chung ma dang bcas te 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom 
[\[54b.4\]]nas rgyun du zhugs pa'i 'bras bu mngon sum du byas so/_/de nas bcom ldan 'das de'i nub mo 'das nas snga dro na bza' sham thabs mnabs/_lhung bzed dang chos gos bsnams te grong khyer sde can du bsod snyoms la zhugs so/_/de nas bcom ldan 'das grong khyer sde can du bsod 
[\[54b.5\]]snyoms la zhugs pa na 'di snyam du dgongs te/_ma la ngas grong khyer sde can der thog mar su zhig la chos bshad snyam pa las/_de nas bcom ldan 'das 'di snyam du dgongs te/_ngas grong pa'i bu mo dga' mo dang /_dga' stobs ma la thog mar chos bshad par bya ste/_de dag 
[\[54b.6\]]gis nga sngon gyi sdug bsngal spong ba'i rnal 'byor la rjes su brtson pas gnas pa na 'dis mar gsar dang 'o thug sbrang rtsi ltar mngar bas bsnyen bkur byas so snyam mo/_/de nas bcom ldan 'das grong pa'i bu mo dga' mo dang /_dga' stobs ma'i khyim gang na ba der gshegs so/_/
[\[54b.7\]]grong pa'i bu mo dga' mo dang /_dga' stobs mas bcom ldan 'das rgyang ring po nas mthong ngo /_/mthong nas kyang bcom ldan 'das kyi ched du gdan bshams nas 'di skad ces gsol to/_/bcom ldan 'das tshur spyon/_bcom ldan 'das byon pa legs so/_/bcom ldan 'das 
[\[55a\]]
[\[55a.1\]]gdan bshams pa 'di nyid la bzhugs zhes gsol nas bcom ldan 'das gdan bshams pa de nyid la bzhugs so/_/de nas grong ba'i bu mo dga' mo dang /_dga' stobs mas bcom ldan 'das kyi zhabs gnyis la mgo bos phyag byas te phyogs gcig tu 
[\[55a.2\]]'dug go/_/phyogs gcig tu 'dug nas bcom ldan 'das kyis grong pa'i bu mo dga' mo dang /_dga' stobs ma la chos dang ldan pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar 
[\[55a.3\]]mdzad de/_sangs rgyas bcom ldan 'das rnams kyi thog ma'i dus su chos kyi gtam gleng ba gang yin pa 'di lta ste/_sbyin pa'i gtam dang /_tshul khrims kyi gtam dang /_mtho ris kyi gtam dang /_'dod pa rnams la mnog chung zhing nyes dmigs dang /_kun nas nyon mongs pa 
[\[55a.4\]]dang /_rnam par byang ba dang /_nges par 'byung ba dang /_rab tu dben pa'i rjes su bsngags pa dang /_rnam par byang ba'i phyogs kyi chos rgya cher bshad do/_/gang gi tshe bcom ldan 'das kyis de dag dga' ba'i sems dang /_dge ba'i sems dang /_mgu ba'i sems dang /_
[\[55a.5\]]sgrib pa dang bral ba'i sems dang /_skal ba dang ldan pa dang /_yang dag phul gyi chos bshad na shes par nus par gzigs pa de'i tshe sangs rgyas bcom ldan 'das kyi yang dag phul gyi chos bshad pa gang yin pa 'phags pa'i bden pa bzhi po 'di lta ste/_sdug bsngal dang /_kun 
[\[55a.6\]]'byung ba dang /_'gog pa dang /_lam de rgya cher bshad do/_/dper na gos gtsang ma nag nog med pa tshon rtsi 'os pa'i nang du bcug na tshon rtsi legs par 'jen du btub pa de bzhin du grong pa'i bu mo dga' mo dang /_dga' stobs ma stan de nyid la 'khod bzhin du 'phags pa'i 
[\[55a.7\]]bden pa bzhi po 'di lta ste/_sdug bsngal dang /_kun 'byung ba dang /_'gog pa dang /_lam mngon par rtogs so/_/de nas grong pa'i bu mo dga' mo dang /_dga' stobs mas chos mthong ba dang /_chos thob pa dang /_chos rig pa dang /_chos kyi gting slebs pa dang /_the tshom 
[\[55b\]]
[\[55b.1\]]las rgal ba dang /_som nyi las rgal ba dang /_gzhan gyi dring mi 'jog pa dang /_gzhan gyis mi bkri ba dang /_ston pas bstan pa'i chos rnams la mi 'jigs pa thob nas stan las langs te bcom ldan 'das gang na ba de logs su thal mo sbyar ba btud nas/_bcom ldan 'das la 
[\[55b.2\]]'di skad ces gsol to/_/btsun pa bdag cag 'phags so/_/mngon par 'phags so/_/bdag cag bcom ldan 'das dang chos dang dge slong gi dge 'dun la skyabs su mchi lags kyis bdag cag dge bsnyen du gzung du gsol/_deng slan chad ji srid 'tsho'i bar du srog dang yang 
[\[55b.3\]]bsdos te skyabs su mchi bar mngon par dad lags so/_/de nas grong pa'i bu mo dga' mo dang /_dga' stobs mas bcom ldan 'das la 'di skad ces gsol to/_/btsun pa de'i slad du 'dir zhal zas kyi mdzad pa mdzad du gsol bcom ldan 'das kyis grong pa'i bu mo dga' mo dang /_
[\[55b.4\]]dga' stobs ma la cang mi gsung bas gnang ngo /_/de nas grong pa'i bu mo dga' mo dang /_dga' stobs mas bcom ldan 'das cang mi gsung bas gnang par rig cing /_bcom ldan 'das bde bar bzhugs par rig nas gtsang zhing bsod pa'i bza' ba dang bca' ba dag rang gi 
[\[55b.5\]]lag nas stobs shing tshim par byed de/_rnam grangs du mar gtsang zhing bsod pa'i bza' ba dang bca' ba dag rang gi lag nas bstabs shing tshim par byas so/_/bcom ldan 'das kyis gsol zin te phyag bcabs shing lhung bzed gyu bar rig nas stan ches dma' ba zhig blangs 
[\[55b.6\]]te bcom ldan 'das kyi spyan sngar chos mnyan pa'i phyir 'khod do/_/de nas bcom ldan 'das kyis grong pa'i bu mo dga' mo dang /_dga' stobs ma la chos dang ldan pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag 
[\[55b.7\]]par rab tu dga' bar mdzad nas gdan las bzhengs te gshegs so/_/de nas bcom ldan 'das grong khyer sde can nas gshegs pa na 'di snyam du dgongs te/_ngas yul ma ga d+hA 'dir ngang tshul bzang por bkur ba'i dge sbyong ngam bram ze gang zhig dbang du byas na de dbang du gyur pas 
[\[56a\]]
[\[56a.1\]]tshegs chung ngus skye bo'i tshogs chen po dbang du 'gyur ba su zhig yod snyam mo/_/de'i tshe lteng rgyas 'od srung ral pa can btsas nas lo brgya nyi shu lon pa rgas 'khogs gtugs pa zhig yod pa de ma ga d+hA'i mi rnams kyis bkur sti bya ba dang /_bla mar bya ba dang /_rjed par 
[\[56a.2\]]bya ba dang /_mchod par bya bas dgra bcom par bkur cing 'khor lnga brgya dang nai rany+dza na'i klung gi 'gram gyi bsti gnas na dka' thub spyod do/_/de nas bcom ldan 'das 'di snyam du dgongs te/_lteng rgyas 'od srung ral pa can btsas nas lo brgya nyi shu lon pa rgas 'khogs gtugs pa 'di 
[\[56a.3\]]ma ga d+hA'i mi rnams kyis zhes bya ba nas dka' thub spyod do zhes bya ba'i bar gong ma bzhin du ste/_ma la ngas lteng rgyas 'od srung ral pa can dbang du byas te/_'di dbang du gyur na tshegs chung ngus skye bo'i tshogs chen po dbang du 'gyur ro snyam mo/_/de nas bcom ldan 'das lteng rgyas 
[\[56a.4\]]'od srung ral pa can gyi bsti gnas gang na ba der gshegs so/_/lteng rgyas 'od srung ral pa can gyis bcom ldan 'das rgyang ring po nas mthong ngo /_/mthong nas kyang bcom ldan 'das kyi ched du gdan bshams nas 'di skad ces kyang gsol to/_/dge sbyong chen po tshur spyon/_
[\[56a.5\]]dge sbyong chen po byon pa legs so/_/dge sbyong chen po yun ring po zhig lags na gang nas 'khor te 'dir byon/_dge sbyong chen po gdan bshams pa nyid la bzhugs shig ces gsol to/_/bcom ldan 'das kyis gdan bshams pa nyid la bzhugs so/_/de nas lteng rgyas 
[\[56a.6\]]'od srung ral pa can dang /_bcom ldan 'das lhan cig mngon du yang dag par dga' bar 'gyur ba dang /_mgu bar 'gyur ba'i gtam rnam pa sna tshogs mdzad nas phyogs gcig tu 'dug go/_/phyogs gcig tu 'dug pa dang bcom ldan 'das kyis lteng rgyas 'od srung ral pa can 
[\[56a.7\]]la 'di skad ces bka' stsal to/_/'od srung gal te khyod la mi bde ba med na/_khyod kyi me khang du bdag zhag gcig 'dug go/_/dge sbyong chen po bdag la ni mi bde ba ma mchis na/_'on kyang de na klu gdug pa zhig gnas te/_des khyod tho btsams par 'gyur du mchi'o/_/'od srung 
[\[56b\]]
[\[56b.1\]]khyod kyis re zhig gnang bar gyis shig dang tho btsams par mi 'gyur ro/_/dge sbyong chen po gal te khyod la tho mi btsam na dge sbyong chen po ci bde ba kho nar bzhugs shig_/de nas bcom ldan 'das lteng rgyas 'od srung ral pa can gyi me khang gang na ba der gshegs te byon nas me khang gi 
[\[56b.2\]]phyi rol du zhabs bsil nas me khang gi nang du zhugs te/_nyid kyis rtswa gding ba bshams nas sku drang por bsrang ste/_skyil mo krung bcas nas dran pa mngon du phyogs par bzhag ste bzhugs so/_/klu gdug pas bcom ldan 'das rgyang ring po nas mthong ngo /_/mthong nas kyang khros 
[\[56b.3\]]pa'i mthus dud pa phyung ngo /_/bcom ldan 'das kyis kyang rdzu 'phrul gyi mthus dud pa phyung ngo /_/klu gdug pas khros pa'i mthus 'bar bar byas so/_/bcom ldan 'das kyis kyang me'i khams la snyoms par zhugs so/_/de na klu gdug pa khros pa'i mthu dang /_bcom ldan 
[\[56b.4\]]'das kyi rdzu 'phrul gyi mthus me khang thams cad 'bar/_rab tu 'bar/_kun tu rab tu 'bar te me lce gcig tu gyur pas sreg par byed do/_/lteng rgyas 'od srung ral pa can mtshan mo rgyu skar la lta ba na me khang thams cad 'bar/_rab tu 'bar/_kun tu rab tu 'bar te me lce 
[\[56b.5\]]gcig tu gyur nas sreg pa mthong ngo /_/mthong nas kyang 'di snyam du sems te/_dge sbyong gau ta ma chen po 'di ltar mdzes pa/_klu gdug pas thal bar byas par ma gyur grang /_kyi hud nyon mongs pa dag gi tshig ma nyan to snyam mo/_/de nas bcom ldan 'das 'di snyam du dgongs 
[\[56b.6\]]te/_nga lteng rgyas 'od srung ral pa can 'khor dang bcas pa chas bcad kyis/_ma langs rdzu 'phrul ji lta bu mngon par 'du bya ba la sems mnyam par bzhag na/_mes klu gdug pa'i me zil gyis mnan la des kyang de'i lus la gnod par mi byed cing de dul bar mkhyen nas lhung 
[\[56b.7\]]bzed du bcug ste lteng rgyas 'od srung ral pa can de la sbyin pa de lta bu zhig bya'o snyam nas/_de nas bcom ldan 'das kyis rdzu 'phrul ji lta bu mngon par 'du mdzad pa la thugs mnyam par bzhag na mes klu gdug pa'i me zil gyis mnan la des kyang de'i lus la gnod pa mi byed pa 
[\[57a\]]
[\[57a.1\]]de lta bu mngon par 'du mdzad de/_de dul bar mkhyen nas lhung bzed du bcug ste lteng rgyas 'od srung ral pa can gang na ba der bsnams nas gshegs so/_/lteng rgyas 'od srung ral pa can gyis bcom ldan 'das rgyang ring po nas mthong ngo /_/mthong nas kyang bcom 
[\[57a.2\]]ldan 'das la 'di skad ces gsol to/_/dge sbyong chen po gson pa lta zhig_/'od srung gson no/_/dge sbyong chen po khyod kyis lhung bzed na bsnams te byon pa ci/_'od srung klu gdug pa gang gi mthus khyod kyi me khang du mir gyur pa rdzu 'phrul dang mi ldan pa gnas su mi ster 
[\[57a.3\]]ba de ngas btul nas lhung bzed du bcug nas khyer te 'ongs so/_/de nas lteng rgyas 'od srung ral pa can 'di snyam du sems te/_'di ltar dge sbyong chen po rdzu 'phrul che zhing mthu che ba yin te/_ya mtshan che mod kyi bdag kyang dgra bcom pa yin no snyam mo/_/de nas bcom ldan 'das 
[\[57a.4\]]lteng rgyas na lteng rgyas 'od srung ral pa can gyi bsti gnas kyi nags tshang tshing na bzhugs so/_/de'i tshe lteng rgyas 'od srung ral pa can gyi bsti gnas na bram ze'i khye'u lnga brgya tsam me la yongs su spyod pa re re'i me thab gsum gsum ste me thab stong lnga brgya yod do/_/de nas bram 
[\[57a.5\]]ze'i khye'u de rnams me la yongs su spyod par 'dod na me de spar bar ma nus so/_/de nas bram ze'i khye'u de rnams lteng rgyas 'od srung ral pa can gang na ba der song ste phyin nas lteng rgyas 'od srung ral pa can la 'di skad ces smras so/_/mkhan po mkhyen par mdzod cig_/'dir 
[\[57a.6\]]bdag cag zhugs la yongs su spyod par 'tshal na zhugs de spar bar rngo ma thog lags so/_/de nas lteng rgyas 'od srung ral pa can 'di snyam du sems te/_dge sbyong chen po bdag gi nye 'khor na gnas pa de'i mthu zhig ma byung grang snyam mo/_/de nas lteng rgyas 'od srung ral pa can bcom 
[\[57a.7\]]ldan 'das gang na ba der song ste phyin nas/_bcom ldan 'das la 'di skad ces gsol to/_/dge sbyong chen po mkhyen par mdzod cig_/'dir bdag gi bram ze'i khye'u lnga brgya tsam me la yongs su spyod par 'tshal na me de spar bar rngo ma thog nas bdag 'di snyam du sems te/_bdag gi 
[\[57b\]]
[\[57b.1\]]nye 'khor na dge sbyong chen po bzhugs na de'i mthu zhig ma byung grang snyam bgyid do/_/'od srung me de sbar bar 'dod dam/_dge sbyong chen po sbar du gsol/_de nas 'di ltar sangs rgyas rnams kyi sangs rgyas kyi mthu dang /_lha rnams kyi lha'i mthus me de rang nyid 'bar bar gyur 
[\[57b.2\]]to/_/de nas lteng rgyas 'od srung ral pa can 'di snyam du sems te/_'di ltar dge sbyong chen po rdzu 'phrul che zhing mthu che ba yin te/_ya mtshan che mod kyi bdag kyang dgra bcom pa yin no snyam mo/_/de nas bcom ldan 'das lteng rgyas na lteng rgyas 'od srung ral pa can gyi bsti gnas 
[\[57b.3\]]kyi nags tshang tshing na bzhugs so/_/de nas bram ze'i khye'u de rnams me la yongs su spyad nas me bsad par 'dod na me bsad par ma nus so/_/bram ze'i khye'u de rnams lteng rgyas 'od srung ral pa can gang na ba der song ste lhags nas lteng rgyas 'od srung ral pa can la 'di skad ces 
[\[57b.4\]]smras so/_/mkhan po mkhyen par mdzod cig_/'dir bdag cag zhugs la yongs su spyad nas zhugs dgum par 'tshal na dgum pa'i rngo ma thog lags so/_/de nas lteng rgyas 'od srung ral pa can 'di snyam du sems te/_dge sbyong chen po bdag gi nye 'khor na 
[\[57b.5\]]gnas pa de'i mthu zhig ma byung grang snyam mo/_/de nas lteng rgyas 'od srung ral pa can bcom ldan 'das gang na ba der song ste phyin nas/_bcom ldan 'das la 'di skad ces gsol to/_/dge sbyong chen po mkhyen par mdzad du gsol/_'dir bdag gi bram ze'i khye'u 
[\[57b.6\]]rnams zhugs la yongs su spyad nas zhugs dgum par 'tshal na dgum par rngo ma thog nas bdag 'di snyam du sems te/_bdag gi nye 'khor na dge sbyong chen po bzhugs na de'i mthu zhig ma byung grang snyam bgyid do/_/'od srung me de bsad dam/_dge sbyong chen po dgum 
[\[57b.7\]]du gsol/_de nas 'di ltar sangs rgyas rnams kyi sangs rgyas kyi mthu dang /_lha rnams kyi lha'i mthus me de rang nyid shi'o/_/de nas lteng rgyas 'od srung ral pa can 'di snyam du sems te/_'di ltar dge sbyong chen po rdzu 'phrul che zhing mthu che ba yin te/_ya mtshan che mod kyi bdag 
[\[58a\]]
[\[58a.1\]]kyang dgra bcom pa yin no snyam mo/_/de nas bcom ldan 'das lteng rgyas na lteng rgyas 'od srung ral pa can gyi bsti gnas kyi nags tshang tshing na bzhugs so/_/de nas dus gzhan zhig na lteng rgyas 'od srung ral pa can rang nyid me la yongs su spyod par 'dod na spar 
[\[58a.2\]]bar ma nus so/_/de nas lteng rgyas 'od srung ral pa can 'di snyam du sems te/_bdag gi nye 'khor na dge sbyong chen po gnas na de'i mthu zhig byung bar ma gyur grang snyam mo/_/de nas lteng rgyas 'od srung ral pa can bcom ldan 'das gang na ba der song ste phyin nas/_bcom ldan 
[\[58a.3\]]'das la 'di skad ces gsol to/_/dge sbyong chen po mkhyen par mdzad du gsol/_'dir bdag nyid zhugs la yongs su spyod par 'tshal na spar bar rngo ma thog nas bdag 'di snyam du sems te/_bdag gi nye 'khor na dge sbyong chen po bzhugs na de'i mthu zhig byung bar ma gyur 
[\[58a.4\]]grang snyam bgyid do/_/'od srung me de spar bar 'dod dam/_dge sbyong chen po spar du gsol/_de nas 'di ltar sangs rgyas rnams kyi sangs rgyas kyi mthu dang /_lha rnams kyi lha'i mthus me de rang nyid 'bar bar gyur to/_/de nas lteng rgyas 'od srung ral pa can 'di snyam du 
[\[58a.5\]]sems te/_'di ltar dge sbyong chen po rdzu 'phrul che zhing mthu che ba yin te/_ya mtshan che mod kyi bdag kyang dgra bcom pa yin no snyam mo/_/de nas bcom ldan 'das lteng rgyas na lteng rgyas 'od srung ral pa can gyi bsti gnas kyi nags tshang tshing na bzhugs so/_/de nas dus 
[\[58a.6\]]gzhan zhig na lteng rgyas 'od srung ral pa can rang nyid me la yongs su spyad nas me bsad par 'dod na bsad par ma nus so/_/de nas lteng rgyas 'od srung ral pa can 'di snyam du sems te/_bdag gi nye 'khor na dge sbyong chen po gnas na de'i mthu zhig byung bar ma gyur grang snyam mo/_/de 
[\[58a.7\]]nas lteng rgyas 'od srung ral pa can bcom ldan 'das gang na ba der song ste phyin nas/_bcom ldan 'das la 'di skad ces gsol to/_/dge sbyong chen po mkhyen par mdzad du gsol/_'dir bdag nyid zhugs la yongs su spyad nas zhugs dgum par 'tshal na dgum pa'i rngo ma 
[\[58b\]]
[\[58b.1\]]thog nas bdag 'di snyam du sems te/_bdag gi nye 'khor na dge sbyong chen po bzhugs na de'i mthu zhig byung bar ma gyur grang snyam bgyid do/_/drang srong me de bsad dam/_dge sbyong chen po dgum du gsol/_de nas 'di ltar sangs rgyas rnams kyi sangs rgyas kyi mthu dang /_lha 
[\[58b.2\]]rnams kyi lha'i mthus me de rang nyid shi'o/_/de nas lteng rgyas 'od srung ral pa can 'di snyam du sems te/_'di ltar dge sbyong chen po rdzu 'phrul che zhing mthu che ba yin te/_ya mtshan che mod kyi bdag kyang dgra bcom pa yin no snyam mo/_/de nas bcom ldan 'das lteng rgyas na lteng rgyas 
[\[58b.3\]]'od srung ral pa can gyi bsti gnas kyi nags tshang tshing na bzhugs so/_/de nas dus gzhan zhig na lteng rgyas 'od srung ral pa can gyi me khang thams cad 'bar rab tu 'bar/_kun du rab tu 'bar te me lce gcig tu gyur nas sreg par byed pa de la lteng rgyas 'od srung ral pa can 'khor 
[\[58b.4\]]dang bcas pa dang /_gzhan yang skye bo'i tshogs chen po rnams kyis bsgrims kyang bsad ma nus so/_/de nas lteng rgyas 'od srung ral pa can 'di snyam du sems te/_bdag gi nye 'khor na dge sbyong chen po gnas na de'i mthu zhig byung bar ma gyur grang snyam mo/_/de nas lteng rgyas 'od 
[\[58b.5\]]srung ral pa can bcom ldan 'das gang na ba der song ste phyin nas bcom ldan 'das la 'di skad ces gsol to/_/dge sbyong chen po mkhyen par mdzad du gsol/_dge sbyong chen po 'dir bdag gi me khang thams cad 'bar rab tu 'bar/_kun du rab tu 'bar te me lce gcig tu gyur nas 
[\[58b.6\]]sreg par bgyid pa de la bdag 'khor dang bcas pa dang /_gzhan yang skye bo'i tshogs chen pos bsgrims na zhugs dgum pa'i rngo ma thog nas bdag 'di snyam du sems te/_bdag gi nye 'khor na dge sbyong chen po bzhugs na de'i mthu zhig byung bar ma gyur grang snyam bgyid do/_/'od 
[\[58b.7\]]srung me khang de zhi bar bya 'am dge sbyong chen po zhi bar mdzad du gsol/_de nas 'di ltar sangs rgyas rnams kyi sangs rgyas kyi mthu dang /_lha rnams kyi lha'i mthus me khang de rang nyid zhi bar gyur to/_/de nas lteng rgyas 'od srung ral pa can 'di snyam du sems te/_'di ltar dge 
[\[59a\]]
[\[59a.1\]]sbyong chen po rdzu 'phrul che zhing mthu che ba yin te/_ya mtshan che mod kyi bdag kyang dgra bcom pa yin no snyam mo//_//'dul ba gzhi/_bam po brgyad bcu brgyad pa/_de nas bcom ldan 'das lteng rgyas 'od srung ral pa can gyi bsti gnas 
[\[59a.2\]]nags tshang tshing na bzhugs so/_/de nas rgyal po chen po bzhi po dag kha dog 'phags pas mtshan mo la bab pa na/_bcom ldan 'das gang na ba der dong ste lhags nas bcom ldan 'das kyi zhabs la mgo bos phyag byas te/_de rnams dper na me'i phung po 'bar/_rab tu 'bar/_
[\[59a.3\]]kun du rab tu 'bar te me lce gcig tu gyur nas sreg par byed pa bzhi lta bu'i lus kyis phyogs gcig tu 'dug go/_/lteng rgyas 'od srung ral pa can de nyid kyi mtshan mo rgyu skar rnams la blta ba na/_bcom ldan 'das kyi spyan snga na me'i phung po 'bar rab tu 'bar/_kun du rab tu 
[\[59a.4\]]'bar te me lce gcig tu gyur nas sreg par byed pa bzhi mthong ngo /_/mthong nas kyang 'di snyam du sems te/_dge sbyong chen po yang me la yongs su spyod de/_'di ltar de'i spyan snga na me'i phung po 'bar rab tu 'bar/_kun du rab tu 'bar te me lce gcig tu gyur nas sreg par byed pa 
[\[59a.5\]]bzhi yod do snyam mo/_/de nas lteng rgyas 'od srung ral pa can nang par sngar langs te bcom ldan 'das gang na ba der song nas phyin pa dang /_bcom ldan 'das la 'di skad ces gsol to/_/dge sbyong chen po mkhyen par mdzad du gsol/_'dir mdang sum bdag rgyu skar rnams 
[\[59a.6\]]la blta ba na dge sbyong chen po'i spyan snga na zhugs kyi phung po 'bar rab tu 'bar/_kun du rab tu 'bar te me lce gcig tu gyur te sreg par byed pa bzhi mthong ngo /_/mthong nas kyang bdag nyid 'di snyam du sems te/_/dge sbyong chen po yang me la yongs su spyod de/_'di ltar de'i spyan 
[\[59a.7\]]snga na me'i phung po 'bar rab tu 'bar/_kun du rab tu 'bar te me lce gcig tu gyur nas sreg par bgyid pa bzhi mchis so snyam mo/_/'od srung cing me la yongs su spyod dam/_nga me la yongs su mi spyod de/_de lta mod kyi 'dir mdang sum rgyal po chen po bzhi po dag kha dog 'phags 
[\[59b\]]
[\[59b.1\]]pas mtshan mo la bab pa nang gang na ba der 'ongs te lhags nas/_nga'i zhabs gnyis la mgo bos phyag byas te de rnams dper na me'i phung po 'bar rab tu 'bar/_kun du rab tu 'bar te me lce gcig tu gyur nas sreg par byed pa bzhi lta bu'i lus kyis phyogs gcig tu 'dug pa yin 
[\[59b.2\]]no/_/de nas lteng rgyas 'od srung ral pa can 'di snyam du sems te/_'di ltar dge sbyong chen po rdzu 'phrul che zhing mthu che ba yin te/_ya mtshan che mod kyi bdag kyang dgra bcom pa yin no snyam mo/_/de nas bcom ldan 'das lteng rgyas na lteng rgyas 'od srung ral pa can gyi bsti gnas 
[\[59b.3\]]kyi nags tshang tshing na bzhugs so/_/de nas lha rnams kyi dbang po brgya byin kha dog 'phags pas mtshan mo la bab pa na bcom ldan 'das gang na ba der song ste phyin nas/_bcom ldan 'das kyi zhabs la phyag 'tshal te/_de dper na me'i phung po 'bar rab tu 'bar/_kun du 
[\[59b.4\]]rab tu 'bar te me lce gcig tu gyur pa bzhi po de dag bas kyang ches lhag cing ches 'phags la ches bzang ba lta bu'i lus kyis phyogs gcig tu 'dug go/_/lteng rgyas 'od srung ral pa can de nyid kyi mtshan mo rgyu skar rnams la blta ba na bcom ldan 'das kyi spyan sngar me'i phung po chen 
[\[59b.5\]]po 'bar rab tu 'bar/_kun du rab tu 'bar te me lce gcig tu gyur nas sreg par byed pa zhig mthong ngo /_/mthong nas kyang 'di snyam du sems te/_dge sbyong chen po yang me la yongs su spyod de/_'di ltar de'i mdun na me'i phung po chen po 'bar rab tu 'bar/_kun du rab tu 
[\[59b.6\]]'bar te me lce gcig tu gyur nas sreg par byed pa zhig yod do snyam mo/_/de nas lteng rgyas 'od srung ral pa can nang par sngar langs nas bcom ldan 'das gang na ba der song ste phyin nas/_bcom ldan 'das la 'di skad ces gsol to/_/dge sbyong chen po mkhyen par mdzad du 
[\[59b.7\]]gsol/_'dir bdag mdang sum rgyu skar rnams la blta ba na dge sbyong chen po'i spyan snga na zhugs kyi phung po chen po 'bar rab tu 'bar/_kun du rab tu 'bar te me lce gcig tu gyur nas sreg par bgyid pa zhig mthong ngo /_/mthong nas kyang bdag 'di snyam du sems te/_dge 
[\[60a\]]
[\[60a.1\]]sbyong chen po yang me la yongs su spyod de/_'di ltar de'i spyan snga na me'i phung po chen po 'bar rab tu 'bar/_kun tu rab tu 'bar te me lce gcig tu gyur nas sreg par bgyid pa zhig mchis so snyam mo/_/'od srung cing me la yongs su spyod dam/_nga me la yongs 
[\[60a.2\]]su mi spyod de/_de lta mod kyi 'dir mdang sum lha rnams kyi dbang po brgya byin kha dog 'phags pas mtshan mo la bab pa nang gang na ba der 'ongs te phyin nas nga'i zhabs la mgo bos phyag byas te/_de dper na me'i phung po 'bar rab tu 'bar/_kun du rab tu 'bar te me lce gcig tu gyur 
[\[60a.3\]]nas sreg pa bzhi po de dag pas kyang ches lhag cing ches 'phags la ches bzang ba lta bu'i lus kyis phyogs gcig tu 'dug pa yin no/_/de nas lteng rgyas 'od srung ral pa can 'di snyam du sems te/_'di ltar dge sbyong chen po rdzu 'phrul che zhing mthu che ba yin te/_ya mtshan che 
[\[60a.4\]]mod kyi bdag kyang dgra bcom pa yin no snyam mo/_/de nas bcom ldan 'das lteng rgyas na lteng rgyas 'od srung ral pa can gyi bsti gnas kyi nags tshang tshing na bzhugs so/_/de nas mi mjed kyi bdag po tshangs pa kha dog 'phags pas mtshan mo la bab pa na bcom ldan 'das gang na ba 
[\[60a.5\]]der song ste phyin nas/_bcom ldan 'das kyi zhabs la mgo bos phyag byas te/_dper na me'i phung po bzhi po de dag nyid snga ma bzhin du sreg pa zhes bya ba nas me'i phung po lnga pa de me lce gcig tu gyur nas sreg par byed do zhes bya ba'i bar de dag pas kyang ches lhag cing ches 'phags 
[\[60a.6\]]la ches bzang ba lta bu'i lus kyis phyogs gcig tu 'dug go_/lteng rgyas 'od srung ral pa can de nyid kyi mtshan mo rgyu skar rnams la blta ba na bcom ldan 'das kyi spyan snga na me'i phung po chen po 'bar rab tu 'bar ba zhes bya ba nas sreg par byed pa zhes bya ba'i bar zhig mthong ngo /_/
[\[60a.7\]]mthong nas kyang de 'di snyam du sems te/_/dge sbyong chen po yang me la yongs su spyod de/_'di ltar de'i mdun du me'i phung po chen po zhes bya ba nas sreg par byed pa'i bar zhig yod do snyam mo/_/de nas lteng rgyas 'od srung ral pa can nang par sngar langs nas bcom ldan 'das gang 
[\[60b\]]
[\[60b.1\]]na ba der song ste phyin nas/_bcom ldan 'das la 'di skad ces gsol to/_/dge sbyong chen po mkhyen par mdzad du gsol/_'dir bdag mdang sum rgyu skar rnams la blta ba na dge sbyong chen po'i spyan snga na zhugs kyi phung po chen po 'bar ba zhes bya ba nas sreg par byed pa zhes bya ba'i bar zhig 
[\[60b.2\]]mthong ngo /_/mthong nas kyang bdag 'di snyam du sems te/_dge sbyong chen po yang me la yongs su spyod de/_'di ltar de'i spyan snga na me'i phung po chen po 'bar rab tu 'bar/_kun du rab tu 'bar te me lce gcig tu gyur nas sreg par bgyid pa zhig mchis so snyam mo/_/'od 
[\[60b.3\]]srung cing me la yongs su spyod dam/_nga me la yongs su mi spyod de/_de lta mod kyi 'dir mdang sum mi mjed kyi bdag po tshangs pa kha dog 'phags pas mtshan mo la bab pa na nga gang na ba der 'ongs te phyin nas/_nga'i zhabs la mgo bos phyag byas te/_de dper na me'i phung po 
[\[60b.4\]]'bar rab tu 'bar ba bzhi po de dag nas snga ma bzhin du me'i phung po chen po lnga pa de 'bar ba nas me lce gcig tu gyur pa nas sreg par byed pa'i bar gong ma bzhin du ste/_de dag pas kyang ches lhag cing ches 'phags la ches bzang ba lta bu'i lus kyis phyogs gcig tu 'dug pa yin no/_/
[\[60b.5\]]de nas lteng rgyas 'od srung ral pa can 'di snyam du sems te/_'di ltar dge sbyong chen po gau ta ma ni rdzu 'phrul che zhing mthu che ba yin te/_ya mtshan che mod kyi bdag kyang dgra bcom pa yin no snyam mo/_/de nas bcom ldan 'das lteng rgyas na lteng rgyas 'od srung ral pa can gyi bsti gnas 
[\[60b.6\]]kyi nags tshang tshing na bzhugs so/_/de'i tshe lteng rgyas 'od srung ral pa can gyi 'dug gnas na mchod sbyin zhag bdun pa byed pa la bab bo/_/de nas lteng rgyas 'od srung ral pa can 'di snyam du sems te/_gal te ma ga d+hA'i mi rnams kyis dge sbyong chen po 'di ltar rdzu 'phrul che zhing 
[\[60b.7\]]'di ltar mthu che ba yin par shes na de nyid la bya ba byed par sems kyi/_bdag la ni de ltar ma yin pa'i gnas 'di yod kyis/_kye ma dge sbyong chen po zhag bdun zhig 'di nas gzhan du song yang ci ma rung snyam mo/_/de nas bcom ldan 'das kyi thugs kyis lteng rgyas 'od srung ral pa 
[\[61a\]]
[\[61a.1\]]can gyi sems mkhyen nas zhag bdun gzhan du bzhud do de'i tshe zhag bdun du lteng rgyas 'od srung ral pa can la rnyed pa dang bkur sti chen po byung nas/_bza' ba dang bca' ba rab tu mang po dang ldan/_skye bo'i tshogs chen po yang dbang du gyur to/_/de nas lteng rgyas 'od srung 
[\[61a.2\]]ral pa can gyi 'dug gnas na mchod sbyin de zhag bdun du byas zin nas 'di snyam du sems te/_'dir bdag la zhag bdun du rnyed pa dang bkur sti chen po byung zhing bza' ba dang bca' ba rab tu mang po dang yang ldan/_skye bo'i tshogs chen po yang dbang du gyur gyis/_kye ma da ni dge sbyong chen 
[\[61a.3\]]po 'ongs kyang ci ma rung /_bdag gis de yang de la longs spyod du gzhug go snyam mo/_/de nas bcom ldan 'das kyi thugs kyis lteng rgyas 'od srung ral pa can gyi sems mkhyen nas lteng rgyas 'od srung ral pa can gang na ba der gshegs so/_/lteng rgyas 'od srung ral pa can gyis 
[\[61a.4\]]bcom ldan 'das rgyang ring po nas mthong ngo /_/mthong nas kyang bcom ldan 'das la 'di skad ces gsol to/_/dge sbyong chen po byon tam/_'od srung 'ongs so/_/dge sbyong chen po khyod ci'i slad du zhag bdun 'di nas gzhan du bzhud lags/_'od srung khyod kyi 'dug gnas na mchod 
[\[61a.5\]]sbyin zhag bdun du byed pa la bab nas 'di snyam du/_gal te ma ga d+hA'i mi rnams kyis dge sbyong chen po ni 'di ltar rdzu 'phrul che ba 'di ltar mthu che ba yin par shes na de kho na la bya ba byed par sems kyi/_bdag la ni de lta ma yin pa'i gnas 'di yod par 'gyur gyis/_kye ma dge sbyong 
[\[61a.6\]]chen po zhag bdun zhig 'di nas gzhan du song yang ci ma rung snyam du sems pa ma yin nam/_nga'i thugs kyis khyod kyi sems shes nas zhag bdun 'di nas gzhan du song ngo /_/'o na ci'i slad du 'dir byon lags/_'od srung khyod kyis mchod sbyin zhag bdun du byas zin nas 'di snyam 
[\[61a.7\]]du bdag la zhag bdun du rnyed pa dang bkur sti chen po byung zhing bza' ba dang bca' ba rab tu mang po dang yang ldan/_skye bo'i tshogs chen po yang dbang du gyur gyis/_kye ma dge sbyong chen po 'ongs kyang ci ma rung /_bdag gis de yang de la yongs su longs spyod du gzhug go snyam du 
[\[61b\]]
[\[61b.1\]]sems pa ma yin nam/_dge sbyong chen po de lta lags so/_/nga'i thugs kyis khyod kyi sems shes nas nga 'ongs pa yin no/_/dge sbyong chen po ci bde kho nar longs spyad du gsol/_/de nas lteng rgyas 'od srung ral pa can 'di snyam du sems te/_'di ltar dge sbyong chen po rdzu 
[\[61b.2\]]'phrul che zhing mthu che ba yin te/_ya mtshan che mod kyi bdag kyang dgra bcom pa yin no snyam mo/_/de nas bcom ldan 'das lteng rgyas na lteng rgyas 'od srung ral pa can gyi bsti gnas kyi nags tshang tshing na bzhugs so/_/de nas lteng rgyas 'od srung ral pa can gyis bcom ldan 'das la 
[\[61b.3\]]'di skad ces gsol to/_/dge sbyong chen po de'i slad du bdag gi nye 'khor du bzhugs shig dang bdag gis khyod la chos dang mthun pa'i 'tsho ba sbyar ro/_/bcom ldan 'das kyis lteng rgyas 'od srung ral pa can la cang mi gsung bas gnang ngo /_/de nas lteng rgyas 'od srung ral pa can 
[\[61b.4\]]gyis bcom ldan 'das kyi ched du rang kho nas g.yos byas nas bcom ldan 'das gang na ba der song ste phyin nas/_bcom ldan 'das la 'di skad ces gsol to/_/dge sbyong chen po gdugs tshod lags shing mchis na/_dge sbyong chen po da de'i dus la bab par dgongs su gsol/_
[\[61b.5\]]'od srung de'i phyir song shig nga yang 'ong ngo /_/de nas bcom ldan 'das kyis lteng rgyas 'od srung ral pa can song nas ring po ma lon par mkhyen nas ji ltar thugs mnyam par bzhag na shing 'dzam bu zhes bya ba gang gis 'dzam bu'i gling du gdags pa de las kha dog dang dri dang ro dang ldan 
[\[61b.6\]]pa'i 'dzam bu'i snye ma rnams kyis lhung bzed bkang nas bsnams te/_lteng rgyas 'od srung ral pa can gyi bsti gnas gang na ba der gshegs pa de lta bu'i ting nge 'dzin la snyoms par zhugs te byon nas gdan bshams pa nyid la bzhugs so/_/de nas de'i 'og tu lteng rgyas 'od srung 
[\[61b.7\]]ral pa can 'ongs nas lteng rgyas 'od srung ral pa can gyis bcom ldan 'das bsti gnas kyi gdan bshams pa nyid la bzhugs pa mthong ngo /_/mthong nas kyang 'di skad ces gsol to/_/dge sbyong chen po byon tam/_'od srung 'ongs so/_/dge sbyong chen po khyod kyi lhung bzed 
[\[62a\]]
[\[62a.1\]]na ci mchis/_'dir ngas 'od srung khyod song nas ring po ma lon par mkhyen nas ji ltar thugs mnyam par bzhag na shing 'dzam bu zhes bya ba gang gis 'dzam bu'i gling du gdags pa de las kha dog dang /_dri dang /_ro dang ldan pa'i 'dzam bu'i snye ma rnams kyis 
[\[62a.2\]]lhung bzed bkang nas 'dir phyin pa de lta bu'i ting nge 'dzin la snyoms par zhugs kyis/_gal te 'dod na longs spyod cig_/dge sbyong chen po ci bde kho nar 'tshal lags so/_/de nas lteng rgyas 'od srung ral pa can 'di snyam du sems te/_'di ltar dge sbyong chen po rdzu 'phrul 
[\[62a.3\]]che zhing mthu che ba yin te/_ya mtshan che mod kyi bdag kyang dgra bcom pa yin no snyam mo/_/'dzam bu'i snye ma ji lta bar skyu ru ra'i snye ma rnams kyang de bzhin no/_/byang gi sgra mi snyan gyi gling du gshegs nas ma rmos ma btab pa'i 'bras sA lu'i 'brus lhung bzed bkang ste bsnams 
[\[62a.4\]]nas/_lteng rgyas 'od srung ral pa can gyi bsti gnas gang na ba der gshegs te byon nas gdan bshams pa nyid la bzhugs so/_/de nas de'i 'og tu lteng rgyas 'od srung ral pa can 'ongs nas lteng rgyas 'od srung ral pa can gyis bcom ldan 'das bsti gnas kyi gdan bshams 
[\[62a.5\]]pa nyid la bzhugs pa mthong ngo /_/mthong nas kyang 'di skad ces gsol to/_/dge sbyong chen po byon tam/_'od srung 'ongs so/_/dge sbyong chen po khyod kyi lhung bzed na ci mchis/_'dir ngas 'od srung khyod song nas ring po ma lon par mkhyen nas ji ltar thugs mnyam par bzhag 
[\[62a.6\]]na byang gi sgra mi snyan gyi gling du gshegs nas ma rmos ma btab pa'i 'bras sA lu'i 'brus lhung bzed bkang nas 'dir phyin pa de lta bu'i ting nge 'dzin la snyoms par zhugs kyis/_gal te 'dod na longs spyod cig_/dge sbyong chen po ci bde kho nar 'tshal lags so/_/de nas lteng 
[\[62a.7\]]rgyas 'od srung ral pa can 'di snyam du sems te/_'di ltar dge sbyong chen po rdzu 'phrul che zhing mthu che ba yin te/_ya mtshan che mod kyi bdag kyang dgra bcom pa yin no snyam mo/_/de bzhin du rgyal po chen po bzhi dang /_sum bcu rtsa gsum pa'i gnas su gshegs nas lha'i bdud 
[\[62b\]]
[\[62b.1\]]rtsis lhung bzed bkang nas bsnams te zhes brjod par bya'o/_/de nas bcom ldan 'das lteng rgyas na lteng rgyas 'od srung ral pa can gyi bsti gnas kyi nags tshang tshing na bzhugs so/_/de nas lteng rgyas 'od srung ral pa can gyis bcom ldan 'das kyi ched du rang nyid kyis g.yos byas nas 
[\[62b.2\]]bcom ldan 'das gang na ba der song ste phyin nas/_bcom ldan 'das la 'di skad ces gsol to/_/dge sbyong chen po gdugs tshod lags shing mchis na/_dge sbyong chen po da de'i dus la bab par dgongs su gsol/_de nas bcom ldan 'das snga dro na bza' sham thabs mnabs 
[\[62b.3\]]lhung bzed dang chos gos bsnams te lteng rgyas 'od srung ral pa can gyi bsti gnas gang na ba der gshegs te byon nas gdan bshams pa nyid la bzhugs so/_/de nas lteng rgyas 'od srung ral pa can gyis bcom ldan 'das bde bar bzhugs par rig nas gtsang zhing bsod pa'i 
[\[62b.4\]]bza' ba dang bca' bas lhung bzed bkang nas phul lo/_/de nas bcom ldan 'das kyis lteng rgyas 'od srung ral pa can las bsod snyoms bzhes nas phyogs gzhan zhig tu bzhugs nas zhal zas kyi bya ba mdzad do/_/de nas bcom ldan 'das la chus chu'i dgos pa zhig byung 
[\[62b.5\]]ngo /_/de nas lha rnams kyi dbang po brgya byin gyis bcom ldan 'das la chus chu'i dgos pa byung bar shes nas bcom ldan 'das gang na ba der song ste phyin nas/_bcom ldan 'das kyi spyan sngar lag pas sa la bsnun pa dang /_de nas bkod ma chen po zhig byung ste/_chu bab 
[\[62b.6\]]pa de la bcom ldan 'das kyis chus chu'i bya ba mdzad do/_/lteng rgyas 'od srung ral pa can bsti gnas na 'chag pa na bkod ma chen po byung ste chu bab pa mthong ngo /_/mthong nas kyang 'di snyam du sems te/_chu 'di sngon ni med na 'di da ltar gang nas bab snyam mo/_/de nas lteng 
[\[62b.7\]]rgyas 'od srung ral pa can bcom ldan 'das gang na ba der song ste phyin nas/_bcom ldan 'das la 'di skad ces gsol to/_/dge sbyong chen po mkhyen par mdzad du gsol/_bdag 'dir bsti gnas na 'chag pa na bkod ma chen po'i chab cig mthong ngo /_/mthong nas kyang 'di 
[\[63a\]]
[\[63a.1\]]snyam du sems te/_chu 'di sngon ni ma mchis na da ltar chu 'di gang nas bab snyam bgyid do/_/'od srung ral pa can 'dir khyod las ngas bsod snyoms bzhes nas phyogs 'dir zhugs te zhal zas kyi bya ba mdzad pa na nga la chus chu'i dgos pa zhig byung ngo /_/de nas lha rnams 
[\[63a.2\]]kyi dbang po brgya byin gyis nga la chus chu'i dgos pa byung bar shes nas phyogs 'dir lag pa sa la bsnun pa las/_de nas bkod ma chen po byung ba de la ngas chus chu'i bya ba mdzad do/_/'od srung rdzing 'di ni lag pas brkos pa zhes bya'o/_/de nas lteng rgyas 'od srung ral pa can 'di snyam 
[\[63a.3\]]du sems te/_'di ltar dge sbyong chen po rdzu 'phrul che zhing mthu che ba yin te/_ya mtshan che mod kyi bdag kyang dgra bcom pa yin no snyam mo/_/de nas bcom ldan 'das lteng rgyas na lteng rgyas 'od srung ral pa can gyi bsti gnas kyi nags tshang tshing na bzhugs so/_/de nas bcom ldan 
[\[63a.4\]]'das phyi 'bred nang du yang dag 'jog las bzhengs nas rdzing lag pas brkos pa gang na ba der gshegs te byon nas/_rdzing lag pas brkos pa'i 'gram gyi mtha' gcig tu na bza' chos gos rnams bzhag ste/_rdzing lag pas brkos par zhugs nas sku khrus mdzad nas rdzing lag 
[\[63a.5\]]pas brkos pa nas 'byung bar bzhed pa na shing ardzu na gang na ba de logs su phyag brkyang ngo /_/de nas ardzu na'i yal ga chen po 'dud par gyur te/_de la bcom ldan 'das kyis bzung nas rdzing lag pas brkos pa nas byung ngo /_/lteng rgyas 'od srung ral pa can bsti gnas na 'chag pa 
[\[63a.6\]]na rdzing lag pas brkos pa'i 'gram na ardzu na'i yal ga chen po 'dud pa zhig mthong ngo /_/mthong nas kyang 'di snyam du sems te/_ardzu na'i yal ga 'di sngon ni 'dud par ma gyur na/_ardzu na'i yal ga chen po 'di da su zhig gis btud snyam mo/_/de nas lteng rgyas 'od srung ral 
[\[63a.7\]]pa can bcom ldan 'das gang na ba der song ste phyin nas/_bcom ldan 'das la 'di skad ces gsol to/_/dge sbyong chen po mkhyen par mdzad du gsol/_bdag 'dir bsti gnas na 'chag pa na rdzing lag pas brkos pa'i 'gram na ardzu na'i yal ga chen po 'dud pa mthong ngo /_/
[\[63b\]]
[\[63b.1\]]mthong nas kyang bdag 'di snyam du sems te/_ardzu na'i yal ga chen po 'di sngon ni 'dud par ma gyur na/_da 'di su zhig gis btud snyam bgyid do/_/'od srung nga 'dir phyi 'bred nang du yang dag 'jog las bzhengs nas rdzing lag pas brkos pa gang na ba der gshegs te byon nas/_
[\[63b.2\]]rdzing lag pas brkos pa'i 'gram gyi mtha' gcig na na bza' chos gos rnams bzhag ste rdzing lag pas brkos par zhugs te/_lus khrus byas nas rdzing lag pas brkos pa nas 'byung bar 'dod nas shing ardzu na 'di gang na ba de logs su lag pa brkyang ba dang /_de nas 
[\[63b.3\]]ardzu na'i yal ga chen po 'di 'dud par gyur te/_de la nga 'jus nas rdzing lag pas brkos pa nas byung ngo /_/'od srung shing 'di ni ardzu na lag pas bzung ba zhes bya'o/_/de nas lteng rgyas 'od srung ral pa can 'di snyam du sems te/_'di ltar dge sbyong chen po rdzu 'phrul che 
[\[63b.4\]]zhing mthu che ba yin te/_ya mtshan che mod kyi bdag kyang dgra bcom pa yin no snyam mo/_/de nas bcom ldan 'das lteng rgyas na lteng rgyas 'od srung ral pa can gyi bsti gnas kyi nags tshang tshing na bzhugs so/_/de'i tshe bcom ldan 'das kyis phyag dar khrod pa'i sha na'i ras dag 
[\[63b.5\]]brnyes nas/_de nas bcom ldan 'das 'di snyam du dgongs te/_nga'i phyag dar khrod pa'i sha na'i ras dag gang du bkru snyam mo/_/de nas lha rnams kyi dbang po brgya byin gyi sems kyis bcom ldan 'das kyi dgongs pa shes nas brag cig las rdo leb che la ring ba zhig blangs 
[\[63b.6\]]nas bcom ldan 'das gang na ba der song ste phyin nas/_bcom ldan 'das la 'di skad ces gsol to/_/bcom ldan 'das phyag dar khrod pa'i sha na'i ras dag 'di la bkru bar gsol/_de la bcom ldan 'das kyis phyag dar khrod pa'i sha na'i ras rnams bkrus so/_/
[\[63b.7\]]de nas bcom ldan 'das 'di snyam du dgongs te/_nga'i phyag dar khrod pa'i sha na'i ras rnams gang du dgram snyam pa dang /_de nas lha rnams kyi dbang po brgya byin gyi sems kyis bcom ldan 'das kyi dgongs pa shes nas/_brag cig las rdo leb che la ring ba zhig khyer nas 
[\[64a\]]
[\[64a.1\]]bcom ldan 'das gang na ba der song ste phyin nas/_bcom ldan 'das la 'di skad ces gsol to/_/bcom ldan 'das 'di la phyag dar khrod pa'i sha na'i ras rnams dgram du gsol/_de la bcom ldan 'das kyis phyag dar khrod pa'i sha na'i ras dag 
[\[64a.2\]]bkram mo/_/lteng rgyas 'od srung ral pa can bsti gnas na 'chag pa na rdo leb che la ring ba dag mthong ngo /_/mthong nas kyang 'di snyam du sems te/_rdo leb che la ring ba 'di dag sngon ni med na rdo leb che la ring ba 'di dag da su zhig gis khyer te 'ongs snyam mo/_/de nas lteng rgyas 
[\[64a.3\]]'od srung ral pa can bcom ldan 'das gang na ba der song ste phyin nas/_bcom ldan 'das la 'di skad ces gsol to/_/dge sbyong chen po mkhyen par mdzad du gsol/_'dir bdag bsti gnas na 'chag pa na rdo leb che la ring ba dag cig mthong ngo /_/mthong nas kyang bdag 
[\[64a.4\]]'di snyam du sems te/_rdo leb che la ring ba 'di dag sngon ni ma mchis na rdo leb che la ring ba 'di dag da su zhig gis 'tshal te mchis snyam bgyid do/_/'od srung 'dir ngas phyag dar khrod pa'i sha na'i ras dag cig brnyes so/_/de nas nga 'di snyam du dgongs te/_phyag dar khrod pa'i sha 
[\[64a.5\]]na'i ras gang du bkru snyam pa dang /_de nas lha rnams kyi dbang po brgya byin gyi sems kyis nga'i dgongs pa shes nas brag cig las rdo leb che la ring ba zhig blangs te/_nga gang na ba der 'ongs te/_phyin nas nga la 'di skad ces gsol to/_/bcom ldan 'das 'di la phyag dar khrod pa'i 
[\[64a.6\]]sha na'i ras rnams bkru bar gsol/_ngas de la phyag dar khrod pa'i sha na'i ras rnams bkrus so/_/nga 'di snyam du dgongs te/_ngas phyag dar khrod pa'i sha na'i ras rnams gang du dgram snyam pa dang /_de nas lha rnams kyi dbang po brgya byin gyi sems kyis nga'i dgongs pa shes nas 
[\[64a.7\]]brag cig las rdo leb che la ring ba gzhan zhig blangs te/_nga gang na ba der 'ongs te phyin nas nga la 'di skad ces gsol to/_/bcom ldan 'das 'di la phyag dar khrod pa'i sha na'i ras rnams dgram du gsol/_ngas de la phyag dar khrod pa'i sha na'i ras rnams bkram mo/_/'od 
[\[64b\]]
[\[64b.1\]]srung rdo leb che zhing ring ba 'di dag ni gnod sbyin gyis blangs pa zhes bya'o/_/de nas lteng rgyas 'od srung ral pa can 'di snyam du sems te/_'di ltar dge sbyong chen po rdzu 'phrul che zhing mthu che ba yin te/_ya mtshan che mod kyi bdag kyang dgra bcom pa yin no snyam mo/_/de nas bcom ldan 'das 
[\[64b.2\]]lteng rgyas na lteng rgyas 'od srung ral pa can gyi bsti gnas kyi nags tshang tshing na bzhugs so/_/de'i tshe nai rany+dza na'i chu cher brug nas bab bo/_/de nas bcom ldan 'das chu klung mi gang bas lhag pas khebs pa'i steng nas sa rdul gyis yog pa bla gab med pa la 'chag pas 'chag par mdzad 
[\[64b.3\]]do/_/de nas lteng rgyas 'od srung ral pa can 'di snyam du sems te/_dge sbyong chen po de ltar mdzes pa chu chen po brug pas khyer bar ma gyur grang /_ma la bdag gis dge sbyong chen po btsal lo snyam du bsams nas shing gcig pa'i gru'i nang du zhugs te bcom ldan 'das btsal 
[\[64b.4\]]ba na/_lteng rgyas 'od srung ral pa can gyis bcom ldan 'das chu klung mi gang bas lhag pas khebs pa'i steng nas rdul gyis yog pa bla gab med pa na 'chag pas 'chag pa mthong ngo /_/mthong nas kyang bcom ldan 'das la 'di skad ces gsol to/_/dge sbyong chen po gson 
[\[64b.5\]]nam/_'od srung gson no/_/dge sbyong chen po zhugs shing gcig pa'i grur 'jug gam/_'od srung 'jug go/_/de nas bcom ldan 'das 'di snyam du dgongs te/_ma la ngas ji ltar thugs mnyam par bzhag na shing gcig pa'i gru ji lta bar chu la 'jug pa de lta bu'i rdzu 'phrul 
[\[64b.6\]]mngon par 'du bya ba 'du bya'o snyam nas/_de nas bcom ldan 'das kyis ji ltar thugs mnyam par bzhag na shing gcig pa'i gru ji lta bar chu la 'jug pa de lta bu'i rdzu 'phrul mngon par 'du mdzad do/_/de nas lteng rgyas 'od srung ral pa can 'di snyam du sems te/_'di ltar dge 
[\[64b.7\]]sbyong chen po rdzu 'phrul che zhing mthu che ba yin te/_ya mtshan che mod kyi bdag kyang dgra bcom pa yin no snyam mo/_/de nas bcom ldan 'das kyi thugs kyis lteng rgyas 'od srung ral pa can gyi sems mkhyen nas lteng rgyas 'od srung ral pa can la 'di skad ces bka' stsal to/_/'od 
[\[65a\]]
[\[65a.1\]]srung khyod ni dgra bcom pa ma yin/_dgra bcom pa'i 'bras bu mngon sum du bya ba'i phyir zhugs pa ma yin te/_dgra bcom pa'i lam gang yin pa de yang mi shes so/_/de nas lteng rgyas 'od srung ral pa can 'di snyam du sems te/_dge sbyong chen po gau ta ma'i 
[\[65a.2\]]thugs kyis bdag gi sems mkhyen to snyam du rig nas bcom ldan 'das la 'di skad ces gsol to/_/dge sbyong chen po bdag legs par gsungs pa'i chos 'dul ba la rab tu 'byung ba dang bsnyen par rdzogs pa dge slong gi dngos po thob pa lta na/_dge sbyong chen po'i spyan sngar 
[\[65a.3\]]bdag tshangs par spyod pa spyad par bgyi'o/_/'od srung khyod kyis 'khor la bltas sam/_dge sbyong chen po ma bltas lags so/_/'od srung de'i phyir re zhig 'khor la ltos shig_/'di ltar khyod lta bu'i mi grags pa dang ldan pa shes nyen can rnams kyis ni 'khor la blta 
[\[65a.4\]]ba legs pa yin no/_/de nas lteng rgyas 'od srung ral pa can rang gi bsti gnas gang yin pa der song ste phyin nas bram ze'i khye'u rnams la smras pa/_bram ze'i khye'u dag shes par gyis shig_/bram ze'i khye'u dag kho bo ni dge sbyong chen po'i spyan sngar tshangs par spyod pa spyad 
[\[65a.5\]]na shes ldan dag ci byed/_mkhan po bdag cag gis [{]chung zad [,]cung zad [}]ci 'tshal ba de thams cad ni mkhan po la brten nas lags pas gal te mkhan po dge sbyong chen po'i spyan sngar tshangs par spyod pa spyad na/_bdag cag kyang mkhan po rab tu byung ba'i rjes su rab tu 'byung ngo /_/bram 
[\[65a.6\]]ze'i khye'u dag khyed kyis de'i phyir g.yang gzhi dang /_shing shun dang /_khar ba dang /_ril ba spyi blugs dang /_blugs gzar 'di dag chu klung nai rany+dza na'i nang du 'or cig_/mkhan po bka' bzhin 'tshal zhes bram ze'i khye'u de rnams kyis g.yang gzhi dang /_shing shun dang /_
[\[65a.7\]]khar ba dang /_ril ba spyi blugs dang /_blugs gzar rnams chu klung nai rany+dza na'i nang du bor nas lteng rgyas 'od srung ral pa can gang na ba der song ste phyin nas lteng rgyas 'od srung ral pa can la 'di skad ces smras so/_/mkhan po 'di ltar bdag cag gis bgyi ba gang lags 
[\[65b\]]
[\[65b.1\]]pa de bgyis lags so/_/de nas lteng rgyas 'od srung ral pa can 'khor lnga brgya dang bcom ldan 'das gang na ba der song ste phyin nas bcom ldan 'das la 'di skad ces gsol to/_/dge sbyong chen po bdag gis 'khor la bltas lags te/_bdag legs par gsungs pa'i 
[\[65b.2\]]chos 'dul ba la rab tu 'byung ba dang bsnyen par rdzogs pa dge slong gi dngos po 'thob pa lta na/_bdag dge sbyong chen po'i spyan sngar tshangs par spyod pa spyad par bgyi'o/_/'od srung tshur shog_/tshangs par spyad pa spyod cig_/de nyid kyis tshe dang ldan pa de dag rab tu byung ba 
[\[65b.3\]]dang /_des bsnyen par rdzogs pa dang /_des dge slong gi dngos por gyur to/_/de'i tshe lteng rgyas 'od srung ral pa can gyi spun chu klung 'od srung dang /_ga yA 'od srung gnyis 'khor nyis brgya lnga bcu lnga bcu dang chu klung nai rany+dza na'i 'jug ngogs kyi 'gram gyi bsti gnas na dka' thub spyod 
[\[65b.4\]]do/_/chu klung 'od srung dang /_ga yA 'od srung spun gyis g.yang gzhi dang /_shing shun dang /_khar ba dang /_ril ba spyi blugs dang /_blugs gzar de dag chu klung nai rany+dza nas khyer ba mthong ngo /_/mthong nas kyang de dag 'di snyam du sems te/_bdag cag gi tshangs pa 
[\[65b.5\]]mtshungs par spyod pa rnams rgyal po'am/_chom rkun nam/_me'am/_chus nyes dmigs 'ga' zhig byung bar ma gyur grang /_ma la bdag cag gis tshangs pa mtshungs par spyod pa rnams btsal lo snyam mo/_/de nas chu klung 'od srung dang /_ga yA 'od srung spun dag lteng 
[\[65b.6\]]rgyas 'od srung ral pa can tshol zhing lteng rgyas 'od srung ral pa can gyi bsti gnas gang na ba der dong ba dang de'i tshe tshe dang ldan pa lteng rgyas 'od srung ral pa can skra byi snam sbyar bgos nas 'khor lnga brgya dang bcom ldan 'das kyi spyan snga na chos nyan pa'i phyir 'khod do/_/chu klung 'od srung 
[\[65b.7\]]dang /_ga yA 'od srung spun gyis lteng rgyas 'od srung ral pa can skra byi snam sbyar bgos nas/_bcom ldan 'das kyi spyan snga na chos nyan pa'i phyir 'dug pa mthong ngo /_/mthong nas kyang tshe dang ldan pa 'od srung ral pa can la 'di skad ces smras so/_/'od srung 'di ni mchog yin 
[\[66a\]]
[\[66a.1\]]la/_de mchog ma yin nam/_'od srung dag 'di ni mchog yin te/_de ni ma yin no/_/de nas chu klung 'od srung dang /_ga yA 'od srung spun dag 'di snyam du sems te/_sangs rgyas bcom ldan 'das ni mchog ma yin pa ma yin zhing chos bshad pa yang mchog 
[\[66a.2\]]ma yin pa ma yin te/_gang gi phyir da ltar lteng rgyas 'od srung ral pa can btsas nas lo brgya nyi shu lhag lon pa rgas 'khogs gtugs pa/_ma ga d+hA'i mi rnams kyis bkur sti byas/_bla mar byas/_rjed par byas/_mchod par byas shing dgra bcom par bkur ba de yang 
[\[66a.3\]]lan gnyis kyi bar du dge sbyong chen po'i spyan sngar rab tu 'byung bar khas blangs kyis/_ma la bdag cag kyang dge sbyong chen po'i spyan sngar tshangs par spyod pa spyad par bya'o snyam du bsams nas bcom ldan 'das la 'di skad ces gsol to/_/dge sbyong chen po bdag cag legs 
[\[66a.4\]]par gsungs pa'i chos 'dul ba la rab tu 'byung ba dang bsnyen par rdzogs pa dge slong gi dngos po thob pa lta na/_bdag cag dge sbyong chen po'i spyan sngar tshangs par spyod pa spyad par bgyi'o/_/khyed kyis 'khor la bltas sam/_dge sbyong chen po ma bltas lags so/_/'od srung 
[\[66a.5\]]dag de'i phyir re zhig 'khor la ltos shig_/'di lta bu'i mi grags pa dang ldan pa shes nyen can dag gis ni 'khor la blta ba legs pa yin no/_/de nas chu klung 'od srung dang /_ga yA 'od srung spun rang gi bsti gnas gang na ba der song ste phyin nas/_bram ze'i khye'u rnams la 'di 
[\[66a.6\]]skad ces smras so/_/bram ze'i khye'u dag shes par gyis shig_/kho bo cag ni dge sbyong chen po'i spyan sngar tshangs par spyod pa spyad na shes ldan dag ci byed/_mkhan po dag bdag cag [{]chung zad [,]cung zad [}]ci 'tshal ba de thams cad ni mkhan po dag la brten nas lags kyis/_gal te mkhan 
[\[66a.7\]]po dag dge sbyong chen po'i spyan sngar tshangs par spyod pa spyad na bdag cag kyang mkhan po dag rab tu byung ba'i rjes su rab tu 'byung ngo /_/bram ze'i khye'u dag de'i dus da yin par shes par gyis shig_/de nas chu klung 'od srung dang /_ga yA 'od srung spun 'khor nyis brgya lnga bcu lnga bcu dang 
[\[66b\]]
[\[66b.1\]]bcom ldan 'das gang na ba der song ste lhags nas bcom ldan 'das la 'di skad ces gsol to/_/dge sbyong chen po bdag cag gis 'khor la bltas lags te/_dge sbyong chen po bdag cag legs par gsungs pa'i chos 'dul ba la rab tu 'byung ba dang /_bsnyen par rdzogs pa dge 
[\[66b.2\]]slong gi dngos po 'thob pa lta na/_bdag cag dge sbyong chen po'i spyan sngar tshangs par spyod pa spyad par bgyi'o/_/'od srung dag tshur sheg tshangs par spyod pa spyod cig_/de nyid kyis tshe dang ldan pa de rnams rab tu byung ba dang /_des bsnyen par rdzogs pa dang /_des dge slong gi dngos 
[\[66b.3\]]por gyur to/_/de nas bcom ldan 'das kyis ral pa can stong pa de rab tu phyung bsnyen par rdzogs par mdzad nas lteng rgyas su ji tsam bzhed kyi bar du bzhugs nas ga yA gang na ba der rgyu zhing gshegs te/_rim gyis rgyu zhing gshegs pa na ga yAr byon nas ga yA na ga yA mgo'i mchod 
[\[66b.4\]]rten la sngon gyi ral pa can thams cad rab tu byung ba'i dge slong stong dang thabs cig tu bzhugs so/_/de nas bcom ldan 'das kyis dge slong stong po de la cho 'phrul rnam pa gsum gyis 'doms par mdzad de/_rdzu 'phrul gyi cho 'phrul dang /_kun rjod pa'i cho 'phrul dang /_rjes su 
[\[66b.5\]]bstan pa'i cho 'phrul lo/_/de la bcom ldan 'das kyi rdzu 'phrul gyi cho 'phrul ni 'di yin te/_de nas bcom ldan 'das kyis ji ltar thugs mnyam par bzhag na/_nyid kyi gdan gyi nang du mi snang bar gyur cing shar phyogs kyi steng gi bar snang la mngon par 'phags nas spyod lam rnam pa 
[\[66b.6\]]bzhi mdzad de/_'di lta ste 'chag pa dang /_bzhengs pa dang /_bzhugs pa dang /_mnal ba mdzad do/_/me'i ting nge 'dzin la yang snyoms par 'jug par mdzad de/_me'i ting nge 'dzin la snyoms par zhugs pa na sangs rgyas bcom ldan 'das kyi sku las 'od zer rnam pa sna tshogs 
[\[66b.7\]]dag 'byin par mdzad de/_'di lta ste sngon po dang /_ser po dang /_dmar po dang /_dkar po dang /_le brgan dang /_shel gyi kha dog go/_/cho 'phrul zung du yang ston par mdzad de/_sku'i smad nas 'bar bar mdzad la/_sku'i stod nas chu grang mo'i rgyun 'bebs par mdzad do/_/
[\[67a\]]
[\[67a.1\]]sku'i stod nas 'bar bar mdzad la sku'i smad nas chu grang mo'i rgyun 'bebs par mdzad pa de lta bu'i ting nge 'dzin la snyoms par zhugs so/_/shar phyogs la ji lta ba bzhin du lho dang /_nub dang /_byang phyogs su yang de bzhin no/_/phyogs bzhir rdzu 'phrul gyi cho 'phrul 
[\[67a.2\]]rnam pa bzhi bstan nas rdzu 'phrul mngon par 'du mdzad pa rnams bsdus te/_dge slong gi dge 'dun gyi gung la gdan bshams pa nyid la bzhugs te/_de la 'di ni bcom ldan 'das kyi rdzu 'phrul gyi cho 'phrul yin no/_/de la bcom ldan 'das kyi kun rjod pa'i cho 'phrul ni 'di yin te/_
[\[67a.3\]]dge slong dag khyed kyi sems ni 'di lta bu'o/_/khyed kyi yid ni 'di lta bu'o/_/rnam par shes pa ni 'di lta bu'o/_/'di ni rtogs shig_/'di ni ma rtogs shig_/'di ni yid la byos shig_/'di ni yid la ma byed cig_/'di ni spongs shig_/'di ni ma spongs shig_/'di ni 
[\[67a.4\]]lus kyis mngon sum du byas la rdzogs par byas te gnos shig_/'di ni bcom ldan 'das kyi kun rjod pa'i cho 'phrul yin no/_/de la bcom ldan 'das kyi rjes su bstan pa'i cho 'phrul ni 'di yin te/_dge slong dag 'di thams cad ni kun du 'bar ba yin no/_/dge slong dag thams cad 
[\[67a.5\]]kun du 'bar ba de ci yin zhe na/_dge slong dag mig dang /_gzugs dang /_mig gi rnam par shes pa dang /_mig gi 'dus te reg pa kun du 'bar ba yin zhing mig gi 'dus te reg pa'i rkyen gyis nang gi tshor ba bde ba'am/_sdug bsngal ba'am/_bde ba yang ma yin sdug 
[\[67a.6\]]bsngal ba yang ma yin pa 'byung ba gang yin pa de yang kun du 'bar ba yin no/_/dge slong dag rna ba dang /_sna dang /_lce dang /_lus dang /_yid dang /_chos dang /_yid kyi rnam par shes pa dang /_yid kyi 'dus te reg pa ni kun du 'bar ba yin zhing yid kyi 'dus te reg pa'i rkyen 
[\[67a.7\]]gyis nang gi tshor ba bde ba'am/_sdug bsngal ba'am/_bde ba yang ma yin sdug bsngal ba yang ma yin pa 'byung ba gang yin pa de yang kun du 'bar ba yin no/_/gang gis kun du 'bar zhe na/_'dod chags kyi me dang /_zhe sdang gi me dang /_gti mug gi mes kun du 'bar/_skye ba 
[\[67b\]]
[\[67b.1\]]dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang 'khrug pa ste/_sdug bsngal gyis kun du 'bar ba'o zhes smra'o/_/de la 'di ni bcom ldan 'das kyi rjes su bstan pa'i cho 'phrul yin no/_/chos 
[\[67b.2\]]kyi rnam grangs 'di bshad pa na sngon thams cad ral pa can du gyur pa'i dge slong de dag len pa med par zag pa rnams las sems rnam par grol lo/_/de nas bcom ldan 'das ga yA na ga yA mgo'i mchod rten la sngon thams cad ral pa can du gyur pa'i dge sbyong thams cad kyang 
[\[67b.3\]]dgra bcom pa/_zag pa zad pa/_bya ba byas pa/_byed pa byas pa/_khur bor ba/_rang gi don rjes su thob pa/_srid par kun du sbyor ba yongs su zad pa/_yang dag pa'i shes pas sems shin tu rnam par grol ba sha stag dang thabs cig tu bzhugs so/_/rgyal po 
[\[67b.4\]]gzugs can snying po'i zho shas 'tsho ba'i mi rnams ljongs rgyu ba na shAkya rnams kyi gzhon nu gangs ri'i ngos/_chu bo skal ldan shing rta'i 'gram/_drang srong ser skya'i bsti gnas dang ha cang yang mi ring ba zhig tu byung ba de bram ze mtshan mkhan dang ltas mkhan rnams kyis/_gal te 
[\[67b.5\]]khyim par gyur te khyim na gnas na ni 'khor los sgyur ba'i rgyal po chos dang ldan pa'i chos kyi rgyal po mtha' bzhir rnam par rgyal ba/_rin po che sna bdun dang ldan par 'gyur te/_de'i rin po che sna bdun ni 'di lta bu dag yin par 'gyur ro/_/'di lta ste 'khor lo rin po che dang /_glang 
[\[67b.6\]]po rin po che dang /_rta rin po che dang /_nor bu rin po che dang /_bud med rin po che dang /_khyim bdag rin po che dang /_bdun pa blon po rin po che yin no/_/de la bu stong yang tshang bar 'byung bar 'gyur te/_dpa' brtul phod pa/_yan lag mchog gi gzugs dang ldan pa/_
[\[67b.7\]]pha rol gyi sde rab tu 'joms pa/_de rgya mtsho la thug pa'i sa chen po ma lus par gnod par sdo ba med cing 'tshe ba med pa 'di nyid chad pa med cing mtshon gyis bda' ba med la/_chos dang mthun zhing snyoms par legs par phab ste gnas par 'gyur ro/_/gal te skra dang kha spu 
[\[68a\]]
[\[68a.1\]]bregs te gos ngur smrig bgos nas dad pa yang dag pa kho nas khyim nas khyim med par rab tu byung bar gyur na/_de bzhin gshegs pa dgra bcom pa yang dag par rdzogs pa'i sangs rgyas su 'jig rten du sgra rnam par grags par 'gyur bar lung bstan to zhes thos 
[\[68a.2\]]so/_/thos nas kyang ma ga d+hA'i rgyal po bzo sbyangs gzugs can snying po gang na ba der song ste phyin nas/_ma ga d+hA'i rgyal po bzo sbyangs gzugs can snying po la 'di skad ces smras so/_/lha mkhyen par mdzad du gsol/_bdag cag 'dir lha'i yul na rgyu ba na shAkya rnams kyi gzhon 
[\[68a.3\]]nu gangs ri'i ngos/_chu bo skal ldan shing rta'i 'gram/_drang srong ser skya'i bsti gnas dang ha cang yang mi ring ba zhig tu byung ba de bram ze mtshan mkhan dang ltas mkhan rnams kyis/_gal te khyim par gyur te khyim na gnas na 'khor los sgyur ba'i rgyal po mtha' bzhir rnam par rgyal ba 
[\[68a.4\]]zhes bya ba nas/_bdun pa blon po rin po cher 'gyur ro zhes bya ba'i bar du'o/_/de la bu stong yang tshang bar 'byung bar 'gyur ro zhes bya ba nas chos dang mthun zhing snyoms par legs par phab ste gnas par 'gyur ro zhes bya ba'i bar gong ma bzhin du'o/_/gal te skra dang kha spu bregs 
[\[68a.5\]]te gos ngur smrig bgos nas zhes bya ba nas/_'jig rten du sgra rnam par grags par 'gyur bar lung bstan pa zhig thos so zhes bya ba'i bar gong ma bzhin du'o/_/lha de khum shig_/lha bas gtso bo bas ches gtso bor 'gyur du mchi'o/_/grong pa dag shAkya rnams kyi gzhon 
[\[68a.6\]]nu gangs ri'i ngos/_chu bo skal ldan shing rta'i 'gram/_drang srong ser skya'i bsti gnas dang ha cang yang mi ring ba zhig tu byung ba zhes bya ba'i bar gong ma bzhin du ste/_gal te khyim par gyur te khyim na gnas na 'khor los sgyur ba'i rgyal po zhes bya ba nas chos dang mthun zhing snyoms 
[\[68a.7\]]par legs par phab ste gnas par 'gyur ro zhes bya ba'i bar gong ma bzhin du'o/_/gal te skra dang kha spu bregs te gos ngur smrig bgos nas dad pa yang dag pa kho nas khyim nas khyim med par rab tu byung bar gyur na/_de bzhin gshegs pa dgra bcom pa yang dag par rdzogs 
[\[68b\]]
[\[68b.1\]]pa'i sangs rgyas su 'jig rten du sgra rnam par grags par 'gyur ba de lha khum shig_/lha bas gtso bo bas ches gtso bor 'gyur du mchi'o zhes khyed cag de skad ma smra shig_/de ci'i phyir zhe na/_grong pa dag shAkya rnams kyi gzhon nu zhes bya ba nas byung ba zhes bya ba'i bar gong ma 
[\[68b.2\]]bzhin du ste/_gal te 'khor los sgyur ba'i rgyal por gyur na de'i g.yog bya'o/_/gal te skra dang kha spu bregs te gos ngur smrig bgos nas dad pa yang dag pa kho nas khyim nas khyim med par rab tu byung bar gyur te/_de bzhin gshegs pa dgra bcom pa yang dag rdzogs pa'i 
[\[68b.3\]]sangs rgyas su 'jig rten du sgra rnam par grags par gyur na de'i nyan thos su khas blang bar bya'o/_/de nas ma ga d+hA'i rgyal po bzo sbyangs gzugs can snying po steng gi khang [{]bzangs kyi [,]bzang gi [}]gzhi la 'dug nas smon pa'i gzhi lnga smon par byed de/_kye ma bdag gi yul du 'jig rten gyi ston pa 
[\[68b.4\]]de bzhin gshegs pa dgra bcom pa yang dag par rdzogs pa'i sangs rgyas/_rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo sgyur ba bla na med pa/_lha dang mi rnams kyi ston pa/_sangs rgyas bcom ldan 'das 'byung ba 
[\[68b.5\]]dang /_de la yang blta ba'i phyir bdag nye bar 'gro ba dang /_nye bar song ba na des kyang bdag la chos bshad pa dang /_bdag gis kyang chos bshad pa de shes pa dang /_bdag gis chos shes nas bslab pa bcas shing bslab pa de yang bdag gis blangs te gnas kyang ci ma rung snyam mo/_/
[\[68b.6\]]de nas bcom ldan 'das kyis dge slong rnams la bka' stsal pa/_dge slong dag ma ga d+hA'i rgyal po bzo sbyangs gzugs can snying po de steng gi khang [{]bzangs kyi [,]bzang gi [}]gzhi la 'dug nas smon pa'i gzhi lnga smon par byed de/_kye ma'o bdag gi yul du 'jig rten gyi ston pa de bzhin gshegs pa 
[\[68b.7\]]dgra bcom pa yang dag par rdzogs pa'i sangs rgyas/_rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo sgyur ba bla na med pa/_lha dang mi rnams kyi ston pa/_sangs rgyas bcom ldan 'das 'byung ba dang /_de la yang blta ba'i 
[\[69a\]]
[\[69a.1\]]phyir bdag nye bar 'gro ba dang /_nye bar song ba na des kyang bdag la chos bshad pa dang /_bdag gis kyang chos bshad pa de shes pa dang /_bdag gis chos shes nas bslab pa bcas shing bslab pa de yang bdag gis blangs te gnas kyang ci ma rung snyam mo/_/ma ga 
[\[69a.2\]]d+hA'i rgyal po bzo sbyangs gzugs can snying po'i zho shas 'tsho ba dag cig ljongs rgyu ba na shAkya rnams kyi gzhon nu gangs ri'i ngos/_chu bo skal ldan shing rta'i 'gram/_drang srong ser skya'i bsti gnas dang ha cang yang mi ring ba zhig tu byung ba gang yin pa de bram ze mtshan mkhan dang ltas mkhan 
[\[69a.3\]]zhes bya ba nas 'jig rten du sgra rnam par grags par 'gyur ro zhes lung bstan pa zhes bya ba'i bar gong ma bzhin du'o/_/de skra dang kha spu bregs te gos ngur smrig bgos nas dad pa yang dag pa kho nas khyim nas khyim med par rab tu byung ba de bla na med pa yang dag par rdzogs pa'i byang chub 
[\[69a.4\]]mngon par rdzogs par sangs rgyas nas/_de ga yA na ga yA mgo'i mchod rten la sngon thams cad ral pa can du gyur pa'i dge slong stong thams cad kyang dgra bcom pa/_zag pa zad pa/_bya ba byas pa/_byed pa byas pa/_khur bor ba/_bdag gi don rjes su thob pa/_srid par kun 
[\[69a.5\]]du sbyor ba yongs su zad pa/_yang dag pa'i shes pas sems shin tu rnam par grol ba sha stag dang thabs cig tu bzhugs so zhes thos so/_/thos nas kyang ma ga d+hA'i rgyal po bzo sbyangs gzugs can snying po gang na ba der dong ste lhags nas/_ma ga d+hA'i rgyal po bzo sbyangs gzugs 
[\[69a.6\]]can snying po la 'di skad ces smras so/_/lha mkhyen par mdzad du gsol/_bdag cag 'di na lha'i yul na rgyu ba na shAkya rnams kyi gzhon nu gang lags pa de zhes bya ba nas 'jig rten du sgra rnam par grags par 'gyur ro zhes bya ba'i bar gong ma bzhin du ste/_de skra dang kha spu bregs te gos ngur 
[\[69a.7\]]smrig bgos nas dad pa yang dag pa kho nas khyim nas khyim med par rab tu byung ba de bla na med pa yang dag par rdzogs pa'i byang chub mngon par rdzogs par sangs rgyas nas/_de ga yA na ga yA mgo'i mchod rten la sngon thams cad ral pa can du gyur pa'i dge slong thams cad kyang dgra 
[\[69b\]]
[\[69b.1\]]bcom pa/_zag pa zad pa zhes bya ba nas yang dag pa'i shes pas sems shin du rnam par grol ba sha stag dang thabs cig tu bzhugs so zhes bya ba'i bar du ste/_lha de la bkur sti mdzod cig dang /_de lta na lha gtso bo bas ches gtso bor 'gyur ro/_/de nas ma ga d+hA'i rgyal po 
[\[69b.2\]]bzo sbyangs gzugs can snying pos mi zhig la bsgo ba/_kwa'e nang rje tshur khyod bcom ldan 'das gang na ba der song nas kho bo'i tshig 'di dag gis bcom ldan 'das kyi zhabs gnyis la mgo bos phyag byos la/_gnod pa chung ngam/_nyam nga ba nyung ngam/_'tsho 'am/_bskyod pa yang 
[\[69b.3\]]ngam/_stobs dang /_bde ba dang /_sku nyams dang ldan nam/_reg par spyod dam zhes zhus la 'di skad ces kyang gsol cig_/bdag bcom ldan 'das dge slong gi dge 'dun dang thabs cig la ji srid 'tsho'i bar du na bza' chos gos dang /_bsod snyoms dang /_gzims 
[\[69b.4\]]cha dang /_snyun dpyad kyi rkyen sman dang /_yo byad rnams kyis bsnyen bkur bgyid na/_bcom ldan 'das rgyal po'i khab tu gshegs su gsol zhes gsol cig_/lha bka' bzhin 'tshal zhes mi des ma ga d+hA'i rgyal po bzo sbyangs gzugs can snying po las mnyan nas/_bcom ldan 
[\[69b.5\]]'das gang na ba der song ste phyin nas/_bcom ldan 'das kyi zhabs gnyis la mgo bos phyag byas te/_phyogs gcig tu 'dug ste/_bcom ldan 'das la mi des 'di skad ces gsol to/_/btsun pa bcom ldan 'das kyi zhabs gnyis la ma ga d+hA'i rgyal po bzo sbyangs gzugs 
[\[69b.6\]]can snying po mgo bos phyag 'tshal nas gnod pa chung ngam/_nyam nga ba nyung ngam zhes bya ba nas reg par spyod dam zhes bya ba'i bar gong ma bzhin te/_snyun gsol lags so/_/kye mi khyod dang ma ga d+hA'i rgyal po bzo sbyangs gzugs can snying po bde bar gyur cig_/btsun pa ma 
[\[69b.7\]]ga d+hA'i rgyal po bzo sbyangs gzugs can snying po'i mchid nas 'di skad ces/_bdag bcom ldan 'das dge slong gi dge 'dun dang thabs cig la ji srid 'tsho'i bar du na bza' chos gos dang /_bsod snyoms dang /_gzims cha dang /_snyun dpyad kyi rkyen sman dang /_yo byad rnams 
[\[70a\]]
[\[70a.1\]]kyis bsnyen bkur bgyid na/_bcom ldan 'das rgyal po'i khab tu gshegs su gsol zhes mchi lags so/_/bcom ldan 'das kyis mi de la cang mi gsung bas gnang ngo /_/de nas mi des bcom ldan 'das cang mi gsung bas gnang bar rig nas/_
[\[70a.2\]]bcom ldan 'das kyi zhabs gnyis la mgo bos phyag byas te/_bcom ldan 'das kyi spyan snga nas song ngo /_/de nas bcom ldan 'das sngon thams cad ral pa can du gyur pa'i dge slong gi dge 'dun chen po thams cad kyang dgra bcom pa/_zag pa zad pa zhes bya ba nas yang dag 
[\[70a.3\]]pa'i shes pas sems shin du rnam par grol ba zhes bya ba'i bar sha stag dang thabs cig tu ma ga d+hA'i ljongs rgyu zhing gshegs pa na yul ma ga d+hA pa rnams kyi mchod rten legs par rab gnas ltang brang gi tshal na yod pa gang na ba der gshegs so/_/de nas bcom ldan 'das legs par 
[\[70a.4\]]rab gnas su byon nas ma ga d+hA pa rnams kyi mchod rten legs par rab gnas ltang brang gi tshal na yod pa na bzhugs so/_/ma ga d+hA'i rgyal po bzo sbyangs gzugs can snying pos bcom ldan 'das sngon thams cad ral pa can du gyur pa'i dge slong stong gi dge slong gi dge 'dun chen po zhes bya 
[\[70a.5\]]ba nas/_sems shin tu rnam par grol ba zhes bya ba'i bar du ste/_ma ga d+hA'i ljongs rgyu shing gshegs pa na/_ma ga d+hA pa rnams kyi mchod rten legs par rab gnas ltang brang gi tshal na yod pa gang na ba der gshegs te/_ma ga d+hA pa rnams kyi mchod rten legs par rab gnas ltang 
[\[70a.6\]]brang gi tshal na yod pa na bzhugs so zhes thos so/_/thos nas kyang shing rta bzang po'i nang du zhugs te 'khor brgya phrag du ma dang rgyal po'i khab nas byung nas bcom ldan 'das la blta ba dang /_bsnyen bkur bya ba'i phyir bcom ldan 'das kyi spyan sngar song ba na/_de'i shing rta'i 'khor 
[\[70a.7\]]lo sa'i nang du bying bar gyur to/_/des bsams pa bdag gis las skyon can [{]chung zad [,]cung zad [}]byas par ma gyur grang snyam mo/_/lha rnams kyis de la smras pa/_rgyal po chen po khyod kyis las skyon can ma byas mod kyi/_khyod dang lhan cig las mtshungs par spyod pa gang yin pa de dag 
[\[70b\]]
[\[70b.1\]]btson ra na 'dug gis de dag thon cig_/rgyal pos smras pa/_gal te de lta na gdon no zhes rgyal pos btson rnams 'don du bcug go/_/yang rgyal po phyir 'byung bar brtsams pa na de'i dbu rgyan sgo la thug go/_/des yang bsams pa/_bdag gis ni gdon mi za bar las skyon 
[\[70b.2\]]can zhig byas te/_des na bdag la ltas ngan pa gzhan sgo la dbu rgyan thug pa 'di byung ngo snyam mo/_/lha de rnams kyis yang smras pa/_rgyal po chen po khyod kyis las skyon can ma byas mod kyi/_khyod dang lhan cig las mtshungs par spyod pa gang yin pa de dag kha cig ni 'dus/_
[\[70b.3\]]kha cig ni yul phyogs gzhan ga ge mo zhes bya ba dag na las kyi mtha' byed cing 'dug pa de dag sbron cig_/rgyal pos yul de na gnas pa'i skye bo'i tshogs thams cad bkug go/_/de nas rgyal po gzugs can snying po shing rta khri nyis stong dang /_zhabs 'bring ba rta pa'i tshogs khri 
[\[70b.4\]]brgya stong dang /_ma ga d+hA'i bram ze dang /_khyim bdag brgya stong phrag du ma dang lhan cig rgyal po'i khab nas byung ste/_bcom ldan 'das la blta ba dang /_bsnyen bkur bya ba'i phyir bcom ldan 'das kyi spyan sngar song ngo /_/de ji tsam bzhon pa'i sa'i bar du bzhon pas song ste/_
[\[70b.5\]]bzhon pa las babs nas rkang pa kho nas kun dga' ra bar zhugs so/_/ma ga d+hA'i rgyal po bzo sbyangs gzugs can snying pos thag ci tsam nas bcom ldan 'das mthong ba'i bar de nas rgyal po'i mtshan ma lnga po ze'u kha dang /_gdugs dang /_ral gri dang nor bu'i rnga yab dang /_lham 
[\[70b.6\]]khra bo rnams phud do//_//'dul ba gzhi/_bam po brgyad bcu dgu pa/_de nas ma ga d+hA'i rgyal po bzo sbyangs gzugs can snying pos rgyal po'i mtshan ma lnga bzhag nas bcom ldan 'das gang na ba der song ste phyin pa dang /_bla gos phrag pa gcig tu gzar nas bcom ldan 
[\[70b.7\]]'das gang na ba de logs su thal mo sbyar ba btud de rang gi ming nas phyung ste/_lan gsum du gsol pa/_btsun pa bdag ni ma ga d+hA'i rgyal po bzo sbyangs gzugs can snying po lags so/_/btsun pa bdag ni ma ga d+hA'i rgyal po bzo sbyangs gzugs can snying po lags so/_/rgyal po 
[\[71a\]]
[\[71a.1\]]lags so/_/rgyal po chen po de de bzhin te/_de de bzhin no/_/rgyal po chen po khyod ma ga d+hA'i rgyal po bzo sbyangs gzugs can snying po yin no/_/rgyal po chen po khyod ma ga d+hA'i rgyal po bzo sbyangs gzugs can snying po yin no/_/rgyal po yin no/_/rgyal 
[\[71a.2\]]po chen po khyod rang gi stan ji lta ba la 'dug shig_/de nas ma ga d+hA'i rgyal po bzo sbyangs gzugs can snying pos bcom ldan 'das kyi zhabs gnyis la mgo bos phyag byas te phyogs gcig tu 'dug go/_/ma ga d+hA'i bram ze dang khyim bdag kha cig gis ni/_bcom ldan 'das kyi 
[\[71a.3\]]zhabs gnyis la mgo bos phyag byas te phyogs gcig tu 'khod do/_/kha cig ni bcom ldan 'das dang lhan cig mngon du yang dag par dga' ba dang /_yang dag par mgu bar 'gyur ba'i gtam rnam pa sna tshogs byas te phyogs gcig tu 'khod do/_/kha cig ni bcom ldan 'das 
[\[71a.4\]]gang na ba de logs su thal mo sbyar te 'khod do/_/kha cig ni bcom ldan 'das rgyang ring po nas mthong nas cang mi smra bar phyogs gcig tu 'khod do/_/de'i tshe tshe dang ldan pa lteng rgyas 'od srung 'khor de nyid du 'dus shing 'dug par gyur to/_/de nas ma ga d+hA'i bram ze dang khyim bdag rnams 
[\[71a.5\]]'di snyam du sems te/_ci dge sbyong chen po lteng rgyas 'od srung ral pa can gyi tshangs par spyod pa la spyod dam/_'on te lteng rgyas 'od srung ral pa can dge sbyong chen po'i tshangs par spyod pa la spyod snyam mo/_/de nas bcom ldan 'das kyi thugs kyis ma ga d+hA'i bram ze dang /_khyim bdag 
[\[71a.6\]]rnams kyi sems mkhyen nas tshe dang ldan pa lteng rgyas 'od srung la tshigs su bcad pa'i dbyangs kyis dri ba rmas pa/_lteng rgyas gnas pa khyod 'dir ci mthong na/_/me spangs nas ni brtul zhugs 'di dag spyod/_/khyod kyis ci ltar me yi mchod spangs pa/_/don de 'od srung nga la smra 
[\[71a.7\]]bar gyis/_/lteng rgyas 'od srung gis gsol pa/_'di ni kha cig zas skom de bzhin ro/_/'dod pa dag dang bud med kho na smra/_/de dag thabs kyi dri ma rab mthong ste/_/des bdag mchod sbyin mi dga' sreg blugs ma ni/_/khyod ni 'dod dang bza' dang btung ba dang /_
[\[71b\]]
[\[71b.1\]]de bzhin ro la yid ni mi dga' na/_/lha mi 'jig rten la ci khyod kyi yid/_/dga' ba yin nam 'od srung dri yis smros/_/phung po ma mchis zhi ba ci ma mchis/_/'dod sred ma chags gzhan du 'gyur ma mchis/_/gzhan gyis mi bkri'i go 'phang mchog mthong ste/_/des 
[\[71b.2\]]bdag mchod sbyin mi dga' sreg blugs min/_/go 'phang mi nyams mchog ni ma mthong bas/_/mchod sbyin brtul zhugs dang ni zhugs dag gis/_/grol snyam bdag gi yid ni rmongs gyur te/_/dmus long gyur nas skye shi rjes bzhin 'thom/_/skyob pa gtso bo mchog gis legs 
[\[71b.3\]]bshad pa/_/go 'phang 'dus ma byas te gzod mthong na/_/thub pa gau tam rnam par 'dren khyod ni/_/skye bo phal chen don brtson bden la zhugs/_/bcom ldan 'das kyis bka' stsal pa/_khyod kyi rtogs pa legs rtogs te/_/khyod kyis nyes par bsams ma yin/_/rab 
[\[71b.4\]]tu phye ba'i chos rnams la/_/gtso bo gang yin de blangs so/_/'od srung 'khor skyo ba skyed cig_/de nas tshe dang ldan pa lteng rgyas 'od srung bcom ldan 'das kyis skabs phye nas ji ltar sems mnyam par bzhag na rang gi stan gyi nang du mi snang bar gyur cing /_shar phyogs 
[\[71b.5\]]kyi steng gi bar snang la mngon par 'phags nas spyod lam rnam pa bzhi byed de/_'di lta ste/_'chag pa dang /_'greng ba dang /_'dug pa dang /_nyal ba byed do/_/me'i ting nge 'dzin la yang snyoms par 'jug par byed de/_me'i ting nge 'dzin la snyoms par zhugs pa na tshe 
[\[71b.6\]]dang ldan pa lteng rgyas 'od srung gi lus las 'od zer rnam pa sna tshogs 'byin par byed de/_'di lta ste sngon po dang /_ser po dang /_dmar po dang /_dkar po dang /_le brgan dang /_shel gyi kha dog dag go/_/cho 'phrul zung du yang ston par byed de/_lus kyi smad nas 'bar 
[\[71b.7\]]bar byed la lus kyi stod nas chu grang mo'i rgyun 'bebs par byed do/_/lus kyi stod nas 'bar bar byed la lus kyi smad nas chu grang mo'i rgyun 'bebs par byed pa de lta bu'i ting nge 'dzin la snyoms par zhugs so/_/shar phyogs la ji lta ba bzhin du lho dang /_nub dang /_byang 
[\[72a\]]
[\[72a.1\]]phyogs su yang de bzhin no/_/phyogs bzhir rdzu 'phrul gyi cho 'phrul rnam pa bzhi bstan nas rdzu 'phrul mngon par 'du bya ba dag bsdus te/_bla gos phrag pa gcig tu gzar nas pus mo g.yas ba'i lha nga sa la btsugs te/_bcom ldan 'das gang na ba de 
[\[72a.2\]]logs su thal mo sbyar ba btud nas/_bcom ldan 'das la 'di skad ces gsol to/_/bcom ldan 'das ni bdag gi ston pa lags so/_/bdag ni bcom ldan 'das kyi nyan thos lags so/_/bcom ldan 'das ni bdag gi ston pa lags so/_/ston pa lags so/_/
[\[72a.3\]]bdag ni bcom ldan 'das kyi nyan thos lags so/_/nyan thos lags so/_/'od srung de de bzhin no/_/de de bzhin te/_'od srung nga ni khyod kyi ston pa yin no/_/khyod ni nga'i nyan thos yin no/_/'od srung nga ni khyod kyi ston pa yin no/_/khyod ni nga'i nyan thos yin no/_/'od srung khyod 
[\[72a.4\]]rang gi stan ji lta ba la 'dug shig_/de nas tshe dang ldan pa lteng rgyas 'od srung gis bcom ldan 'das kyi zhabs gnyis la mgo bos phyag byas te phyogs gcig tu 'dug go/_/de nas ma ga ng+hA'i bram ze dang khyim bdag rnams 'di snyam du sems te/_dge sbyong chen po ni lteng rgyas 'od srung 
[\[72a.5\]]ral pa can gyi tshangs par spyod pa la mi spyod kyi/_lteng rgyas 'od srung ral pa can nyid dge sbyong chen po'i tshangs par spyod pa la spyod do snyam mo/_/de nas bcom ldan 'das kyis ma ga d+hA'i rgyal po bzo sbyangs gzugs can snying po la bka' stsal pa/_rgyal po chen po gzugs la skye ba yang 
[\[72a.6\]]yod/_'jig pa yang yod de/_de'i skye ba dang 'jig pa yang rig par bya'o/_/rgyal po chen po tshor ba dang /_'du shes dang /_'du byed dang /_rnam par shes pa la skye ba yang yod/_'jig pa yang yod de/_de'i skye ba dang 'jig pa yang rig par bya'o/_/rgyal po chen po 
[\[72a.7\]]rigs kyi bus gzugs kyi skye ba dang 'jig pa'i chos nyid rig nas gzugs de yongs su shes so/_/rgyal po chen po rigs kyi bus tshor ba dang /_'du shes dang /_'du byed dang /_rnam par shes pa'i skye ba dang 'jig pa'i chos nyid rig nas rnam par shes pa de yongs su shes so/_/rgyal 
[\[72b\]]
[\[72b.1\]]po chen po rigs kyi bus gzugs yongs su shes na gzugs la bdag gam bdag gir khas mi len/_mi 'dzin lhag par mi gnas/_mngon par zhen par mi byed do/_/rgyal po chen po rigs kyi bus tshor ba dang /_'du shes dang /_'du byed dang /_rnam par shes pa yongs su 
[\[72b.2\]]shes na bdag gam bdag gir khas mi len/_mi 'dzin/_lhag par mi gnas/_mngon par zhen par mi byed do/_/rgyal po chen po rigs kyi bus gzugs la bdag gam/_bdag gir khas mi len/_mi 'dzin/_lhag par mi gnas/_mngon par zhen par mi byed na tshad med cing 
[\[72b.3\]]grangs med pa'i mya ngan las 'das pa yin no zhes smra'o/_/rgyal po chen po rigs kyi bus tshor ba dang /_'du shes dang /_'du byed dang /_rnam par shes pa la bdag gam/_bdag gir khas mi len/_mi 'dzin/_lhag par mi gnas/_mngon par zhen par mi byed na tshad 
[\[72b.4\]]med cing grangs med pa'i mya ngan las 'das pa yin no zhes smra'o/_/de nas ma ga d+hA'i bram ze dang khyim bdag rnams 'di snyam du sems te/_gal te gzugs bdag ma yin/_tshor ba dang /_'du shes dang /_'du byed dang /_rnam par shes pa bdag ma yin na/_'o na bdag gam/_
[\[72b.5\]]sems can nam/_srog gam/_skye ba po'am/_gso ba po'am/_gang zag gam/_shed las skyes sam/_shed bu'am/_byed pa po'am/_byed du 'jug pa po'am/_shes pa po'am/_kun nas shes pa po'am/_slong ba po'am/_kun nas slong ba po'am/_smra ba po'am/_
[\[72b.6\]]tshor ba po'am/_kun nas tshor ba po gang yin pa nam yang ma byung 'byung bar mi 'gyur zhing da lta yang yod pa ma yin na/_gang gis de dang der dge ba dang sdig pa'i las byas pa rnams kyi rnam par smin pa so sor nyams su myong zhing gang gis phung po 'di bor te phung po gzhan dang nying 
[\[72b.7\]]mtshams sbyor ba de su zhig yin par 'gyur snyam mo/_/de nas bcom ldan 'das kyi thugs kyis ma ga d+hA'i bram ze dang khyim bdag rnams kyi sems mkhyen nas/_dge slong rnams la bka' stsal pa/_dge slong dag bdag bdag ces bya ba ni byis pa so so'i skye bo thos pa dang mi ldan pas 
[\[73a\]]
[\[73a.1\]]btags pa'i rjes su lhung ba yin te/_'di la bdag ce'am bdag gi med kyi/_dge slong dag skye ba na sdug bsngal 'di skye zhing 'gag pa na yang sdug bsngal 'gag go/_/skye ba na 'du byed rnams skye zhing 'gag pa na 'du byed rnams 'gag par 'gyur te/_rgyu dang rkyen de 
[\[73a.2\]]la brten nas sems can rnams kyi 'du byed kyi rgyud 'jug go/_/dge slong dag de bzhin gshegs pas 'du byed kyi rgyud nying mtshams sbyor ba thugs su chud nas sems can rnams kyi 'chi 'pho dang skye ba 'dogs par mdzad de/_dge slong dag ngas lha'i spyan rnam par dag pa mi'i las 
[\[73a.3\]]'das pas sems can rnams kyi 'chi 'pho dang /_skye ba dang kha dog bzang po dang /_kha dog ngan pa dang /_dman pa dang /_gya nom pa dang /_bde 'gro dang /_ngan 'gror 'gro ba yang gzigs so/_/las ji lta ba bzhin nye bar 'gro ba'i sems can rnams yang dag pa ji lta ba bzhin 
[\[73a.4\]]du rab tu mkhyen te/_sems can 'di dag ni lus kyi nyes par spyod pa dang ldan/_ngag dang yid kyi nyes par spyod pa dang ldan/_'phags pa rnams la skur pa 'debs pa dang /_log par lta ba yin te/_log par lta ba'i las dang chos blangs pa'i rgyus rgyu de dang rkyen des lus zhig nas 
[\[73a.5\]]shi ba'i 'og tu ngan song ngan 'gro log par ltung ba sems can dmyal ba rnams su skye bar 'gyur ro/_/sems can 'di dag ni lus kyi legs par spyod pa dang ldan/_ngag dang yid kyi legs par spyod pa dang ldan/_'phags pa rnams la skur ba mi 'debs pa dang /_yang dag par lta 
[\[73a.6\]]ba yin te/_yang dag par lta ba'i las dang chos blangs pa'i rgyus rgyu de dang rkyen des lus zhig nas bde 'gro mtho ris kyi 'jig rten gyi lha rnams su skye bar 'gyur ro zhes bya bar mkhyen to/_/dge slong dag ngas de ltar mkhyen cing de ltar gzigs pas nga 'di skad ces bdag gam/_sems 
[\[73a.7\]]can nam/_srog gam/_skye ba po'am/_gso ba po'am/_gang zag gam/_shed las skyes sam/_shed bu 'am/_byed pa po 'am/_byed du 'jug pa po'am/_shes pa po 'am/_kun nas shes pa po'am/_slong ba po'am/_kun nas slong ba po'am/_smra ba po'am/_
[\[73b\]]
[\[73b.1\]]tshor ba po'am/_kun nas tshor ba po gang yin pa ni nam yang ma byung 'byung bar mi 'gyur zhing da ltar yang yod pa ma yin pas gang gis de dang der dge ba dang /_sdig pa'i las byas pa'i las kyi rnam par smin pa so sor nyams su myong zhing gang gis phung po 'di bor te phung po gzhan dang nying 
[\[73b.2\]]mtshams sbyor ba de chos su brdar btags pa ma gtogs pa 'di yin no zhes mi gsung ngo /_/de la chos kyi brdar btags pa ni 'di yin te/_'di lta ste 'di yod pas 'di yod/_'di skyes pas 'di skye ba ste/_'di lta ste ma rig pa'i rkyen gyis 'du byed/_'du byed kyi rkyen gyis rnam 
[\[73b.3\]]par shes pa/_rnam par shes pa'i rkyen gyis ming dang gzugs/_ming dang gzugs kyi rkyen gyis skye mched drug_/skye mched drug gi rkyen gyis reg pa/_reg pa'i rkyen gyis tshor ba/_tshor ba'i rkyen gyis sred pa/_sred pa'i rkyen gyis len pa/_len pa'i rkyen gyis srid pa/_srid 
[\[73b.4\]]pa'i rkyen gyis skye ba/_skye ba'i rkyen gyis rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa rnams 'byung ste/_de ltar na sdug bsngal gyi phung po chen po 'ba' zhig po 'di 'byung bar 'gyur ro/_/'di lta ste 'di med pas 'di med 
[\[73b.5\]]la/_'di 'gags pas 'di 'gag par 'gyur te/_'di lta ste ma rig pa 'gags pas 'du byed 'gag_/'du byed 'gags pas rnam par shes pa 'gag_/rnam par shes pa 'gags pas ming dang gzugs 'gag_/ming dang gzugs 'gags pas skye mched drug 'gag_/
[\[73b.6\]]skye mched drug 'gags pas reg pa 'gag_/reg pa 'gags pas tshor ba 'gag_/tshor ba 'gags pas sred pa 'gag_/sred pa 'gags pas len pa 'gag_/len pa 'gags pas srid pa 'gag_/srid pa 'gags pas skye ba 'gag_/skye ba 'gags pas rga 
[\[73b.7\]]shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa rnams 'gag ste/_de ltar na sdug bsngal gyi phung po chen po 'ba' zhig po 'di 'gag par 'gyur ro/_/dge slong dag 'du byed rnams ni sdug bsngal lo/_/mya ngan las 
[\[74a\]]
[\[74a.1\]]'das pa ni zhi ba'o/_/rgyu kun 'byung bas sdug bsngal kun 'byung zhing rgyu 'gags pas sdug bsngal 'gag ste/_rgyun bcad pas mi 'byung zhing nying mtshams sbyor ba med par 'gags pa 'di nyid ni sdug bsngal gyi mtha' yin no/_/dge slong dag de la yongs su 
[\[74a.2\]]mya ngan las 'das pa gang zhe na/_gzhan med kyi sdug bsngal 'gags pa gang yin pa de ni nye bar zhi ba/_de ni bsil bar gyur pa de ni nub pa ste/_dge slong dag zhi ba'i gnas 'di yin te/_'di lta ste phung po thams cad spangs pa/_sred pa zad pa/_'dod chags dang bral ba/_
[\[74a.3\]]'gags pa/_mya ngan las 'das pa yin no/_/de nas bcom ldan 'das kyis yang ma ga d+hA'i rgyal po bzo sbyangs gzugs can snying po la lan gnyis su bka' stsal pa/_rgyal po chen po ji snyam du sems/_gzugs rtag gam mi rtag_/btsun pa 'di mi rtag lags so/_/
[\[74a.4\]]mi rtag pa gang yin pa de sdug bsngal yin nam/_sdug bsngal ma yin/_btsun pa 'di ni sdug bsngal lags so/_/mi rtag pa sdug bsngal ba 'gyur ba'i chos can gang yin pa de la ci ga 'phags pa nyan thos thos pa dang ldan pa 'di ni bdag yin no/_/bdag ni 'di yin no/_
[\[74a.5\]]'di ni bdag gi bdag go zhes bdag tu khas len par byed dam/_btsun pa ma lags so/_/rgyal po chen po ji snyam du sems/_tshor ba dang /_'du shes dang /_'du byed dang /_rnam par shes pa rtag gam mi rtag_/btsun pa 'di ni mi rtag lags so/_/mi rtag pa gang 
[\[74a.6\]]yin pa de sdug bsngal yin nam/_sdug bsngal ma yin/_btsun pa 'di ni sdug bsngal lags so/_/mi rtag pa sdug bsngal ba 'gyur ba'i chos can gang yin pa de la ci ga 'phags pa nyan thos thos pa dang ldan pa 'di ni bdag yin no/_/bdag ni 'di yin no/_/'di ni bdag gi 
[\[74a.7\]]bdag go zhes bdag tu khas len par byed dam/_btsun pa ma lags so/_/rgyal po chen po de lta bas na khyod kyis gzugs gang yin pa ci yang rung /_'das pa'am/_ma 'ongs pa'am/_da ltar byung ba'am/_nang gi'am/_phyi'i 'am/_rags pa'am/_phra ba'am/_ngan pa'am/_
[\[74b\]]
[\[74b.1\]]gya nom pa'am/_gang dag thag ring ba'am/_gang dag thag nye ba yang rung ste/_de thams cad la 'di ni bdag ma yin no/_/bdag ni 'di ma yin no/_/'di ni bdag gi bdag ma yin no zhes de bzhin du yang dag pa'i shes rab kyis ji lta ba bzhin du blta bar bya'o/_/rgyal po chen 
[\[74b.2\]]po de lta bas na khyod kyis tshor ba dang /_'du shes dang /_'du byed dang /_rnam par shes pa gang ci yang rung /_'das pa'am/_ma 'ongs pa'am/_da ltar byung ba'am/_nang gi 'am/_phyi'i 'am/_rags pa 'am/_phra ba'am/_ngan pa'am/_gya nom pa'am/_gang dag thag ring 
[\[74b.3\]]ba'am/_gang dag thag nye ba yang rung ste/_de dag thams cad la 'di ni bdag ma yin no/_/bdag ni 'di ma yin no/_/'di ni bdag gi bdag ma yin no zhes de bzhin du yang dag pa'i shes rab kyis ji lta ba bzhin du blta bar bya'o/_/rgyal po chen po 'phags pa nyan thos thos pa dang 
[\[74b.4\]]ldan pa de ltar mthong ba ni gzugs la yang yid 'byung bar 'gyur ro/_/tshor ba dang /_'du shes dang /_'du byed dang /_rnam par shes pa la yang yid 'byung bar 'gyur ro/_/yid byung na 'dod chags dang 'bral lo/_/'dod chags dang bral na rnam par grol bar 'gyur ro/_/
[\[74b.5\]]rnam par grol na bdag gi skye ba zad do/_/tshangs par spyod pa bsten to/_/bya ba byas so/_/srid pa 'di las gzhan mi shes so zhes rnam par grol ba'i ye shes mthong bar 'gyur ro/_/chos kyi rnam grangs 'di bshad pa na ma ga d+hA'i rgyal po bzo sbyangs gzugs can snying po 
[\[74b.6\]]dang /_lha brgyad khri dang /_ma ga d+hA'i bram ze dang /_khyim bdag 'bum phrag du ma la chos rnams la chos kyi mig rdul med cing dri ma dang bral ba skyes so/_/de nas ma ga d+hA'i rgyal po bzo sbyangs gzugs can snying pos chos mthong ba dang /_chos thob pa dang /_chos rig pa dang /_
[\[74b.7\]]chos kyi gting slebs pa dang /_som nyi las rgal ba dang /_the tshom las rgal ba dang /_gzhan gyi dring mi 'jog pa dang /_gzhan gyis mi bkri ba dang /_ston pas bstan pa'i chos rnams la mi 'jigs pa thob nas stan las langs te bla gos phrag pa gcig tu gzar nas/_
[\[75a\]]
[\[75a.1\]]bcom ldan 'das gang na ba de logs su thal mo sbyar ba btud de/_bcom ldan 'das la 'di skad ces gsol to/_/btsun pa bdag ni 'phags so/_/mngon par 'phags so/_/bdag btsun pa bcom ldan 'das dang /_chos dang /_dge slong gi dge 
[\[75a.2\]]'dun la skyabs su mchi lags kyis/_dge bsnyen du gzung du gsol/_deng slan chad ji srid 'tsho'i bar du srog dang yang bsdos te skyabs su mchi bar mngon par dad lags so/_/bcom ldan 'das bdag bcom ldan 'das dang /_chos dang /_dge slong gi dge 'dun du bcas 
[\[75a.3\]]pa la ji srid 'tsho'i bar du na bza' chos gos dang /_bsod snyoms dang /_gzims cha dang /_snyun dpyad kyi rkyen sman gyi yo byad rnams kyis bsnyen bkur bgyid lags na/_bcom ldan 'das rgyal po'i khab tu gshegs su gsol/_bcom ldan 'das kyis ma ga d+hA'i rgyal 
[\[75a.4\]]po bzo sbyangs gzugs can snying po la cang mi gsung bas gnang ngo /_/de nas ma ga d+hA'i rgyal po bzo sbyangs gzugs can snying pos bcom ldan 'das cang mi gsung bas gnang bar rig nas/_bcom ldan 'das kyi zhabs gnyis la mgo bos phyag byas te bcom ldan 'das kyi spyan 
[\[75a.5\]]snga nas song ngo /_/dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa ma ga d+hA'i rgyal po bzo sbyangs gzugs can snying po 'khor dang bcas pas las ci zhig bgyis na/_las de'i rnam par smin pas bcom 
[\[75a.6\]]ldan 'das kyi spyan sngar bden pa mthong bar bgyis lags/_bcom ldan 'das kyis bka' stsal pa/_dge slong dag rgyal po gzugs can snying po 'khor dang bcas pas las tshogs rnyed pa/_rkyen yongs su bsgyur ba/_'od pa bzhin du nye bar gnas pa/_gdon mi za bar 'byung 
[\[75a.7\]]bar 'gyur ba'i las dag byas shing bsags pa ni rgyal po gzugs can snying po 'khor dang bcas pas las byas shing bsags pa dag gzhan su zhig gis so sor myong bar 'gyur/_dge slong dag las byas shing bsags pa dag ni phyi rol gyi sa'i khams la rnam par smin par mi 
[\[75b\]]
[\[75b.1\]]'gyur/_chu'i khams la mi 'gyur/_me'i khams la mi 'gyur/_rlung gi khams la mi 'gyur gyi/_'di ltar las dge ba dang mi dge ba dag byas shing bsags pa dag ni zin pa'i phung po dang /_khams dang /_skye mched rnams la rnam par smin par 'gyur te/_las rnams bskal pa 
[\[75b.2\]]brgyar yang ni/_/chud mi za ba'ang tshogs dang dus/_/rnyed na lus can rnams la ni/_/'bras bu dag tu 'gyur ba nyid/_/dge slong dag sngon byung ba 'das pa na 'jig rten du ston pa rig pa dang zhabs su ldan pa bde bar gshegs pa/_'jig rten mkhyen pa/_skyes bu 'dul ba'i kha 
[\[75b.3\]]lo sgyur ba bla na med pa/_lha dang mi rnams kyi ston pa/_sangs rgyas bcom ldan 'das rtsibs kyi lte ba zhes bya ba byung nas des sangs rgyas kyi mdzad pa mtha' dag mdzad de/_phung po lhag ma med pa'i mya ngan las 'das pa'i dbyings su yongs su mya ngan las 'das so/_/skye bo'i tshogs 
[\[75b.4\]]chen pos de'i sku gdung la sku gdung gi mchod pa byas nas sa phyogs dben zhing yangs pa zhig tu mchod rten chen po brtsigs so/_/de'i tshe 'khor los sgyur ba'i rgyal po kr-i kI zhes bya ba khrom gyi ru ba bye ba phrag [{]bcwa [,]bco [}]brgyad dang steng gi nam mkha' las yul rgyu ba na mchod rten de dang nye ba zhig tu phyin 
[\[75b.5\]]pa dang /_sangs rgyas la mngon par dad pa'i lha rnams kyis de'i 'khor lo rin po che thogs par byas so/_/rgyal po kr-i kIs bsams pa/_'di ltar 'khor lo rin po che 'di thogs pa las na bdag gi bsod nams zad par ma gyur grang snyam mo/_/de la lha rnams kyis smras pa/_
[\[75b.6\]]rgyal po khyod kyi bsod nams ma zad mod kyi phyogs 'di na yang dag par rdzogs pa'i sangs rgyas rtsibs kyi lte ba'i mchod rten bzhugs pas/_des na 'khor lo rin po che 'di de'i steng du mi 'gro zhing thogs par gyur to/_/de nas rgyal po kr-i kI khrom gyi ru pa bye ba phrag [{]bcwa [,]bco [}]brgyad dang lhan 
[\[75b.7\]]cig babs na ji tsam na mchod rten byi dor ma byas pa de mthong nas 'khor dang bcas pa des byi dor byas te dri dang /_byug pa dang /_bdug pa dang /_phye ma dang /_rol mo rnams kyis mchod pa byas nas 'khor dang bcas pas drung du btud de smon lam btab pa/_bdag gis yon gnas dam 
[\[76a\]]
[\[76a.1\]]pa 'di lta bu la bya ba byas pa gang yin pa'i dge ba'i rtsa ba 'dis bdag gis yon tan 'di lta bu dag thob par 'gyur ba dang /_ston pa 'di lta bu mnyes par byed cing mi mnyes par mi byed par gyur cig ces btab bo/_/dge slong dag ji snyam du sems/_de'i tshe de'i dus kyi 
[\[76a.2\]]'khor los sgyur ba'i rgyal po kr-i kI zhes bya ba 'khor dang bcas pa gang yin pa de ni de'i tshe de'i dus na rgyal po gzugs can snying po 'di nyid yin te/_'khor dang bcas pa des yang dag par rdzogs pa'i sangs rgyas rtsibs kyi lte ba'i mchod rten la mchod pa byas pa gang yin pa de'i 
[\[76a.3\]]las kyi rnam par smin pas 'dis bskal pa bye ba brgya stong phrag mang por lha dang mi rnams kyi bde ba khyad par du 'phags pa nyams su myong bar gyur to/_/'di lta bu'i yon tan dag thob par gyur cig ces smon lam btab pa gang yin pa des ni nga'i spyan sngar 'khor dang bcas pa bden pa 
[\[76a.4\]]mthong bar byas so/_/ston pa 'di lta bu mnyes par byed cing mi mnyes par mi byed par gyur cig ces smon lam btab pa gang yin pas ni nga nyid dang yang dag par rdzogs pa'i sangs rgyas rtsibs kyi lte bar lhan cig mnyam par mnyam ste/_stobs mnyam pa dang /_shugs mnyam pa dang 
[\[76a.5\]]brtson 'grus mnyam pa dang /_thob pa mnyam pa yin te/_'dis ston pa nga mnyes par byas kyi/_mi mnyes par ma byas pa yin no/_/dge slong dag de lta bas na las gcig tu gnag pa rnams kyi ni rnam par smin pa ni gcig tu gnag pa yin la/_gcig tu dkar ba rnams kyi ni 
[\[76a.6\]]dkar ba yin/_'dren ma rnams kyi ni 'dren ma yin no/_/dge slong dag de lta bas na las gcig tu gnag pa dang /_'dren ma rnams ni spangs la/_las gcig tu dkar ba la brtsal bar bya ste/_dge slong dag khyed kyis de lta bu la bslab par bya'o/_/dge slong rnams the tshom 
[\[76a.7\]]skyes nas the tshom thams cad gcod pa sangs rgyas bcom ldan 'das la zhus pa/_btsun pa tshe dang ldan pa lteng rgyas 'od srung gis las ci zhig bgyis na/_des na cho 'phrul lnga brgyas btul bar gyur lags/_chu klung 'od srung dang /_ga yA 'od srung dag ni tshegs chung dus btul 
[\[76b\]]
[\[76b.1\]]par gyur lags/_bcom ldan 'das kyis bka' stsal pa/_dge slong dag 'di dag nyid kyis las tshogs rnyed pa/_rkyen yongs su bsgyur ba zhes bya ba nas/_lus can dag la 'bras bur 'gyur zhes bya ba'i bar gong ma bzhin du'o/_/dge slong dag sngon byung ba bskal pa bzang 
[\[76b.2\]]po 'di nyid la skye dgu'i tshe lo nyi khri thub pa na 'jig rten du ston pa de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo sgyur ba bla na med pa/_lha dang mi rnams 
[\[76b.3\]]kyi ston pa/_sangs rgyas bcom ldan 'das 'od srung zhes bya ba byung nas/_de bA rA Na sI'i grong khyer dang nye ba zhig tu brten te drang srong smra ba [{]ri dgas [,]ri dwags [}]kyi nags na bzhugs so/_/des sangs rgyas kyi mdzad pa mtha' dag mdzad nas/_shing zad pa'i me bzhin du phung po'i lhag ma med pa'i 
[\[76b.4\]]mya ngan las 'das pa'i dbyings su yongs su mya ngan las 'das so/_/de'i sku gdung rgyal po kr-i kIs spos kyi shing thams cad spungs te spungs pas bsregs nas me 'o mas bsad de/_sku gdung de dag ni rin po che sna bzhi las byas pa'i bum pa'i nang du blugs nas sa phyogs dben 
[\[76b.5\]]zhing yangs par sku gdung gi mchod rten 'phang du dpag tshad gcig la rgyar dpag tshad phyed pa zhig rtsig tu bcug go/_/de'i tshe bA rA Na sI na khyim bdag phyug pa nor mang ba/_longs spyod che ba/_yongs su gzung ba yangs shing rgya che ba/_rnam thos kyi bu'i nor dang ldan pa/_rnam thos 
[\[76b.6\]]kyi bu la nor gyis 'gran pa zhig gnas pa des rigs mnyam pa las chung ma blangs te/_de de dang lhan cig rtse bar byed/_dga' bar byed/_dga' mgur spyod par byed do/_/de rtse bar byed/_dga' bar byed/_dga' mgur spyod par byed pa na rim gyis khye'u gsum btsas 
[\[76b.7\]]so/_/ji tsam na khyim bdag de nad kyis thebs nas de rtsa ba dang /_sdong bu dang /_lo ma dang /_'dab ma dang /_'bras bu'i sman rnams kyis bsnyen bkur byas kyang de'i nad zhi bar ma gyur nas de 'chi ba'i chos dang ldan par gyur to/_/de nas de'i bu rnams kyis ras sngon po dang /_ser 
[\[77a\]]
[\[77a.1\]]po dang /_dmar po dang /_dkar pos khyogs brgyan nas dur khrod du khyer te bsregs so/_/de nas pha la pha'i bya ba byas nas mya ngan sangs te/_nor so sor bgo bar gros bya bar brtsams nas phu bo shos kyis smras pa/_nor bgo'o/_/nu bo spun gnyis ma dad do/_/
[\[77a.2\]]des gal gyis gcus pa dang de gnyis kyis smras pa/_gal te de lta na re zhig 'jig rten pha rol gyi lam rgyags blangs la phyis bgo bar bya'o/_/des smras pa/_ci dag bya/_de gnyis kyis smras pa/_yang dag par rdzogs pa'i sangs rgyas 'od srung 'di la mchod do/_/de dad pa chung ba 
[\[77a.3\]]zhig pas des bka' 'khor du khas blangs so/_/de nas de rnams kyis yang dag par rdzogs pa'i sangs rgyas 'od srung la mchod nas smon lam gdab par brtsams te/_gnyis kyis 'di skad ces smras so/_/dge ba'i rtsa ba 'dis bdag cag gnyis yang dag par rdzogs pa'i sangs 
[\[77a.4\]]rgyas bcom ldan 'das 'od srung gis bram ze'i khye'u bla ma zhes bya ba la bram ze'i khye'u khyod skye dgu rnams kyi tshe lo brgya thub pa na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya bar 'gyur ro zhes lung bstan pa gang yin pa de'i bstan pa la 
[\[77a.5\]]bdag cag rab tu byung nas khyad par thob par gyur cig ces btab bo/_/de gnyis kyis smon lam btab pa phu bo des thos nas drung du btud de/_smon lam gdab par brtsams pa/_bdag ni dad pa chung la dmu rgod yin pas dge ba'i rtsa ba 'dis na bdag kyang bcom ldan 'das shAkya thub 
[\[77a.6\]]pa des cho 'phrul lnga brgyas btul nas rab tu phyung ste/_rab tu byung nas kyang khyad par rtogs par gyur cig ces byas so/_/dge slong dag ji snyam du sems/_phu bo shos dmu rgod dad pa chung ba gang yin pa de ni lteng rgyas 'od srung 'di nyid yin no/_/nu bo gnyis po gang dag yin 
[\[77a.7\]]pa de dag ni chu klung 'od srung dang /_ga yA 'od srung 'di dag nyid yin no/_/smon lam gyi dbang des na lteng rgyas 'od srung cho 'phrul lnga brgyas btul ba yin no/_/chu klung 'od srung dang /_ga yA 'od srung ni tshegs chung dus btul ba yin no/_/gang gi tshe rgyal po gzugs can snying 
[\[77b\]]
[\[77b.1\]]po gzhon nur gyur pa de'i tshe rgyal po'i khab na khyim bdag cig yod pa de la kun dga' ra ba me tog dang /_'bras bu dang /_chu phun sum tshogs pa zhig yod de/_de de la lhag par chags par gyur to/_/ji tsam na gzugs can snying po phyi rol du byung bas skyed mos tshal de mthong ba 
[\[77b.2\]]dang /_de yang lhag par chags par gyur nas smras pa/_khyim bdag skyed mos tshal 'di nga la byin cig_/des ma byin no/_/lan gnyis lan gsum du yang smras na yang ma byin nas/_yang smras pa/_rin sbyin no/_/des smras pa/_gzhon nu nyis na kho bo yul nas [(]sbyugs [,]spyugs [)]
[\[77b.3\]]kyang bla'i skyed mos tshal ni mi 'bul lo/_/gzhon nu gzugs can snying pos smras pa/_khyim bdag khyod kyis smras pa dran par byos shig_/nga nam rgyal por gyur pa de'i tshe nga nyid kyis bkur ro/_/des smras pa/_nam khyod rgyal por gyur pa de'i tshe kho bo yang rgyal po'i khab tu 'gro'o/_/
[\[77b.4\]]gzhon nu gzugs can snying pos mjal to zhes byas nas song ngo /_/ji tsam dus gzhan zhig na rgyal po pad ma chen po shi nas/_gzhon nu gzugs can snying po rgyal srid la bzhag pa dang /_des skyed mos tshal de mthus phrogs so/_/khyim bdag de snying na zhing skyed mos tshal de la 
[\[77b.5\]]lhag par chags pas shi nas de nyid sbrul gdug pa zhig tu skyes te/_de rgyal po la rgyun du glags tshol ba lhur len cing gnas so/_/ji tsam na rgyal po gzugs can snying po so ga'i dus la bab ste/_me tog gi shing rnams kha 'bus pa na btsun mo dang lhan cig skyed mos tshal der zhugs 
[\[77b.6\]]nas de de na skyes pa med par rol mos btsun mo'i bud med dang lhan cig dga' ba'i rtsed mo nyams su myong bar byas nas gnyid log go/_/bud med ni me tog dang 'bras bu la dga' ba yin pas kun du 'khyam du dong ngo /_/bud med gcig gis ral gri bskur te rgyal po srung du bcug go/_/
[\[77b.7\]]de nas sbrul gdug pa des rgyal po'i drung na sgra mi grag par rig nas rgyal po la gzung ba'i phyir tshang nas byung ste chas so/_/rgyal po'i bsod nams kyi mthus bya ka lan da ka zhes bya ba de rnams kyis sbrul gdug pa de kun nas bskor nas tsi tsi'i sgra phyung ngo /_/bud med ral gri thogs pas 
[\[78a\]]
[\[78a.1\]]thos nas dngangs te sgra chen po byung nas ral gris bsad do/_/de nas rgyal po yang dngangs te sad nas smras pa/_'di ci byung /_bud med des smras pa/_lha sbrul gdug pa 'di lha la gzung ba'i phyir chas pa na bya ka lan da ka rnams kyis tsi tsi'i sgra phyung nas bdag 
[\[78a.2\]]gis bkum lags so/_/rgyal po'i gnas skabs de gzhon nu dang /_blon po dang /_khrom gyi ru pa dang /_rgyal po'i khab na gnas pa'i skye bo'i tshogs rnams kyis thos nas skyed mos tshal de'i phyi nang du ku co'i sgra chen pos gang bar gyur te/_rgyal po de skye dgu la byams pa 
[\[78a.3\]]zhig pas phyir zhing btsun mo skye bo'i tshogs dang bcas te mig mchi mas gang zhing 'khod do/_/de nas rgyal pos smras pa/_shes ldan dag rgyal po rgyal rigs spyi bo nas dbang bskur ba la srog skyob pa de la mchog ci zhig sbyin/_skye bo'i tshogs kyis smras pa/_lha rgyal srid 
[\[78a.4\]]kyi phyed do/_/rgyal pos smras pa/_shes ldan dag bya ka lan da ka rnams kyis nga'i srog byin pas rgyal srid phyed 'di dag la sbyin no/_/blon po rnams kyis smras pa/_lha bya 'di dag ni dud 'gro'i skye gnas su song ba lags pas rgyal srid phyed kyis 'di dag la ci bgyi/_'di dag 
[\[78a.5\]]'od ma'i tshal gang du gnas pa der 'di dag gi gnas bca'o/_/rgyal pos smras pa/_de bzhin du gyis shig_/skyed mos tshal de 'od ma'i tshal gyis yongs su bskor te/_blon po rnams kyis de rnams kyi gnas 'od ma'i tshal gyi nye 'khor du bcas pas/_de 'od ma'i tshal bya ka 
[\[78a.6\]]lan da ka gnas pa zhes bya bar gyur to/_/rgyal po gzugs can snying po'i zhang po kun du 'tsho rnams kyi nang du rab tu byung nas des skyed mos tshal de de'i gnas kyi phyir byin no/_/ji tsam na bcom ldan 'das ma ga d+hA nas ljongs rgyu zhing gshegs pa dang rgyal po'i khab tu byon nas shing 
[\[78a.7\]]zhig gi drung na bzhugs so/_/ma ga d+hA'i rgyal po bzo sbyangs gzugs can snying pos bcom ldan 'das ma ga d+hA nas ljongs rgyu zhing gshegs pa na rgyal po'i khab tu byon nas shing zhig gi drung du bzhugs so zhes thos so/_/thos nas kyang rgyal po'i 'byor ba chen po dang rgyal po'i mthu 
[\[78b\]]
[\[78b.1\]]chen pos rgyal po'i khab nas byung ste/_bcom ldan 'das gang na ba der song ste phyin pa dang /_bcom ldan 'das kyi zhabs gnyis la mgo bos phyag byas te phyogs gcig tu 'dug go/_/phyogs gcig tu 'dug pa dang /_bcom ldan 'das kyis ma ga d+hA'i rgyal po bzo sbyangs gzugs can 
[\[78b.2\]]snying po la chos dang ldan pa'i gtam gyis yang dag par ston par mdzad/_yang dag par 'dzin du 'jug par mdzad/_yang dag par gzengs stod par mdzad/_yang dag par rab tu dga' bar mdzad de rnam grangs du mar chos dang ldan pa'i gtam gyis yang dag par bstan/_yang dag par 
[\[78b.3\]]'dzin du bcug_/yang dag par gzengs bstod/_yang dag par rab tu dga' bar mdzad nas cang mi gsung ngo /_/de nas ma ga d+hA'i rgyal po bzo sbyangs gzugs can snying po stan las langs te bla gos phrag pa gcig tu gzar nas/_bcom ldan 'das gang na ba de logs su thal mo sbyar ba btud 
[\[78b.4\]]de bcom ldan 'das la 'di skad ces gsol to/_/bcom ldan 'das sang bdag gi sdum par dge slong gi dge 'dun dang thabs cig tu gdugs tshod sbyor zhing mchis na/_gnang bar mdzad du gsol/_bcom ldan 'das kyis ma ga d+hA'i rgyal po bzo sbyangs gzugs can snying po la cang 
[\[78b.5\]]mi gsung bas gnang ngo /_/de nas ma ga d+hA'i rgyal po bzo sbyangs gzugs can snying pos bcom ldan 'das cang mi gsung bas gnang bar rig nas/_bcom ldan 'das kyi zhabs gnyis la mgo bos phyag byas nas stan las langs te song ngo /_/de nas ma ga d+hA'i rgyal po bzo sbyangs 
[\[78b.6\]]gzugs can snying pos de nyid kyi mtshan mo nas gtsang zhing bsod pa'i bza' ba dang bca' ba dag sta gon byas nas nang par sngar langs te/_gdan bshams nor bu'i chu snod bzhag nas bcom ldan 'das la spyan 'dren gyi dus tshod gsol pa/_btsun pa gdugs tshod lags na da de'i dus la 
[\[78b.7\]]bab par dgongs su gsol/_de nas bcom ldan 'das snga dro na bza' sham thabs mnabs/_lhung bzed dang chos gos bsnams te/_dge slong gi tshogs kyis yongs su bskor cing dge slong gi dge 'dun gyis mdun du bdar te/_ma ga d+hA'i rgyal po bzo sbyangs gzugs can snying po'i 
[\[79a\]]
[\[79a.1\]]bkad sa gang na ba der gshegs te byon nas dge slong gi dge 'dun gyi gung la gdan bshams pa nyid la bzhugs so/_/de nas ma ga d+hA'i rgyal po bzo sbyangs gzugs can snying pos sangs rgyas la sogs pa dge slong gi dge 'dun bde bar bzhugs par rig nas gtsang 
[\[79a.2\]]zhing bsod pa'i bza' ba dang bca' ba dag rang gi lag nas stobs shing tshim par byed de rnam grangs du mar gtsang zhing bsod pa'i bza' ba dang bca' ba dag rang gi lag nas bstabs shing tshim par byas te/_bcom ldan 'das kyis gsol zin nas phyag bcabs te lhung bzed gyu bar rig 
[\[79a.3\]]nas/_gser gyi bya ma bum blangs te btsun pa 'od ma'i tshal bya ka lan da ka gnas pa 'dir bcom ldan 'das ci bder bzhugs shig ces bcom ldan 'das la skyed mos tshal de phul lo/_/de bzhin du gnas brtan rnams kyis kyang mdo sde rnams kyi nang du bcom ldan 'das rgyal po'i khab 
[\[79a.4\]]'od ma'i tshal bya ka lan da ka gnas pa na bzhugs so zhes gdags par byas so/_/de'i tshe bcom ldan 'das rgyal po'i khab 'od ma'i tshal bya ka lan da ka'i gnas na bzhugs so/_/rgyal po'i khab na khyim bdag cig gnas pa des bcom ldan 'das dge slong gi dge 'dun dang thabs cig tu 
[\[79a.5\]]rang gi khyim du spyan drangs so/_/yang de'i tshe khyim bdag mgon med zas sbyin gyis dgos pa 'ga' zhig gi phyir rgyal po'i khab tu phyin nas de khyim bdag de'i khyim du nub mo 'brang btab bo/_/de nas khyim bdag de de nyid kyi mtshan mo langs te nang mi rnams la bsgo ba/_nang rje dag longs 
[\[79a.6\]]shig_/bzhin bzang dag longs shig_/shing rnams gshegs shig_/me dag bus shig_/'bras chan tshos shig_/sran tshod tshos shig_/bca' ba dag bzang du gyis shig_/bkad sa'i zhal ta dag gyis shig_/de nas khyim bdag mgon med zas sbyin 'di snyam du sems 
[\[79a.7\]]te/_ci khyim bdag 'di bag ma len tam/_bag ma gtong ngam/_yul mi'am/_tshong pa'am/_tshogs sam/_'khor tam/_'dis ma ga d+hA'i rgyal po bzo sbyangs gzugs can snying po sang khyim du gdugs tshod la spyan drangs sam snyam du bsams nas khyim bdag de la 'di skad ces 
[\[79b\]]
[\[79b.1\]]smras so/_/khyim bdag khyod ci bag ma len tam/_bag ma gtong ngam/_yul mi'am/_tshong pa'am/_tshogs sam/_'khor tam/_khyod kyis ma ga d+hA'i rgyal po bzo sbyangs gzugs can snying po sang khyim du gdugs tshod la spyan drangs sam/_khyim bdag kho bo bag ma len 
[\[79b.2\]]pa'am/_bag ma gtong ba yang med yul mi ma yin/_tshong pa ma yin/_tshogs ma yin/_'khor ma yin/_ma ga d+hA'i rgyal po bzo sbyangs gzugs can snying po yang gdugs tshod la spyan drangs pa ma yin te/_'on kyang kho bos sangs rgyas la sogs pa dge slong gi dge 'dun gdugs 
[\[79b.3\]]tshod la spyan drangs so/_/khyim bdag mgon med zas sbyin gyis sangs rgyas zhes bya ba'i sgra sngon ma thos pa thos pa dang ba spu'i khung bu thams cad nas spu zing zhes byed nas de spu zing zhes byed pas khyim bdag de la 'di skad ces smras so/_/khyim bdag sangs rgyas zhes bya ba 'di su yin/_
[\[79b.4\]]khyim bdag dge sbyong gau ta ma shAkya'i sras shAkya'i rigs las skra dang kha spu bregs te gos ngur smrig bgos nas dad pa yang dag pa kho nas khyim nas khyim med par rab tu byung nas de bla na med pa yang dag par rdzogs pa'i byang chub mngon par rdzogs par sangs rgyas pa zhig yod de/_khyim bdag 
[\[79b.5\]]de ni sangs rgyas zhes bya'o/_/khyim bdag dge 'dun zhes bya ba 'di su yin/_khyim bdag rgyal rigs las kyang rigs kyi bu skra dang kha spu bregs te gos ngur smrig bgos nas dad pa yang dag pa kho nas khyim nas khyim med par bcom ldan 'das de kho na rab tu byung ba'i rjes su rab tu byung 
[\[79b.6\]]ba dag yod/_bram ze'i rigs dang rje'u rigs dang /_dmangs rigs las kyang rigs kyi bu dag skra dang kha spu bregs te gos ngur smrig bgos nas dad pa yang dag pa kho nas khyim nas khyim med par bcom ldan 'das de kho na rab tu byung ba'i rjes su rab tu byung ba dag yod de/_khyim 
[\[79b.7\]]bdag de ni dge 'dun zhes bya ba yin te sang kho bo'i khyim du sangs rgyas la sogs pa dge slong gi dge 'dun de rnams gdugs tshod la spyan drangs so/_/khyim bdag bcom ldan 'das de da ltar gang na bzhugs/_rgyal po'i khab 'di nyid kyi dur khrod bsil ba'i tshal na bzhugs so/_/
[\[80a\]]
[\[80a.1\]]khyim bdag bcom ldan 'das de bdag cag gis bltar rung ngam/_khyim bdag de'i phyir re zhig sdod cig dang /_gal te bcom ldan 'das 'di nyid du gshegs pa dang sang khyod kyi mthong bar 'gyur ba'i gnas gang yin pa de yod do/_/de nas khyim bdag mgon 
[\[80a.2\]]med zas sbyin sangs rgyas la dmigs pa'i dran pas nyal lo/_/de nam ma nangs par nam nangs pa'i 'du shes kyis lho sgo gang na ba der song ba dang /_de'i tshe lho sgo thun gnyis la sgo phye nas 'jog ste/_thun dang po la ni pho nya glo bur du 'ongs pa rnams mi thogs par bya ba'i phyir phye ste 
[\[80a.3\]]'jog go/_/thun tha ma la ni pho nya 'gro bar chas pa rnams mi thogs par bya ba'i phyir phye ste 'jog go/_/de nas khyim bdag mgon med zas sbyin 'di snyam du sems te/_'di ltar lho sgo phye ste 'dug pas gdon mi za bar nam nangs so snyam du rig nas snang ba de nyid du grong khyer nas byung 
[\[80a.4\]]ba dang /_de byung ma thag tu snang ba gang yin pa med nas slar mun nag por gyur to/_/de 'jigs par gyur/_bag tsha bar gyur cing /_spu zing zhes byed par gyur nas bdag mi'am/_mi ma yin pa'am/_g.yon can 'ga' zhig gis gtses par mi 'gyur grang snyam du bsams 
[\[80a.5\]]nas slar ldog par 'dod pa dang /_de nas lho phyogs kyi sgo na gnas pa'i lha gang yin pa des ci tsam lho phyogs kyi sgo nas bsil ba'i tshal gyi dur khrod kyi bar thams cad snang ba rgya chen pos gsal bar byas nas khyim bdag mgon med zas sbyin la 'di skad ces smras so/_/khyim 
[\[80a.6\]]bdag spyan sngar song shig_/slar ma ldog shig_/khyod spyan sngar song na legs par 'gyur gyi slar log na ni ma yin no/_/de ci'i phyir zhe na/_rta brgya dang ni gser rgyan brgya/_/dre'u'i shing rta brgya dang ni/_/sna tshogs nor kyis spud pa ni/_/rta rgod ma yi shing rta brgya/_/gom 
[\[80a.7\]]pa gcig cig bor ba yi/_/bcu drug char yang mi phod do/_/khyim bdag spyan sngar song shig_/slar ma ldog shig_/khyod spyan sngar song na legs par 'gyur gyi slar log na ni ma yin no/_/de ci'i phyir zhe na/_gangs can ri yi glang chen brgya/_/gser dang nor bus brgyan 
[\[80b\]]
[\[80b.1\]]byas la/_/lus che gshol mda'i mche bar ldan/_/ma tang gar skyes stod po che/_/gom pa gcig cig bor ba yi/_/bcu drug char yang mi phod do/_/khyim bdag spyan sngar song shig_/slar ma ldog shig_/khyod spyan sngar song na legs par 'gyur gyi/_slar log 
[\[80b.2\]]na ni ma yin no/_/de ci'i phyir zhe na/_tho gar yul gyi bu mo brgya/_/rna cha dang ni gdub kor thogs/_/gser gyi dpung rgyan thogs pa yi/_/mgrin pa rgyan gyis legs brgyan pa/_/gom pa gcig cig bor ba yi/_/bcu drug char yang mi phod do/_/khyim bdag spyan 
[\[80b.3\]]sngar song shig_/slar ma ldog shig_/khyod spyan sngar song na legs par 'gyur gyi slar log na ni ma yin no/_/de nas khyim bdag mgon med zas sbyin gyis lha'i bu de la 'di skad ces smras so/_/bzhin [{]bzangs [,]bzang [}]khyod su zhig_/khyim bdag kho bo ni khyod nyid kyi grogs po rnying 
[\[80b.4\]]pa bram ze'i khye'u sbrang rtsi'i phung po yin te/_kho bos dge slong shA ri'i bu dang /_maud gal gyi bu gnyis la sems dad pa bskyed nas shi ba dang /_rgyal chen bzhi'i ris kyi lha rnams su skyes te lho sgo 'di nyid la gnyug mar gnas so/_/de'i phyir khyod la kho bos 'di skad ces 
[\[80b.5\]]khyim bdag spyan sngar song shig_/slar ma ldog shig_/khyod spyan sngar song na legs par 'gyur gyi/_slar log na ni ma yin no zhes smra'o/_/de nas khyim bdag mgon med zas sbyin 'di snyam du sems te/_kye ma'o sangs rgyas bcom ldan 'das ni mchog ma yin pa ma 
[\[80b.6\]]yin zhing chos bshad pa yang mchog ma yin pa ma yin te/_da ltar bcom ldan 'das de la blta bar lha yang brtson par byed do snyam du bsams nas/_bsil ba'i tshal gyi dur khrod du song ba dang /_de'i tshe bcom ldan 'das gtsug lag khang gi phyi rol bla gab med pa na 'chag cing 
[\[80b.7\]]lhag par yang khyim bdag mgon med zas sbyin 'ong ba la gzhes so/_/de nas khyim bdag mgon med zas sbyin bcom ldan 'das gang na ba der song ste phyin nas bcom ldan 'das la khyim bdag gis yang dag par dgyes par 'gyur bas yang dag par dgyes par byed do/_/bcom 
[\[81a\]]
[\[81a.1\]]ldan 'das cig bde bar mnal tam/_de nas bcom ldan 'das kyis de'i tshe tshigs su bcad de bka' stsal pa/_gang zhig 'dod pas ma gos la/_/zag med rab tu rnam grol ba/_/mya ngan yongs 'das bram ze ni/_/thams cad du ni bde bar mnal/_/'dir 
[\[81a.2\]]ni re ba kun bcad nas/_/thugs kyi rims nad rnams bsal cing /_/zhi ba thob pa'i thugs kyis na/_/nye bar zhi ba bde bar mnal/_/de nas bcom ldan 'das kyis khyim bdag mgon med zas sbyin khrid nas gtsug lag khang du zhugs te gdan bshams pa nyid la bzhugs pa 
[\[81a.3\]]dang /_khyim bdag mgon med zas sbyin gyis bcom ldan 'das kyi zhabs gnyis la mgo bos phyag byas te phyogs gcig tu 'dug go/_/phyogs gcig tu 'dug pa dang /_bcom ldan 'das kyis khyim bdag mgon med zas sbyin la chos dang ldan pa'i gtam gyis yang dag par 
[\[81a.4\]]bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad de/_sangs rgyas bcom ldan 'das rnams kyi thog ma'i dus su chos kyi gtam gleng ba gang yin pa 'di lta ste sbyin pa'i gtam dang /_tshul khrims kyi gtam 
[\[81a.5\]]dang /_mtho ris kyi gtam dang /_'dod pa rnams mnog chung ba dang /_nyes dmigs dang /_kun nas nyon mongs pa dang /_rnam par byang ba dang /_nges par 'byung ba dang /_rab tu dben pa'i phan yon gyi rjes su bsngags pa dang /_rnam par byang ba'i phyogs dang mthun 
[\[81a.6\]]pa'i chos kyi gtam rgyas par yang dag par bstan to/_/gang gi tshe bcom ldan 'das kyis de dga' ba'i sems dang /_dge ba'i sems dang /_mgu ba'i sems dang /_sgrib pa dang bral ba'i sems dang /_skal ba dang ldan zhing yang dag phul gyi chos bshad pa kun shes 
[\[81a.7\]]par nus par gzigs pa de'i tshe/_sangs rgyas bcom ldan 'das rnams kyi yang dag phul gyi chos bshad pa 'phags pa'i bden pa bzhi po gang yin pa 'di lta ste/_sdug bsngal dang /_kun 'byung dang /_'gog pa dang /_lam rgyas par rab tu bstan to/_/dper 
[\[81b\]]
[\[81b.1\]]na gos gtsang ma nag nog med pa tshon rtsi 'os pa'i nang du bcug na tshon rtsi legs par 'jen du btub pa de bzhin du khyim bdag mgon med zas sbyin stan de nyid la 'dug bzhin du 'phags pa'i bden pa bzhi po 'di lta ste/_sdug bsngal dang /_kun 'byung dang /_'gog pa 
[\[81b.2\]]dang /_lam mngon par rtogs so/_/khyim bdag mgon med zas sbyin gyis chos mthong ba dang /_chos thob pa dang /_chos rig pa dang /_chos kyi gting slebs pa dang /_som nyi las rgal ba dang /_the tshom las rgal ba dang /_gzhan gyi dring mi 'jog pa dang /_
[\[81b.3\]]gzhan gyis mi bkri ba dang /_ston pas bstan pa'i chos rnams la mi 'jigs pa thob nas stan las langs te bla gos phrag pa gcig tu gzar nas/_bcom ldan 'das gang na ba de logs su thal mo sbyar ba btud de bcom ldan 'das la 'di skad ces gsol to/_/
[\[81b.4\]]btsun pa bdag ni 'phags so/_/mngon par 'phags so/_/bdag bcom ldan 'das dang /_chos dang /_dge slong gi dge 'dun la skyabs su mchi lags kyis bdag dge bsnyen du gzung du gsol/_deng slan chad ji srid 'tsho'i bar du srog dang bsdos te skyabs su 
[\[81b.5\]]mchi bar mngon par dad lags so/_/de nas bcom ldan 'das kyis khyim bdag mgon med zas sbyin la 'di skad ces bka' stsal to/_/khyim bdag khyod kyi ming ci/_btsun pa bdag gi ming bzang sbyin lags mod kyi bdag gis mgon ma mchis pa rnams la 'tshal ma 
[\[81b.6\]]stsol bas des na bdag mgon med zas sbyin zhes bgyi bar skye bos 'tshal to/_/khyim bdag khyod kyi gnas gang yin/_btsun pa yul pra tsin zhes bgyi ba na ko sa la pa rnams kyi grong rdal mnyan yod ces bgyi ba mchis te/_de na bdag mchis lags so/_/bcom 
[\[81b.7\]]ldan 'das mnyan yod du gshegs shig dang /_bcom ldan 'das dge slong gi dge 'dun dang thabs cig la bdag ji srid 'tsho'i bar du na bza' chos gos dang /_bsod snyoms dang /_gzims cha dang /_snyun dpyad kyi rkyen sman dang /_yo byad rnams kyis bsnyen 
[\[82a\]]
[\[82a.1\]]bkur bgyi lags so/_/khyim bdag mnyan yod na gtsug lag khang yod dam/_btsun pa ma mchis lags so/_/khyim bdag gang na gtsug lag khang yod pa der dge slong rnams 'ong ba dang /_'gro ba dang gnas par sems so/_/bcom ldan 
[\[82a.2\]]'das gshegs shig dang /_bdag gis ci nas kyang mnyan yod du dge slong rnams mchis pa dang /_gzhan du mchi ba dang /_mchi bar sems par 'gyur ba de ltar gtsug lag khang brtsig lags so/_/bcom ldan 'das kyis khyim bdag mgon med zas sbyin la cang 
[\[82a.3\]]mi gsung bas gnang ngo /_/de nas khyim bdag mgon med zas sbyin gyis bcom ldan 'das kyis cang mi gsung bas gnang bar rig nas bcom ldan 'das kyi zhabs gnyis la mgo bos phyag byas te bcom ldan 'das kyi spyan snga nas song ngo /_/des rgyal po'i khab tu bya ba 
[\[82a.4\]]dang bsgrub pa gang yin pa de thams cad byas shing bsgrubs nas bcom ldan 'das gang na ba der song ste phyin nas bcom ldan 'das kyi zhabs gnyis la mgo bos phyag byas te phyogs gcig tu 'dug go/_/phyogs gcig tu 'dug nas khyim bdag mgon med zas sbyin gyis bcom 
[\[82a.5\]]ldan 'das la 'di skad ces gsol to/_/bcom ldan 'das bdag gi grogs dge slong gcig stsal du gsol/_de dang lhan cig bcom ldan 'das kyi slad du gtsug lag khang brtsig lags so/_/bcom ldan 'das kyis dgongs pa/_dge slong su zhig gis khyim bdag 
[\[82a.6\]]mgon med zas sbyin 'khor dang bcas pa dang /_mnyan yod na gnas pa'i skye bo'i tshogs 'dul bar 'gyur snyam na dge slong shA ri'i bus 'dul bar gzigs nas/_de nas bcom ldan 'das kyis tshe dang ldan pa shA ri'i bu la bka' stsal pa/_shA ri'i bu khyim bdag mgon med 
[\[82a.7\]]zas sbyin 'khor dang bcas pa dang /_mnyan yod na gnas pa'i skye bo'i tshogs la soms shig_/tshe dang ldan pa shA ri'i bu cang mi smra bas bcom ldan 'das kyi bka' mnyan to/_/de nas tshe dang ldan pa shA ri'i bus bcom ldan 'das kyi zhabs gnyis la mgo bos phyag byas te/_
[\[82b\]]
[\[82b.1\]]bcom ldan 'das kyi spyan snga nas song ngo /_/tshe dang ldan pa shA ri'i bus de nyid kyi mtshan mo 'das nas snga dro sham thabs bgos lhung bzed dang chos gos thogs te/_rgyal po'i khab tu bsod snyoms la zhugs nas rgyal po'i khab tu bsod snyoms spyad de zas kyi bya ba byas nas 
[\[82b.2\]]zas phyi ma'i bsod snyoms spangs te/_gnas mal ji ltar spyad pa mkhos su phab nas de lhung bzed dang chos gos blangs te mnyan yod gang na ba der rgyu zhing song ngo /_/de nas khyim bdag mgon med zas sbyin lam rgyags mang po khyer nas nub mo nub mo zhing mnyan yod du song 
[\[82b.3\]]ste phyin nas da mnyan yod du ma zhugs pa nyid du kun dga' ra ba nas kun dga' ra ba dang /_skyed mos tshal nas skyed mos tshal dang /_nags tshal nas nags tshal du 'chags nas 'chag sar dpyod cing 'di skad ces smras so/_/mnyan yod dang ha cang yang mi ring la ha cang 
[\[82b.4\]]yang mi nye ba dang nyin par lang long nyung zhing ku co nyung ba dang /_mtshan mo gcom chung ba dang /_sgra chung ba dang /_sbrang bu dang /_sha sbrang dang /_rlung dang nyi ma dang /_sdig sbrul gyi reg pa chung ba'i sa phyogs gang na yod pa der bdag gis bcom ldan 'das kyi phyir gtsug 
[\[82b.5\]]lag khang brtsig na phyogs de gang na yod snyam pa las/_khyim bdag mgon med zas sbyin gyis gzhon nu rgyal byed kyi kun dga' ra ba ni mnyan yod dang ha cang yang mi ring la ha cang yang mi nye ba dang /_nyin par lang long nyung zhing ku co nyung ba dang /_mtshan mo gcom chung 
[\[82b.6\]]ba dang /_sgra chung ba dang /_sbrang bu dang /_sha sbrang dang /_rlung dang /_nyi ma dang /_sdig sbrul gyi reg pa nyung bar mthong ngo /_/mthong nas kyang 'di snyam du sems te/_'dir bdag gis bcom ldan 'das kyi phyir gtsug lag khang brtsig go snyam nas/_de rang gi 
[\[82b.7\]]khyim du ma song ba nyid du gzhon nu rgyal byed gang na ba der song ste phyin nas gzhon nu rgyal byed la 'di skad ces smras so/_/gzhon nu kun dga' ra ba bdag la stsol cig der bdag gis bcom ldan 'das kyi phyir gtsug lag khang brtsig lags so/_/des smras pa/_
[\[83a\]]
[\[83a.1\]]khyim bdag de ni nga'i kun dga' ra ba ni ma yin te/_skyed mos tshal yin mod kyi de nga'i yin no/_/khyim bdag mgon med zas sbyin gyis lan gnyis lan gsum du yang gzhon nu rgyal byed la 'di skad ces smras so/_/gzhon nu bdag la kun dga' ra ba na 
[\[83a.2\]]stsol cig_/bdag gis der bcom ldan 'das kyi phyir gtsug lag khang brtsig lags so/_/khyim bdag kun dga' ra ba de gser bye ba gshibs kyang nga mi gtod do//_//'dul ba gzhi/_bam po dgu bcu pa/_yang khyim bdag mgon med zas sbyin gyis 
[\[83a.3\]]gzhon nu rgyal byed la 'di skad ces smras so/_/gzhon nus kun dga' ra ba'i rin thang bkum lags kyis dbyig dang /_gser bzhes shig_/kun dga' ra ba ni bdag gi lags so/_/rin thang sus bcad/_khyod kyis rin thang bkum mod/_de gnyis rin thang bcad do/_/rin 
[\[83a.4\]]thang ma bcad do zhes rtsod par gyur nas zhal che gcod pa'i mi gang na ba der dong ba dang /_bar skabs der 'jig rten skyong ba bzhi 'di snyam du sems te/_khyim bdag mgon med zas sbyin 'di ni bcom ldan 'das kyi phyir gtsug lag khang rtsig par brtson gyis de'i grogs bya'o snyam nas de 
[\[83a.5\]]nas zhal che gcod pa'i mir bdag nyid mngon par sprul nas dgos pa'i phyir 'dus so/_/khyim bdag mgon med zas sbyin dang gzhon nu rgyal byed gnyis zhal che gcod pa sna chen po la gtogs pa'i drung du song nas/_de nas khyim bdag mgon med zas sbyin gyis zhal che gcod 
[\[83a.6\]]pa sna chen po la gtogs pa rnams la don de rgyas par smras pa dang /_de rnams kyis smras pa/_gzhon nu kun dga' ra ba'i rin thang bcad zin gyis gser long shig_/kun dga' ra ba ni khyim bdag gi yin no/_/de cang mi smra bar 'dug go/_/de nas khyim bdag mgon 
[\[83a.7\]]med zas sbyin gyis shing rta dang /_rgya dang /_gzeb dang /_rnga mo dang /_glang dang /_bong bu rnams la gser mang po bkal te 'ongs nas rgyal bu rgyal byed kyi tshal thams cad gshib par brtsams pa dang /_sa phyogs 'ga' zhig ma yog pas ma bkram pa nyid du 'dug go/_/
[\[83b\]]
[\[83b.1\]]de nas khyim bdag mgon med zas sbyin don de sems shing yud tsam zhig cang mi smra bar 'dug ste/_gang gis ma bkram pa'i sa phyogs 'di bkram nas slar yang spa bar bya mi dgos pa'i gter ha cang nyung ngu yang ma yin ha cang mang po yang ma yin pa de gang yin snyam pa dang /_
[\[83b.2\]]gzhon nu rgyal byed kyis bsams pa/_khyim bdag mgon med zas sbyin ni gdon mi za bar ci'i phyir kun dga' ra ba'i ched du nor gyi phung po chen po 'di snyed yongs su btang zhes 'gyod pa skyes so snyam du bsams nas khyim bdag mgon med zas sbyin la 'di skad ces smras 
[\[83b.3\]]so/_/khyim bdag gal te khyod 'gyod pa skyes na gser slar long shig_/kun dga' ra ba ni nga nyid kyi yin no/_/gzhon nu bdag ni 'gyod pa ma skyes te 'on kyang don 'di sems shing yud tsam zhig cang mi smra bar 'dug pa ni bdag gis ma bkram pa'i sa phyogs 'di bkram nas 
[\[83b.4\]]slar yang sba bar bya mi dgos pa'i gter ha cang nyung ba yang ma yin/_ha cang mang po yang ma yin pa de gang yin snyam mo/_/de nas gzhon nu rgyal byed 'di snyam du sems te/_kye ma sangs rgyas bcom ldan 'das mchog ma yin pa ma yin zhing chos bshad pa yang mchog ma yin pa 
[\[83b.5\]]ma yin te/_de la da ltar khyim bdag 'di kun dga' ra ba'i ched du nor gyi phung po 'di snyed yongs su gtong ngo snyam du bsams nas khyim bdag mgon med zas sbyin la 'di skad ces smras so/_/khyim bdag ma bkram pa'i sa phyogs kho bo la byin cig_/der kho bos bcom ldan 
[\[83b.6\]]'das kyi phyir sgo khang brtsig par bya'o/_/de nas khyim bdag mgon med zas sbyin gyis gzhon nu rgyal bu rgyal byed la ma bkram pa'i sa phyogs byin nas der gzhon nu rgyal byed kyis bcom ldan 'das kyi phyir sgo khang rtsig tu bcug go/_/de nas khyim bdag mgon med zas sbyin 
[\[83b.7\]]gyis bcom ldan 'das kyi phyir gtsug lag khang brtsig par brtsams pa dang /_mu stegs can zhe sdang drag pos kun nas slong ba'i yid can rnams 'dus nas khyim bdag mgon med zas sbyin gang na ba der song ste lhags pa dang /_smras pa/_khyim bdag khyod dge sbyong gau ta ma ni 
[\[84a\]]
[\[84a.1\]]phyir gtsug lag khang ma rtsig shig_/ci'i phyir kho bo cag gis grong khyer bgos te dge sbyong gau ta ma'i rgyal po'i khab yin no/_/kho bo cag gi ni mnyan yod yin no/_/des smras pa/_khyed cag gis grong khyer rnams bgos kyi/_bdag gi nor ma bgos pas gang 
[\[84a.2\]]la mngon par dga' ba de'i chos kyi phung po brtsig go/_/de rnams rgyal po'i drung du dong ba dang /_der yang khyim bdag mgon med zas sbyin gyis pham par byas pa dang /_mu stegs spyi brtol can mu cor smra ba rnams kyis smras pa/_khyim bdag khyod dga' mgur byed du mi 
[\[84a.3\]]gzhug ste/_dge sbyong gau ta ma'i nyan thos kyi mchog cig 'ongs nas/_gal te de'i shags kyis kho bo cag pham par gyur na gtsug lag khang rtsigs shig_/des smras pa/_rung gis re zhig 'phags pa shA ri'i bu la brtag go/_/de nas khyim bdag mgon med zas sbyin tshe 
[\[84a.4\]]dang ldan pa shA ri'i bu gang na ba der song ste phyin nas/_tshe dang ldan pa shA ri'i bu'i rkang pa gnyis la mgo bos phyag byas te phyogs gcig tu 'dug go/_/phyogs gcig tu 'dug nas khyim bdag mgon med zas sbyin gyis tshe dang ldan pa shA ri'i bu la 'di skad ces smras so/_/btsun 
[\[84a.5\]]pa shA ri'i bu mu stegs can rnams 'di skad ces khyim bdag khyod dga' mgur byed du mi gzhug ste/_dge sbyong gau ta ma'i nyan thos kyi mchog 'ongs nas/_gal te de'i shags kyis kho bo cag pham par gyur na gtsug lag khang rtsigs shig ces mchi na/_de la ji ltar bsgrub 
[\[84a.6\]]par bgyi/_tshe dang ldan pa shA ri'i bus bsams pa/_ji 'di rnams la dge ba'i rtsa ba [{]chung zad [,]cung zad [}]yod dam 'on te med ces bsams pa las yod par mthong ngo /_/su zhig la rag las par 'gyur snyam na bdag kho na la'o/_/yang bsams pa ji 'di snyed cig kho na bdag la rag 
[\[84a.7\]]las pa'i tshig gis 'dul bar 'gyur ram/_'on te gzhan yang tshig gis 'dul ba yod snyam pa las yod par mthong ngo /_/dus ji srid kyis tshogs par 'gyur snyam na zhag bdun lon nas so/_/bsams nas smras pa/_khyim bdag de bzhin du bya ste/_'on kyang zhag 
[\[84b\]]
[\[84b.1\]]bdun pa'i nyin par bya'o/_/de nas khyim bdag mgon med zas sbyin dga' ba dang mgu ba skyes nas mu stegs can rnams gang na ba der song ste phyin nas mu stegs can rnams la 'di skad ces smras so/_/shes ldan dag 'phags pa shA ri'i bu na re de bzhin du bya ste/_'on kyang zhag bdun 
[\[84b.2\]]pa'i nyin par bya'o zhes zer ro/_/de rnams kyis bsams pa 'di la rgyu gnyis yod par 'gyur te/_yang na ni de 'bros 'dod do/_/yang na ni de phyogs tshol lo/_/de ma yin na dus der gdab ci dgos/_bdag cag kyang phyogs btsal lo zhes de rnams phyogs btsal bar 
[\[84b.3\]]brtsams te de rnams kyis phyogs btsal ba dang /_kun du rgyu mig dmar mthong nas de la de rnams kyis smras pa/_khyod dang bdag cag ni tshangs pa mtshungs par spyod pa yin gyis/_dge sbyong gau ta ma'i nyan thos kyi mchog bdag cag gis brtsad pa'i phyir bkug na de phyogs tshol 
[\[84b.4\]]gyis/_khyod kyang bdag cag gi grogs gyis shig_/dus ji tsam zhig na/_'di nas zhag bdun gyi nyin par ro/_/rung gis de bzhin du bya ste/_gang gi tshe khyed cag 'dus par gyur pa de'i tshe kho bo la sbron cig_/mu stegs can rnams bag tsha ba dang sems khral skyes nas 
[\[84b.5\]]nyin re zhing phyogs tshol ba dang /_nyi ma bgrang bar byed do/_/ji tsam na zhag bdun lon pa dang /_khyim bdag mgon med zas sbyin gyis bla gab med pa'i sa phyogs yangs par stan shom du bcug go/_/tshe dang ldan pa shA ri'i bu'i ched du yang seng ge'i khri bshams so/_/
[\[84b.6\]]yul sna tshogs na gnas pa'i mu stegs can rnams dang /_mnyan yod na gnas pa'i skye bo'i tshogs dang /_de'i nye 'khor na gnas pa'i srog chags brgya stong phrag du ma dag kyang kha cig ni ngo mtshar skyes/_kha cig ni sngon gyi dge ba'i rtsa bas bskul nas 'dus so/_/de nas tshe 
[\[84b.7\]]dang ldan pa shA ri'i bu khyim bdag mgon med zas sbyin 'khor dang bcas pas mdun du bdar te rtsod pa'i dkyil 'khor du zhugs nas gdul ba'i skye bo rnams la bltas te 'dzum pa sngon du btang nas spyod lam zhi bas seng ge'i khri la 'dzegs nas 'dug go/_/'khor thams cad sems 
[\[85a\]]
[\[85a.1\]]mi g.yeng par tshe dang ldan pa shA ri'i bu la rtog cing 'dug go/_/de nas tshe dang ldan pa shA ri'i bus mu stegs can rnams la smras pa/_shes ldan dag ci re zhig byed dam/_'on te 'jig_/de rnams kyis smras pa/_kho bo cag gis byas/_khyod kyis shig cig tshe dang 
[\[85a.2\]]ldan pa shA ri'i bus bsams pa/_gal te bdag gis byas na 'jig rten lha dang bcas pas kyang 'jig par mi nus na kun du rgyu mig dmar gyis lta smos kyang ci dgos snyam du rig nas kun du rgyu mig dmar la 'di skad ces smras so/_/khyod kyis byos shig ngas gzhig go/_/
[\[85a.3\]]de mig 'phrul byed pa yin pas des shing sa ha kar shin tu me tog gis rgyas pa zhig sprul pa dang /_tshe dang ldan pa shA ri'i bus rlung dang char drag po phab ste/_des de rtsa ba nas phyung nas phan tshun du rnam par gtor te rnal 'byor pa rnams kyi yul du yang ma gyur to/_/de nas des 
[\[85a.4\]]pad ma'i rdzing zhig sprul pa dang /_tshe dang ldan pa shA ri'i bus glang po che bzang po zhig sprul nas des kun du brnal nas ming gi lhag ma tsam zhig bzhag go/_/des sbrul mgo bdun pa zhig sprul pa dang /_tshe dang ldan pa shA ri'i bus nam mkha' lding zhig sprul te des de blangs so/_/
[\[85a.5\]]des ro langs shig sprul pa dang /_tshe dang ldan pa shA ri'i bus sngags kyi phur bas btab pa las nyes par spyod pa'i ro langs ni bdag nyid la gsod par byed pas des de nyid la bsnyags pa dang /_de nas de 'jigs skrag phongs shing ba spu zing zhes byed nas/_tshe dang ldan pa shA ri'i bu'i 
[\[85a.6\]]rkang pa gnyis la gtugs te/_'phags pa shA ri'i bu skyabs su mchi lags kyis yongs su bskyab tu gsol/_de nas tshe dang ldan pa shA ri'i bus sngags kyi phur pa phyung ba dang ro langs de zhi bar gyur to/_/tshe dang ldan pa shA ri'i bus de la chos bshad de/_de dad pa skyes nas smras 
[\[85a.7\]]pa/_'phags pa shA ri'i bu bdag legs par gsungs pa'i chos 'dul ba la rab tu byung ba dang bsnyen par rdzogs pa dge slong gi dngos po gnang na bdag 'phags pa shA ri'i bu'i spyan sngar tshangs par spyod pa spyad par bgyi'o/_/tshe dang ldan pa shA ri'i bus de rab tu phyung bsnyen par 
[\[85b\]]
[\[85b.1\]]rdzogs par byas nas gdams ngag byin te/_des brtson pa dang 'bad pa dang /_brtsal ba byas pas nyon mongs pa thams cad spangs nas dgra bcom pa mngon sum du byas te dgra bcom par gyur nas/_khams gsum gyi 'dod chags dang bral ba/_bong ba dang gser du mnyam 
[\[85b.2\]]pa/_nam mkha' dang lag mthil du mtshungs pa'i sems dang ldan pa/_tsan dan dang ste'ur mnyam pa/_rig pas ma rig pa'i sgo nga'i sbubs dral cing rig pa dang /_mngon par shes pa dang /_so sor yang dag par rig pa thob pa/_srid pa dang 'dod pa'i rnyed pa la chags pa 
[\[85b.3\]]dang /_bkur sti la rgyab kyis phyogs pa dbang po dang nye ba'i dbang po dang bcas pa'i lha rnams kyis mchod par bya ba dang /_rjed par bya ba dang /_mngon du smra bar bya bar gyur to/_/de nas de'i 'khor rnams ngo mtshar gyi mig bgrad nas tshe dang ldan pa shA ri'i bu la mngon par dad 
[\[85b.4\]]par gyur te/_smras pa/_'phags pa shA ri'i bus ni smra ba'i khyu mchog chen po tshar bcad do snyam du rig nas/_tshe dang ldan pa shA ri'i bu'i gdong du lta bar gyur to/_/de nas tshe dang ldan pa shA ri'i bus 'khor de'i bsam pa dang bag la nyal dang /_khams dang /_rang bzhin 
[\[85b.5\]]shes nas 'phags pa'i bden pa bzhi so sor yang dag par rtogs par 'gyur ba de lta bu'i chos bshad par byas so/_/de thos pas sems can brgya phrag du mas khyad par chen po thob ste/_kha cig gis ni nyan thos kyi byang chub tu sems bskyed/_kha cig gis ni rang 
[\[85b.6\]]sangs rgyas kyi byang chub tu/_kha cig gis ni bla na med pa yang dag par rdzogs pa'i byang chub tu/_kha cig gis ni skyabs su 'gro ba dang bslab pa'i gzhi rnams blangs/_kha cig gis ni rgyun du zhugs pa'i 'bras bu mngon sum du byas/_kha cig gis ni lan gcig phyir 
[\[85b.7\]]'ong ba'i 'bras bu dang /_kha cig gis ni phyir mi 'ong ba'i 'bras bu/_kha cig gis ni rab tu byung nas nyon mongs pa thams cad spangs te/_dgra bcom pa mngon sum du byas so/_/'khor de phal cher yang sangs rgyas la gzhol/_chos la 'bab/_dge 'dun la bab 
[\[86a\]]
[\[86a.1\]]pa la bkod do/_/mu stegs can rnams kyis bsams pa/_bdag cag gis 'di shags kyis tshar bcad mi nus kyis thabs shig bsham par byas la/_de nas glags rnyed nas 'di bgags te gsad par bya'o snyam nas thams cad 'dus te khyim 
[\[86a.2\]]bdag mgon med zas sbyin gyi drung du dong ste smras pa/_khyim bdag khyod kyis kho bo cag gi 'tsho ba'i gzhi thams cad ni bcad pas de bas snying brtse bar gyis shig dang /_khyod kyi gtsug lag khang du gla mi'i las bya'o/_/kho bo cag 'di na ring zhig tu gnas gnas pas 
[\[86a.3\]]yul bor na mi rung ngo /_/khyim bdag mgon med zas sbyin gyis smras pa/_re zhig 'phags pa shA ri'i bu la brtag go zhes de tshe dang ldan pa shA ri'i bu gang na ba der song ste phyin nas tshe dang ldan pa shA ri'i bu la 'di skad ces smras so/_/'phags pa mu stegs can rnams kyi mchid 
[\[86a.4\]]nas khyod kyis kho bo cag gi 'tsho ba'i gzhi thams cad bcad pas de bas na snying brtse bar gyis shig_/khyod kyi gtsug lag khang du gla mi'i las bya'o/_/kho bo cag 'di na ring zhig tu gnas gnas pas yul bor na mi rung ngo zhes mchi'o/_/tshe dang ldan pa shA ri'i bu bsam pa la 
[\[86a.5\]]zhugs te/_ci 'di dag la dge ba'i rtsa ba cung zad yod dam 'on te med snyam na des yod par mthong ngo /_/su zhig la rag lus snyam na/_bdag kho na la'o snyam nas des bsams te smras pa/_khyim bdag de la 'gal ba ci yod kyis de bzhin du gyis shig_/de rnams gtsug lag 
[\[86a.6\]]khang der gla mi'i las byed par brtsams pa na tshe dang ldan pa shA ri'i bus lcag thogs kyi mi gtum po zhig sprul nas des de rnams las byed du gzhug par brtsams so/_/tshe dang ldan pa shA ri'i bus de rnams kyi gdul ba'i dus shes nas/_de dang nye ba'i shing drung zhig na 'chag cing 'dug 
[\[86a.7\]]pa dang /_de rnams kyis mthong nas de rnams kyis bsams pa/_dben pa na 'dug pas 'di bsad pa'i dus ni 'di yin no snyam nas/_de rnams kyis de'i drung du dong ste bskor nas 'dug go/_/tshe dang ldan pa shA ri'i bus bsams pa/_'di rnams bsam pa ci 'dra bas bdag gi 
[\[86b\]]
[\[86b.1\]]drung du 'ongs snyam na/_ci tsam na bsad pa'i sems kyis yin par shes nas des lcag thogs sprul pa de sbad nas/_des de rnams las byos de bzhes thag bcug pa dang /_de rnams kyis smras pa/_'phags pa shA ri'i bu yongs su bskyab tu gsol/_des smras pa/_tshe dang ldan pa re 
[\[86b.2\]]zhig song la ngal sor chug shig_/de rnams kyis smras pa/_'di ni 'di lta bur bdag nyid che ba yin te/_bdag cag gis ni gsad par bsams na 'di ni bdag cag la byams par sems so snyam du rig nas dad par gyur to/_/de nas tshe dang ldan pa shA ri'i bus de rnams kyi bsam pa dang 
[\[86b.3\]]bag la nyal dang /_khams dang /_rang bzhin shes nas 'phags pa'i bden pa bzhi po so sor rtogs par 'gyur ba de lta bu'i chos bshad par byas te/_de thos nas de rnams kyis 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom nas rgyun du zhugs pa'i 'bras 
[\[86b.4\]]bu mngon sum du byas te de rnams kyis bden pa mthong nas smras pa/_btsun pa bdag cag legs par gsungs pa'i chos 'dul ba la rab tu 'byung ba dang bsnyen par rdzogs pa dge slong gi dngos po gnang na bdag cag btsun pa shA ri'i bu'i spyan sngar tshangs par spyod pa spyad par 
[\[86b.5\]]bgyi'o/_/tshe dang ldan pa shA ri'i bus de rnams rab tu phyung bsnyen par rdzogs par byas nas gdams ngag byin te/_de rnams kyis brtson pa dang /_'bad pa dang brtsal bar byas pas 'khor ba'i 'khor lo cha lnga pa g.yo ba dang mi g.yo ba 'di nyid rig ste/_'du byed kyi rnam pa 
[\[86b.6\]]thams cad nyams pa dang /_lhung ba dang /_rnam par 'thor ba dang /_rnam par 'jig pa'i chos nyid kyis zil gyis mnan nas nyon mongs pa thams cad spangs te/_dgra bcom pa mngon sum du byas te/_dgra bcom par gyur nas khams gsum gyi 'dod chags dang bral ba/_
[\[86b.7\]]bong ba dang gser du mnyam pa/_nam mkha' dang lag mthil du mtshungs pa'i sems dang ldan pa/_tsan dan dang ste 'ur mnyam pa/_rig pas ma rig pa'i sgo nga'i sbubs dral zhing rig pa dang mngon par shes pa dang /_so so yang dag par rig pa thob pa/_srid pa dang 'dod pa'i 
[\[87a\]]
[\[87a.1\]]rnyed pa la chags pa dang /_bkur sti la rgyab kyis phyogs pa/_dbang po dang nye ba'i dbang po dang bcas pa'i lha rnams kyis mchod par bya ba dang /_rjed par bya ba dang /_mngon du smra bar bya bar gyur to/_/de nas tshe dang ldan pa shA ri'i bus gtsug lag khang gi 
[\[87a.2\]]thig skud kyi mtha' gcig nas bzung /_mtha' gcig nas khyim bdag mgon med zas sbyin gyis bzung ba dang /_tshe dang ldan pa shA ri'i bus 'dzum dbyung bar brtsams so/_/khyim bdag mgon med zas sbyin gyis smras pa/_'phags pa shA ri'i bu de bzhin gshegs pa rnams 
[\[87a.3\]]sam/_de bzhin gshegs pa'i nyan thos rnams ni rgyu med rkyen med par 'dzum pa mi mdzad na/_'phags pa shA ri'i bu ci'i rgyu ci'i rkyen gyis 'dzum pa mdzad/_khyim bdag de de bzhin no/_/de de bzhin te/_de bzhin gshegs pa rnams sam/_de bzhin gshegs 
[\[87a.4\]]pa'i nyan thos rnams ni rgyu med rkyen med par 'dzum pa mi mdzad de/_khyod kyis 'dir thig skud bzung ba dang /_dga' ldan gyi lha'i ris su yang gser gyi khang pa grub par gyur to/_/de nas khyim bdag mgon med zas sbyin ngo mtshar skyes pa'i mig bgrad de smras pa/_'phags 
[\[87a.5\]]pa shA ri'i bu gal te de lta na de'i slad du yang thig skud brkyang dang lhag par sems mngon par dad par bgyi'o/_/tshe dang ldan pa shA ri'i bus yang thig skud de bzung ba dang /_khyim bdag mgon med zas sbyin gyis lhag par dang ba drag po'i shugs kyis sems mngon par dad par 
[\[87a.6\]]byas te/_dad pa de'i mjug thogs kho nar gser gyi khang pa rin po che sna bzhi las byas par gyur nas tshe dang ldan pa shA ri'i bus kyang de la go bar byas so/_/de nas khyim bdag mgon med zas sbyin gong nas gong du bsod nams rab tu 'phel ba'i rgyud kyis gtsug lag khang chen 
[\[87a.7\]]po bcu drug dang /_khang phran drug bcu rtsig tu bcug ste/_des gtsug lag khang chen po bcu drug dang /_khang phran drug bcu brtsigs nas yo byad thams cad kyis rgyas par byas te/_tshe dang ldan pa shA ri'i bu gang na ba der song ste phyin pa dang /_tshe dang ldan pa shA ri'i bu la 
[\[87b\]]
[\[87b.1\]]'di skad ces smras so/_/'phags pa shA ri'i bu bcom ldan 'das gshegs na shul so ji tsam du byon par 'gyur/_khyim bdag dper na 'khor los sgyur ba'i rgyal po'i tsam mo/_/'khor los sgyur ba'i rgyal po mchi ba'i tshad ji tsam/_khyim bdag 'khor los sgyur ba'i rgyal po ni 
[\[87b.2\]]nyi ma gcig gis rgyang grags bcu'i lam du 'gro'o/_/de nas khyim bdag mgon med zas sbyin gyis gang yang mnyan yod nas rgyal po'i khab de'i bar gyi gshegs dgongs brtsis nas gzhes sa dag byed du bcug_/sbyin gtong gi khang pa dag byed du bcug_/dus tshod gsol 
[\[87b.3\]]ba'i mi dag bkod/_gdugs dang rgyal mtshan dang /_ba dan gyis brgyan/_tsan dan gyi chus chag chag btab/_shin tu dri zhim po'i pog por dag nye bar bkod/_rta babs dag byed du bcug_/dus kyi dang thun tshod kyi sman dag kyang 'jog tu bcug go/_/de ltar tshogs 
[\[87b.4\]]bsags nas mi zhig la bsgo ba/_kye nang rje tshur spyon/_khyod bcom ldan 'das gang na ba der song la son pa dang /_kho bo'i tshig gis bcom ldan 'das kyi zhabs gnyis la mgo bos phyag 'tshol la/_gnod pa nyung ngam/_nyam nga ba chung ngam/_'tsho 'am bskyod pa yang 
[\[87b.5\]]ngam/_stobs dang bde ba la reg par gnas sam zhes zhus la 'di skad ces bcom ldan 'das mnyan yod du gshegs su gsol/_bcom ldan 'das dge slong gi dge 'dun dang thabs cig la bdag ji srid 'tsho'i bar du na bza' chos gos dang /_bsod snyoms dang /_
[\[87b.6\]]gzims cha dang /_snyun dpyad kyi rkyen sman gyi yo byad rnams kyis bsnyen bkur bgyid do zhes kyang gsol cig jo bo bka' bzhin 'tshal zhes mi des khyim bdag mgon med zas sbyin gyi ltar mnyan nas rgyal po'i khab gang na ba der chas te rim gyis rgyal po'i khab tu phyin to/_/
[\[87b.7\]]de nas lam gyis dub pa ngal sos nas bcom ldan 'das gang na ba der song ste phyin pa dang /_bcom ldan 'das kyi zhabs gnyis la mgo bos phyag byas te/_phyogs gcig tu 'dug go/_/phyogs gcig tu 'dug nas mi des bcom ldan 'das la 'di skad ces 
[\[88a\]]
[\[88a.1\]]gsol to/_/btsun pa bcom ldan 'das kyi zhabs gnyis la khyim bdag mgon med zas sbyin mgo bos phyag 'tshal nas zhes bya ba nas/_reg par gnas sam zhes bya ba'i bar gong ma bzhin du'o/_/kye mi khyod dang khyim bdag mgon med zas sbyin bde bar 
[\[88a.2\]]gyur cig_/btsun pa khyim bdag mgon med zas sbyin gyi mchid nas bcom ldan 'das mnyan yod du gshegs su gsol/_bcom ldan 'das dge slong gi dge 'dun dang thabs cig la bdag ji srid 'tsho'i bar du na bza' chos gos dang /_bsod snyoms dang /_gzims cha 
[\[88a.3\]]dang /_snyun dpyad kyi rkyen sman gyi yo byad rnams kyis bkur stir bgyid do/_/zhes mchi'o/_/bcom ldan 'das kyis mi de la cang mi gsung bas gnang ngo /_/de nas mi de bcom ldan 'das cang mi gsung bas gnang bar rig nas/_bcom ldan 'das kyi zhabs gnyis 
[\[88a.4\]]la mgo bos phyag byas te bcom ldan 'das kyi spyan snga nas song ngo /_/de nas bcom ldan 'das dul ba 'khor dul ba/_zhi ba 'khor zhi ba/_grol ba 'khor grol ba/_dbugs phyin pa 'khor dbugs phyin pa/_rnam par dul ba 'khor rnam par dul ba/_dgra bcom pa 
[\[88a.5\]]'khor dgra bcom pa/_'dod chags dang bral ba 'khor 'dod chags dang bral ba/_mdzes pa 'khor mdzes pa/_khyu mchog ba lang gi tshogs kyis bskor ba lta bu/_glang po che'i mchog glang po che'i phru gu'i tshogs kyis bskor ba lta bu/_seng ge mche ba can gyi tshogs 
[\[88a.6\]]kyis bskor ba lta bu/_ngang pa'i rgyal po ngang pa'i tshogs kyis bskor ba lta bu/_nam mkha' lding bya'i tshogs kyis bskor ba lta bu/_bram ze slob ma'i tshogs kyis bskor ba lta bu/_'khor los sgyur ba bu stong gis bskor ba lta bu/_zla ba rgyu skar gyi tshogs kyis bskor ba 
[\[88a.7\]]lta bu/_nyi ma 'od zer stong gis bskor ba lta bu/_yul 'khor srung dri za'i tshogs kyis bskor ba lta bu/_'phags skyes po grul bum gyi tshogs kyis bskor ba lta bu/_mig mi bzang klu'i tshogs kyis bskor ba lta bu/_rnam thos kyi bu gnod sbyin gyi tshogs kyis bskor ba 
[\[88b\]]
[\[88b.1\]]lta bu/_thags zangs ris lha ma yin gyi tshogs kyis bskor ba lta bu/_brgya byin sum bcu rtsa gsum gyi tshogs kyis bskor ba lta bu/_tshangs pa tshangs ris kyi tshogs kyis bskor ba lta bu/_rgya mtsho g.yo ba med pa lta bu/_sprin chu dang bcas pa lta bu/_glang 
[\[88b.2\]]po che dam pa dregs pa dang bral ba ltar dbang po rnams shin tu dul bas spyod lam gyi tshul ma 'khrugs pa/_sku skyes bu chen po'i mtshan sum bcu rtsa gnyis kyis kun nas brgyan pa/_dpe byad bzang po brgyad bcus rnam par mdzes par byas pa/_'od 'dom 
[\[88b.3\]]gang gis brgyan pa'i sku nyi ma'i 'od zer stong bas lhag pa'i 'od can/_rin po che'i ri bo 'gro ba ltar kun nas mdzes pa/_stobs bcu dang /_mi 'jigs pa bzhi dang /_ma 'dres pa'i dran pa nye bar gzhag pa gsum dang /_thugs rje chen po dang ldan pa dge 
[\[88b.4\]]slong gi dge 'dun chen po dang /_khyim bdag mgon med zas sbyin 'khor dang bcas pa dang /_mnyan yod na gnas pa'i skye bo'i tshogs dang lha brgya stong phrag du mas zhabs 'bring byas nas mnyan yod kyi grong khyer du gshegs so/_/gang gi tshe bcom ldan 'das mnyan yod 
[\[88b.5\]]kyi grong khyer du gshegs nas/_mngon par 'du mdzad pa dang bcas pas grong khyer gyi sgo'i them pa la zhabs g.yas pas mnan pa de'i tshe sa rnam pa drug tu g.yos par gyur te/_sa chen po 'di g.yos/_rab tu g.yos/_kun du rab tu g.yos/_ldeg_/rab tu ldeg_/
[\[88b.6\]]kun du rab tu ldeg ste/_shar phyogs mtho na nub phyogs dma'/_nub phyogs mtho na shar phyogs dma'/_lho phyogs mtho na byang phyogs dma'/_byang phyogs mtho na lho phyogs dma'/_mtha' mtho na dbus dma'/_dbus mtho na mtha' dma' bar gyur cing /_'jig 
[\[88b.7\]]rten 'di thams cad 'jig rten gyi bar dang bcas te snang ba rgya chen pos khyab par gyur to/_/bar snang la yang lha'i rnga brdung zhing nam mkha'i dkyil na gnas pa'i lhas bcom ldan 'das kyi steng nas lha'i me tog ut+pa la dang /_pad ma dang /_ku mu da dang /_pad ma dkar po dang /_
[\[89a\]]
[\[89a.1\]]a ga ru'i phye ma dang /_rgya spos kyi phye ma dang /_tsan dan gyi phye ma dang /_gur gum gyi phye ma dang /_ta ma la'i lo ma'i phye ma dang /_lha'i me tog man dA ra ba rnams 'thor zhing lha'i gos rnams kyang 'thor ro/_/bcom ldan 'das grong khyer du gshegs pa na 'di 
[\[89a.2\]]dag dang /_gzhan yang ngo mtshar de lta bu dag byung bar gyur to/_/gzhan yang dog pa rnams ni yangs par gyur to/_/dma' ba rnams ni mthon por gyur to/_/mthon po rnams ni mnyam par gyur to/_/glang po che yang skad 'byin to/_/rta yang skad 'byin/_khyu mchog 
[\[89a.3\]]rnams kyang skad 'byin to/_/khyim na yod pa'i rol mo'i cha byad sna tshogs pa rnams kyang rang sgra 'byin to/_/long ba rnams kyis ni mig thob bo/_/'on pa rnams kyis ni rna bas thos so/_/lkugs pa rnams kyis ni smra nus par gyur to/_/dbang po ma tshang ba rnams kyis ni dbang 
[\[89a.4\]]po rnams yongs su tshang ba thob bo/_/chang gis myos pa rnams ni myos pa dang bral bar gyur to/_/dug 'thungs pa rnams ni dug zhi bar gyur to/_/phan tshun kho na byung ba rnams ni byang bar gyur to/_/sbrum ma rnams ni bde bar btsas par gyur to/_/btson du bcings pa rnams ni 
[\[89a.5\]]bcings pa las thar to/_/nor med pa rnams ni nor rnyed par gyur to/_/de dag dang gzhan yang bcom ldan 'das grong khyer du gshegs pa na ngo mtshar brgya stong dag byung bar gyur to/_/de nas bcom ldan 'das bkur sti chen po de lta bus mnyan yod du gshegs so/_/gshegs 
[\[89a.6\]]nas dge slong gi dge 'dun gyi gung la gdan bshams pa nyid la bzhugs so/_/de nas khyim bdag mgon med zas sbyin mdza' bshes dang nye du dang gnyen gyi skye bos yongs su bskor nas gser gyi bya ma bum blangs te chu'i rgyun sbreng bar brtsams pa las/_de 'dzag tu ma btub 
[\[89a.7\]]pas khyim bdag mgon med zas sbyin yid mi bde ste bsams pa/_bdag gis las nyes pa dang bcas pa [{]chung zad [,]cung zad [}]byas par ma gyur grang snyam pa dang /_bcom ldan 'das kyis bka' stsal pa/_khyim bdag khyod kyis las nyes pa dang bcas pa [{]chung zad [,]cung zad [}]kyang byas pa med do/_/'on 
[\[89b\]]
[\[89b.1\]]kyang khyod kyis phyogs 'dir 'dug nas sngon gyi yang dag par rdzogs pa'i sangs rgyas rnams la phyogs 'di nyid phul ba yin gyis phyogs gzhan zhig tu 'dug la sbrengs shig_/des phyogs gzhan zhig tu 'dug nas sbrengs pa dang /_bcom ldan 'das nyid kyis yan lag lnga dang 
[\[89b.2\]]ldan pa'i gsung dbyangs kyis rgyal byed kyi tshal brjod par mdzad de/_rgyal byed kyi tshal brjod par mdzad pa na/_gzhon nu rgyal byed kyis bsams pa/_kye ma bcom ldan 'das kyis der bdag gi ming thog mar smos kyang ci ma rung snyam pa dang /_bcom ldan 'das kyi thugs kyis 
[\[89b.3\]]gzhon nu rgyal byed kyi sems mkhyen nas dge slong dag 'di ni rgyal bu rgyal byed kyi tshal mgon med zas sbyin gyi kun dga' ra ba yin no zhes der ming thog mar smos par mdzad do/_/gzhon nu rgyal byed kyis bcom ldan 'das kyis deng bdag gi ming thog mar smos pa mdzad pa thos nas 
[\[89b.4\]]shin tu dga' bar gyur te/_dga' ba dang mgu ba skyes pa des nor gyi rigs las bcom ldan 'das kyi phyir rin po che sna bzhi'i sgo khang byed du bcug go/_/de bzhin du gnas brtan sdud pa byed pa rnams kyis kyang mdo sde'i nang du bcom ldan 'das rgyal bu rgyal byed kyi tshal mgon med 
[\[89b.5\]]zas sbyin gyi kun dga' ra ba na bzhugs so zhes gdags pa byas so/_/ko sa la'i rgyal po gsal rgyal gyis dge sbyong gau ta ma ko sa la'i ljongs rgyu zhing gshegs pa na mnyan yod du byon nas/_mnyan yod du rgyal bu rgyal byed kyi tshal mgon med zas sbyin gyi kun dga' ra ba na 
[\[89b.6\]]bzhugs te/_shes ldan gau ta ma de bla na med pa yang dag par rdzogs pa'i byang chub mngon par sangs rgyas par bdag nyid zhal gyis 'che'o zhes thos so/_/thos nas kyang bcom ldan 'das gang na ba der song ste phyin nas/_bcom ldan 'das dang lhan cig mngon du yang 
[\[89b.7\]]dag par dga' ba dang /_yang dag par mgu bar 'gyur ba'i gtam rnam pa sna tshogs byas te/_phyogs gcig tu 'dug go/_/phyogs gcig tu 'dug nas ko sa la'i rgyal po gsal rgyal gyis bcom ldan 'das la 'di skad ces gsol to/_/kye gau ta ma bdag gis 
[\[90a\]]
[\[90a.1\]]shes ldan gau ta ma bla na med pa yang dag par rdzogs pa'i byang chub mngon par sangs rgyas par bdag nyid zhal gyis 'che'o zhes thos lags na/_gau ta ma gang dag de skad ces lung ston pa de dag ci ga dge sbyong gau ta ma la skur ba 'debs pa ma lags 
[\[90a.2\]]sam/_thal bar smra ba ma lags sam/_shes ldan gau ta mas gsungs pa bzhin smra ba lags sam/_chos smra ba lags sam/_chos dang mthun pa'i chos lung ston pa lags sam/_cig de dag gi drung du pha rol po chos dang mthun pa'i rtsod pa'i rjes su 
[\[90a.3\]]rtsod pa mchis na smod pa'i chos kyi gnas su mi 'gyur lags sam/_rgyal po chen po gang dag de skad du smra ba de dag ni de skad du lung ston pa bden pa de nga la skur ba 'debs pa ma yin/_thal bar smra ba ma yin/_de ni gsungs pa bzhin smra ba yin/_chos smra 
[\[90a.4\]]ba yin/_chos dang mthun pa'i chos lung ston pa yin te/_de dag gi drung du pha rol po chos dang mthun pa'i rtsod pa'i rjes su rtsod pa 'ongs na smod pa'i chos kyi gnas su mi 'gyur ro/_/rgyal po chen po de ci'i phyir zhe na/_ngas bla na med pa yang dag par rdzogs pa'i byang chub 
[\[90a.5\]]mngon par sangs rgyas so/_/shes ldan gau ta ma de skad gsungs mod kyi/_shes ldan gau ta ma la bdag yid mi ches lags so/_/de ci'i slad du zhe na/_kye gau ta ma re zhig rgan zhing rgan pa'i dge sbyong dang bram ze ni 'di dag lags te/_'di lta ste 'od srung rdzogs byed dang /_kun 
[\[90a.6\]]du rgyu gnag lhas kyi bu dang /_smra 'dod kyi bu mo'i bu yang dag rgyal ba can dang /_mi pham skra'i la ba can dang /_ka t+ya'i bu nog can dang /_gcer bu pa gnyen gyi bu gang lags pa de dag kyang da dung bla na med pa yang dag par rdzogs pa'i byang chub mngon par rdzogs par sangs rgyas 
[\[90a.7\]]par bdag nyid g.yar gyis mi 'che ba lags na/_shes ldan gau ta ma 'khrungs nas ring po ma lags pa gsar du rab tu byung bas lta smos kyang ci 'tshal/_rgyal po chen po gzhon nu bzhi po 'di dag la khyad du gsad par mi bya gzhon nu la zil gyis mnan par mi bya ste/_bzhi gang zhe na/_
[\[90b\]]
[\[90b.1\]]rgyal po chen po rgyal rigs gzhon nu la khyad du gsad par mi bya gzhon nu la zil gyis mnan par mi bya'o/_/rgyal po chen po sbrul gzhon nu la khyad du gsad par mi bya/_gzhon nu la zil gyis mnan par mi bya'o/_/rgyal po chen po me chung ngu khyad du gsad par mi bya/_chung ngu 
[\[90b.2\]]la zil gyis mnan par mi bya'o/_/rgyal po chen po dge slong gzhon nu la khyad du gsad par mi bya gzhon nu la zil gyis mnan par mi bya'o/_/de ci'i phyir zhe na/_dge slong gzhon nur gyur kyang de rdzu 'phrul che zhing mthu che ba'i dgra bcom par 'gyur ro/_/bcom ldan 'das 
[\[90b.3\]]kyis de skad ces/_/bka' stsal nas ni bde gshegs kyis/_/de skad ces ni bka' stsal nas/_/ston pas gzhan yang 'di skad gsungs/_/rgyal rigs dpe byad ldan pa dang /_/rigs btsun grags par ldan pa la/_/blo dang ldan pas de gzhon zhes/_/khyad 
[\[90b.4\]]du mi gsad zil mi mnan/_/rgyal po rgyal rigs mkhas pa yis/_/rgyal srid dag ni thob gyur nas/_/chad pas gcod pa'i gnas de yod/_/de bas de la shin tu gdung /_/de ltas rang gi srog bsrung zhing /_/rang gi don la lta bas ni/_/de ni khyad du mi gsad cing /_/
[\[90b.5\]]de la legs par bag kyang bya/_/gal te grong ngam dgon pa'ang rung /_/gang du sbrul ni mthong gyur na/_/blo dang ldan pas de gzhon zhes/_/khyad du mi gsad zil mi mnan/_/'di ltar sbrul ni rgyu ba na/_/rigs ni rnam pa sna tshogs la/_/glags rnyed nas ni 
[\[90b.6\]]gzhon nus kyang /_/skyes pa bud med du ma zin/_/de ltas rang gi srog bsrung zhing /_/rang gi don la lta bas ni/_/de ni khyad du mi gsad cing /_/de la legs par bag kyang bya/_/mang po sreg cing 'bar byed pa/_/lam gnag bsreg bya za ba'i me/_/blo dang 
[\[90b.7\]]ldan pas de chung zhes/_/khyad du mi gsad zil mi mnan/_/me ni chung ngur gyur pa yang /_/rkyen las chen por 'gyur ba yin/_/mes ni ring por mi thogs par/_/grong rdal dang ni grong khyer sreg_/de ltas rang gi srog bsrung zhing /_/rang gi don la lta 
[\[91a\]]
[\[91a.1\]]bas ni/_/de ni khyad du mi gsad cing /_/de la legs par bag kyang bya/_/lam gnag bsreg bya za ba'i me/_/nags tshal sreg pa gang yin te/_/zhag 'das nas ni 'ga' zhig tu/_/'dab ma rnams ni skye 'gyur gyi/_/dge slong tshul 
[\[91a.2\]]khrims ldan pa la/_/brten nas gang zhig tshig gyur pa/_/de la bu tsha yod min pas/_/bgo skal spyod pa 'thob mi 'gyur/_/ta la'i mgo ni bcad pa bzhin/_/ring por mi thogs rabs kyang 'chad/_/de bas rang gi srog bsrung zhing /_/rang gi don la lta bas ni/_/
[\[91a.3\]]de ni khyad du mi gsad cing /_/de la legs par bag kyang bya/_/rgyal rigs dpe byad ldan pa dang /_/de bzhin brang 'gro me dang ni/_/dge slong tshul khrims ldan de la/_/blo dang ldan pas brnyas mi bya/_/de bas rang gi srog bsrung zhing /_/rang gi don la lta bas ni/_/de la khyad du 
[\[91a.4\]]mi gsad cing /_/de la legs par bag kyang bya/_/de nas ko sa la'i rgyal po gsal rgyal bcom ldan 'das kyis gsungs pa la mngon par dga' ste rjes su yi rangs nas bcom ldan 'das kyi zhabs gnyis la mgo bos phyag byas te/_bcom ldan 'das kyi spyan snga nas 
[\[91a.5\]]song ngo /_/de nas sangs rgyas bcom ldan 'das rgyal bu rgyal byed kyi tshal mgon med zas sbyin gyi kun dga' ra ba na bzhugs so/_/ko sa la'i rgyal po gsal rgyal gyis rgyal po zas gtsang la spring yig bskur ba/_lha dgyes pa bskyed du gsol/_khyod kyi sras kyis 
[\[91a.6\]]bdud rtsi thob nas bdud rtsis 'gro ba tshim par byed do zhes spring ba rgyal po zas gtsang gis thos nas pho nya btang ba las de de nyid du rab tu byung ngo /_/gnyis pa btang ba dang /_de yang de nyid du rab tu phyung ste/_pho nya gang dang gang btang ba de dang de dag de nyid du legs par gsungs 
[\[91a.7\]]pa'i chos 'dul ba nyid la rab tu byung bar gyur to/_/rgyal po zas gtsang lag pa la 'gram pa gtad nas pho nya gang dang gang btang ba de dang de dag de nyid du legs par gsungs pa'i chos 'dul ba nyid la rab tu byung ngo snyam mo/_/sems khong du chud cing 'dug pa 'char kas 
[\[91b\]]
[\[91b.1\]]mthong nas smras pa/_lha ci'i slad du khyod phyag la zhal gtad nas thugs mi dgyes shing bzhugs/_des smras pa/_'char ka gang gi tshe gzhon nu don thams cad grub pa dka' ba spyod pa de'i tshe kho bos phrin yig skyel ba'i mi btang ba las de dag kho bo'i gan du 'ongs nas 
[\[91b.2\]]gzhon nu don thams cad grub pa bzhugs pa 'di dang 'dir bzhugs so zhes smra'o/_/da ni kho bos phrin yig skyel ba'i mi btang na 'ga' yang phrin yig khyer te mi 'ong na ji ltar sems khong du chud par mi 'gyur/_'char kas smras pa/_lha bdag mchi ste bka' mchid 
[\[91b.3\]]'tshal la slar mchi'o/_/rgyal po zas gtsang gis smras pa/_'char ka gang dang gang song ba de dang de de'i bstan pa phun sum tshogs pa mthong nas de nyid du 'dug pas khyod kyang song na de nyid du 'dug par 'gyur ba'i gnas gang yin pa de yod do/_/'char kas smras 
[\[91b.4\]]pa/_lha slar mchi lags so/_/de nas rgyal po zas gtsang rang nyid kyis spring yig bris pa/_lhums su zhugs pa bzung nas su/_/khyod ni bdag gis cher bskrun te/_/nyon mongs me rab 'bar bzhin du/_/rgyal ba ljon shing la bsdad na/_/da ni khyod 
[\[91b.5\]]kyi slob ma yi/_/yal ga lcug ma 'phel 'gyur bas/_/gzhan ni bde bas dga' bar gyur/_/bdag ni sdug bsngal skal bar ldan/_/gzhan yang gang gis khyod ni ljon shing lcug phran mtshungs tsam na/_/bdag gi bu ni 'di yin snyam nas chung nas bskrun 
[\[91b.6\]]bskrun te/_/bu gcig yul mis 'bras bus yongs su spyad thob na/_/de la yon tan 'bras bu mi ster khyod la snying rje med/_/gang tshe thog ma bltams pa na/_/nyid don bsgrubs nas gnyen rnams ni/_/shin tu che dang phan gdags zhes/_/khyod kyis dam bcas 
[\[91b.7\]]mdzad nas ni/_/khyod kyis zhi gnas de brnyes na/_/bdag dang gnyen gyi tshogs rnams la/_/thugs brtses rjes su zung mdzod de/_/gshegs par dgongs pa mdzad du gsol/_/zhes spring ba'i yi ge 'char kas khyer nas chas te rim gyis mnyan yod du phyin pa dang /_lam 
[\[92a\]]
[\[92a.1\]]gyis dub pa ngal sos nas bcom ldan 'das gang na ba der song ste phyin nas bcom ldan 'das rgyal po zas gtsang gis gsol ba'i yi ge lags so zhes bcom ldan 'das la yi ge phul ba dang /_bcom ldan 'das nyid kyis bzhes nas bklags so/_/bklags 
[\[92a.2\]]nas yi ge mtha' gcig tu bzhag pa dang 'char kas gsol pa/_bcom ldan 'das ci lags ser skya'i gzhir mi bzhud dam/_bcom ldan 'das kyis bka' stsal pa/_'char ka 'dong ngo /_/'char ka sngon bcom ldan 'das dang lhag par 'dris pa yin pas de sngon gyi 'dris pa 
[\[92a.3\]]kho nas gsol pa/_bcom ldan 'das gal te mi bzhud dang /_bdag gis mthus bkri bar bgyi lags so/_/de nas bcom ldan 'das kyis byung ba 'di la tshigs su bcad de bka' stsal pa/_gang zhig yul gyi rgya mor ma chags shing /_/sred 'gags bkri ba yod pa ma yin 
[\[92a.4\]]pa'i/_/sangs rgyas spyod yul mtha' yas mnga' ba de/_/gzhi med na ni gang gi gzhi yis bkri/_/gang zhig yul gyi rgya mor ma chags shing /_/sred 'gags bkri ba yod pa ma yin pa'i/_/sangs rgyas mtha' yas pa yi rtsal mnga' de/_/gzhi med na ni gang gi gzhi 
[\[92a.5\]]yis bkri/_/gang zhig bcom nas brtsegs pa med gyur cing /_/'jig rten ma bcom cung zad yod min pa/_/sangs rgyas spyod yul mtha' yas mnga' ba de/_/gzhi med na ni gang gi gzhi yis bkri/_/gang zhig bcom nas brtsegs pa med gyur cing /_/'jig rten ma 
[\[92a.6\]]bcom cung zad yod min pa/_/sangs rgyas mtha' yas pa yi rtsal mnga' de/_/gzhi med na ni gang gi gzhi yis bkri/_/lan la spobs pa med nas gsol pa/_/bcom ldan 'das mchi ste/_rgyal po zas gtsang la rig par bgyi'o/_/'char ka sangs rgyas kyi pho nya ni 'di 
[\[92a.7\]]lta bu ma yin no/_/'char kas gsol pa/_bcom ldan 'das ci 'dra ba zhig lags/_rab tu byung ba yin gyis khyod kyang rab tu byung shig_/bcom ldan 'das bdag gis rgyal po zas gtsang la slar mchi bar dam bcas lags so/_/bcom ldan 'das kyis bka' 
[\[92b\]]
[\[92b.1\]]stsal pa/_'char ka rab tu byung la ji ltar dam bcas pa bzhin du gyis shig_/'di ltar bcom ldan 'das sngon byang chub sems dpar gyur pa na/_yab dang /_yum dang /_mkhan po dang /_slob dpon dang /_bla ma dang /_bla ma'i gnas lta bu rnams kyi chos dang 
[\[92b.2\]]mthun pa'i tshig lan 'ga' yang slar ma bzlog go/_/'char kas gsol pa/_bcom ldan 'das gal te de lta na rab tu 'byung lags so/_/de nas bcom ldan 'das kyis tshe dang ldan pa shA ri'i bu la bka' stsal pa/_shA ri'i bu 'char ka 'di ni yun ring po'i don dang phan 
[\[92b.3\]]pa dang bde ba'i phyir rab tu phyung shig_/btsun pa bka' bzhin 'tshal zhes tshe dang ldan pa shA ri'i bus bcom ldan 'das las mnyan nas 'char ka rab tu phyung bsnyen par rdzogs par byas te kun du spyod pa'i chos dag de la rgyas par smras nas/_'char ka 'di ni khyod kyi bya ba yin te/_
[\[92b.4\]]deng phan chad bud med dang lhan cig khang pa gcig tu nyal bar mi bya'o zhes bya ba la sogs pa dag go/_/btsun pa bka' bzhin 'tshal zhes 'char kas tshe dang ldan pa shA ri'i bu'i rkang pa gnyis la mgo bos phyag byas te song nas bcom ldan 'das gang na ba der song ste phyin pa dang /_
[\[92b.5\]]bcom ldan 'das kyi zhabs gnyis la mgo bos phyag byas te/_bcom ldan 'das la 'di skad ces gsol to/_/bcom ldan 'das ser skya'i gzhir mchi lags so/_/bcom ldan 'das kyis bka' stsal pa/_'char ka song la khyod mod kho nas rgyal po'i khab tu ma 'jug par sgo 
[\[92b.6\]]na sdod la shAkya'i dge slong 'ongs so zhes brjod par bya'o/_/gal te nang du spyon cig ces gleng na 'jug par bya'o/_/zhugs nas gal te shAkya'i dge slong gzhan yang yod dam zhes zer na yod do zhes brjod par bya'o/_/gal te gzhon nu don thams cad grub pa yang 'di 'dra zhing 
[\[92b.7\]]cha byad 'di 'dra'am zhes 'dri na/_'di 'dra zhing cha byad 'di 'dra'o zhes brjod par bya'o/_/khyod kyis rgyal po'i khab tu yang gnas par mi bya'o/_/gal te gzhon nu don thams cad grub pa yang rgyal po'i khab tu gnas par mi byed dam zhes gleng na/_mi bzhugs so zhes brjod 
[\[93a\]]
[\[93a.1\]]par bya'o/_/gal te gang du gnas par byed ces 'dri na dgon pa'am gtsug lag khang du'o zhes brjod par bya'o/_/gal te gtsug lag khang ci 'dra zhes 'dri na/_rgyal bu rgyal byed kyi tshal gyi rnam pa bris te bstan par bya'o/_/gal te gzhon nu don thams 
[\[93a.2\]]cad grub ba byon nam zhes 'dri na/_byon no zhes brjod par bya'o/_/ji srid cig na byon zhes 'dri na zhag bdun lon na'o zhes brjod par bya'o/_/des gsol pa/_bcom ldan 'das mchi lags so/_/bcom ldan 'das kyis bka' stsal pa/_song shig_/sa bdag 
[\[93a.3\]]rnams ni tshig gis te/_/lha rnams bsams pas 'grub 'gyur zhing /_/de bzhin bsam gtan pa rnams kyis/_/sems bskyed pas ni thams cad 'grub/_/bcom ldan 'das kyis tshe dang ldan pa 'char ka de ji ltar skad cig de nyid la grong khyer ser skya'i gzhir son 
[\[93a.4\]]pa de ltar byin gyis brlabs pa dang /_tshe dang ldan pa 'char ka bcom ldan 'das la dad pa mi bzod pa skyes pa de rgyal po'i khab kyi sgor bsdad nas smras pa/_shes ldan dag rgyal po la shAkya'i dge slong mchis so zhes gsol cig_/de rnams kyis smras pa/_ci 
[\[93a.5\]]shAkya'i dge slong gzhan dag kyang yod dam/_shes ldan dag yod do/_/de rnams kyis rgyal po la smras pa/_shAkya'i dge slong mchis so/_/rgyal pos smras pa/_nang du thong shig_/de nang du zhugs pa rgyal po zas gtsang gis mthong nas smras pa/_'char ka rab 
[\[93a.6\]]tu byung ngam/_des smras pa/_lha rab tu byung ngo /_/khyod slar 'ong ngo zhes smras pa ma yin nam/_'di ci yin/_'char kas smras pa/_lha bcom ldan 'das kyis sangs rgyas kyi pho nya ni 'di lta bu ma yin no zhes bka' stsal nas chos 'dul ba legs par gsungs 
[\[93a.7\]]pa'i phyir bdag rab tu byung mod kyi bdag rang gi dad pas kyang rab tu byung ngo /_/rgyal pos yan lag thams cad kyis 'khyud nas stan bshams pa nyid la 'dug tu bcug ste/_de'i don du chu btsags rtsa ba dang 'bras bu brtags pa gtsang sbra byas te zar bcug go/_/tshe dang 
[\[93b\]]
[\[93b.1\]]ldan pa 'char ka mchog tu nye bar zhi ba dang /_dul bar gnas pa dang ldan zhing ji skad rjes su bstan pa'i cho ga bzhin yongs su longs spyad do/_/rgyal pos de la brtags nas ngo mtshar skyes te smras pa/_'char ka ci gzhon nu don thams cad grub pa yang 'di 'dra ba nye bar zhi ba yin 
[\[93b.2\]]nam/_'char kas smras pa/_lha bdag gi dul ba dang nye bar zhi ba ni cung zad tsam lags so/_/dper ji lta bu ri rab dang yungs 'bru bzhin no/_/rgya mtsho dang rmig rjes bzhin no/_/nyi ma dang srin bu me khyer bzhin no/_/nam mkha' dang pad ma'i rtsa ba'i bu ga bzhin no/_/rgyal 
[\[93b.3\]]po zas gtsang gis smras pa/_'char ka gzhon nu don thams cad grub pa yang 'di 'dra zhing cha byad 'di 'dra 'am/_lha 'di 'dra zhing cha zhing cha byad 'di 'dra'o/_/rgyal po zas gtsang brgyal nas sa la 'gyel ba dang /_chu mang du btab nas dbugs slar byung ste smras pa/_'char ka 
[\[93b.4\]]gzhon nu don thams cad grub pa byon nam/_'char kas smras pa byon no/_/dus ji srid na dgung bdun lon na'o/_/rgyal po zas gtsang gis blon po rnams la bsgo ba shes ldan dag gzhon nu don thams cad grub pa byon par 'gyur gyis rgyal po'i khab dang pho brang byi dor byos shig_/
[\[93b.5\]]'char kas smras pa/_lha bcom ldan 'das ni pho brang du bzhugs par mi mdzad do/_/rgyal pos smras pa gang du bzhugs/_'char kas smras pa/_dgon pa'am gtsug lag khang du'o/_/rgyal po zas gtsang gis smras pa/_'char ka gtsug lag khang ci 'dra ba yin/_
[\[93b.6\]]tshe dang ldan pa 'char kas rgyal bu rgyal byed kyi tshal gyi rnam pa ri mor bris te bstan to/_/de nas rgyal pos blon po rnams la smras pa/_shes ldan dag n+ya gro d+ha'i kun dga' ra bar rgyal bu rgyal byed kyi tshal gyi rnam pa gtsug lag khang chen po bcu drug dang /_khang phran drug bcu rtsig 
[\[93b.7\]]tu chug shig_/lha bka' bzhin 'tshal zhes blon po rnams kyis rgyal po zas gtsang las mnyan nas n+ya gro d+ha'i kun dga' ra bar rgyal bu rgyal byed kyi tshal gyi rnam pa gtsug lag khang chen po bcu drug dang /_khang phran drug bcu rtsig tu bcug go/_/de nas bcom ldan 'das kyis 
[\[94a\]]
[\[94a.1\]]tshe dang ldan pa maud gal gyi bu chen po la 'di skad ces bka' stsal to/_/maud gal gyi bu song la dge slong rnams la bcom ldan 'das ser skya'i gzhir gshegs te yab sras gdan 'dzom na khyed cag las su zhig lta bar spro ba de chos gos dag long shig 
[\[94a.2\]]ces sgo shig_/btsun pa bka' bzhin 'tshal zhes tshe dang ldan pa maud gal gyi bu chen pos bcom ldan 'das las mnyan nas dge slong rnams la smras pa/_tshe dang ldan pa dag bcom ldan 'das ser skya'i gzhir gshegs te yab sras gdan 'dzom na khyed cag las su lta bar 
[\[94a.3\]]spro ba de chos gos dag long shig ces bka' stsal to/_/de nas bcom ldan 'das dul ba 'khor dul ba/_zhi ba 'khor zhi ba/_grol ba 'khor grol ba/_dbugs phyin pa 'khor dbugs phyin pa/_rnam par dul ba 'khor rnam par dul ba/_dgra bcom pa 'khor dgra bcom pa/_
[\[94a.4\]]'dod chags dang bral ba 'khor 'dod chags dang bral ba/_mdzes pa 'khor mdzes pa/_khyu mchog ba lang gi tshogs kyis bskor ba lta bu/_glang po che glang po'i phru gu'i tshogs kyis bskor ba lta bu/_seng ge mche ba can gyi tshogs kyis bskor ba lta bu/_ngang pa'i rgyal po ngang pa'i 
[\[94a.5\]]tshogs kyis bskor ba lta bu/_nam mkha' lding bya'i tshogs kyis bskor ba lta bu/_bram ze slob ma'i tshogs kyis bskor ba lta bu/_sman pa mkhas pa nad pa'i tshogs kyis bskor ba lta bu/_dpa' bo ru ba'i tshogs kyis bskor ba lta bu/_lam mkhan 'gron po'i tshogs kyis 
[\[94a.6\]]bskor ba lta bu/_ded dpon tshong pa'i tshogs kyis bskor ba lta bu/_khams kyi rgyal phran blon po'i tshogs kyis bskor ba lta bu/_'khor los sgyur ba bu stong gis bskor ba lta bu/_zla ba rgyu skar gyi tshogs kyis bskor ba lta bu/_nyi ma 'od zer stong gis bskor ba lta bu/_yul 
[\[94a.7\]]'khor skyong dri za'i tshogs kyis bskor ba lta bu/_'phags skyes po grul bum gyi tshogs kyis bskor ba lta bu/_mig mi bzang klu'i tshogs kyis bskor ba lta bu/_rnam thos kyi bu gnod sbyin gyi tshogs kyis bskor ba lta bu/_thags zangs ris lha ma yin gyi tshogs kyis bskor 
[\[94b\]]
[\[94b.1\]]ba lta bu/_brgya byin sum bcu rtsa gsum gyi tshogs kyis bskor ba lta bu/_tshangs pa tshangs ris kyi tshogs kyis bskor ba lta bu/_rgya mtsho g.yo ba med pa lta bu/_sprin chu dang bcas pa lta bu/_glang po dam pa dregs pa dang bral ba ltar dbang po rnams shin tu dul bas spyod lam 
[\[94b.2\]]gyi tshul ma 'khrugs pa/_sku skyes bu chen po'i mtshan sum bcu rtsa gnyis kyis kun nas brgyan pa/_dpe byad bzang po brgyad bcus rnam par mdzes par byas pa/_'od 'dom gang gis brgyan pa'i sku nyi ma'i 'od zer stong bas lhag pa'i 'od can/_rin po che'i ri bo 'gro ba ltar kun nas 
[\[94b.3\]]mdzes pa/_stobs bcu dang mi 'jigs pa bzhi dang /_ma 'dres pa'i dran pa nye bar gzhag pa gsum dang /_thugs rje chen po dang ldan pa dge slong gi dge 'dun chen po dang thabs cig tu 'bab chu ro hi kar byon to/_/rgyal po zas gtsang gis gzhon nu don thams cad grub pa 'bab chu 
[\[94b.4\]]ro hi kar byon to zhes thos so/_/thos nas kyang rgyal po zas gtsang gis grong khyer ser skya'i gzhi rdo ba dang /_gyo mo dang /_gseg ma rnams bsal nas tsan dan gyi chus chag chag btab/_dri shin tu zhim po'i pog por nye bar bshams/_dar gyi chun phyang mang po dpyangs te/_gang 
[\[94b.5\]]yang 'bab chu ro hi ka nas gang yang n+ya gro d+ha'i kun dga' ra ba de'i bar gyi lam shin tu mdzes par byas te/_sa phyogs yangs shing rgya che bar gdan rnam par bkra ba dag shom du bcug go/_/de na 'bab chu ro hi ka la dge slong kha cig ni lag pa 'khru bar byed do/_/kha cig ni so shing 'dor 
[\[94b.6\]]bar byed do/_/kha cig ni khrus byed do/_/ser skya'i gzhi na gnas pa'i shAkya rnams kyis gzhon nu don thams cad grub pa gshegs so zhes thos so/_/thos nas kyang kha cig ni sngon gyi dge ba'i rtsa bas bskul/_kha cig ni ya mtshan skyes nas thams cad n+ya gro d+ha'i kun dga' ra ba 
[\[94b.7\]]nas byung ste ci yab sras kyi zhabs la phyag byed dam/_'on te sras yab kyi zhabs la phyag byed pa blta'o snyam mo//_//'dul ba gzhi/_bam po dgu bcu rtsa gcig pa/_de nas bcom ldan 'das 'di snyam du dgongs te/_gal te nga zhabs kyis ser skya'i gzhir gshegs 
[\[95a\]]
[\[95a.1\]]na/_shAkya nga rgyal can rnams kye ma'o gzhon nu don thams cad grub pas dka' thub kyi nags su gshegs nas ltogs po zhig grub pa lta zhig ste/_de lha brgya stong phrag du mas zham 'bring byas nas steng gi nam mkha' las gshegs te dus de srid du dka' ba brgya stong 
[\[95a.2\]]spyad pas bdud rtsi thob nas nga zhabs kyis gshegs pa lta zhes ma dad pa skyed par 'gyur ro snyam nas/_de nas bcom ldan 'das kyis ji ltar thugs mnyam par bzhag na shar phyogs kyi steng gi bar snang la mngon par 'phags nas spyod lam rnam pa bzhi mdzad de/_'di lta ste 'chag 
[\[95a.3\]]pa dang /_bzhengs pa dang /_bzhugs pa dang mnal ba mdzad do/_/me'i ting nge 'dzin la yang snyoms par 'jug pa mdzad do/_/me'i ting nge 'dzin la snyoms par zhugs pa na sangs rgyas bcom ldan 'das kyi sku las 'od zer rnam pa sna tshogs dag 'byin par mdzad 
[\[95a.4\]]de/_'di lta ste sngon po dang /_ser po dang /_dmar po dang /_dkar po dang /_le brgan dang /_shel gyi kha dog go/_/cho 'phrul zung du yang ston par mdzad de/_sku'i smad nas me 'bar bar mdzad de/_sku'i stod nas chu grang mo'i rgyun 'bebs par mdzad do/_/sku'i 
[\[95a.5\]]stod nas me 'bar bar mdzad la/_sku'i smad nas chu grang mo'i rgyun 'bebs par mdzad pa'i ting nge 'dzin la snyoms par zhugs so/_/shar phyogs la ji lta bar lho dang nub dang byang phyogs su yang de bzhin no/_/phyogs bzhir rdzu 'phrul gyi cho 'phrul rnam pa bzhi bstan nas rdzu 
[\[95a.6\]]'phrul mngon par 'du mdzad pa bsdus te ta la bdun gyi srid tsam na bzhugs so/_/dge slong rnams ni ta la drug gi srid tsam na'o/_/bcom ldan 'das drug gi srid tsam na ni dge slong rnams lnga'i srid tsam na'o/_/bcom ldan 'das lnga'i srid tsam na ni dge slong rnams bzhi'i srid 
[\[95a.7\]]tsam na'o/_/bcom ldan 'das bzhi'i srid tsam na ni dge slong rnams gsum gyi srid tsam na'o/_/bcom ldan 'das gsum gyi srid tsam na ni dge slong rnams gnyis kyi srid tsam na'o/_/bcom ldan 'das gnyis kyi srid tsam na ni dge slong rnams ta la gcig gi srid tsam na'o/_/
[\[95b\]]
[\[95b.1\]]bcom ldan 'das mi bdun gyi srid tsam na bzhugs na ni dge slong rnams mi drug gi srid tsam na'o/_/bcom ldan 'das drug gi srid tsam na ni dge slong rnams lnga'i srid tsam na'o/_/bcom ldan 'das lnga'i srid tsam na ni dge slong rnams bzhi'i srid tsam na'o/_/bcom ldan 'das 
[\[95b.2\]]bzhi'i srid tsam na ni dge slong rnams gsum gyi srid tsam na'o/_/bcom ldan 'das gsum gyi srid tsam na ni dge slong rnams gnyis kyi srid tsam na'o/_/bcom ldan 'das gnyis kyi srid tsam na ni dge slong rnams mi gang lhag tsam na'o/_/bcom ldan 'das mi gang lhag 
[\[95b.3\]]tsam na ni dge slong rnams sa la'o/_/rgyal po zas gtsang gis cho 'phrul de lta bu de dang /_dge slong mang po mthong nas de la bcom ldan 'das gang yin pa ma shes te rmongs par gyur to/_/de nas tshe dang ldan pa 'char ka la smras pa/_'char ka 'di na ngur smrig gyon pa'i rab tu byung 
[\[95b.4\]]ba mang po zhig yod na de la gzhon nu gang yin/_tshe dang ldan pa 'char kas bcom ldan 'das bstan nas smras pa/_'di ni bcom ldan 'das lags srid pa'i mthar byed sems kyi dbang phyug 'dren pa lags/_/'di ni nyon mongs sel mdzad nyin byed de nyid don ni kun du ston 
[\[95b.5\]]mdzad lags/_/'di ni dgongs pa bzhin brnyes stobs bcu mnga' bas kun gyi pha rol gshegs pa lags/_/dri med gsal ba chos kyi dbang phyug khyod kyi sras lags mi dbang da gzigs shig_/de nas rgyal po zas gtsang gis lus btud nas zhabs la phyag byas te 
[\[95b.6\]]tshigs su bcad pas gsol pa/_blo gros yangs pa khyod la 'di dang ni/_/kun spyan zhabs la lan gsum phyag bgyis te/_/bltam pa'i tshe nas ni g.yos pa dang /_/'dzam bu'i grib ma sku las ma 'das pa'o/_/de nas shAkya dang shAkya mo rnams kyis rgyal po zas 
[\[95b.7\]]gtsang bcom ldan 'das kyi zhabs la gtugs pa mthong nas da ltar yab sras kyi zhabs la phyag byed pa ci tha tshig ces ma dad pa bskyed do/_/rgyal po zas gtsang gis shAkya dang shAkya mo rnams la go bar bya ba'i phyir 'di skad ces smras so/_/shes ldan dag da gdod kho bos gzhon nu don 
[\[96a\]]
[\[96a.1\]]thams cad grub pa'i zhabs la phyag byas pa ma yin te/_gang gi tshe gzhon nu don thams cad grub pa bltam pa na sa chen po g.yos par gyur cing 'jig rten 'di thams cad snang ba rgya chen pos gsal bar gyur te/_'jig rten na 'jig rten gyi bar gyi mun pa mun 
[\[96a.2\]]gnag smag tu gyur pa nyi ma dang zla ba 'di gnyis 'di ltar rdzu 'phrul che ba/_'di ltar mthu che ba'i 'od kyi snang ba nyams su ma myong ba gang yin pa de yang de'i tshe snang ba rgya chen pos gsal bar gyur nas/_der sems can gang dag skyes pa de dag snang ba des sems can dag gcig gis gcig 
[\[96a.3\]]mthong ba dang /_shes ldan dag 'dir sems can gzhan dag kyang skyes pa lta/_shes ldan dag 'dir sems can gzhan dag kyang skyes pa lta zhes ngo shes par gyur pa de'i tshe yang kho bos byang chub sems dpa'i zhabs la mgo bos phyag byas so/_/gang gi tshe gzhon nu don 
[\[96a.4\]]thams cad grub pa/_zhing blas kyi mtha' la gzigs pa na shing 'dzam bu'i grib ma la bzhugs nas 'dod pa rnams las dben pa/_sdig pa mi dge ba'i chos rnams las dben pa/_rtog pa dang bcas pa/_dpyod pa dang bcas pa/_dben pa las skyes pa'i dga' ba dang /_
[\[96a.5\]]bde ba zag pa med pa dang mtshungs pa'i bsam gtan dang po nye bar bsgrubs te bzhugs pa na shing gzhan rnams kyi grib ma ni shar phyogs su gzhol/_shar phyogs su 'bab/_shar phyogs su bab kyang shing 'dzam bu'i grib ma ni byang chub sems dpa'i sku las ma 'das par 
[\[96a.6\]]gyur pa de'i tshe yang ngo mtshar rmad du byung ba'i chos des kho bo'i yid bsdus pas bcom ldan 'das kyi zhabs la yang phyag byas te/_'di dang bcom ldan 'das kyi zhabs la lan gsum phyag byas so/_/de bas na 'di skad ces/_blo gros yangs pa khyod la 'di dang ni/_/kun 
[\[96a.7\]]spyan zhabs la lan gsum phyag bgyis te/_/bltam pa'i tshe na sa ni g.yos pa dang /_/'dzam bu'i grib ma sku las ma 'das pa'o zhes smra'o/_/de nas bcom ldan 'das kyis rdzu 'phrul mngon par 'du mdzad pa de brtul nas 'khor brgya stong phrag du ma zil gyis mnan nas dge slong 
[\[96b\]]
[\[96b.1\]]gi dge 'dun gyi gung la gdan bshams pa nyid la bzhugs so/_/de nas rgyal po zas gtsang skad 'dzer cing snying dang mig mchi mas gang bas bcom ldan 'das la tshigs su bcad pa'i dbyangs kyis zhu ba zhus pa/_gzhal med khang gi gnas rnams las/_/yab kyi khab na 
[\[96b.2\]]bzhugs pa las/_/dgon pa'i 'jigs dang bcas rnams su/_/ji lta bur ni 'ba' zhig bzhugs/_/bcom ldan 'das kyis bka' stsal pa/_/mi yi bdag po gang du ni/_/khyim gyi 'ching ba las grol ba/_/'phags pa yi ni gnas pa bcus/_/thub pa rnams 
[\[96b.3\]]ni gnas par mdzad/_/rgyal pos gsol pa/_ba so gser gyi rtsa ba can/_/shin tu bde ba bting ba yi/_/khri la mnal bar mdzad pa las/_/gding ba la ni ji ltar mnal/_/bcom ldan 'das kyis bka' stsal pa/_/rgyal po rnam grol gnas mal ni/_/dga' ba 
[\[96b.4\]]byang chub yan lag gi/_/me tog bkram par chags med cing /_/yongs su gdung ba rnam spangs mnal/_/rgyal po zas gtsang gis gsol pa/_/dpa' bo nyid kyi khab na ni/_/gser dngul bum pas khrus mdzad na/_/rnyog pa can la dro ba yi/_/chab kyis ji ltar khrus mdzad 
[\[96b.5\]]lags/_/bcom ldan 'das kyis bka' stsal pa/_/gau tam dad pa'i 'bab chu rnyog pa med/_/bsod nams 'jug ngogs dam pas bsngags pa ste/_/de la rig pa'i yon tan mi bkrus nas/_/lus mi gsher bar pha rol rab tu rgal/_/rgyal po zas gtsang gis gsol 
[\[96b.6\]]pa/_/dpa' bo khyod sngon ser skya yi/_/tsan dan gyis ni sku bkrus shing /_/ka shi'i mchog gnas mdzes pa las/_/de dang bral na mdzes ma lags/_/bcom ldan 'das kyis bka' stsal pa/_/tshul khrims nga yi rgyan yin te/_/tshul khrims nyid ni phyug pa yin/_/
[\[96b.7\]]gser dang nor bu rna cha dag_/rmongs skyed nga la ci zhig bya/_/rgyal pos gsol pa/_dpa' bo nyid kyi pho brang na/_/glang po shing rta rtas bzhud pa/_/tsher mar bcas pa'i sa gzhi la/_/zhabs kyis ji ltar gshegs par mdzad/_/bcom ldan 'das kyis bka' stsal pa/_
[\[97a\]]
[\[97a.1\]]nga yi shing rta rdzu 'phrul rkang /_/yang dag rtsol ba'i bzhon pa yis/_/sa kun rnam par rgyu na yang /_/nyon mongs tsher mas gnod pa med/_/rgyal po zas gtsang gis gsol ba/_/dpa' bo sngon ni ka shi ka'i/_/na bza' mnabs na mdzes pa las/_/ngur 
[\[97a.2\]]smrig rtsub po'i gos mnabs pa/_/ji ltar khyod kyi sku yis bzod/_/bcom ldan 'das kyis bka' stsal pa/_/rgyal po nga yi gos ni ngo tsha shes/_/nga yi bgo bsnam sbyar te/_/de bgos thub pa zhi ba rnams/_/nags khrod na ni mdzes par 'gyur/_/rgyal po zas gtsang 
[\[97a.3\]]gis gsol pa/_/'di ltar khyod sngon gser gyi gzhong pa las/_/du ma'i ro ldan 'bras chan gsol ba las/_/'di ltar gtso bo da lta'i bsod snyoms ni/_/phal pa gsol ba ji ltar mgur du mchi/_/bcom ldan 'das kyis bka' stsal pa/_/zas kyi sred pa thams 
[\[97a.4\]]cad spangs nas ni/_/nges par byung dang mnyam par bzhag ldan pa'i/_/nga ni chos kyi ro mchog gsol mod kyi/_/'jig rten kun la brtse phyir nga spyod do/_/rgyal po zas gtsang gis gsol pa/_/mgur du bde ba mang bgyid pa'i/_/dgun skyems kha ra'i chab gsol 
[\[97a.5\]]na/_/rnyog pa can la dro ba yi/_/chab ni ji lta zhig tu gsol/_/bcom ldan 'das kyis bka' stsal pa/_/mi yi bdag po gang 'thungs na/_/bdag la btung ba thams cad ni/_/dug dang 'dra bar snang gyur pa/_/chos kyi ro mchog nga btung ngo /_/rgyal po zas 
[\[97a.6\]]gtsang gis gsol pa/_/'di ltar khyod sngon bsil khang gzhal med khang /_/khang [{]bzangs [,]bzang [}]steng na ji lta'i dus bzhin bzhugs/_/da lta gcig pu nags khrod khyod bzhugs pa/_/blo [{]bzangs [,]bzang [}]ji ltar bsnyengs pa med par bzhugs/_/bcom ldan 'das kyis bka' 
[\[97a.7\]]stsal pa/_/gau tam 'jigs pa'i rtsa ba gang yin de/_/dri ma bag chags bcas par ngas spangs pas/_/nga ni mya ngan 'jigs pa med gnas te/_/nga la 'di na 'jigs pa cung zad med/_/rgyal po zas gtsang gis gsol pa/_/khyod sngon khrus khang shin tu yid 
[\[97b\]]
[\[97b.1\]]'ong bar/_/khrus mchog khyad par 'phags pas rtag bsil na/_/gcig po khyod ni nags khrod gnas ldan par/_/thub dbang da ltar su yis khrus mdzad 'gyur/_/bcom ldan 'das kyis bka' stsal pa/_/gau ta ma chos kyi mtsho bran dri med pa/_/tshul 
[\[97b.2\]]khrims 'jug ngogs dam pas bsngags pa ste/_/de la rig pa'i yon tan mi bkrus nas/_/lus mi gsher bar pha rol rab tu rgal/_/rgyal po zas gtsang gis gsol pa/_/gang gis khyod ni khyad du gsod/_/gang las 'jigs su rung ba skye/_/yid 
[\[97b.3\]]'byung ba yang gang las skye/_/zhus pa de dag bdag la gsungs/_/bcom ldan 'das kyis bka' stsal pa/_/gang gis nga yi khyad gsod dang /_/gang zhig las ni 'jigs pa dang /_/gang las yid 'byung skyes pa dag_/nyon cig khyod la bshad par bya/_/rga 
[\[97b.4\]]dang na dang 'chi ba ste/_/gal te 'di gsum yod min na/_/nga yang shin tu yid 'ong ba'i/_/yul rnams la ni dga' bar 'gyur/_/rgyal po zas gtsang gis gsol pa/_/shAkya rnams kyi rigs dga' ba/_/legs par 'khrungs pa'i dpa' bo legs/_/khyod ni 'jig 
[\[97b.5\]]rten chos brgyad kyis/_/ji lta bur yang ma gos so/_/de nas rab dga' dad pa rgyas byas nas/_/drang srong dge 'dun bskor ba byas nas ni/_/thub pa'i zhabs la mgo bos phyag byas te/_/bde bar gshegs la kun nas rtog cing 'dug_/de nas rgyal po zas gtsang 'di snyam du 
[\[97b.6\]]sems te/_gang bdag gi bus yon tan gyi tshogs 'di lta bu thob pa ni bdag gi rnyed pa legs par rnyed do snyam mo/_/de nas bcom ldan 'das kyis n+ya gro d+ha'i kun dga' ra bar 'khor de'i bsam pa dang /_bag la nyal dang /_khams dang /_rang bzhin mkhyen nas de dang mthun 
[\[97b.7\]]pa'i chos bshad pa mdzad do/_/de thos pas zas dkar la sogs pa shAkya bdun khri bdun stong gis rgyun du zhugs pa'i 'bras bu mngon sum du byas te rgyal po zas gtsang ni ma gtogs so/_/lha sbyin nga rgyal las kyang nga rgyal can/_sdig pa 'dod pa des bden pa mthong bar ma 
[\[98a\]]
[\[98a.1\]]byas pas khro ba'i kun nas dkris pa dang bcas pas smras pa/_gal te bdag gis 'di 'dra ba'i sgyu mas dbang du byed pa shes na bdag gis kyang 'jig rten thams cad dbang du bya ba zhig_/de la shAkya rnams kyis bshes pa'i tshig gis smras pa/_lha sbyin bcom 
[\[98a.2\]]ldan 'das ni rdzu 'phrul che ba mthu che ba yin gyis de skad ma smra shig ces bzlog nas cang mi smra bar 'dug go/_/tshangs pas bskor ba'i skyed mos tshal du 'di lta bu'i chos bshad pa mdzad de/_de thos pas rgyal po zas gtsang ma gtogs par bre bo zas la sogs pa shAkya bdun 
[\[98a.3\]]khri drug stong gis rgyun du zhugs pa'i 'bras bu mngon sum du byas pa na yang lha sbyin de kho na bzhin du kha zer ro/_/ro hi ta ka'i skyed mos tshal du 'di lta bu'i chos bshad pa mdzad de/_de thos pas rgyal po zas gtsang ma gtogs par bdud rtsi zas la sogs pa shAkya bdun khri lnga 
[\[98a.4\]]stong gis rgyun du zhugs pa'i 'bras bu mngon sum du byas pa na yang lha sbyin de kho na bzhin du kha zer ro/_/'khor lhag ma rnams las kha cig gis ni nyan thos kyi byang chub tu sems bskyed do/_/kha cig gis ni rang sangs rgyas kyi byang chub tu sems bskyed do/_/kha cig gis ni 
[\[98a.5\]]bla na med pa yang dag par rdzogs pa'i byang chub tu sems bskyed do/_/kha cig gis ni rgyun du zhugs pa'i 'bras bu mngon sum du byas/_kha cig gis ni lan gcig phyir 'ong ba'i 'bras bu/_kha cig gis ni phyir mi 'ong ba'i 'bras bu/_kha cig gis ni rab tu byung nas nyon mongs 
[\[98a.6\]]pa thams cad spangs te dgra bcom par gyur/_kha cig gis ni sangs rgyas la skyabs su song /_kha cig gis ni chos la/_kha cig gis ni dge 'dun la ste/_'khor de dag kyang phal cher kyang sangs rgyas la gzhol/_chos la 'bab/_dge 'dun la bab par bkod 
[\[98a.7\]]do/_/de nas rgyal po zas gtsang 'di snyam du sems te/_sngon ni bcom ldan 'das lha dang lha ma yin gyi 'gro bar bcas pas mchod pa dang /_rjed pa dang mngon du smra bar bya bar gyur na/_da lta ni mis mchod kyi lhas ni ma yin no snyam mo/_/de nas shAkya gzhon nu zhig gis tshigs 
[\[98b\]]
[\[98b.1\]]su bcad de gsol pa/_drang srong chen po smra mchog dam chos kyi/_/char pas 'gro ba 'di ni tshim mdzad do/_/mi bzad lam du lhung ba'i 'jig rten 'di/_/drongs te thar ba'i lam la sbyar bar mdzod/_/rgyal po zas gtsang ni 'di snyam du bdag gi bu 'ba' zhig 'di ltar rdzu 'phrul 
[\[98b.2\]]che zhing 'di ltar mthu che ba yin no snyam ste/_lhag par dga' bas bden pa ma mthong ngo /_/bcom ldan 'das kyis dgongs pa/_rgyal po zas gtsang gis ci'i phyir bden pa ma mthong snyam pa las de 'di snyam du bdag gi bu 'ba' zhig 'di ltar rdzu 'phrul che zhing mthu che ba yin no snyam ste/_
[\[98b.3\]]lhag par dga' bar gyur gyis mdor na de'i dregs pa spong du gzhug go/_/rgyu gnyis kyis bden pa rnams mthong bar mi 'gyur te/_ha cang zhum pa dang /_shin tu dga' ba'o/_/de la zhum pa'i sems dang shin tu dga' ba yod kyis/_ma la ngas de'i zhum pa dang /_shin 
[\[98b.4\]]tu dga' ba gnyis spong du gzhug go snyam nas/_de nas bcom ldan 'das kyis tshe dang ldan pa maud gal gyi bu chen po la bka' stsal pa/_maud gal gyi bu rgyal po zas gtsang la soms shig_/btsun pa bka' bzhin 'tshal zhes tshe dang ldan pa maud gal gyi bu chen pos bcom 
[\[98b.5\]]ldan 'das las mnyan nas rgyal po zas gtsang gang na ba der song ba dang /_rgyal po zas gtsang gis tshe dang ldan pa maud gal gyi bu chen po rgyang ring po nas 'ong ba mthong ngo /_/mthong nas kyang tshe dang ldan pa maud gal gyi bu chen po la 'di skad ces smras so/_/btsun pa maud gal gyi 
[\[98b.6\]]bu chen po tshur spyon/_maud gal gyi bu chen po khyod byon pa legs so/_/btsun pa maud gal gyi bu chen po gdan bshams pa nyid la bzhugs shig_/tshe dang ldan pa maud gal gyi bu chen pos stan bshams pa nyid la 'dug go/_/de nas tshe dang ldan pa maud gal gyi bu chen pos sems 
[\[98b.7\]]ji ltar mnyam par bzhag na rang gi stan las mi snang bar gyur te/_shar phyogs kyi steng gi bar snang la mngon par 'phags nas spyod lam rnam pa bzhi byed de/_'di lta ste 'chag pa dang /_'greng ba dang /_'dug pa dang /_nyal bar byed do/_/me'i ting nge 'dzin la yang snyoms 
[\[99a\]]
[\[99a.1\]]par 'jug par byed do/_/me'i ting nge 'dzin la snyoms par zhugs pa dang /_tshe dang ldan pa maud gal gyi bu chen po'i lus las 'od zer rnam pa sna tshogs dag 'byin par byed do/_'di lta ste/_sngon po dang /_ser po dang /_dmar po dang /_dkar po dang /_
[\[99a.2\]]le brgan dang /_shel gyi kha dog dag go/_/cho 'phrul zung du yang ston par byed de/_lus kyi stod nas 'bar bar byed la/_lus kyi smad nas chu grang mo'i rgyun 'bebs par byed do/_/lus kyi smad nas me 'bar bar byed la lus kyi stod nas chu grang mo'i rgyun 'bebs 
[\[99a.3\]]par byed pa de lta bu'i ting nge 'dzin la snyoms par zhugs so/_/shar phyogs la ji lta ba bzhin du lho dang /_nub dang /_byang phyogs su yang de bzhin no/_/phyogs bzhir rdzu 'phrul gyi cho 'phrul rnam pa bzhi bstan nas/_rdzu 'phrul mngon par 'du bya ba bsdus te stan bshams pa 
[\[99a.4\]]nyid la 'dug go/_/de nas rgyal po zas gtsang gis tshe dang ldan pa maud gal gyi bu chen po la 'di skad ces smras so/_/btsun pa maud gal gyi bu chen po bcom ldan 'das kyi nyan thos 'di ltar rdzu 'phrul che zhing mthu che ba gzhan yang mchis lags sam/_rgyal po chen po mchis 
[\[99a.5\]]so zhes tshigs su bcad de smras pa/_mthu che ba dang gsum rig dang /_/sems kyi rnam grangs shes pa dang /_/zag zad dgra bcom gang yin pa/_/thub pa'i nyan thos mang du mchis/_/de nas rgyal po zas gtsang 'di snyam du sems te/_bdag gi bu 'ba' zhig 
[\[99a.6\]]'di ltar rdzu 'phrul che zhing mthu che bar ma zad de 'di ltar rdzu 'phrul che zhing mthu che ba'i rab tu byung ba gzhan yang yod do snyam nas de shin tu dga' ba gang yin pa de dang bral bar gyur to/_/skabs der bcom ldan 'das kyis 'jig rten pa'i thugs bskyed pa mdzad de/_kye ma brgya byin dang 
[\[99a.7\]]tshangs pa la sogs pa lha rnams 'ongs na lha'i 'khor dag pa la chos bshad do snyam pa dang /_chos nyid kyis gang gi tshe sangs rgyas bcom ldan 'das rnams kyis 'jig rten pa'i thugs bskyed pa mdzad pa de'i tshe srog chags grog sbur rnams kyi sems kyis kyang bcom ldan 
[\[99b\]]
[\[99b.1\]]'das kyis dgongs pa shes par 'gyur na/_brgya byin dang tshangs pa la sogs pa lha rnams kyis lta smos kyang ci dgos/_gang gi tshe 'jig rten las 'das pa'i thugs bskyed pa de'i tshe/_nyan thos chen po rnams kyi sems kyis kyang bcom ldan 'das kyi dgongs pa mi shes na/_brgya 
[\[99b.2\]]byin dang tshangs pa la sogs te lha rnams kyis lta ci smos/_srog chags grog sbur rnams kyis lta ga la shes/_de nas lha rnams kyi dbang po brgya byin 'di snyam du sems te/_bcom ldan 'das ci'i phyir 'jig rten pa'i thugs bskyed pa mdzad do snyam pa las de 'di snyam du sems te/_
[\[99b.3\]]lha'i 'khor dag pa rnams la chos 'chad par bzhed do snyam nas/_des lha'i bu bzo thams cad pa la bsgo ba/_bzo thams cad pa bcom ldan 'das lha'i 'khor dag pa la chos 'chad par bzhed kyis n+ya gro d+ha'i kun dga' ra bar rin po che sna bzhi'i khang pa rtseg ma gdan sna tshogs bshams 
[\[99b.4\]]pa zhig sprul cig_/kau shi ka khyod kyi mchog tu bzang ngo zhes lha'i bu bzo thams cad pas lha'i dbang po brgya byin las mnyan te n+ya gro d+ha'i kun dga' ra bar rin po che sna bzhi'i khang pa rtseg ma gdan sna tshogs bshams pa zhig sprul to/_/de nas rgyal po chen po bzhi sgo bzhin 'khod pa'i yul 
[\[99b.5\]]'khor skyong dang /_'phags skyes po dang /_mig mi bzang dang /_lus ngan po ste/_shar phyogs na ni yul 'khor skyong dpung rgyan dang /_rna cha gdub kor dang /_phreng ba dang /_rgyan sna tshogs kyis brgyan pa'o/_/lho phyogs na ni 'phags skyes po lha'i rgyan thams cad kyis 
[\[99b.6\]]brgyan pa'o/_/nub phyogs na ni mig mi bzang rin po che sna tshogs kyis brgyan pa'o/_/byang phyogs na ni lus ngan po rgyan thams cad kyis brgyan pa'o/_/de nas lha rnams kyi dbang po brgya byin gyis n+ya gro d+ha'i kun dga' ra ba che thang du brgyan du bcug ste/_bcom ldan 'das gang na ba 
[\[99b.7\]]der song ste phyin nas bcom ldan 'das la don de rgyas par gsol to/_/de nas bcom ldan 'das brgya byin dang tshangs pa la sogs pa lha brgya stong phrag du mas yongs su bskor nas khang pa brtsegs par zhugs te/_lha'i 'khor phal po che'i gung la rin po che sna tshogs kyis brgyan pa'i 
[\[100a\]]
[\[100a.1\]]seng ge'i khri la bzhugs so/_/de nas tshe dang ldan pa maud gal gyi bu chen pos rgyal po zas gtsang khrid de/_bcom ldan 'das gang na ba der song ste phyin nas tshe dang ldan pa maud gal gyi bu chen po dang nang du zhugs pa dang /_rgyal po zas gtsang la rgyal po chen po yul 
[\[100a.2\]]'khor skyong gis rgyal po chen po nang du ma 'gro bar sdod cig ces bzlog go/_/ci'i phyir/_bcom ldan 'das lha'i 'khor dag pa la chos 'chad de/_der mir gyur pa 'jug tu mi dbang ngo /_/rgyal po zas gtsang gis smras pa/_bzhin [{]bzangs [,]bzang [}]khyod su zhig_/yul 'khor skyong 
[\[100a.3\]]gis smras pa/_rgyal po chen po bdag ni yul 'khor skyong ngo /_/de nas rgyal po zas gtsang lho sgor song ba dang /_rgyal po chen po 'phags skyes pos mthong nas smras pa/_rgyal po chen po nang du ma 'jug par sdod cig_/rgyal po zas gtsang gis smras pa/_bzhin [{]bzangs [,]bzang [}]khyod su 
[\[100a.4\]]zhig_/'phags skyes pos smras pa/_rgyal po chen po bdag ni 'phags skyes po'o/_/ci'i phyir/_bcom ldan 'das lha'i 'khor dag pa la chos 'chad de/_der mir gyur pa 'jug tu mi dbang ngo /_/de nas rgyal po zas gtsang nub sgor song ba dang /_rgyal po chen po mig mi 
[\[100a.5\]]bzang gis mthong nas smras pa/_rgyal po chen po nang du ma 'jug par sdod cig_/rgyal po zas gtsang gis smras pa/_bzhin [{]bzangs [,]bzang [}]khyod su zhig_/mig mi bzang gis smras pa/_rgyal po chen po bdag ni mig mi bzang ngo /_/ci'i phyir/_bcom ldan 'das lha'i 'khor 
[\[100a.6\]]dag pa la chos 'chad de/_der mir gyur pa 'jug tu mi dbang ngo /_/de nas rgyal po zas gtsang byang sgor song ba dang /_rgyal po chen po rnam thos kyi bus mthong nas smras pa/_rgyal po chen po nang du ma 'jug par sdod cig_/rgyal po zas gtsang gis smras pa/_bzhin [{]bzangs [,]bzang [}]
[\[100a.7\]]khyod su zhig_/rnam thos kyi bus smras pa/_rgyal po chen po bdag ni rnam thos kyi bu'o/_/ci'i phyir/_bcom ldan 'das lha'i 'khor dag pa la chos 'chad de/_der mir gyur pa 'jug tu mi dbang ngo /_/de nas rgyal po zas gtsang kye ma'o bcom ldan 'das lha'i 'khor dag 
[\[100b\]]
[\[100b.1\]]pa la chos 'chad pa de bdag gis blta'o snyam pa'i 'dod pa skyes so/_/de nas rgyal po zas gtsang zhum pa'i rgyud gang yin pa de dang bral bar gyur to/_/bcom ldan 'das kyis dgongs pa/_rgyal po zas gtsang gis gal te nga ma mthong na khrag dron mo skyugs nas 'chi bar 'gyur 
[\[100b.2\]]ba'i gnas skabs gang yin pa de yod pas de la thabs shig bsham par bya'o snyam nas/_bcom ldan 'das kyis rin po che sna bzhi'i khang pa brtsegs pa gang yin pa de shel las byas par sprul pa dang /_des na rgyal po zas gtsang gis sangs rgyas kyi sku sgrib pa med par mthong ngo /_/
[\[100b.3\]]mthong nas kyang dga' ba dang mgu ba skyes nas bcom ldan 'das kyi zhabs gnyis la mgo bos phyag byas te phyogs gcig tu 'dug go/_/de nas bcom ldan 'das kyis rgyal po zas gtsang gi bsam pa dang /_bag la nyal dang /_khams dang /_rang bzhin mkhyen nas 'phags 
[\[100b.4\]]pa'i bden pa bzhi so sor rtogs par 'gyur ba de lta bu'i chos bshad pa mdzad de/_de thos pas rgyal po zas gtsang gis 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom nas rgyun du zhugs pa'i 'bras bu mngon sum du byas te/_de bden pa mthong 
[\[100b.5\]]nas lan gsum du ched du brjod pa ched du brjod pa/_btsun pa bcom ldan 'das bdag la phas ma bgyis/_mas ma lags/_rgyal pos ma lags/_lha rnams kyis ma lags/_sngon gyi 'das pa rnams kyis ma lags/_dge sbyong dang bram ze rnams kyis ma lags/_
[\[100b.6\]]sdug pa dang /_rang gi skye bo dang /_gnyen gyi tshogs kyis ma lags pa gang lags pa de ni bcom ldan 'das kyis bdag la mdzad de/_khrag dang mchi ma'i rgya mtsho ni bskams/_rus pa'i ri bo dag las ni bsgral/_ngan song gi sgo rnams ni bkum/_mtho ris dang thar pa'i sgo rnams 
[\[100b.7\]]ni phye/_bdag lha dang mi rnams su ni bzhag go/_/yang gsol pa/_pha la lan du phan gdags pa/_/dam pa'i bus ni bgyi ba gang /_/khyod kyis bdag la mdzad lags te/_/sems ni grol bar gzhol bar bgyis/_/khyod kyis bdag ni ngan 'gro las/_/drangs te 
[\[101a\]]
[\[101a.1\]]mtho ris thar pa la/_/bsgrim mi 'tshal bar bzhag lags te/_/khyod kyis dka' ba mdzad pa legs/_/mgon po byams pa khyod kyis ni/_/bdag ni tshong pa rnyed ldan ltar/_/mtho ris rnyed pas srid pa yi/_/longs spyod dag ni rnyed par mdzad/_/de nas 
[\[101a.2\]]rgyal po zas gtsang stan las langs te bla gos phrag pa gcig tu gzar nas bcom ldan 'das gang na ba de logs su thal mo sbyar ba btud de bcom ldan 'das la 'di skad ces gsol to/_/bcom ldan 'das dge slong gi dge 'dun dang thabs cig tu sang bdag gi sdum par 
[\[101a.3\]]gdugs tshod sbyor zhing mchis na gnang bar mdzad du gsol/_bcom ldan 'das kyis rgyal po zas gtsang la cang mi gsung bas gnang ngo /_/de nas rgyal po zas gtsang bcom ldan 'das cang mi gsung bas gnang bar rig nas/_bcom ldan 'das kyi zhabs gnyis la mgo 
[\[101a.4\]]bos phyag byas te/_bcom ldan 'das kyi spyan snga nas chas te/_zas dkar gang na ba der song ste phyin nas zas dkar la 'di skad ces smras so/_/gzhon nu khyod rgyal srid thob kyis rgyal srid khyer cig_/ci'i slad du ngas bcom ldan 'das kyi spyan sngar bden pa mthong bas so/_/
[\[101a.5\]]gang gi gdugs la lags/_de ring kho na'o/_/bdag gis kyang bcom ldan 'das kyis gang gi nyi ma la n+ya gro ng+ha'i kun dga' ra bar chos bshad pa de'i nyi ma la shAkya bdun khri bdun stong dang lhan cig bden pa mthong lags so/_/de bzhin du bre bo zas la rgyal srid khyer cig ces smras 
[\[101a.6\]]pa dang /_des smras pa/_bdag gis kyang bcom ldan 'das kyis gang gi tshe tshangs pas bskor ba'i skyed mos tshal du chos bshad pa de'i tshe shAkya bdun khri drug stong dang lhan cig bden pa mthong lags so/_/de bzhin du bdud rtsi zas la rgyal srid khyer cig ces smras pa dang /_des 
[\[101a.7\]]smras pa/_bdag gis kyang gang gi tshe bcom ldan 'das kyis ro hi ta ka'i skyed mos tshal du chos bshad pa de'i tshe shAkya bdun khri lnga stong dang lhan cig bden pa mthong lags so/_/gal te de ltar gyur na da su zhig rgyal srid la gzhag_/de rnams kyis smras pa/_shAkya'i rgyal po 
[\[101b\]]
[\[101b.1\]]bzang ldan gyis bgyi'o zhes de rnams 'dus nas shAkya'i rgyal po bzang ldan rgyal srid kyi dbang phyug la dbang bskur ro/_/de nas rgyal po zas gtsang gis de nyid kyi mtshan mo nas gtsang zhing bsod pa'i bza' ba dang bca' ba dag sta gon byas nas nang par sngar langs te/_gdan 
[\[101b.2\]]bshams shing nor bu'i chu snod bzhag nas bcom ldan 'das la spyan 'dren gyis gdugs tshod gsol pa/_btsun pa bcom ldan 'das gdugs tshod lags na/_da de'i dus la bab par dgongs su gsol/_de nas bcom ldan 'das snga dro na bza' sham thabs mnabs lhung bzed 
[\[101b.3\]]dang chos gos bsnams te/_dge slong gi tshogs kyis yongs su bskor cing dge slong gi dge 'dun gyis mdun du bdar nas rgyal po zas gtsang gi bkad sa gang na ba der gshegs te byon nas dge slong gi dge 'dun gyi gung la gdan bshams pa nyid la bzhugs so/_/de nas rgyal po 
[\[101b.4\]]zas gtsang gis sangs rgyas la sogs pa dge slong gi dge 'dun bde bar bzhugs par rig nas gtsang zhing bsod pa'i bza' ba dang bca' ba dag rang gi lag nas stobs shing tshim par byed de/_rnam grangs du mar gtsang zhing bsod pa'i bza' ba dang bca' ba rang gi lag nas 
[\[101b.5\]]bstabs shing tshim par byas te/_bcom ldan 'das kyis gsol zin nas phyag bcabs te lhung bzed gyu bar rig nas gser gyi bya ma bum blangs te/_bcom ldan 'das la n+ya gro ng+ha'i kun dga' ra ba phul lo/_/bcom ldan 'das kyis yan lag lnga dang ldan pa'i gsung dbyangs 
[\[101b.6\]]kyis yon bsngo ba mdzad pa/_sbyin pa'i bsod nams gang yin 'dis/_/shAkya rnams kyis bsams pa yi/_/yid la re ba rdzogs nas ni/_/rtag pa'i gnas ni thob par shog_/de nas bcom ldan 'das ser skya'i gzhi shing n+ya gro ng+ha'i kun dga' ra ba na bzhugs so/_/
[\[101b.7\]]de bzhin du gnas brtan rnams kyis kyang mdo sde la bcom ldan 'das ser skya'i gzhi shing n+ya gro ng+ha'i kun dga' ra ba na bzhugs so zhes gdags par byas so/_/bcom ldan 'das ser skya'i gzhi de nyid na bzhugs nas nyi ma gcig ni rgyal po'i pho brang du gdugs tshod gsol/_
[\[102a\]]
[\[102a.1\]]nyi ma gcig ni btsun mo'i nang du gsol lo/_/rgyal po zas gtsang gis ral pa can las rab tu byung ba'i dge slong rnams spyod lam zhi zhing sems dang ba yin na dka' thub drag po'i brtul zhugs kyi khyad par dag gis lus gdungs pas lus mi mdzes par 
[\[102a.2\]]mthong ngo /_/mthong nas kyang 'di snyam du sems te/_'di ltar ral pa can 'di dag spyod lam zhi zhing sems dang ba yin mod kyi/_lus mdzes pa ma yin na 'khor ci 'dra ba zhig gis bcom ldan 'das mdzes par 'gyur snyam pa las/_des bsams pa/_shAkya'i 'khor 
[\[102a.3\]]gyis yin no snyam nas/_de nas shAkya thams cad bsogs te smras pa/_shes ldan dag gal te gzhon nu don thams cad grub pa rab tu ma byung bar gyur na cir 'gyur/_'khor los sgyur ba'i rgyal por 'gyur ro/_/khyed cag ci zhig byed par 'gyur/_g.yog bgyid par 'gyur 
[\[102a.4\]]ro/_/da ltar gzhon nu don thams cad grub pa bla na med pa'i chos kyi rgyal por gyur na/_khyed cag ci'i phyir g.yog mi byed/_lha ci rab tu 'byung ngam/_rab tu byung shig_/ci thams cad dam/_khyim re nas re re'o/_/bka' bzhin 'tshal zhes rgyal po zas gtsang gis grong 
[\[102a.5\]]khyer ser skya'i gzhir dril sgrogs su bcug pa/_rgyal po'i zhal nas nga'i yul na gnas pa'i shAkya rnams kyis khyim re nas re re rab tu byung shig ces de skad bka' stsal to/_/bre bo zas la bu gnyis yod pa ma 'gags pa dang /_ming chen no/_/ming chen ni zhing blas kyi mtha' 
[\[102a.6\]]la lhag par brtson no/_/ma 'gags pa ni steng gi khang [{]bzangs kyi [,]bzang gi [}]gzhi la 'dug nas skyes pa med pa'i rol mos rtse bar byed/_dga' bar byed/_dga' mgur spyod par byed do/_/ming chen la mas smras pa/_bu rgyal pos dril sgrogs su bcug pa/_shAkya rnams las 
[\[102a.7\]]khyim re nas re re rab tu byung shig ces bsgos khyod rab tu byung shig_/des smras pa/_bdag ni rab tu mi 'byung gis khyod kyi bu sdug pa bde ba dang ldan par gnas pa gang yin pa de rab tu phyung shig_/bu bsod nams kyi dbang thang chen po can gyi sems can de la khyod 'gran ma 
[\[102b\]]
[\[102b.1\]]tshol cig_/yum khyod gang la dgyes pa de bsod nams kyi dbang thang chen po can lags mod/_de ring de la [{]chung zad [,]cung zad [}]kyang ma bskur dang /_ci bsod nams kyi dbang thang chen po legs sam ma legs mngon par 'gyur ro/_/bu de bzhin du byas te yid ches par bya'o/_/
[\[102b.2\]]des gzeb stong pa rdze'u yis bkang nas kha ras dkar pos dkris te rgya skyegs la rgyas btab nas bu mo mngag gzhug ma'i lag tu bskur nas bsgo ba/_gal te de na ci yod ces 'dri dang ci yang ma mchis so zhes smros shig_/des de la khyer nas song ba dang /_lha rnams kyi dbang 
[\[102b.3\]]po brgya byin gyi shes pa mthong ba 'og tu 'jug pa yin pas des bsams pa/_rang sangs rgyas kun shes pa la bsod snyoms phul ba gang yin pa de deng ci'i phyir zas kyis phongs par bya/_de'i zan sbyar bar bya'o zhes des rdze'u de rnams su sran tshod dang /_tshod ma sna 
[\[102b.4\]]tshogs ro dang ldan pa dang zas kyis bkang ngo /_/ji tsam na mngag gzhug ma des khyer nas ma 'gags pa'i drung du phyin pa dang /_des smras pa/_bu mo 'o na ni ci yod/_des smras pa/_gzhon nu ci yang ma mchis so/_/ma 'gags pas bsams pa/_bdag la ma 
[\[102b.5\]]byams na 'di stong par ci ste bskur/_gdon mi za bar 'di ni ci yang ma yin pa zhes bya ba'i zas shig bskur gyis re zhig blta'o/_/zhes ci tsam na kha phye ba dang /_skyed mos tshal de thams cad zas kyi dri zhim pos gang bar gyur te/_de bsnams nas ma 'gags pa mchog tu 
[\[102b.6\]]ya mtshan skyes so/_/de ma la gus pa yin pas des ma la zas kyi phud bskur nas spring pa/_yum gdugs re re zhing zas ci yang ma yin pa zhes bgyi ba 'di lta bu sha stag bskur ba'i rigs so/_/des kyang mthong nas mchog tu ya mtshan skyes te/_des ming chen la bstan nas/_
[\[102b.7\]]bu mthong ngam/_yum mthong lags so/_/khyod la kho mos sngar bsod nams kyi dbang thang chen po'i sems can mi skal ba bzang po dang ldan pa la khyod 'gran ma tshol cig ces ma smras sam/_des smras pa/_yum bsod nams kyi dbang thang chen po dang ldan yang rung mi ldan yang rung bdag ni 
[\[103a\]]
[\[103a.1\]]rab tu mi 'byung ngo zhes ji ltar ming chen gnas skabs thams cad du rab tu byung bar khas len du ma btub bo/_/de nas des ma 'gags pa la smras pa/_bu rgyal pos dril sgrogs su bcug pa shAkya rnams las khyim re nas re re rab tu byung shig ces bsgo na khyod ci rab 
[\[103a.2\]]tu 'byung ngam/_'on te khyim par 'dug_/des smras pa/_yum rab tu byung ba la phan yon ci mchis/_nyes dmigs ci mchis/_khyim par mchis pa la phan yon ci mchis/_nyes dmigs ci mchis/_bu rab tu byung bas legs par bsgrubs na/_mya ngan las 'das 
[\[103a.3\]]pa thob par 'gyur ro/_/legs par ma bsgrubs na lha dang mi thob par 'gyur ro/_/khyim par 'dug ste legs par bskyangs na lha dang mi thob bo/_/ma bskyangs na sems can dmyal ba dang /_dud 'gro dang /[ {]yi dgas [,]yi dwags [}]'thob bo/_/yum rab tu byung ba'i nyes dmigs 
[\[103a.4\]]gang lags pa de ni khyim na gnas pa'i phan yon lags pas de bas na khyim na gnas pa mi 'tshal gyis gnang bar mdzod cig dang rab tu 'byung ngo /_/des smras pa/_bu legs kyis de bzhin du gyis shig_/ma 'gags pa'i ne'u zla shAkya'i rgyal po bzang ldan yin pas de de'i drung 
[\[103a.5\]]du song ngo /_/de'i tshe shAkya'i rgyal po bzang ldan pi bang len te/_de pi bang len pa na rgyud chad nas sgra gzhan du gyur to/_/ma 'gags pa pi bang len pa la byang ba yin pas des sgra ci 'dra bar gyur pa'i rtags bzung nas de sgor bsdad de sgo srung gi mi la smras pa/_kye nang rje song 
[\[103a.6\]]la rgyal po bzang ldan la ma 'gags pa lha'i zhal mthong bar 'tshal nas sgo na sdod cing mchis so zhes gsol cig_/sgo srung song nas shAkya'i rgyal po bzang ldan la smras pa/_lha ma 'gags pa lha'i zhal mthong bar 'tshal nas chab sgo na sdod cing mchis so/_/des smras pa/_
[\[103a.7\]]shes ldan ma 'gags pa la su 'gog_/shes ldan ma 'gags pa nang du thong shig_/de nang du zhugs pa dang /_rgyal pos 'khyud nas 'dug tu bcug ste smras pa/_khyod 'ongs nas ji srid lon/_des smras pa/_gang gi tshe khyod pi bang len pa na rgyud chad nas sgra gzhan du gyur pa 
[\[103b\]]
[\[103b.1\]]na'o/_/de mchog tu ya mtshan skyes nas des smras pa/_khyed pi bang len pa la byang ba yin no/_/shAkya'i rgyal po bzang ldan gyis smras pa/_gzhon nu don ci zhig la 'ongs/_ma 'gags pas smras pa/_lha rgyal po zas gtsang gis dril sgrogs su bcug pa shAkya rnams 
[\[103b.2\]]la khyim re nas re re rab tu byung shig par bsgo bas de khyod kyis mkhyen par mdzod cig rab tu 'byung ngo /_/rgyal pos smras pa/_gal te de lta na kho bo yang rab tu 'byung ste/_gros bya ba yod kyis khyod de ring 'di nyid du gnas thob shig_/de de nyid du gnas btab bo/_/ma la 
[\[103b.3\]]'cha' bas rims bag gi dri can gyi gos kyis bting zhing me tog gi sil mas bkram pa'i mal du ma 'gags pa nyal ba dang /_de'i 'og na me tog gi rtsa ba yod pa'i reg pa de'i nyams su tshor nas smras pa/_ci 'di'i 'og na rdo phre'u yod dam/_de rnams kyis brtag par 
[\[103b.4\]]brtsams pa na me tog gi rtsa ba zhig mthong nas de rnams mchog tu ngo mtshar skyes so/_/ma 'gags pa mtshan mo mi bde bzhin nyal nas nam nangs so/_/rgyal pos smras pa/_ma 'gags pa ci ga bde bar gnyid log gam/_des smras pa/_lha bde bar gnyid ma log go_/
[\[103b.5\]]rgyal pos smras pa/_ci'i phyir/_ma 'gags pas smras pa/_lha rims bag gi dri can gyi gos bting bar me tog gi sil ma bkram pa'i me tog gi rtsa bas lus gnad lags so/_/rgyal pos mal 'cha' ba bkug nas khyod kyis rims bag gi dri can gyi gos bting ste 
[\[103b.6\]]ci bya/_mal 'cha' bas smras pa/_lha bdag la dkor bas gtad pa lags so/_/rgyal pos dkor ba bkug nas smras pa/_khyod kyis rims bag gi dri can gyi gos phog ste ci bya/_des smras pa/_lha bdag la thag pas gtad pa lags so/_/rgyal pos thag pa 
[\[103b.7\]]bkug nas smras pa/_khyod kyis ci'i phyir rims bag gi dri can gyi gos dbul/_tha ga pas smras pa/_lha snam bu 'thag pa'i 'phro cung zhig lus pa na bdag rims kyis thebs bzhin bgyis pa lags so/_/rgyal pos smras pa/_gzhon nu khyod kyis ji ltar 
[\[104a\]]
[\[104a.1\]]shes/_des smras pa/_tsha ba'i reg pa nyams su myong bas rims bag gi dri lags so/_/rgyal po mchog tu ya mtshan skyes te smras pa/_shes ldan ma 'gags pa ni shAkya skal ba bzang po dang ldan pa yin no/_/de nas shAkya'i rgyal po bzang ldan 
[\[104a.2\]]gyis smras pa/_gzhon nu gal te kho bo rab tu byung na lha sbyin shAkya rnams kyi rgyal por gyur te/_de shAkya rnams la gnod par byed par 'gyur gyis/_ma la bdag cag thams cad 'dus la lha sbyin spro ba bskyed par bya'o zhes shAkya'i rgyal po bzang ldan gyis de bkug ste/_de 
[\[104a.3\]]nas thams cad 'dus nas smras pa/_lha sbyin kho bo cag thams cad rab tu 'byung na khyod ci byed/_lha sbyin gyis bsams pa gal te rab tu mi 'byung ngo zhes smras pa dang /_shAkya'i rgyal po bzang ldan rab tu 'byung bar mi 'gyur gyis/_de la thabs cig bsham par bya ste 
[\[104a.4\]]bslu'o/_/gzhan yang bcom ldan 'das kyis gang gi nyi ma la n+ya gro d+ha'i kun dga' ra bar sgyu ma'i cho 'phrul bstan pa de'i tshe bdag blo skyes pa/_ji ltar 'di'i sgyu mas skye bo'i tshogs chen po dbang du byed pa de bzhin du bdag gis kyang dbang bya'o zhes bsams so snyam nas 
[\[104a.5\]]smras pa/_khyed cag rab tu 'byung na bdag ci ste 'dug_/shAkya'i rgyal po bzang ldan gyis bsams pa/_'di ni [{]brdzun [,]rdzun [}]du smra ba yin gyis dam 'char bcug la 'gro ba mang pos so sor rig par bya'o snyam mo/_/de nas rgyal pos tshig de glegs bu la bris nas grong khyer ser 
[\[104a.6\]]skya'i gzhir dril sgrogs su bcug pa/_grong khyer ser skya'i gzhi na gnas pa'i shes ldan dag nyon cig_/bzang ldan dang /_nam gru dang /_ma 'gags pa dang /_lha sbyin la sogs te shAkya lnga brgya rab tu 'byung bar 'gyur gyis/_thos par gyis la rab tu dga' ba skyed cig 
[\[104a.7\]]ces bsgo'o/_/lha sbyin gyis de thos nas sdug bsngal chen po dang yid mi bde ba skyes nas/_gal te bdag gis shAkya'i rgyal po bzang ldan nges par rab tu 'byung ba shes par gyur dang bdag khas len par mi 'gyur ba zhig na/_da ni gal te rab tu ma byung na [{]brdzun [,]rdzun [}]du smra ba yin no zhes rgyal srid 
[\[104b\]]
[\[104b.1\]]kyang thob par mi 'gyur bas thams cad kyi thams cad du dus 'dir zad dam cis rab tu byung la bdag rab tu byung bzhin du rgyal srid bya'o snyam mo/_/de nas rgyal po zas gtsang 'di snyam du sems te/_shAkya rnams kyi tha ma'i 'byor pa la blta'o snyam nas des grong khyer gseg ma dang gyo mo 
[\[104b.2\]]bsal/_tsan dan gyi chus chag chag btab/_gdugs dang /_rgyal mtshan bsgreng /_dar gyi chun 'phyang mang po dpyangs/_shin tu dri zhim po'i pog por nye bar bzhag_/me tog sna tshogs kyi sil mas dga' dga' ltar byed du bcug go/_/de nas shAkya brgya stong phrag du mas 
[\[104b.3\]]yongs su bskor nas grong khyer gyi sgo na seng ge'i khri la 'dug go/_/shAkya mo dang shAkya gzhon nu ma ngo mtshar skyes pa rnams kyang skar khung khol ma can dang /_skar khung dang /_stegs bu dag la 'dug go/_/shAkya rnams kyi 'byor pa la blta bar 'dod pa'i skye bo'i tshogs yul sna 
[\[104b.4\]]tshogs nas lhags pa dag kyang lam po che 'am/_tshong 'dus dang /_bzhi mdo dang /_sum mdo rnams su 'dug go/_/shAkya las su dag gis ni mnyes par 'gyur/_su dag gis ni thugs byung bar 'gyur ba brtag pa'i phyir bram ze dang /_mtshan mkhan dang /_ltas mkhan 
[\[104b.5\]]dag bkug go/_/shAkya rnams do shal dang /_gdu bu dang /_dpung rgyan dang /_rgyan gyis brgyan pa rnams kyis pha dang ma dag la bltas nas so so'i shing rtar zhugs te phyir 'byung bar brtsams pa na/_shAkya'i rgyal po bzang ldan sna la byung ba mtshan mkhan rnams kyis mthong 
[\[104b.6\]]nas de dag gis smras pa/_re zhig 'dis ni mnyes par byed par 'gyur ro/_/de bzhin du nam gru dang /_ma 'gags pa la sogs pa phyir byung ba na de rnams kyang mtshan mkhan rnams kyis lung bstan to/_/de nas lha sbyin phyir byung ste/_de phyir byung ba na bya khras gtsug gi nor bu 
[\[104b.7\]]phrogs pa mtshan mkhan rnams kyis mthong nas de rnams kyis smras pa/_'di'i rtags dang sbyar na gdon mi za bar ston pa la 'khus nas dmyal ba la gzhol bar 'gyur ro/_/ko ka li ka dang /_khaN+Da dra bya dang /_ka ta mo ra ka ti Sh+ya dang /_rgya mtshos byin rnams phyir byung ba dang 
[\[105a\]]
[\[105a.1\]]bong bu'i skad grag nas de dag kyang mtshan mkhan rnams kyis bstan pa/_'di dag gis kyang nyan thos chen po rnams la tshig ngan pa smras nas dmyal bar gzhol bar 'gyur ro/_/nye dga' glang po che la zhon nas phan tshun du lta bar byed pa na mu tig gi do shal lhung 
[\[105a.2\]]ba dang /_de glang po che las babs te blangs so/_/de yang de rnams kyis lung bstan pa/_'di ha cang 'dod chen ches pas sems can dmyal ba rnams su skye bar 'gyur ro/_/de nas bzang ldan dang /_nam gru dang /_ma 'gags pa dang /_lha sbyin la sogs pa shAkya lnga brgya po 
[\[105a.3\]]de rnams skyed mos tshal du dus ston la 'gro ba bzhin du bzang pos 'gran cing bcom ldan 'das gang na ba der dong ngo /_/bcom ldan 'das kyis dgongs pa/_gal te ngas shAkya rnams la dge slong tshur shog ces bya bas rab tu phyung na kha cig gis ni mnyes par byed par 'gyur/_
[\[105a.4\]]kha cig gis ni mnyes par byed par mi 'gyur te/_mnyes par byed par mi 'gyur ba gang yin pa de dag gzhan du sems la/_dge slong tshur shog ces bya ba ni thams cad srid pa tha ma yin pas ma la ngas thams cad dge slong rnams kyis gsol ba dang bzhi'i las kyis rab tu 
[\[105a.5\]]byung ba dang bsnyen par rdzogs su gzhug go snyam du dgongs nas dge slong rnams la bka' stsal pa/_dge slong dag ser skya'i gzhi'i shAkya rnams gsol ba dang bzhi'i las kyis rab tu 'byung ba dang bsnyen par rdzogs par gyis shig_/btsun pa bka' bzhin 'tshal zhes dge 
[\[105a.6\]]slong de rnams kyis bcom ldan 'das las mnyan to/_/rgyal po zas gtsang gis shAkya rnams kyi 'breg mkhan nye ba 'khor zhes bya ba de rnams rab tu 'byin pa na skra 'breg par btang nas shAkya'i rgyal po bzang ldan gyi skra 'breg pa na de ngom zung gnag cing mchi ma 'dzag la skad 
[\[105a.7\]]'dzer cing dbugs brdzags par skra 'breg par byed do/_/shAkya'i rgyal po bzang ldan gyis smras pa/_nye ba 'khor ci'i phyir du/_de snying rje rje skad du gcom chung ngu dal bus tshig re nas smras pa/_lha bdag 'dzam bu'i gling gi skyes bu gtso bo rnams la bsnyen bkur bgyid pa 
[\[105b\]]
[\[105b.1\]]mi phal pa rnams la yang bsnyen bkur bgyid par 'gyur ba lta zhig_/khyed kyis spangs te gson pa bas ni 'gum mi bsdo'o/_/shAkya'i rgyal po bzang ldan gyis smras pa/_nye ba 'khor khyod kyis jo bo la snying nye ba'i mnyes par bya ba bstan zin te/_chog gis mya ngan ma 
[\[105b.2\]]byed cig_/ngas ji ltar mi phal pa rnams la bsnyen bkur byed par mi 'gyur ba de ltar bya'o zhes smras nas des phyogs gcig tu ras zhig bting nas shAkya gzhon nu rnams la smras pa/_shes ldan gzhon nu dag nyon cig_/'breg mkhan nye ba 'khor 'dis bdag cag la bkur 
[\[105b.3\]]sti byas la bdag cag kyang slar khyim du mi gnas kyis rgyan rnams de'i 'tsho ba'i rkyen du ras kyi steng du zhog shig_/de rnams kyis se mo do dang /_do shal dang /_mgul rgyan dang /_gdu bu dang /_dpung rgyan dang /_rna rgyan la sogs pa rin po che sna tshogs kyis brgyan pa'i rgyan 
[\[105b.4\]]khyad par can rnams kyis ras kyi steng du phung po chen por spungs so/_/nye ba 'khor gyis de rnams mthar gyis skra bregs te de rnams khrus la dong ba dang /_des bsams pa/_re zhig gzhon nu 'di dag rigs dang /_'byor pa dang /_lang tsho la bab cing chung ma dang ldan la/_mdzod 
[\[105b.5\]]dang bang mdzod kyis rgyas pa yang spangs nas rab tu 'byung na/_bdag rgyan 'di tsam la chags pa ni tshul ma yin pas sdug bsngal bar 'gyur ro/_/gal te bdag rigs ngan du ma skyes na bdag kyang legs par gsungs pa'i chos 'dul ba la rab tu 'byung zhing chu bo las rgal ba 
[\[105b.6\]]dang /_sbyor ba las yang dag par 'da' bar bya ba'i phyir brtsal ba dang 'bad pa la brtson par bya ba zhig snyam mo/_/'di ni chos nyid yin te/_ji ltar sangs rgyas bcom ldan 'das rnams nyin lan gsum mtshan lan gsum sangs rgyas kyi spyan gyis 'jig rten la 
[\[105b.7\]]gzigs pa de bzhin du nyan thos chen po rnams kyang byed pas tshe dang ldan pa shA ri'i bus 'breg mkhan nye ba 'khor lhag par skyo ba skyes par mthong ngo /_/mthong nas kyang 'breg mkhan nye ba 'khor gang na ba der song ste phyin nas 'breg mkhan nye ba 'khor la 'di skad ces smras 
[\[106a\]]
[\[106a.1\]]so/_/nye ba 'khor khyod ci'i phyir shin tu mi dga' bas lag pa 'gram pa la gtad nas sems khong du chud cing 'dug nye ba 'khor gyis smras pa/_btsun pa shA ri'i bu gang gi phyir da ltar gzhon nu 'di dag rigs dang /_'byor pa dang /_lang tsho la bab cing chung ma 
[\[106a.2\]]dang ldan la/_mdzod dang bang mdzod kyis rgyas pa yang spangs nas rab tu 'byung na/_bdag rgyan 'di tsam la chags pa ni tshul ma yin pas sdug bsngal bar 'gyur ro/_/gal te bdag rigs ngan du ma skyes na bdag kyang legs par gsungs pa'i chos 'dul ba la rab tu 'byung zhing 
[\[106a.3\]]chu bo las rgal ba dang /_sbyor ba las yang dag par 'da' bar bya ba'i phyir brtsal ba dang 'bad pa la brtson par bgyi ba zhig na/_bdag ci'i phyir sems khong du chud par mi 'gyur/_tshe dang ldan pa shA ri'i bus smras pa/_bzhin [{]bzangs [,]bzang [}]thub pa'i dbang po'i gsung rab 'di la ni 
[\[106a.4\]]rigs snying por byed pa ma yin/_rus snying por byed pa ma yin/_rgyud snying por byed pa ma yin/_thos pa snying por byed pa ma yin te/_'di ltar thub pa'i dbang po'i gsung rab 'di la ni sgrub pa snying por byed pa yin no/_/de bzhin gshegs rnams rigs dang ni/_/rgyud dang 
[\[106a.5\]]rus la rtog mi mdzad/_/'das nas yun ring lon pa yi/_/las rnams la ni rtog par mdzad/_/gal te legs par gsungs pa'i chos 'dul ba la rab tu 'byung ba dang bsnyen par rdzogs pa dge slong gi dngos po 'dod na tshur bcom ldan 'das kyi spyan sngar 'dong dang /_khyod bcom 
[\[106a.6\]]ldan 'das kyis rab tu 'byin par 'gyur ro//_//'dul ba gzhi/_bam po dgu bcu rtsa gnyis pa/_des khas blangs so/_/de nas tshe dang ldan pa shA ri'i bus 'breg mkhan nye ba 'khor khrid de bcom ldan 'das gang na ba der dong nas phyin pa dang /_bcom ldan 'das 
[\[106a.7\]]kyi zhabs gnyis la mgo bos phyag byas te bcom ldan 'das la 'di skad ces gsol to/_/btsun pa nye ba 'khor 'di legs par gsungs pa'i chos 'dul ba la rab tu 'byung ba dang /_bsnyen par rdzogs pa dge slong gi dngos po 'tshal lags na thugs brtse ba nye bar gzung ste/_
[\[106b\]]
[\[106b.1\]]bcom ldan 'das kyis 'di rab tu 'byung ba dang bsnyen par rdzogs par mdzad du gsol/_bcom ldan 'das kyis de la bka' stsal pa/_dge slong tshur shog tshangs par spyad pa spyod cig ces bcom ldan 'das kyis bka' stsal pa'i mod kho nar skra byi ba dang /_snam sbyar gyon pa dang /_
[\[106b.2\]]lag par lhung bzed dang bya ma bum gyis 'brel ba dang /_skra dang kha spu skyes nas zhag bdun lon pa tsam dang /_dge slong bsnyen par rdzogs nas lo brgya lon pa'i spyod lam lta bur gnas par gyur to/_/smras pa/_de bzhin gshegs pas tshur shog bka' stsal pas/_/skra byi 
[\[106b.3\]]snam sbyar gyon pa'i lus ldan zhing /_/mod la dbang po rab zhir gnas gyur te/_/sangs rgyas dgongs pas lus gzugs bkab par gyur/_/shAkya rab tu byung ba rnams ni rgan rabs ji lta bu bzhin du 'dud par byed pas shAkya'i rgyal po bzang ldan 'dud par byed pa na/_nye ba 
[\[106b.4\]]'khor gyi rkang pa yin par shes so/_/de nas des gdong bteg ste gsol pa/_bcom ldan 'das 'di ni nye ba 'khor lags na/_ci bdag gis 'di'i rkang pa gnyis la yang 'dud par bgyi 'am/_bcom ldan 'das kyis bka' stsal pa/_bu nga rgyal spang ba'i phyir rab tu byung ba 
[\[106b.5\]]yin te/_'di rgan gyis khyod kyis nga rgyal gyi dregs pa chog la thud cig_/des de'i rkang pa la gtugs pa na sa chen po lan drug tu g.yos par gyur te/_sa chen po 'di g.yos/_rab tu g.yos/_kun du rab tu g.yos/_ldeg rab tu ldeg_/kun du rab tu ldeg ste/_
[\[106b.6\]]shar phyogs mtho na ni nub phyogs dma'/_nub phyogs mtho na ni shar phyogs dma'/_lho phyogs mtho na ni byang phyogs dma'/_byang phyogs mtho na ni lho phyogs dma'/_dbus mtho na mtha' dma'/_mtha' mtho na dbus dma' bar gyur te/_de ltar thams cad kyis 
[\[106b.7\]]rim bzhin du gtugs so/_/lha sbyin gyis ma btud pa dang /_bcom ldan 'das kyis bka' stsal pa/_bu nga rgyal spang ba'i phyir rab tu byung ba yin gyis thud cig_/des gsol pa/_bdag gis de'i rkang pa la ma gtugs na khyod la gnod pa ci mchis zhes de 'dud du 
[\[107a\]]
[\[107a.1\]]ma btub ste/_der thog mar bcom ldan 'das kyi bka' lha sbyin gyis bcag go/_/dge slong rnams the tshom skyes nas/_the tshom thams cad gcod pa sangs rgyas bcom ldan 'das la zhus pa/_btsun pa shAkya'i rgyal po bzang ldan gyis nye ba 'khor 
[\[107a.2\]]la phyag bgyis pa dang sa chen po 'di rnam pa drug tu g.yos par gyur pa la gzigs/_bcom ldan 'das kyis bka' stsal pa/_'di ni chos nyid yin te/_dge slong dag da ltar gyi 'di 'ba' zhig tu ma zad/_'di ltar 'das pa'i dus na yang 'dis de'i rkang pa la gtugs pa 
[\[107a.3\]]na sa chen po rnam pa drug tu g.yos pa de nyon cig_/dge slong dag sngon byung ba grong khyer bA rA Na sI na rgyal po tshangs sbyin zhes bya ba 'byor pa dang /_rgyas pa dang /_bde ba dang /_lo legs pa/_skye bo dang /_mi mang pos rab tu gang ba na rgyal srid byed du bcug go/_/de'i tshe 
[\[107a.4\]]bA rA Na sI'i grong khyer na smad 'tshong ma bzang mo zhes bya ba zhig gnas pa de'i drung du bram ze'i khye'u mdzes dga' zhes bya ba song nas smras pa/_bzang mo dga' mgur spyad kyis tshur shog_/des smras pa/_khyod la kAr ShA pA Na lnga brgya yod dam/_des smras pa med do/_/song 
[\[107a.5\]]la kAr ShA pa Na lnga brgya khyer te shog shig_/de la 'byor pa med kyang de de la lhag par chags pas dus dus su me tog dang 'bras bu rnam pa sna tshogs skyel bar byed pa dang /_de de la sdug pa skyes so/_/ji tsam dus gzhan zhig na bA rA Na sIr dus ston byung nas bud med thams cad gos 
[\[107a.6\]]dang /_phreng ba dang /_rgyan rnams kyis bklubs nas rang gi khyim na rtse zhing dga' ba mang pos gnas pa de bram ze'i khye'u mdzes [{]dga'as [,]dgas [}]mthong nas yi chad par gyur te/_smad 'tshong ma bzang mos bsams pa/_de ring bA rA Na sI'i mi rnams gos dang /_phreng ba dang /_rgyan rnams 
[\[107a.7\]]kyis bklubs nas rang rang gi chung ma rnams dang lhan cig dga' mgur spyod par 'gyur na/_bram ze'i khye'u mdzes dga' su zhig dang dga' mgur spyod par 'gyur zhes de de snyam du sems shing bram ze'i khye'u mdzes dga' gang na yod pa'i phyogs der 'ongs nas/_des de mthong ba dang /_
[\[107b\]]
[\[107b.1\]]sngon gyi byas pa drin du gzo ba yid la bskyed nas smras pa/_bram ze'i khye'u song la shin tu dri zhim pa'i me tog dag khyer te shog shig_/bdag cag lhan cig dga' mgur spyad par bya'o/_/de shi ba las sos pa bzhin du dga' bas sems kyi rgyud ngo mtshar gyis bsdus nas song ngo /_/
[\[107b.2\]]de'i gzugs dang /_lang tsho dang /_g.yer ba'i yon tan brtags nas mos shing zhen pas mtshan thog thag gnyid ma log pas nam nangs pa dang mtshan mo gnyid kyis shin tu lci bar gyur nas/_ji tsam nyi ma shar gyi bar du gnyid log nas gang gi tshe 'jig rten gyi dus ston gyi ched 
[\[107b.3\]]du me tog thams cad btus zin pa de'i tshe sad nas me tog gi ched du phan tshun song ba na ma rnyed nas/_des shing shir+Sha zhes bya ba'i me tog cig khyer nas de'i drung du song ste tshigs su bcad de smras pa/_g.yang gzhi thogs pa bu pho mdzes dga' ni/_/ma sha phyed med rgyud 
[\[107b.4\]]gzhan snyom las kyis/_/de ring shing rnams me tog rgyas dus na/_/sbyin pa'i me tog shir+Sha da 'di yin no/_/des smras pa/_song la me tog gzhan dag khyer la shog shig_/'dod pa rnams la so sor rten par byed pa ni kun du sbyor ba la sogs te/_de'i 'dod chags 
[\[107b.5\]]rab tu 'phel bas so ka'i zla ba'i tha ma'i nyin par sprin med cing rlung mi ldang bar 'dug pa'i nyi ma phyed kyi dus na grong khyer nas shin tu thag ring ba'i yul dgon pa dag tu mgo 'dren pa dang dkyus ma ngag dbyangs su len cing me tog thu'o/_/rgyal po tshangs sbyin yang [{]ri dgas [,]ri dwags [}]shor du chas 
[\[107b.6\]]pa na de nyi ma'i gzer rnon pos gdungs nas grib ma'i ched du phyogs der son pa dang /_de'i glu'i sgra thos nas tshigs su bcad nas smras pa/_steng nas nyi mas gdung byed cing /_/'og nas bye mas gdungs pa la/_/glu len khyod kyi lus la ni/_/ci phyir nyi ma'i gdung ba med/_/
[\[107b.7\]]mdzes [{]dga'as [,]dgas [}]kyang tshigs su bcad de smras pa/_bdag ni nyi mas ma gdungs te/_/rtog pa yis ni bdag gdungs lags/_/bya ba bya ba ma yin pas/_/'jig rten 'di gdungs nyi ma min/_/rgyal pos bsams pa/_bram ze'i khye'u 'di ni gdon mi za bar bsil 
[\[108a\]]
[\[108a.1\]]bar byed pa'i gtam la mkhas pa zhig yin te/_des na nyi ma phyed kyi tshe 'dug nas me tog thu'o snyam nas/_des bkug ste smras pa/_bram ze'i khye'u re zhig bsil bar byed pa'i gtam dag byos shig mnyan to/_/des bsams pa/_rgyal po de ni 
[\[108a.2\]]gdon mi za bar lus gdungs pa yin te/_des na 'di skad smra'o snyam nas/_des bsil bar byed pa'i gtam rnam pa sna tshogs de la smras pa thos nas rgyal po lus gdung ba dang bral bar gyur to/_/rgyal po mngon par dga' bar gyur nas blon po rnams la smras pa/_shes ldan dag 
[\[108a.3\]]rgyal po rgyal rigs spyi bo nas dbang bskur ba'i srog sbyin pa gang yin pa de la lan du phan ci gdags/_lha rgyal srid phyed kyis so/_/de nas rgyal po des smras pa/_bram ze'i khye'u de ring rgyal po'i pho brang du gnas thob cig dang /_sang rgyal srid kyi phyed sbyin no/_/de rgyal po'i 
[\[108a.4\]]pho brang du ma la bzang po byin nas de de la nyal ba na bzang mo rjes su dran par sems shing rgyal srid phyed po de yang smad 'tshong bzang mo'i phyir blang ngo snyam mo/_/yang bsams pa/_rgyal srid phyed po de la longs spyod pa'i rgyal po de ci 'dra ba zhig_/ma la bdag gis de srog dang dbral 
[\[108a.5\]]bar bya'o snyam mo/_/yang bsams pa/_rgyal po bsad pa'i rgyal srid gang yin pa des ci zhig bya snyam nas tshigs su bcad de smras pa/_don ma grub na 'dod 'gyur la/_/don grub 'dod pa ldog mi 'gyur/_/ma grub na ni phongs gyur pas/_/de bas don ni don ma 
[\[108a.6\]]yin/_/ji tsam nam nangs su nye ba na de 'gyod pa skyes nas mal nas babs te g.yang gzhi sa la bting nas nyal lo/_/nam nangs pa na rgyal pos smras pa/_shes ldan dag bram ze'i khye'u de khug shig_/de la rgyal srid phyed sbyin no/_/rgyal po'i pho nya dag 'ongs pa nam la 
[\[108a.7\]]chen po nas babs te g.yang gzhi sa la bting nas nyal ba mthong ngo /_/mthong nas kyang ma dad pa bskyed de rgyal po'i gan du song nas smras pa/_lha 'di ni rgyal srid kyi 'os ma lags so/_/rgyal pos smras pa/_ci'i phyir/_de rnams kyis smras pa/_lha nyon mongs 
[\[108b\]]
[\[108b.1\]]mal chen po gya nom pa spangs te g.yang gzhi sa la bting nas mchis nyal ba'i dman pa la mos pa gang lags pa de rgyal srid stsal te ci rung /_rgyal pos smras pa/_shes ldan dag shes rab can de de la rgyu zhig yod par 'gyur gyis khug shig_/de rnams kyis de bkug pa dang 
[\[108b.2\]]rgyal pos smras pa/_kye bram ze'i khye'u khyod ci'i phyir mal chen po nas babs te g.yang gzhi sa la bting nas nyal/_des ji ltar gyur pa rnams rgyal po la rig par byas nas de nas smras pa/_lha gnang bar mdzod cig rab tu 'byung ngo /_/rgyal pos smras pa/_dam zhig bcas te 
[\[108b.3\]]gal te khyod rab tu byung na khyod kyis yon tan gyi tshogs [{]chung zad [,]cung zad [}]rtogs pa nga la brjod pa lta na gnang ngo /_/des de bzhin du bgyi'o zhes khas blangs so/_/de nas des zhi ba'i phyogs su song nas mkhan po dang slob dpon med par rang byang chub rtogs par byas nas rang sangs rgyas des 
[\[108b.4\]]bsams pa/_bdag gis rgyal po de la sngon khas blangs pas song la/_khas blangs pa de rig par bya'o zhes de rgyal po'i drung du song nas steng gi nam mkha' la mngon par 'phags te 'bar ba dang /_gsal ba dang /_char 'bebs pa dang /_glog 'byin pa'i cho 'phrul dag 
[\[108b.5\]]bya bar brtsams so/_/rgyal pos de'i rkang pa gnyis la gtugs te tshigs su bcad pas smras pa/_dge ba ci zhes btsal phyir rab byung ba'i/_/bram ze'i khye'us rnyed pa legs rnyed de/_/[{]chung zad [,]cung zad [}]las kyi rnam smin bskyed pa yi/_/nyer 'gros khyad par chen po 'dir rtogs ltos/_/
[\[108b.6\]]rgyal po tshangs sbyin gyi skra mkhan gang ga skyong zhes bya ba zhig yong ba de des mdzes [{]dga'as [,]dgas [}]tshigs su bcad pas smras pa 'dzin du bcug nas smras pa/_gang ga skyong nga la tshigs su bcad pa de yang dang yang du dran par gyis shig_/skra mkhan gang ga skyong rang gi bzo la shin tu byang ba 
[\[108b.7\]]yin pas de gang gi tshe rgyal po tshangs sbyin gyi kha spu 'chos pa de'i tshe de gnyid log par 'gyur zhing se gol gyis sad par byas te/_sad nas kyang gang ga skyong la mchog gang 'dod pa gsol cig ces mchog sbyin par byed pa na des smras pa/_lha gsol ba zhig mchis so/_/gang gi 
[\[109a\]]
[\[109a.1\]]tshe gang ga skyong gis rgyal po la tshigs su bcad pa dran par byed pa de'i tshe rgyal po 'dod pa'i gtam la sems kyang mi 'gro na 'dod pa la zhen cing spyod pa lta smos kyang ci dgos te/_btsun mo la blta bar yang mi byed do/_/btsun mo rnams nyon mongs pas myos shing zhen 
[\[109a.2\]]nas gang ga skyong la smras pa/_zhang po gang gi tshe rgyal po khyod la lhas mchog sbyin par mdzad pa de'i tshe lha gal te bdag la dgyes na tshigs su bcad pa 'di'i don rgyas par bshad du gsol cig_/rgyal pos tshigs su bcad pa de'i don rgyas par rnam par bkrol ba dang /_de skyo ba skyes nas rkang pa 
[\[109a.3\]]la gtugs te smras pa/_lha bdag gis bsnyen bkur bgyis lags kyis khyim nas khyim ma mchis par rab tu 'byung ngo /_/rgyal pos smras pa/_gal te rab tu byung nas yon tan gyi tshogs [{]chung zad [,]cung zad [}]rnyed na nga la rig par byos shig_/des smras pa/_lha bka' bzhin 'tshal snyan du gsol 
[\[109a.4\]]bar bgyi'o/_/de drang srong rnams kyi nang du song ste rab tu byung nas des mngon par shes pa lnga mngon sum du byas so/_/de 'di snyam du sems te/_bdag gis rgyal po tshangs sbyin la sngon khas blangs kyis song la khas blangs pa de rig par bya'o snyam nas/_des rgyal po tshangs sbyin gang na 
[\[109a.5\]]ba der song ste phyin nas steng gi nam mkha' la mngon par 'phags te 'bar ba dang /_gsal ba dang /_char 'bebs pa dang /_glog 'byin pa'i cho 'phrul dag bya bar brtsams so/_/so so'i skye bo ni rdzu 'phrul la myur du sems gtod pa yin pas des rkang pa la gtugs te smras pa/_
[\[109a.6\]]'phags pa khyod kyis yon tan gyi tshogs 'di lta bu rtogs sam/_rtogs so/_/rgyal po tshangs sbyin gyis drang srong gang ga skyong gi rkang pa la gtugs pas sa rnam pa drug tu g.yos par gyur to/_/yang de'i mas tshigs su bcad de smras pa/_tshangs sbyin blo dang ldan pa po/_/'di 
[\[109a.7\]]ru 'breg mkhan lag cha dag_/bzhag nas rab tu byung 'di la/_/lha khyod 'dud pa'i tshul ma yin/_/rgyal po tshangs sbyin gyi mas khong du chud par bya ba'i phyir tshigs su bcad pa smras pa/_'di ltar thub pas bslab pa'i gzhi rnams la/_/des ni dka' spyad 'di dag spyad 
[\[109b\]]
[\[109b.1\]]lags te/_/blo rgya chen por gyur pa gang lags pa/_/gang ga skyong la [{]chung zad [,]cung zad [}]ma gsung shig_/dka' thub zil gyis sdig pa thams cad mnan/_/dka' thub zil gyis 'jig rten thams cad mnan/_/dka' thub zil gyis 'breg mkhan snod bcom ste/_/dka' thub 
[\[109b.2\]]'bar la [{]chung zad [,]cung zad [}]ma gsung shig_/dge slong dag ji snyam du sems/_de'i tshe de'i dus kyi rgyal po tshangs sbyin zhes bya bar gyur pa gang yin pa de bzang ldan 'di nyid yin no/_/drang srong gang ga skyong zhes bya ba gang yin pa de ni nye ba 'khor 'di nyid yin te/_de na yang shAkya'i rgyal po 
[\[109b.3\]]bzang ldan tshangs sbyin du gyur pa na nye ba 'khor drang srong gang ga skyong zhes bya bar gyur pa la phyag byas pa nas rnam pa drug tu g.yos par gyur to/_/da ltar yang bzang ldan gyis nye ba 'khor rab tu byung ba la phyag byas pa nas rnam pa drug tu g.yos par gyur to//_//sdom la/_kauN+Di 
[\[109b.4\]]n+ya dang ril ba'i dbyibs/_/thams cad skyob nor shing rta dang /_/gdugs dang srin bu ki ta ka/_/byams pa'i dril sgrogs bcug pa dang /_/dga' skyong la du btung ba dang /_/snum khur gnas 'jog sbrang rtsi can/_/'dul ba 'dzin mchog bgrang ba'o/_/gang gi tshe tshe dang ldan 
[\[109b.5\]]pa kun shes kauN+Di n+yas nyon mongs pa thams cad spangs te dgra bcom pa mngon sum du byas nas bcom ldan 'das kyis kyang snam sbyar gyi rgyal mtshan thogs pa rnams kyi mchog tu bstan pa de'i tshe dge slong rnams the tsom skyes te the tsom thams cad gcod pa sangs rgyas bcom ldan 'das la 
[\[109b.6\]]zhus pa/_btsun pa tshe dang ldan pa kun shes kauN+Di n+yas las ci zhig bgyis na des na bcom ldan 'das kyis snam sbyar gyi rgyal mtshan thogs pa rnams kyi mchog tu bstan lags/_bcom ldan 'das kyis bka' stsal pa/_dge slong dag dge slong kun shes kauN+Da n+yi 'di nyid kyis las 
[\[109b.7\]]tshogs rnyed pa/_rkyen yongs su bsgyur ba/_'od pa bzhin du nye bar gnas pa/_gdon mi za bar 'byung bar 'gyur ba'i las dag byas shing bsags pas dge slong kauN+Di n+ya 'di nyid kyis las byas shing bsags pa dag gzhan su zhig gis so sor myong bar 'gyur/_dge slong dag 
[\[110a\]]
[\[110a.1\]]las byas shing bsags pa dag ni phyi rol gyi sa'i khams la rnam par smin par mi 'gyur/_chu'i khams la mi 'gyur/_me'i khams la mi 'gyur/_rlung gi khams la mi 'gyur gyi/_'di ltar las dge ba dang mi dge ba byas shing bsags pa dag ni zin pa'i phung po 
[\[110a.2\]]dang /_khams dang /_skye mched la rnam par smin par 'gyur te/_las rnams bskal pa brgyar yang ni/_/chud mi za ba'ang tshogs dang dus/_/rnyed na lus can rnams la ni/_/'bras bu dag tu 'gyur ba nyid/_/dge slong dag sngon byung ba bskal pa bzang po 'di nyid la skye dgu 
[\[110a.3\]]rnams kyi tshe lo nyi khri thub pa na 'jig rten du yang dag par rdzogs pa'i sangs rgyas/_rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo sgyur ba bla na med pa/_lha dang mi rnams kyi ston pa/_sangs rgyas bcom ldan 'das 
[\[110a.4\]]'od srung zhes bya ba byung ste/_de grong khyer bA rA Na sIr nye bar brten nas ri bo ril ba'i dbyibs zhes bya ba la bzhugs so/_/ji tsam dus gzhan zhig na yang dag par rdzogs pa'i sangs rgyas 'od srung snga dro na bza' sham thabs mnabs chos gos dang lhung bzed bsnams te/_bA rA Na 
[\[110a.5\]]sIr bsod snyoms la zhugs pa dang /_dge 'dun lnga brgya tsam dong ba'i dge 'dun de rnams kyis sangs rgyas bcom ldan 'das skyes bu chen po'i mtshan sum bcu rtsa gnyis kyis kun nas brgyan pa/_sku dpe byad bzang po brgyad bcus mdzes par byas pa/_'od 'dom gang 
[\[110a.6\]]gis brgyan pa/_'od zer nyi ma stong bas lhag pa'i 'od can/_rin po che'i ri bo 'gro ba ltar kun nas mdzes par mthong ngo /_/mthong ma thag tu dad pa bskyed nas gros bya bar brtsams pa/_shes ldan dag bdag cag 'di las rab tu 'byung bar bya'o zhes de rnams kyis de 
[\[110a.7\]]ltar gros byas pa las kha cig ni rgya mtsho chen por zhugs so/_/kha cig ni yul gyi mthar dong ngo /_/kha cig ni shi ba'i chos dang ldan par gyur te/_skye bo bcu drug zhig lus pa de rnams ri bo ril ba'i dbyibs la dong nas yang dag par rdzogs pa'i sangs rgyas 'od srung las rab 
[\[110b\]]
[\[110b.1\]]tu byung ste/_de rnams de na bsam gtan dang /_klog pa dang /_rnal 'byor gyis gnas so/_/ji tsam dus gzhan zhig na yang dag par rdzogs pa'i sangs rgyas 'od srung gis sangs rgyas kyi mdzad pa mtha' dag mdzad nas shing zad pa'i me bzhin du drang srong smra ba [{]ri dgas [,]ri dwags [}]kyi nags 
[\[110b.2\]]su phung po lhag ma med pa'i mya ngan las 'das pa'i dbyings su yongs su mya ngan las 'das so/_/de rnams la lha rnams kyis smras pa/_shes ldan dag yang dag par rdzogs pa'i sangs rgyas 'od srung yongs su mya ngan las 'das te/_de yongs su mya ngan las 'das nas de ring 
[\[110b.3\]]du zhag bdun lon te/_de'i bstan pa yang nub na khyed cag 'bras bu med pa'i sbun pa 'bru zhing 'dug ste/_ci rung zhes byas pa thos nas bya ba ma byas pa'i sdug bsngal chen pos gdungs so/_/de nas lnga ni thos ma thag tu ri bo ril ba'i dbyibs las babs nas bA rA Na sIr zhugs so/_/
[\[110b.4\]]drug gis ni de nyid du yid byung bas brtson 'grus brtsams nas rang byang chub mngon sum du byas so/_/phyi nas lnga yang babs nas bA rA Na sI nyid du 'jug par brtsams pa na ji tsam na shing rtas 'tsho ba'i tshong pa dag 'gro ba na shing rtas 'tsho ba cig gi glang dag nyam chung bzhin du de dag la 
[\[110b.5\]]des lcag gzer bu can gyis yang nas yang du gzhus te/_de rnams nyam chung bas shi la thug cing 'gro mi nus bzhin du shing rtas 'tsho ba'i sna la 'gro ba dang /_de la dge slong de rnams kyis smras pa/_kye shing rtas 'tsho ba khyod kyi glang nyam chung ba 'di rnams la lcag gzer bu can gyis 
[\[110b.6\]]yang nas yang du gzhus te ci rung /_gal te 'gro mi nus na dal bus 'gror chug la phyi nas song ngo cog_/des smras pa/_bdag sna la shing rtas 'tsho ba'i tshong pa dang lhan cig mchi mi nus zhes gal te bdag phyi nas chas na gdon mi za bar shing rtas 'tsho ba'i tshong pa 'dis bdag 
[\[110b.7\]]bor nas dong bar 'gyur ro/_/de rnams kyis shing rtas 'tsho ba de las bzur bzur nas mi dga' ste/_gcig la gcig smras pa/_shes ldan dag yang dag par rdzogs pa'i sangs rgyas 'od srung yongs su mya ngan las 'das te bdag cag lus na 'dis kyang bdag cag la 
[\[111a\]]
[\[111a.1\]]skul ma btab kyis/_ma la bdag cag gis brtson 'grus brtsam par bya'o zhes smras nas tshigs su bcad de smras pa/_thub pa chen po 'od srung gi/_/gal te chos ni nub gyur kyang /_/yang dag sangs rgyas kyis bshad pa'i/_/brtson 'grus 'dor 
[\[111a.2\]]bar mi bya'o/_/bdag cag gi ni zag pa yang /_/gal te zad par ma gyur na/_/shAkya seng ge skyob pa yi/_/nyan thos mchog tu 'gyur bar bya/_/de rnams bA rA Na sA ri zhugs nas bsod snyoms spyad de slar yang ri bo ril ba'i dbyibs la dong nas bsam gtan dang /_klog 
[\[111a.3\]]pa dang /_rnal 'byor gyis gnas pa na de rnams las bzhi shi'o/_/gcig cig lus pa de mi dga' ba skyes shing yid byung bas ched du brjod pa ched du brjod pa/_ri bo ril ba'i dbyibs gang yin pa 'di nyid la bdag gis yang dag par rdzogs pa'i sangs rgyas 'od srung la bsnyen 
[\[111a.4\]]bkur byas la de'i dge slong nyi khri yang mthong na/_bdag 'ba' zhig 'dzam bu'i gling mtha' dag na snam sbyar gyi rgyal mtshan 'dzin pa lta zhig snyam nas/_des smon lam gdab par brtsams pa/_'di ltar bdag gis yang dag par rdzogs pa'i sangs rgyas 'od srung las 'di 
[\[111a.5\]]srid du tshangs par spyod pa spyad na yon tan gyi tshogs [{]chung zad [,]cung zad [}]kyang ma rtogs kyis/_dge ba'i rtsa ba 'dis bdag yang dag par rdzogs pa'i sangs rgyas 'od srung gis bram ze'i khye'u bla ma zhes bya ba gang yin pa de la bram ze'i khye'u khyod skye dgu rnams kyi tshe lo brgya thub pa na de bzhin 
[\[111a.6\]]gshegs pa dgra bcom pa yang dag par rdzogs pa'i sangs rgyas shAkya thub par 'gyur ro zhes lung bstan pa de'i bstan pa las bdag rab tu byung nas/_der thog mar nyon mongs pa thams cad spangs te dgra bcom pa mngon sum du byas nas/_bcom ldan 'das shAkya thub pa 
[\[111a.7\]]des bdag snam sbyar gyi rgyal mtshan 'dzin pa rnams kyi mchog tu bstan par gyur cig ces btab bo/_/dge slong dag ji snyam du sems/_de'i tshe de'i dus kyi yang dag par rdzogs pa'i sangs rgyas bcom ldan 'das 'od srung yongs su mya ngan las 'das pa'i dge slong nyi khri 
[\[111b\]]
[\[111b.1\]]yod pa las dge slong gcig lus pas 'dzam bu'i gling mtha' dag na snam sbyar gyi rgyal mtshan bzung ste/_ri bo ril ba'i dbyibs gang na ba der song nas smon lam btab pa gang yin pa de ni dge slong kun shes kauN+Di n+ya 'di nyid yin te/_de'i smon lam gyi dbang gis da ltar 
[\[111b.2\]]yang bcom ldan 'das kyis snam sbyar gyi rgyal mtshan 'dzin pa rnams kyi mchog tu bstan to/_/dge slong dag de lta bas na las gcig tu gnag pa rnams kyi rnam par smin pa ni gcig tu gnag pa yin la/_gcig tu dkar ba rnams kyi rnam par smin pa ni gcig tu dkar ba 
[\[111b.3\]]yin/_'dren ma rnams kyi ni 'dren ma yin pas dge slong dag de lta bas na las gcig tu gnag pa dang 'dren ma rnams ni spangs la/_las gcig tu dkar ba rnams la brtsal bar bya ste/_dge slong dag khyed kyis de lta bu la bslab par bya'o/_/gang gi tshe bcom ldan 'das 
[\[111b.4\]]kyis tshe dang ldan pa kauN+Di n+ya la chos bshad nas yang dang yang du rmed par mdzad de/_kauN+Di n+ya khyod kyis chos kun shes sam/_bcom ldan 'das kun 'tshal lags so/_/kauN+Di n+ya khyod kyis chos kun shes sam/_bde bar gshegs pa kun 'tshal lags so zhes gsol pa de'i 
[\[111b.5\]]tshe dge slong rnams the tshom skyes te/_the tshom thams cad gcod pa sangs rgyas bcom ldan 'das la zhus pa/_btsun pa tshe dang ldan pa kun shes kauN+Di n+yas las ci zhig bgyis na/_des na bcom ldan 'das kyis chos bshad nas yang dang yang du rmed pa mdzad de/_kauN+Di n+ya 
[\[111b.6\]]khyod kyis chos kun shes sam/_bcom ldan 'das kun 'tshal lags so/_/kauN+Di n+ya khyod kyis chos kun shes sam/_bde bar gshegs pa kun 'tshal lags so zhes gsol lags/_bcom ldan 'das kyis bka' stsal pa/_dge slong dag dge slong kauN+Di n+ya 'di nyid kyis 
[\[111b.7\]]las byas zhing bsags pa/_tshogs rnyed pa zhes bya ba nas lus can dag la 'bras bur 'gyur zhes bya ba'i bar gong ma bzhin du'o/_/dge slong dag sngon byung ba grong khyer bA rA Na sIr rgyal po tshangs sbyin zhes bya ba 'byor ba dang /_rgyas pa dang /_bde ba dang /_lo legs 
[\[112a\]]
[\[112a.1\]]pa skye bo dang /_mi mang pos rab tu gang ba na rgyal srid byed du 'jug go/_/de dus gzhan zhig na btsun mo dang lhan cig rtse bar byed/_dga' bar byed/_dga' mgur spyod par byed do/_/de rtse bar byed/_dga' bar byed/_dga' mgur spyod par byed pa na btsun 
[\[112a.2\]]mo sems can dang ldan par gyur to/_/de zla ba brgyad dam dgu lon pa na khye'u gzugs bzang zhing mdzes pa/_blta na sdug pa/_yan lag gi mchog thams cad dang ldan pa zhig btsas so/_/btsas nas de'i btsas ston rgya cher byas nas khye'u'i ming cir gdags zhes 
[\[112a.3\]]ming 'dogs par byed do/_/blon po rnams kyis smras pa/_lha yul dbus kyi yul chos kyis ni gzugs bzang zhing mdzes pa blta na sdug pa lags na de mdzes dga' zhes 'dogs lags la/_khye'u 'di yang gzugs bzang zhing mdzes pa blta na sdug cing yul ka shi'i rgyal po'i 
[\[112a.4\]]sras kyang lags pas khye'u'i ming ka shi mdzes dga' zhes bgyi bar gdags so zhes de'i ming ka shi mdzes dga' zhes bya bar btags so/_/khye'u ka shi mdzes dga' ma ma brgyad po pang na 'tsho ba'i ma ma gnyis dang /_nu ma snun pa'i ma ma gnyis dang /_dri ma 'phyi ba'i ma 
[\[112a.5\]]ma gnyis dang /_rtsen grogs kyi ma ma gnyis te ma ma brgyad la rjes su gtad nas de ma ma brgyad kyis 'o ma dang /_zho dang /_mar dang /_zhun mar dang /_mar gyi snying po dang /_gzhan yang yo byad kyi bye brag gtso bo gtso bo dag gis sring bar byed/_skyed par byed 
[\[112a.6\]]cing rdzing na gnas pa'i pad ma bzhin du myur du skyed par byed do/_/yang rgyal po rtse bar byed/_dga' bar byed/_dga' mgur spyod par byed pa na btsun mo sems can dang ldan par gyur te/_de zla ba brgyad dam dgu lon pa na khye'u zhig btsas te/_gang gi nyi ma la btsas pa de 
[\[112a.7\]]nyid kyi nyi ma la bA rA Na sIr yul mi dang grong mi 'thab mo chen po byung ngo /_/de btsas pa'i btsas ston rgya cher byas nas khye'u'i ming cir gdags zhes ming 'dogs par byed do/_/btsun mo'i tshogs kyis smras pa/_lha 'di btsas pa na bA rA Na sIr grong mi dang yul mi rnams 
[\[112b\]]
[\[112b.1\]]'thab mo chen po byung bas de'i slad du khye'u'i ming 'thab mo skyes su gdags so zhes btags so/_/rgyal po tshangs sbyin ni chos dang chos ma yin pas rgyal srid byed du 'jug ste/_gzhon nu ka shi mdzes [{]dga'as [,]dgas [}]pha chos dang chos ma yin pas rgyal srid byed du 'jug pa mthong ngo /_/
[\[112b.2\]]mthong nas kyang de 'di snyam du sems te/_bdag kyang yab 'das na rgyal por 'gyur zhing bdag gis kyang chos dang chos ma yin pas rgyal srid byed du bcug nas dmyal bar gzhol bar 'gyur gyis/_ma la bdag khyim nas khyim med par rab tu 'byung bar bya'o snyam nas de pha'i drung du song 
[\[112b.3\]]ste rkang pa la gtugs te smras pa/_yab gnang bar mdzad du gsol/_bdag khyim nas khyim ma mchis par rab tu 'byung lags so/_/des smras pa/_bu gang gi don du mchod sbyin mchod par byed/_sbyin sreg sreg par byed/_dka' thub kyis gdung bar byed pa'i rgyal srid 
[\[112b.4\]]khyod kyi lag tu 'ongs na ci'i phyir rgyal srid spangs te rab tu 'byung /_des tshigs su bcad pas smras pa/_nags na shing shun rtswa gyon zhing /_/rtsa ba 'bras bu 'cha' ba dang /_/[{]ri dgas [,]ri dwags [}]gdug pa rnams dang ni/_/lhan cig gnas pa mchog lags kyi/_/'jig rten pha 
[\[112b.5\]]rol 'jig byed pa'i/_/mkhas pas rgyal srid slad du ni/_/gsod dang bcing dang rdeg pa dag_/bgyid pa de lta ma lags so/_/rgyal pos smras pa/_gzhon nu shes par gyis shig_/khyod ni nga'i bu gcig pa sdug pa/_yid du 'ong ba/_bzod pa/_mi mthun 
[\[112b.6\]]pa med pa yin te/_nga shi bar gyur na mi 'dod bzhin du khyod dang 'bral grang /_gson bzhin du lta ga la btang /_gzhon nu ka shi mdzes [{]dga'as [,]dgas [}]smras pa/_yab gal te gnang na de lta na legs/_gal te mi gnang na 'tshal ma yang mi 'tshal/_phyag yang mi 'tshal 
[\[112b.7\]]lo/_/de na gzhon nu ka shi mdzes [{]dga'as [,]dgas [}]nyi ma gcig kyang zan gcad pa byas pa nas/_gnyis dang /_gsum dang /_drug gi bar du zan gcad pa byas so/_/de nas rgyal po tshangs sbyin gyis gzhon nu ka shi mdzes dga' la 'di skad ces smras so/_/bu gzhon nu 
[\[113a\]]
[\[113a.1\]]shes par gyis shig_/tshangs par spyod pa spyad dka'o/_/rab tu dben par bya dka'o/_/gcig pu nyid la mngon par dga' bar bya dka'o/_/gnas mal dgon pa nags khrod ri drung dang bas mtha' dag tu gnas pas mnags dka'o/_/gcig pu 
[\[113a.2\]]dgon par gnas pa yang sdug bsngal lo/_/khyod kyis ji srid 'tsho'i bar du [{]ri dgas [,]ri dwags [}]gdug pa rnams dang lhan cig gnas par bya dgos so/_/khyod kyis ji srid 'tsho'i bar du gzhan gyis byin pas 'tsho bar bya dgos so/_/khyod kyis ji srid 'tsho'i bar du mi'i 'dod pa dag las 
[\[113a.3\]]dben par bya dgos so/_/khyod kyis ji srid 'tsho'i bar du mi'i dga' ba dang /_rtsed mo dag las dben par bya dgos so/_/bu gzhon nu khyod tshur shog_/'di nyid du 'dug la rgyal tshab byos te 'dod pa dag la yang spyod cig_/sbyin bdag kyang byin cig_/bsod nams dag 
[\[113a.4\]]kyang byos shig_/de skad ces smras kyang gzhon nu ka shi mdzes dga' cang mi smra'o/_/de nas rgyal po tshangs sbyin gyis btsun mo dang /_blon po dang /_mdun na 'don la bsgo ba/_shes ldan dag re zhig gzhon nu slong shig_/lha bka' bzhin 'tshal zhes btsun mo dang /_blon 
[\[113a.5\]]po dang /_mdun na 'don rnams gzhon nu ka shi mdzes dga' gang na ba der dong ste lhags nas gzhon nu ka shi mdzes dga' la 'di skad ces smras so/_/sras gzhon nu mkhyen par mdzod cig_/khyod ni shin tu gzhon pa bde ba bzhed pas sdug bsngal mi mkhyen te/_tshangs 
[\[113a.6\]]par spyod pa spyad dka'o/_/rab tu dben par bgyi dka'o/_/gcig pu nyid la mngon pa dga' bar bgyi dka'o/_/gnas mal dgon pa nags khrod ri drung dang /_bas mtha' dag tu gnas pas mnags dka'o/_/gcig pu dgon par gnas pa yang sdug bsngal lo/_/
[\[113a.7\]]khyod kyis ji srid 'tsho'i bar du [{]ri dgas [,]ri dwags [}]gdug pa dag dang lhan cig gnas par bgyi 'tshal lo/_/khyod kyis ji srid 'tsho'i bar du gzhan gyis byin pas 'tsho bar bgyi 'tshal lo/_/khyod kyis ji srid 'tsho'i bar du mi'i 'dod pa dag las dben par bgyi 'tshal lo/_/khyod kyis ji srid 
[\[113b\]]
[\[113b.1\]]'tsho'i bar du mi'i dga' ba'i rtsed mo rnams las dben par bgyi 'tshal lo/_/sras gzhon nu khyod tshur spyon/_'di nyid du bzhugs la rgyal tshab mdzod de/_'dod pa rnams la yang yongs su spyod cig_/sbyin pa dag kyang stsol cig_/bsod nams dag kyang gyis shig ces 
[\[113b.2\]]de skad smras pa na/_gzhon nu ka shi mdzes dga' cang mi smra bar 'dug go/_/de nas rgyal po tshangs sbyin gyis gzhon nu ka shi mdzes dga' dang lhan cig rdul khrod na rtse rtse ba'i blon po'i bu rnams dang /_mdun na 'don gyi bu rnams dang /_gzhan yang gzhon nu rnams la bsgo ba gzhon 
[\[113b.3\]]nu dag tshur re zhig gzhon nu ka shi mdzes dga' slong shig_/de nas blon po'i bu rnams dang /_mdun na 'don gyi bu rnams dang /_gzhon nu rnams kyis rgyal po tshangs sbyin las mnyan nas/_gzhon nu ka shi mdzes dga' gang na ba der dong ste lhags nas gzhon nu ka shi mdzes dga' 
[\[113b.4\]]la 'di skad ces smras so/_/gzhon nu des pa mkhyen par mdzod cig_/khyod ni shin tu gzhon pa bde ba bzhed pas sdug bsngal mi mkhyen te/_tshangs par spyod pa spyad dka'o/_/rab tu dben par bgyi dka'o/_/gcig pu nyid la mngon par dga' bar dka'o/_/gnas 
[\[113b.5\]]mal dgon pa nags khrod ri drung dang /_bas mtha' dag tu gnas pas mnags dka'o/_/gcig pu dgon par gnas pa yang sdug bsngal lo/_/khyod kyis ji srid 'tsho'i bar du [{]ri dgas [,]ri dwags [}]gdug pa dag dang lhan cig gnas par bgyi 'tshal lo/_/khyod kyis ji srid 'tsho'i bar du 
[\[113b.6\]]gzhan gyis byin pas 'tsho bar bgyi 'tshal lo/_/khyod kyis ji srid 'tsho'i bar du mi'i 'dod pa dag las dben par bgyi 'tshal lo/_/khyod kyis ji srid 'tsho'i bar du mi'i dga' ba'i rtsed mo dag las dben par bgyi 'tshal lo/_/sras gzhon nu khyod tshur spyon/_'di nyid du 
[\[113b.7\]]bzhugs la rgyal tshab mdzod de/_'dod pa dag la yang yongs su spyod cig_/sbyin pa dag kyang stsol cig_/bsod nams dag kyang gyis shig ces smras pa na/_gzhon nu ka shi mdzes dga' cang mi smra bar 'dug go/_/de nas blon po'i bu rnams dang /_mdun na 'don gyi bu 
[\[114a\]]
[\[114a.1\]]rnams dang /_gzhon nu rnams rgyal po tshangs sbyin gang na ba der song ste phyin nas rgyal po tshangs sbyin la 'di skad ces smras so/_/lha mkhyen par mdzod cig_/gzhon nu des pa ka shi mdzes dga' gum na ci rung /_'di ltar rab tu byung ba ni mkhas pa rnams kyis 
[\[114a.2\]]bsngags pa lags te/_gal te de la mngon par dga' bar gyur na gson por de la gzigs par 'gyur ro/_/gal te mngon par dga' bar ma gyur te/_slar yang drang srong rnams las log par gyur na bu'i gnas ni pha dang ma ma lags pa gzhan gang du mchi bar 'gyur/_rgyal 
[\[114a.3\]]po tshangs sbyin gyis smras pa/_gzhon nu dag gal te de lta na gnang bar bya'o/_/de nas blon po'i bu rnams dang /_mdun na 'don gyi bu rnams dang /_gzhon nu rnams gzhon nu ka shi mdzes dga' gang na ba der song ste phyin nas/_gzhon nu ka shi mdzes dga' la 'di skad ces smras 
[\[114a.4\]]so/_/gzhon nu des pa mkhyen par mdzod cig_/rab tu 'byung bar gnang ste gzhon nu da ni de'i dus mkhyen par mdzod cig_/de nas gzhon nu ka shi mdzes dga' bcud kyi khu ba'i rim gyis lus kyi mthu dang /_stobs dang /_brtson 'grus bskyed de bA rA Na sI nas byung 
[\[114a.5\]]nas drang srong rnams kyi nang du rab tu byung ngo /_/des brtson pa dang /_'bad pa dang /_brtsal ba byas pas 'dod pa rnams las 'dod chags dang bral bar byas nas byams pa'i ting nge 'dzin thob ste/_de shin tu sems can rnams la brtse ba dang ldan par gyur nas/_de'i 
[\[114a.6\]]byams pa des ni [{]ri dgas [,]ri dwags [}]gdug pa rnams kyang bsti gnas su 'dris par gyur te/_gnod pa mi byed pas de'i ming bzod pa smra ba bzod pa smra ba zhes bya bar gyur to/_/ji tsam dus gzhan zhig na rgyal po tshangs sbyin shi nas 'thab mo skyes rgyal srid la bzhag ste/_de chos dang chos 
[\[114a.7\]]ma yin pas rgyal srid byed du 'jug go/_/drang srong bzod pa smra bas smras pa/_mkhan po bdag gi lus ni kha zas dang btung bas bskyed pas dgon pa'i sman gyis 'tsho bar rngo mi thog gis grong mthar gnas su mchi lags so/_/des smras pa/_bu grong ngam dgon par gnas 
[\[114b\]]
[\[114b.1\]]kyang rung ste/_drang srong rnams ni dbang po rnams srung bar byed kyis/_song la bA rA Na sI'i nye 'khor du song nas lo ma dang 'dab ma'i spyil bu byos la gnas par gyis shig_/de mkhan po las lung thob nas bA rA Na sIr song ste/_zhi ba'i gnas btsal ba'i phyir phan tshun du rgyu zhing 
[\[114b.2\]]rim gyis pha'i skyed mos tshal du song ste/_des der gnas btsal ba las zhi ba'i phyogs shig mthong nas de de na gnas so/_/ji tsam dus gzhan zhig na rgyal po 'thab mo skyes so ga'i dus la bab pa na nags tshang tshing me tog gi shing rnams kha 'bus shing ngang pa dang /_khrung khrung 
[\[114b.3\]]dang /_rma bya dang /_ne tso dang /_ri skegs dang /_khu byug dang /_shang shang te'u rnams kyang skad 'byin pa'i skyed mos tshal gyi sa gzhir btsun mo dang lhan cig dong nas des skyed mos tshal der bde ba nyams su myong bas dub par gyur te gnyid log pa dang /_bud med ni me tog dang 
[\[114b.4\]]'bras bu la dga' ba yin pas skyed mos tshal de nyid nas phan tshun du rgyu bar brtsams pa las/_ci tsam na drang srong bzod pa smra ba spyod lam zhi bas mtha' gcig na 'dug pa mthong ngo /_/mthong nas kyang bla mar bya ba'i sems bskyed nas drang srong de la phyag byas te bskor nas 'khod 
[\[114b.5\]]do/_/drang srong bzod pa smra bas bud med rnams mthong nas lhag par spyod lam zhi bas chos bshad par brtsams so/_/ji tsam na rgyal po 'thab mo skyes gnyid kyi snyoms pas dub pa las sangs pa na/_btsun mo'i 'khor gyi bud med ma mthong nas/_des ral gri blangs te 
[\[114b.6\]]btsun mo'i 'khor gyi bud med btsal bar brtsams pa dang /_ji tsam na drang srong bzod pa smra ba bskor nas 'khod pa mthong ngo /_/mthong nas kyang phrag dog bskyed de/_bdag nyid khros pa'i kun nas dkris pa'i rang bzhin gyis drang srong de'i drung du song ba dang /_btsun 
[\[114b.7\]]mo'i tshogs kyis de khros pa'i gnas skabs mthong nas skrag ste byer ro/_/rgyal po snyems pa can gyis bzod pa smra ba la smras pa/_kye nang rje khyod su zhig des smras pa/_bzod pa smra ba'o/_/rgyal po 'thab mo skyes kyis smras pa/_kho bo 'khrugs pa la yang bzod pa 
[\[115a\]]
[\[115a.1\]]smra bar bdag nyid khas 'che ba yin nam/_da ni khyod bzod pa smra ba yin nam ma yin shes par bya'o zhes des de'i lag pa gnyis bcad nas yang dris pa/_khyod su yin/_des smras pa/_bzod pa smra ba'o/_/des de'i rkang pa bcad cing yan lag dang nying lag 
[\[115a.2\]]rnams kyang bcad pa dang /_des tshigs su bcad pa smras pa/_gal te bdag gi lus la ni/_/til 'bru tsam du gtub pa yi/_/lus ni phye ma brgyar gtubs nas/_/sa la gtor kyang bzod mi spong /_/gang phyir bdag gis byams dge ba'i/_/sems ni rtag tu goms 
[\[115a.3\]]byas pas/_/bu sdug lta bu'i skye bo la/_/bzod pa de gtong spro ba med/_/ces tshigs su bcad pa'i dbyangs de lta bus tshor ba bsal nas smon lam gdab par brtsams pa/_ji ltar rgyal po 'di nyon mongs pa la zhen pa'i blos bdag la yang dang yang du rmas nas yan lag dang 
[\[115a.4\]]nying lag rnams gtubs pa de bzhin du bdag bzod pa dang des pa dang lhan cig par gyur pa'i dge ba'i rtsa ba 'dis bdag nyid kyi nyon mongs pa'i tshogs rnams bcom nas bla na med pa yang dag par rdzogs pa'i byang chub mngon par rdzogs par sangs rgyas pa na/_de la shes rab kyi 
[\[115a.5\]]ral gris yang dang yang du rmed cing thog mar de'i nyon mongs pa gcod par gyur cig ces btab bo/_/de nas bzod pa smra ba la mngon par dad pa'i lha gang yin pas bsams pa/_rgyal po sdig can 'dis drang srong 'di nyes pa med cing gnod pa ma byas par rkang pa dang lag pa dang phral te bor 
[\[115a.6\]]gyis/_ci nas kyang bdag gis 'di la gnod par bya'o snyam du rig nas khro ba drag po'i kun nas dkris pas bzod pa smra ba'i mdun du 'dug ste tshigs su bcad pas smras pa/_'thab skyes bu dang bu mor bcas/_/gnyen gyi tshogs bcas grong khyer dang /_/ljongs bcas 'jig 
[\[115a.7\]]rten 'tsho ba kun/_/thal bar bgyi yis bka' stsol cig_/des slar tshigs su bcad de smras pa/_gang gis bdag lus lag pa rkang pa dang /_/sna dang phral nas ma rung byas gyur pa/_/de la'ang sdig pa cung zad mi 'dod na/_/nyes med 'gro ba rnams la smos ci dgos/_
[\[115b\]]
[\[115b.1\]]de nas bA rA Na sI'i lha gang yin pa des yams kyi nad dang /_byi ba dang /_bye ba dang /_ne tso rnams btang zhing lhas char ma phab pas skye bo'i tshogs rnams shi bar gyur to/_/rgyal pos ltas mkhan rnams bkug nas smras pa/_shes ldan dag ci'i phyir lha char mi 'bebs shing 
[\[115b.2\]]byi ba dang /_bye ba dang /_ne tso rnams rab tu mang por gyur la skye bo'i tshogs rnams kyang shi bar gyur/_de rnams kyis smras pa/_lha dang drang srong bzod pa smra ba la mngon par dad pa'i lha gang lags pa'i lha de rab tu 'khrugs te/_de 'khrugs pas des yams kyi nad 'di 
[\[115b.3\]]btang lags so/_/rgyal pos smras pa/_shes ldan dag de la ji ltar bsgrub par bya/_ltas mkhan rnams kyis smras pa/_lha gtor ma dang /_me tog phreng dang /_yo byad rnams kyis lha rab tu 'khrugs pa mnyes par 'gyur bas gtor ma dang /_me tog phreng dang /_yo 
[\[115b.4\]]byad rnams sbyar la lha dang drang srong de la yang bzod pa gsol bar bgyi'o/_/de nas rgyal pos bA rA Na sIr dril sgrogs su bcug pa/_grong khyer bA rA Na sI na gnas pa'i shes ldan dag nyon cig_/skyed mos tshal na gnas pa'i lha drang srong bzod pa smra ba la mngon par dad pa des 
[\[115b.5\]]yams kyi nad btang zhing des char mi 'bebs pa dang /_byi ba dang /_bye ba dang /_ne tso rnams rab tu mang por byas te skye bo'i tshogs kyang shi bar gyur gyis/_yams kyi nad de nye bar zhi bar bya ba'i phyir khyed cag sang gtor ma dang /_me tog phreng dang /_yo byad rnams dang 
[\[115b.6\]]chas te skyed mos tshal der deng la mchod pa byos shig_/skye bo'i tshogs kyis de nyid kyi nub mo nas gtor ma dang /_me tog phreng dang /_yo byad rnams sta gon byas te skyed mos tshal der rgyal po dang /_btsun mo dang lhan cig tu dong ngo /_/de nas skye bo'i tshogs chen pos lha de 
[\[115b.7\]]la brten nas dge sbyong dang /_bram ze dang /_bkren pa dang /_phongs pa rnams la sbyin pa dag byin nas lha'i gnas su mchod pa chen po byas te lha de la yang bzod par gsol to/_/de nas rgyal po drang srong bzod pa smra ba'i drung du song nas rkang pa la gtugs te bzod pa 
[\[116a\]]
[\[116a.1\]]gsol bar brtsams pa/_drang srong chen po bdag gis yul zhig la lhag par zhen pas khro ba'i kun nas dkris pa'i blo gros kyis khyod la gnod pa bgyis pa bzod par gsol lo/_/bzod pa smra bas smras pa/_rgyal po chen po bzod do/_/sus 'tshal/_
[\[116a.2\]]des tshigs su bcad pas smras pa/_lus la mtshon gyis 'debs pa na'ang /_/bdag ni sems can kun la byams/_/gal te khyod yid mi ches na/_/bdag gi khrag 'dzag pa la ltos/_/de'i khrag 'o ma'i thigs par 'dzag pa'i cho 'phrul rgyal po sdig pa'i las byed 
[\[116a.3\]]pa de la bstan na/_'on kyang yid ches par ma gyur nas des yang smras pa/_drang srong chen po bzod par gsol lo/_/rgyal po chen po bzod do/_/sus 'tshal/_de nas byang chub sems dpas yan lag dang nying lag gtubs pa'i gnas rnams ji lta ba bzhin du bzhag nas 
[\[116a.4\]]bden pa gsol ba'i phyir tshigs su bcad de smras pa/_rgyal po khyod kyis bdag gi lus/_/gtubs kyang shin tu phra ba yi/_/zhe sdang 'di ltar yod min na/_/bdag lus ji ltar sngon bzhin shog_/des bden pa'i tshig gsol bas lus sngon gyi ji lta ba bzhin du gyur to/_/
[\[116a.5\]]de nas rgyal po ya mtshan gyis mig phye nas tshigs su bcad pas smras pa/_kye ma'o chos la legs gnas pas/_/kye ma brtul zhugs 'di grub ste/_/lus la gtub par byed pa na/_/khyod la mi dga' ci yang med/_/rgyal po 'thab mo skyes btsun mo dang /_blon po 
[\[116a.6\]]dang /_grong mi dang /_yul mi dang bcas pas drang srong de'i rkang pa la mgo bos phyag byas te dong ngo /_/dge slong dag ji snyam du sems/_de'i tshe de'i dus kyi drang srong bzod pa smra ba gang yin pa de ni nga nyid yin no/_/rgyal po 'thab mo skyes gang yin pa de ni dge slong kauN+Di n+ya 'di nyid 
[\[116a.7\]]yin te/_ngas de la byams pa'i sems bskyed cing smon lam du dge ba'i rtsa ba 'dis bdag gis de la yang nas yang du rmed cing nyon mongs pa gcod par gyur cig ces btab pa'i smon lam gang yin pa de'i dbang gis/_da ltar yang de bzhin gshegs pa de la chos bshad nas yang 
[\[116b\]]
[\[116b.1\]]nas yang du smras so/_/dge slong dag da lta bas na las gcig tu gnag pa rnams kyi rnam par smin pa ni gcig tu gnag pa yin la zhes bya ba nas dge slong dag khyed kyis de lta bu la bslab par bya'o zhes bya ba'i bar du'o/_/gang gi tshe bcom ldan 'das kyis lha brgyad khri chos kyi ros yang dag 
[\[116b.2\]]par bsdus bden pa rnams la rab tu bkod pa de'i tshe dge slong rnams the tshom skyes te/_the tshom thams cad gcod pa sangs rgyas bcom ldan 'das la zhus pa/_btsun pa bcom ldan 'das kyis lha brgyad khri chos kyi ros yang dag par bsdus te bden pa rnams la rab tu bkod 
[\[116b.3\]]pa la gzigs/_bcom ldan 'das kyis bka' stsal pa/_dge slong dag da ltar gyi 'di 'ba' zhig tu ma zad de/_ji ltar 'das pa'i dus na yang ngas 'di rnams tshong pa brgyad khrir gyur pa na zang zing gis yang dag par bsdus nas brtul zhugs lnga'i gzhi rnams la rab tu bkod pa 
[\[116b.4\]]de nyon cig_/dge slong dag sngon byung ba ded dpon gnyis zhig byung ste/_thams cad skyob dang /_legs grub ces bya ste/_re re la yang tshong pa'i 'khor bzhi khri bzhi khri yod do/_/de la legs grub nges par 'byung ba la mngon par dga' nas de drang srong rnams kyi nang du rab 
[\[116b.5\]]tu byung ste/_des mtha' gcig tu brtson 'grus la gnas nas mkhan po dang slob dpon med par rang byang chub mngon sum du byas so/_/de'i tshong pa de rnams ded dpon ma mthong nas phan tshun du btsal bar brtsams pa na/_gang gi tshe rnam pa thams cad du ma rnyed pa de'i tshe ded 
[\[116b.6\]]dpon thams cad skyob kyi drung du dong nas smras pa/_ded dpon ded dpon des ni bdag cag la ma bltas par mchis te/_bdag cag gis btsal na yang ma rnyed na de la ji ltar bsgrub par bgyi/_des smras pa/_yi blong bar ma byed par 'khod cig ded dpon de btsal lo/_/
[\[116b.7\]]de nas ded dpon thams cad skyo ba tshong pa brgyad khris yongs su bskor nas/_ded dpon legs grub skyed mos tshal dang /_'dug gnas dang /_dka' thub kyi nags su btsal bar brtsams pa na des de mthong nas dris pa/_khyod kyis ci'i phyir tshong pa rnams spangs te rab 
[\[117a\]]
[\[117a.1\]]tu byung /_bdag nyid chen po de dag ni lus kyis chos 'chad kyis/_ngag gis ma yin pas ded dpon 'khor dang bcas pa de la 'bar ba dang /_gsal ba dang /_char 'bab pa dang /_glog 'byin pa'i cho 'phrul gyis dad par byas so/_/des tshong pa brgyad khri po de 
[\[117a.2\]]zang zing gis bsdu bas bsdus nas smras pa/_'di'i phyir bya ba byos shig_/'di la bya ba byas na gdon mi za bar 'bras bu smin par 'gyur ro/_/de rnams kyis de la bya ba rnam pa du ma byas so/_/dge slong dag ji snyam du sems/_de'i tshe de'i dus kyi ded dpon thams cad 
[\[117a.3\]]skyob gang yin pa de ni nga nyid yin no/_/tshong pa brgyad khri po gang yin pa de dag ni lha brgyad khri po 'di dag nyid yin te/_de na yang ngas zang zing gis nye bar bsdus nas brtul zhugs lnga'i gzhi rnams la rab tu bkod do/_/'di dag da ltar yang ngas chos kyi ros yang dag 
[\[117a.4\]]par bsdus nas bden pa rnams la rab tu bkod do/_/dge slong dag de lta bas na las gcig tu gnag pa rnams kyi rnam par smin pa ni gcig tu gnag pa yin la/_gcig tu dkar ba rnams kyi rnam par smin pa ni gcig tu dkar ba yin la/_'dren ma rnams kyi ni 'dren ma yin pas 
[\[117a.5\]]zhes bya ba nas dge slong khyod kyis de lta bu la bslab par bya'o zhes bya ba'i bar du'o/_/gang gi tshe bcom ldan 'das kyis lnga sde'i dge slong rnams 'khor ba'i 'brog dgon pa nas bton te dbang po dang /_stobs dang /_byang chub kyi yan lag rin po che rnams bgo bsha' mdzad 
[\[117a.6\]]nas/_dam pa'i chos kyi ros tshim par mdzad pa de'i tshe dge slong rnams the tshom skyes te the tshom thams cad gcod pa sangs rgyas bcom ldan 'das la zhus pa/_btsun pa bcom ldan 'das kyis lnga sde'i dge slong rnams 'khor ba'i 'brog dgon pa nas bton te dam pa'i chos kyi 
[\[117a.7\]]ros tshim par mdzad pa la gzigs/_bcom ldan 'das kyis bka' stsal pa/_dge slong dag 'di ltar da ltar nga 'dod chags dang bral/_zhe sdang dang bral/_gti mug dang bral zhing /_skye ba dang /_rga ba dang /_na ba dang /_'chi ba dang /_mya ngan dang /_smre sngags 'don 
[\[117b\]]
[\[117b.1\]]pa dang /_sdug bsngal ba dang /_yid mi bde ba dang /_'khrug pa rnams las yongs su grol nas thams cad mkhyen cing rnam pa thams cad mkhyen te/_ye shes dang shes bya thams cad la dbang brnyes nas lnga sde'i dge slong rnams 'khor ba'i 'brog dgon pa nas bton te dam pa'i chos 
[\[117b.2\]]kyi ros tshim par mdzad pa de la ngo mtshar ci zhig che/_'das pa'i dus na nga 'dod chags dang bcas/_zhe sdang dang bcas/_gti mug dang bcas shing /_skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba 
[\[117b.3\]]dang /_yid mi bde ba dang /_'khrug pa rnams las yongs su ma grol te/_ded dpon du gyur pa na lnga po dag 'brog dgon pa'i lam du chu med pas srog dang bral ba'i sdug bsngal dog pa nyam nga ba thob pa na lha rnams la bden pa gsol nas dbang phyug chen pos char phab pa'i 
[\[117b.4\]]chus tshim par byas pa gang yin pa de nyon cig_/dge slong dag sngon byung ba ded dpon thams cad skyob ces bya ba tshong pa lnga brgya dang lhan cig tu tshong byed cing 'brog dgon pa'i lam chu chung ba zhig tu zhugs nas rim gyis 'bigs byed ces bya ba'i dgon par phyin pa dang /_tshong 
[\[117b.5\]]pa de rnams der chu thams cad kyi thams cad du zad nas chu dang bral yang mnags te dong ba las/_tshong pa lnga tsam chu ma rnyed pas lhag par yi blong bar gyur pa'i rnam pa de lta bu de dag ded dpon thams cad skyob kyis mthong nas snying rjes sems bskyod pas kha gyen du bltas te lha rnams 
[\[117b.6\]]la gsol ba bya bar brtsams pa/_zhi ba dang /_chu lha dang /_lus ngan dang /_khyab 'jug la sogs pa lha shes ldan dag gson cig_/bdag sems can rnams la mnyam par sems pa'i bden pa dang bden pa'i tshig gang yin pa'i bden pa dang bden pa'i tshig 
[\[117b.7\]]'dis dbang phyug chen po'i lhas char 'bebs par gyur cig_/byang chub sems dpa'i mthus dbang phyug chen po'i gnas g.yos pa dang /_lha rnams kyi dbang po brgya byin gyi shes pa mthong ba ni 'og tu 'jug pa yin pas des bsams pa/_su zhig gis dbang phyug chen 
[\[118a\]]
[\[118a.1\]]po'i gnas g.yos par byas snyam na/_byang chub sems dpa'i mthu yin par mthong nas des dbang phyug chen po'i char gyi rnam pa de lta bu dag phab ste/_des tshong pa de rnams tshim par byas nas 'brog dgon pa'i lam nas bsgral to/_/dge slong de ci snyam du sems/_
[\[118a.2\]]de'i tshe de'i dus kyi ded dpon thams cad skyob gang yin pa de ni nga nyid yin no/_/tshong pa lnga po chu dang bral bas lhag par yi blong par gyur pa de dag ni lnga sde'i dge slong 'di dag yin te/_de na yang ngas 'di dag chus tshim par byas nas 'brog dgon pa nas bsgral to/_/da ltar yang ngas 'di dag 
[\[118a.3\]]dam pa'i chos kyi ros tshim par byas nas 'khor ba'i 'brog dgon pa nas bsgral to/_/gang gi tshe bcom ldan 'das kyis lnga sde'i dge slong rnams 'khor ba'i 'brog dgon pa nas bton nas dbang po dang /_stobs dang /_byang chub kyi yan lag gi rin po che rnams kyi bgo bsha' mdzad 
[\[118a.4\]]pa de'i tshe dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa bcom ldan 'das kyis lnga sde'i dge slong rnams 'khor ba'i 'brog dgon pa nas bton nas dbang po dang /_stobs dang /_byang chub kyi yan lag gi rin po 
[\[118a.5\]]che rnams kyi bgo bsha' mdzad pa la gzigs/_bcom ldan 'das kyis bka' stsal pa/_dge slong dag 'di ltar da ltar nga 'dod chags dang bral/_zhe sdang dang bral/_gti mug dang bral zhing /_skye ba dang /_rga ba dang /_na ba dang /_'chi ba dang /_mya ngan dang /_smre sngags 
[\[118a.6\]]'don pa dang /_sdug bsngal ba dang /_yid mi bde ba dang /_'khrug pa rnams las yongs su grol nas thams cad mkhyen cing rnam pa thams cad mkhyen te/_ye shes dang shes bya thams cad la dbang brnyes nas lnga sde'i dge slong rnams 'khor ba'i 'brog dgon pa nas bton te/_
[\[118a.7\]]dbang po dang /_stobs dang /_byang chub kyi yan lag rnams kyi bgo bsha' mdzad pa de la ngo mtshar ci zhig che/_'das pa'i dus na nga 'dod chags dang bcas/_zhe sdang dang bcas/_gti mug dang bcas shing /_skye ba dang /_rga ba dang /_na ba dang /_'chi ba dang /_
[\[118b\]]
[\[118b.1\]]mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa rnams las yongs su ma grol te/_ded dpon du gyur pa na rang gi srog yongs su btang nas 'di dag rgya mtsho chen po nas bton te rin po che rnams kyi bgo bsha' byas pa gang yin pa 
[\[118b.2\]]de nyon cig_/dge slong dag sngon byung ba na ded dpon nor gyi shing rta zhes bya ba zhig byung ste/_de tshong pa lnga zhig dang lhan cig rgya mtsho chen por dong ba na de rnams dang ded dpon des phan tshun bshes pa'i gtam smra bar byed pas mdza' bar gyur to/_/ji tsam na mthar gyis rgya mtsho'i 
[\[118b.3\]]'gram du phyin nas gru so so sta gon byas nas 'jug pa'i tshe de rnams kyis ded dpon nor gyi shing rta la smras pa/_ded dpon bdag cag ni khyod dang bral na dga' bar mi 'gyur lags so/_/des smras pa/_gal te de lta na 'dir zhugs shig dang gru dor ro/_/de rnams der zhugs pa 
[\[118b.4\]]dang rlung langs nas skrag par gyur to/_/nor gyi shing rtas smras pa/_shes ldan dag ma 'jigs shig_/gang gi tshe gru zhig par gyur pa de'i tshe bdag gi mgul du 'jus shig dang /_bdag gis khyed cag gdon to/_/byang chub sems dpa' rnams ni bzo'i gnas dang las kyi 
[\[118b.5\]]gnas de dang de dag la mkhas pa yin pas des ni rin po che chen po la 'os pa dag mchan khung du btags nas gru zhig pa na de rnams ded dpon de'i mgul du 'jus nas/_des de rnams lus du bcing srog gi lhag ma cung zad cig lus te rgya mtsho'i 'gram du phyin par byas so/_/de rnams 
[\[118b.6\]]skam la phyin te de btang ba dang /_de dbugs gtan chad nas shi'o/_/de rnams kyis de chu nas skam la phyung ba dang /_ji tsam na mchan khung na rin po che chen po la 'os pa dag mthong nas de rnams kyis de khyer te dong ngo /_/dge slong dag ji snyam du sems/_de'i tshe de'i dus kyi ded dpon 
[\[118b.7\]]nor gyi shing rta gang yin pa de ni nga nyid yin no/_/tshong pa de rnams ni dge slong lnga po 'di dag nyid yin te/_de na yang ngas 'di dag rgya mtsho chen po nas bton te rin po che rnams kyi bgo bsha' byas so/_/da ltar ngas 'di dag 'khor ba'i 'brog dgon pa nas bton nas dbang po dang /_
[\[119a\]]
[\[119a.1\]]stobs dang /_byang chub kyi yan lag gi rin po che rnams kyi bgo bsha' byas so//_//'dul ba gzhi/_bam po dgu bcu rtsa gsum pa/_yang gang gi tshe tshe dang ldan pa kun shes kauN+Di n+ya rgan pa'i ngang la 'dug pa de'i tshe 'khor la gdugs lta bur 
[\[119a.2\]]byas te 'dug go/_/dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa tshe dang ldan pa kun shes kauN+Di n+yas las ci zhig bgyis na/_las de'i rnam par smin pas 'khor la gdugs lta bur bgyis te mchis lags/_
[\[119a.3\]]bcom ldan 'das kyis bka' stsal pa/_dge slong kun shes kauN+Di n+ya 'di nyid kyis las byas shing bsags pa tshogs rnyed pa dag ni zhes bya ba nas lus can dag la 'bras bur 'gyur zhes bya ba'i bar gong ma bzhin no/_/dge slong dag sngon byung ba grong khyer bA rA Na sI na khyim bdag 
[\[119a.4\]]sdums byed ces bya ba phyug pa nor mang ba/_longs spyod che ba/_yongs su gzung ba yangs shing rgya che ba/_rnam thos kyi bu'i nor dang ldan pa/_rnam thos kyi bu la nor gyis 'gran pa zhig gnas so/_/de'i tshe grong khyer bA rA Na sI na rgyal po tshangs sbyin zhes bya ba 'byor pa dang /_
[\[119a.5\]]rgyas pa dang /_bde ba dang /_lo legs pa/_skye bo dang /_mi mang pos rab tu gang ba na rgyal srid byed du 'jug pa las ji tsam na ltas mkhan rnams kyis lo bcu gnyis su char mi 'bab bo zhes bstan to/_/rgyal po tshangs sbyin gyis rang gi yul du dril sgrogs su bcug 
[\[119a.6\]]pa/_nga'i yul na gnas pa'i shes ldan grong mi dag nyon cig_/ltas mkhan rnams kyis lo bcu gnyis su char mi 'bab bo zhes bstan gyis/_de la khyed cag las lo bcu gnyis kyi bza' ba dang btung ba yod pa de dag ni nga'i yul na gnas par gyis shig_/gzhan ni phyogs 
[\[119a.7\]]sna tshogs su deng la lo bcu gnyis 'das nas slar shog shig_/de nas khyim bdag sdums byed kyis mngan la smras pa/_kye nang rje bang mdzod na bdag 'khor dang bcas pa'i lo bcu gnyis kyi bza' ba dang btung ba dag yod dam/_des smras pa/_dpon po mchis so/_/de nas 
[\[119b\]]
[\[119b.1\]]khyim bdag sdums byed 'khor dang bcas pa ni 'dug go/_/skye bo'i tshogs ni kun du dong ngo /_/mu ge chen po nyam nga ba/_dgon pa slong mo pas zas rnyed par dka' ba byung ba la sangs rgyas bcom ldan 'das rnams 'byung ba med pa na rang sangs rgyas dman pa dang ngan pa la 
[\[119b.2\]]snying brtse ba can/_bas mtha'i gnas mal brten pa/_'jig rten gyi yon gnas gcig pu dag 'jig rten du 'byung bar 'gyur bas de'i tshe bA rA Na sI dang ha cang yang mi ring ba'i bsti gnas zhig tu rang sangs rgyas lnga brgya gnas so/_/gang gi tshe mu ge'i dus kyi 'chi ba'i 'jigs 
[\[119b.3\]]su rung bas skye bo'i tshogs skrag nas kun du dong ba de'i tshe de rnams kyi bsod snyoms chad nas de dag thams cad 'dus te khyim bdag sdums byed gang na ba der dong nas smras pa/_khyim bdag kho bo cag rab tu byung ba lnga brgya la bsod snyoms rgyun du sbyor ram/_des smras pa/_
[\[119b.4\]]mngan la rmas te bgyi'o zhes des mngan byed pa'i mi la smras pa/_kye nang rje bdag cag gi bang mdzod na bdag cag dang rab tu byung ba lnga brgya po gang yin pa 'di rnams kyi lo bcu gnyis kyi bza' ba dang btung ba yod dam/_des smras pa/_dpon po mchis so/_/de nas rang 
[\[119b.5\]]sangs rgyas lnga brgya po de rnams la khas blangs so/_/khyim bdag sdums byed kyis rab tu byung ba lnga brgya'i bsod snyoms sbyar to zhes rang sangs rgyas lnga brgya gzhan dag gis thos nas khyim bdag sdums byed kyi drung du dong ste phyin nas khyim bdag sdums byed la 'di skad ces smras 
[\[119b.6\]]so/_/khyim bdag kho bo cag rab tu byung ba lnga brgya la bsod snyoms kun du sbyor ram/_des smras pa/_'phags pa dag phul lags bzhin du yang bslang ci 'tshal/_khyim bdag de rnams kyang gzhan yin la bdag cag kyang gzhan yin no/_/des smras pa/_'phags 
[\[119b.7\]]pa gal te de lta na mngan la smras te bgyi'o zhes des mngan byed pa'i mi la smras pa/_kye nang rje bdag cag gi bang mdzod na bdag cag dang rab tu byung ba stong po gang yin pa 'di rnams kyi lo bcu gnyis kyi bza' ba dang /_btung ba yod dam/_des smras pa/_dpon po 
[\[120a\]]
[\[120a.1\]]mchis so/_/der rang sangs rgyas de rnams la smras pa/_'phags pa rnams bzhugs shig khyed kyi gdugs tshod kyi dus gang lags/_de rnams kyis smras pa/_khyim bdag nyi ma phyed ma yol bar ro/_/de nas khyim bdag sdums byed kyis sbyin gtong 
[\[120a.2\]]gi khang pa rtsig tu bcug nas sbyin gtong gi zhal ta byed pa'i mi dang dus tshod sbron pa yang bzhag nas de rnams nyi ma re re zhing lhags nas zas kyi bya ba byed do/_/dgra bcom pa stong po de'i dge 'dun gyi gnas brtan gang yin pa de lhag par mdzes pa mgo gdugs ltar 'dug 
[\[120a.3\]]pas 'khor de la gdugs ltar byas te gnas so/_/khyim bdag sdums byed kyi bu mos dge 'dun gyi gnas brtan de'i mgo gdugs ltar 'dug cing kha dog rgyas pa mchog dang ldan par mthong nas kyang lhag par dad pa skyes so/_/ji tsam dus gzhan zhig na drol bab pa dang 
[\[120a.4\]]lhas char dbab par brtsams so/_/de nas bu mo des dge 'dun gyi gnas brtan gyi spyi bor gdugs bzung nas zan zos zin pa dang /_rkang pa gnyis la gtugs te smon lam btab pa/_dge ba'i rtsa ba 'dis ji ltar 'phags pa 'di yon tan gyi tshogs ci 'dra ba'i rnam pa 'di 
[\[120a.5\]]lta bu dag thob pas 'di 'khor la gdugs lta bur byas te gnas pa de bzhin du bdag kyang 'khor la gdugs lta bur byas te gnas par gyur cig ces btab bo/_/dge slong dag ji snyam du sems/_khyim bdag sdums byed kyi bu mo gang yin pa de dge slong kun shes kauN+Di n+ya 'di nyid 
[\[120a.6\]]yin te/_de na 'di gzhon nu mar gyur pa na rang sangs rgyas kyi dge 'dun gyi gnas brtan gyi gdugs bzung nas smon lam du yon tan gyi tshogs 'di lta bu thob nas 'khor la gdugs lta bur byas te gnas par gyur cig ces btab bo/_/des na da ltar nyon mongs pa thams cad 
[\[120a.7\]]spangs te dgra bcom pa mngon sum du byas nas kyang 'khor la gdugs lta bur byas te gnas so/_/dge slong dag de lta bas na las gcig tu gnag pa rnams kyi rnam par smin pa ni gcig tu gnag pa yin la zhes bya ba nas dge slong dag de lta bu la khyed kyis bslab par bya'o zhes 
[\[120b\]]
[\[120b.1\]]bya ba'i bar gong ma bzhin du'o/_/gang gi tshe bcom ldan 'das kyis tshe dang ldan pa kun shes kauN+Di n+ya la brten nas lha brgyad khri dam pa'i chos kyi ros tshim par mdzad pa de'i tshe dge slong rnams the tshom skyes nas/_the tshom thams cad gcod pa sangs rgyas bcom ldan 'das la zhus 
[\[120b.2\]]pa/_btsun pa bcom ldan 'das kyis tshe dang ldan pa kun shes kauN+Di n+ya la brten nas lha brgyad khri dam pa'i chos kyi ros tshim par mdzad pa la gzigs/_bcom ldan 'das kyis bka' stsal pa/_dge slong dag gang gi phyir da ltar nga 'dod chags dang bral/_zhe sdang dang bral/_
[\[120b.3\]]gti mug dang bral zhing /_skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa rnams las yongs su grol nas thams cad mkhyen cing rnam pa thams cad mkhyen te ye shes 
[\[120b.4\]]dang shes bya thams cad la dbang brnyes nas kun shes kauN+Di n+ya la brten te lha brgyad khri dam pa'i chos kyi ros tshim par mdzad pa de la ngo mtshar ci zhig che/_'das pa'i dus na nga 'dod chags dang bcas/_zhe sdang dang bcas/_gti mug dang bcas shing /_skye ba dang /_rga ba 
[\[120b.5\]]dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa las yongs su ma grol te/_dud 'gro byol song gi lus su skyes pa na/_kauN+Di n+ya srin bu ki ta kar gyur pa la brten nas srin bu ki ta ka brgyad 
[\[120b.6\]]khri rang gi shas tshim par byas pa gang yin pa de nyon cig_/dge slong dag sngon byung ba byang chub sems dpa' ma nges pa'i phung po la gnas te rgya mtsho chen po'i rus sbal rnams kyi nang du skyes nas de rnams kyi gtso bor gyur to/_/ji tsam na tshong pa lnga brgya rgya mtsho chen po'i gru bo che 
[\[120b.7\]]bsgrubs nas rgya mtsho chen por zhugs te/_de nas rin po che sna tshogs blangs nas slar log pa las 'di ltar gru bo che chu srin nya'i rigs kyi tshan gyis phug ste/_de na ku co chen po byung ba'i sgra de rus sbal gyis thos nas rgya mtsho chen po nas langs te/_de de rnams kyi drung du song 
[\[121a\]]
[\[121a.1\]]nas smras pa/_shes ldan dag bag tsha ba bor la kho bo'i rgyab tu zhon cig dang kho bos bsgral bar bya'o/_/de nas tshong pa de rnams shi ba las sos pa bzhin du thams cad rus sbal gyi rgyab tu zhon te/_des de rnams khyer nas rgya mtsho'i 'gram du phyogs te chas pa 
[\[121a.2\]]na khur gyis shin tu btsir kyang brtson 'grus la gnas shing snyom pa ma bskyed de/_de lus dub pas de rnams legs par bsgral te mgrin pa brkyang nas gnyid log go/_/de dang ha cang yang mi ring ba zhig na srin bu ki ta ka rnams kyi tshang yod pas de nas ki ta ka gcig rgyu zhing song 
[\[121a.3\]]ba na dri tshor te de'i drung du song ba dang /_de nas lus chen po de gnyid log par mthong nas rings pa'i 'gros kyis srin bu ki ta ka'i tshang du son te/_rang rang gi brdas ki ta ka rnams la go bar byas nas srin bu ki ta ka brgyad khri ded de rus sbal gyi drung du dong ngo /_/de nas de gnyid 
[\[121a.4\]]log ste shi ba bzhin du sems med pa la bza' bar brtsams te/_gang gi tshe de'i sha chen po rnams las zos nas ngal bas dub ste gnyid stug pos non pas ma tshor ro/_/ji tsam gnad rnams kyi sha rnams za ba de'i tshe sad na srin bu ki ta ka thams cad kyis lus yog par mthong 
[\[121a.5\]]nas des bsams pa/_gal te lus bsgul lam bsgyur na gdon mi za bar 'di rnams 'chi bar 'gyur te/_srog chags gzhan la gnod par byed pa bas ni srog dang bral yang bla'o snyam du bsams nas/_gnad rnams su phug cing tshigs rnams phral ba na smon lam gdab 
[\[121a.6\]]par brtsams pa/_ji ltar srin bu ki ta ka brgyad khri po 'di rnams la sha dang khrag gis tshim par byas pa de bzhin du bdag ma 'ongs pa'i dus na bla na med pa yang dag par rdzogs pa'i byang chub mngon par rdzogs par sangs rgyas pa na yang de rnams chos kyi ros tshim par byed par 
[\[121a.7\]]gyur cig ces btab bo/_/dge slong dag ji snyam du sems/_de'i tshe de'i dus kyi rus sbal gyi gtso bo gang yin pa de ni nga nyid yin no/_/srin bu ki ta ka de rnams la lam ston pa gang yin pa de ni dge slong kauN+Di n+ya 'di nyid yin no/_/de la brten nas sha dang khrag gis tshim 
[\[121b\]]
[\[121b.1\]]par byas pa'i srin bu ki ta ka brgyad khri po gang dag yin pa de dag ni lha brgyad khri po 'di dag nyid yin te/_de na yang ngas rang gi khrag gis tshim par byas so/_/da ltar yang ngas de rnams dam pa'i chos kyi ros tshim par mdzad do/_/dge slong dag de lta bas na gcig tu gnag pa rnams 
[\[121b.2\]]kyi las kyi rnam par smin pa ni zhes bya ba nas dge slong dag khyed kyis de lta bu la bslab par bya'o zhes bya ba'i bar du'o/_/gang gi tshe bcom ldan 'das kyis lnga sde'i dge slong rnams dam pa'i chos kyi ros tshim par mdzad nas 'khor ba'i 'brog dgon pa nas bton te shin tu mthar 
[\[121b.3\]]thug pa'i grub pa dang bde ba'i mya ngan las 'das pa la bkod pa de'i tshe dge slong rnams the tshom skyes nas/_the tshom thams cad gcod pa sangs rgyas bcom ldan 'das la zhus pa/_btsun pa bcom ldan 'das kyis lnga sde'i dge slong rnams dam pa'i chos kyi ros tshim par mdzad 
[\[121b.4\]]nas 'khor ba'i 'brog dgon pa nas bton te shin tu mthar thug pa'i grub pa dang bde ba'i mya ngan las 'das pa la bkod pa la gzigs/_bcom ldan 'das kyis bka' stsal pa/_dge slong dag 'di ltar da ltar nga 'dod chags dang bral/_zhe sdang dang bral/_gti mug dang 
[\[121b.5\]]bral zhing /_skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa rnams las yongs su grol nas thams cad mkhyen cing rnam pa thams cad mkhyen te ye shes dang shes 
[\[121b.6\]]bya thams cad la dbang brnyes nas lnga sde'i dge slong rnams dam pa'i chos kyi ros tshim par mdzad nas 'khor ba'i 'brog dgon pa nas bton te/_shin tu mthar thug pa'i grub pa dang bde ba'i mya ngan las 'das pa la bkod pa de la ngo mtshar ci zhig tshe/_'das pa'i dus na nga 
[\[121b.7\]]'dod chags dang bcas/_zhe sdang dang bcas/_gti mug dang bcas shing /_skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa las yongs su ma grol 
[\[122a\]]
[\[122a.1\]]ba na/_'di dag la rang gi khrag gis tshim par byas nas brtul zhugs lnga'i gzhi rnams la bkod pa gang yin pa de nyon cig_/dge slong dag sngon byung ba grong khyer bA rA Na sI na rgyal po rdo rje'i dpung pa zhes bya ba 'byor ba dang zhes bya ba nas skye bo dang mi mang pos gang 
[\[122a.2\]]ba na rgyal srid byed du 'jug ste zhes bya ba'i bar du ste/_rgyal po de yang dad pa bzang ba/_dge ba'i rtsa ba can/_bdag la phan pa dang gzhan la phan par zhugs pa/_snying rje'i bdag nyid chen po/_chos 'dod pa skye dgu la byams pa/_thams cad sbyin pa/_thams cad 
[\[122a.3\]]yongs su gtong ba/_chags pa med par yongs su gtong ba/_gtong ba chen po la gnas pa ste/_de lhag par byams pa la shin tu goms pas de nyin gcig la lan gsum byams pa la snyoms par 'jug par byed de/_de byams pa la snyoms par zhugs pa na/_
[\[122a.4\]]slong ba'i skye bos phongs par gyur nas des blon po rnams la bsgo ba/_shes ldan dag grong khyer bA rA Na sI'i grong khyer gyi sgo bzhi rnams su sbyin gtong gi khang pa rtsig tu bcug la dge sbyong dang /_bram ze dang /_bkren pa dang /_phongs pa dang /_lam du 'jug pa'i slong 
[\[122a.5\]]mo pa gang dag ci don du gnyer ba de dag byin cig_/lha bka' bzhin 'tshal zas dang /_skom dang /_gos dang /_gnas mal dang /_dbyig dang /_gser dang /_nor bu dang /_mu tig dang /_baiDUr+ya dang /_man shel dang /_byi ru dang /_sa le sbram dang /_
[\[122a.6\]]dngul dang /_rdo'i snying po dang /_spug dang /_pad ma rA ga dang /_g.yas su 'khyil ba la sogs te nor mang pos slong mo pa'i skye bo tshim par bya ba'i phyir phung por spungs so/_/ji tsam dus gzhan zhig na rgyal po rnam thos kyi bus rgyal po'i pho brang lcang lo can nas 
[\[122a.7\]]mdangs 'phrog pa'i gnod sbyin lnga spyugs te/_phan tshun 'phyan pa las bA rA Na sIr phyin nas de rnams kyis ba lang rdzi dang /_lug rdzi dang /_rtswa thun dang /_shing thun dang /_lam gyis 'tsho ba dang /_lam gol bas 'tsho ba'i mi rnams mthong nas smras pa/_shes ldan dag 
[\[122b\]]
[\[122b.1\]]khyed cag kho bo cag gis mi 'jigs sam/_shes ldan dag gang gi phyir kho bo cag gi rgyal po byams pa dang snying rje'i bdag nyid can sems can la phan pa'i bsam pas nyin gcig la lan gsum du byams pa la snyoms par zhugs pa yod na ci'i phyir 'jigs/_de nas de rnams 
[\[122b.2\]]bram ze'i cha byad du mngon par sprul nas grong khyer bA rA Na sI'i sgo bzhi rnams su sbyin gtong gi khang pa rnams la brtags te rgyal po rdo rje'i dpung pa byams pa las langs par shes nas dul ba'i cha byad kyis rgyal po'i drung du song ngo /_/song nas rgyal ba dang tshe spel ba dag rgyal po la 
[\[122b.3\]]byas nas smras pa/_lha bdag cag bkres lags na g.yar zas kyis rjes su gzung du gsol/_rgyal pos blon po rnams bkug ste smras pa/_shes ldan dag bram ze 'di rnams kha zas bsod pas tshim par byos shig_/de rnams kyis smras pa/_bdag cag ni sha dang khrag 
[\[122b.4\]]'tshal lags so/_/rgyal pos blon po rnams la smras pa/_shes ldan dag gal te sha dang khrag gi 'byor pa med na tshong 'dus nas chos bzhin gyis rnyed pa'i khrag byin cig_/de rnams kyis smras pa/_lha bdag cag ni mod la bkum pa'i sha dang khrag 'tshal na/_mod la 
[\[122b.5\]]bkum pa'i sha dang khrag gis rjes su gzung bar mdzod cig_/rgyal pos bsams pa/_gzhan la gnod pa ma byas par mod la bsad pa'i sha dang khrag ga la rnyed kyis ci nas kyang 'di rnams la bdag gis rang gi khrag sbyin par bya'o snyam ste/_de nas dpyad mkhan rnams bkug ste 
[\[122b.6\]]smras pa/_shes ldan dag nga'i yan lag gi rtsa thams cad chod cig dang /_slong mo pa'i skye bo tshim par bya'o/_/dpyad mkhan rnams kyis smras pa/_lha mi phal pa rnams kyi phyir bdag cag lha'i sku la mtshon gyis mi 'debs so/_/byang chub sems dpa' ni bzo'i gnas 
[\[122b.7\]]dang las kyi gnas de dang de dag la mkhas pa yin pas des rang nyid kyis lus kyi yan lag lnga mtshon gyis gtar te/_de nas rang gi khrag gis tshim par byas nas de rnams la de lta bu'i chos bshad de/_de thos pas gnod sbyin de rnams brtul zhugs lnga'i gzhi rnams la 
[\[123a\]]
[\[123a.1\]]bkod do/_/dge slong dag ji snyam du sems/_de'i tshe de'i dus kyi rgyal po rdo rje'i dpung pa zhes bya bar gyur pa de ni nga nyid yin no/_/mdangs 'phrog pa'i gnod sbyin lnga po gang dag yin pa de dag ni lnga sde'i dge slong 'di dag nyid yin te/_de na yang ngas 'di rnams 
[\[123a.2\]]rang gi khrag gis tshim par byas nas brtul zhugs lnga'i gzhi rnams la bkod do/_/da ltar yang ngas 'di rnams dam pa'i chos kyi ros tshim par byas nas 'khor ba'i 'brog dgon pa nas bton te/_shin tu mthar thug pa'i grub pa dang bde ba'i mya ngan las 'das pa la bkod 
[\[123a.3\]]do/_/gang gi tshe bcom ldan 'das kyis lnga sde'i dge slong rnams dam pa'i chos kyi ros tshim par mdzad nas 'khor ba'i 'brog dgon pa nas bton te shin tu mthar thug pa'i grub pa dang bde ba'i mya ngan las 'das pa la bkod pa de'i tshe dge slong rnams the tshom skyes te/_the tshom 
[\[123a.4\]]thams cad gcod pa/_sangs rgyas bcom ldan 'das la zhus pa/_btsun pa bcom ldan 'das kyis lnga sde'i dge slong rnams dam pa'i chos kyi ros tshim par mdzad nas 'khor ba'i 'brog dgon pa nas bton te shin tu mthar thug pa'i grub pa dang bde ba'i mya ngan las 'das 
[\[123a.5\]]pa la bkod pa la gzigs/_bcom ldan 'das kyis bka' stsal pa/_'di ltar da ltar nga 'dod chags dang bral/_zhe sdang dang bral/_gti mug dang bral zhing zhes bya ba nas ye shes dang shes bya thams cad la dbang brnyes nas zhes bya ba'i bar du ste/_lnga sde'i 
[\[123a.6\]]dge slong rnams dam pa'i chos kyi ros tshim par mdzad nas 'khor ba'i 'brog dgon pa nas bton te shin tu mthar thug pa'i grub pa dang bde ba'i mya ngan las 'das pa la bkod pa de la ngo mtshar ci zhig che/_nga 'das pa'i dus na 'dod chags dang bcas zhes bya ba nas sdug 
[\[123a.7\]]bsngal ba dang /_yid mi bde ba dang /_'khrug pa rnams las yongs su ma grol ba na zhes bya ba'i bar gong ma bzhin du ste/_'di rnams rang gi shas tshim par byas nas brtul zhugs lnga'i gzhi rnams la bkod pa gang yin pa de nyon cig_/dge slong dag sngon byung ba 
[\[123b\]]
[\[123b.1\]]grong khyer bA rA Na sI na rgyal po byams pa'i stobs zhes bya ba 'byor pa dang zhes bya ba nas skye bo dang mi mang po yod pa rgyal srid byed du 'jug ste zhes bya ba'i bar du ste/_byams pa'i bdag nyid snying rje can bdag nyid chen po sems can thams cad la byams pa dang ldan pa 
[\[123b.2\]]zhig yod de/_ji tsam dus gzhan zhig na rgyal po rnam thos kyi bus rgyal po'i pho brang lcang lo can nas mdangs 'phrog pa'i gnod sbyin lnga nyes pa 'ga' zhig gi phyir spyugs nas/_de rnams ljongs de nas rgyu zhing bA rA Na sIr phyin nas de rnams la sus kyang gtor 
[\[123b.3\]]ma 'am/_me tog phreng dang /_yo byad dag ma byin nas/_de rnams khros pas yams kyi nad btang ste bA rA Na sI'i skye bo'i tshogs shi bar gyur to/_/blon po rnams kyis rgyal po byams pa'i stobs la smras pa/_lha bA rA Na sI'i skye bo'i tshogs te por 'gum lags 
[\[123b.4\]]so/_/rgyal pos de rnams la bsgo ba/_deng la bA rA Na sI kho nar dril sgrogs su bcug la/_shes ldan dag rgyal po byams pa'i stobs kyis bka' stsal pa/_nga sems can thams cad la phan pa'i bsam pa la lhag par rtsom pa'i yid kyis nyin mtshan 'da' bar 
[\[123b.5\]]byed kyis/_de la khyed cag gis kyang sems can thams cad kyi rjes su song ba'i byams pa yid la byos shig dang /_de lta na zhi bar 'gyur ro/_/de rnams sems can thams cad kyi rjes su song ba'i byams pa yid la byed pa la zhugs pa na mdangs 'phrog pa'i gnod 
[\[123b.6\]]sbyin rnams kyis bA rA Na sI'i nye 'khor du rgyu bar brtsams na 'jug ma nus so/_/de rnams kyis 'jug ma nus pas glags ma rnyed do/_/glags ma rnyed pas ba lang rdzi dang /_lug rdzi dang /_rtswa thun dang /_shing thun dang /_lam gyis 'tsho ba dang /_lam gol bas 'tsho ba'i mi rnams mthong 
[\[123b.7\]]nas dris pa/_shes ldan dag khyed cag kho bo cag gis mi 'jigs sam/_de rnams kyis smras pa/_mi 'jigs so/_/ci'i phyir/_'di ltar bdag cag gi rgyal po byams pa'i stobs dgongs pa gang yin pa de sems pas so/_/rgyal po byams pa'i stobs ci 
[\[124a\]]
[\[124a.1\]]dgongs/_sems can thams cad kyi rjes su song ba'i byams pa'o/_/de rnams kyis bsams pa/_'dir rgyu 'dis na da ltar bdag cag gis glags ma rnyed do snyam nas de rnams bA rA Na sI'i sgo nas sgor rgyu zhing rgyal po byams pa'i stobs nam zhig 
[\[124a.2\]]mthong snyam mo/_/ji tsam dus gzhan zhig na rgyal po byams pa'i stobs phyi rol du skyed mos tshal du chas pa dang /_de nas de rnams bram ze'i cha byad du bdag nyid mngon par sprul nas spyod lam zhi bas rgyal po'i drung du nye bar dong ste rgyal ba dang tshe spel ba dag byas nas smras pa/_
[\[124a.3\]]lha bdag cag bkres lags na g.yar zas kyis rjes su gzung du gsol/_rgyal pos blon po rnams bkug ste bsgo ba/_shes ldan dag bram ze 'di rnams kha zas bsod pas tshim par byos shig_/de rnams kyis smras pa/_lha bdag cag ni sha dang khrag 'tshal lags 
[\[124a.4\]]so/_/rgyal pos blon po rnams la smras pa/_shes ldan dag gal te sha dang khrag 'byor pa med na tshong 'dus nas chos bzhin gyis rnyed pa'i sha dang khrag byin cig_/lha bdag cag ni mod la bkum pa'i sha dang khrag 'tshal na mod la bkum pa'i sha dang khrag gis rjes 
[\[124a.5\]]su gzung du gsol/_rgyal pos bsams pa/_sems can gzhan la gnod pa ma byas par ni mod la bsad pa'i sha dang khrag ga la rnyed kyis/_ci nas kyang 'di rnams la bdag gis rang gi khrag sbyin par bya'o snyam ste/_de nas dpyad mkhan rnams bkug nas smras pa/_
[\[124a.6\]]shes ldan dag nga'i yan lag gi rtsa thams cad chod cig dang slong mo ba'i skye bo tshim par bya'o/_/dpyad mkhan gyis smras pa/_lha mi phal pa rnams kyi phyir bdag cag lha'i sku la mtshon gyis mi 'debs so/_/byang chub sems dpa' ni bzo'i gnas dang las kyi gnas de 
[\[124a.7\]]dang de dag la mkhas pa yin pas des rang nyid kyi lus kyi yan lag lnga mtshon gyis gtar te/_de nas rang gi khrag gis tshim par byas nas de rnams la de lta bu'i chos bshad de/_gang thos pas gnod sbyin de rnams brtul zhugs lnga'i gzhi rnams la bkod do/_/dge 
[\[124b\]]
[\[124b.1\]]slong dag ji snyam du sems/_de'i tshe de'i dus kyi rgyal po byams pa'i stobs gang yin pa de ni nga nyid yin no/_/mdangs 'phrog pa'i gnod sbyin lnga po gang dag yin pa de dag ni lnga sde'i dge slong 'di nyid yin te/_de na yang ngas 'di rnams rang gi khrag gis tshim par byas te 
[\[124b.2\]]brtul zhugs lnga'i gzhi rnams la bkod do/_/da ltar kyang ngas 'di rnams dam pa'i chos kyi ros tshim par byas nas 'khor ba'i 'brog dgon pa nas bton te shin tu mthar thug pa'i grub pa dang bde ba'i mya ngan las 'das pa la bkod do/_/gang gi tshe bcom ldan 'das kyis 
[\[124b.3\]]lo drug tu dka' ba spyad de bla na med pa yang dag par rdzogs pa'i byang chub rtogs nas bA rA Na sIr gshegs te/_chos kyi 'khor lo bskor nas lnga sde dang /_nye lnga'i sde dang /_drug bcu'i tshogs bzang po rnams btul bas dge slong mang du gyur pa de'i tshe dge slong rnams the tshom skyes 
[\[124b.4\]]te the tshom thams cad gcod pa sangs rgyas bcom ldan 'das la zhus pa/_btsun pa bcom ldan 'das kyis phrin las ci zhig mdzad na phrin las de'i rnam par smin pas bcom ldan 'das kyis dgung lo drug tu dka' ba spyad lags/_bcom ldan 'das kyis bka' stsal pa/_
[\[124b.5\]]dge slong dag de bzhin gshegs pa nyid kyis sngon gyi sku tshe gzhan rnams su phrin las byas shing bsags pa dang /_tshogs rnyed pa ni zhes bya ba nas/_lus can dag la 'bras bur 'gyur zhes bya ba'i bar gong ma bzhin du'o/_/dge slong dag sngon byung ba bai b+hi Ting ga'i grong khyer 
[\[124b.6\]]gyi grong rdal 'byor ba dang zhes bya ba nas skya bo dang mi mang po yod pa zhes bya ba'i bar du ste/_dge slong dag bai b+hi Ting ga'i grong khyer gyi grong rdal na bram ze'i shing sA la chen po lta bu n+ya gro ng+ha zhes bya ba phyug pa/_nor mang ba/_longs spyod che ba zhig byung ste/_bai b+hi Ting ga'i 'du tang dang 
[\[124b.7\]]bcas/_sa dang /_shing dang /_chur bcas par rgyal po kr-i kIs bram ze'i sbyin par byin nas 'byor pa na yongs su longs spyod do/_/dge slong dag bram ze shing sA la chen po lta bu n+ya gro ng+ha'i slob ma bram ze'i khye'u bla ma zhes bya ba pha dang ma'i rigs dang ldan pa/_mo phyogs 
[\[125a\]]
[\[125a.1\]]nas dag pa/_mes po'i phyogs dang /_phyi mo'i phyogs zung bdun rgyud kyis bzung ste rigs la gtam gyis ma phog pa/_klog tu 'jug pa/_gsang tshig 'dzin pa/_rig byed gsum po sgra nges par sbyor ba dang /_shes gsal dang bcas pa dang /_yi ge 
[\[125a.2\]]rab tu 'byed pa dang bcas pa dang lnga po de lta bu byung ba can rnams kyi pha rol du phyin cing lung ston par byed pa/_gzugs bzang po blta na sdug pa mdzes pa zhig yod de/_bram ze shing sA la chen po lta bu n+ya gro ng+ha'i bram ze'i khye'u lnga brgya tsam la bram ze rnams kyi gsang tshig klog tu 'jug 
[\[125a.3\]]go/_/dge slong dag bai b+hi Ting ga'i grong khyer gyi grong rdal na rdza mkhan dga' skyong zhes bya ba sangs rgyas la mngon par dad pa/_chos dang dge 'dun la mngon par dad pa/_sangs rgyas la skyabs su song ba/_chos dang dge 'dun la skyabs su song ba/_sangs rgyas la gcig tu 
[\[125a.4\]]byed pa/_chos dang dge 'dun la gcig tu byed pa/_sangs rgyas la yid gnyis dang dang the tshom med pa/_chos dang dge 'dun dang /_sdug bsngal ba dang /_kun 'byung ba dang /_'gog pa dang /_lam la yid gnyis dang the tshom med pa/_bden pa mthong ba/_
[\[125a.5\]]'bras bu thob cing rtogs pa/_lo ma dang gtun spangs pa zhig gnas te/_gzhan du na de gang na chus brkos pa'am/_byi brun ma gtogs pa rang gi lag gis sa mi rko zhing brkor mi 'jug go/_/de nas sa lus kyis blangs nas srog chags med pa'i chus sprus te/_snod 
[\[125a.6\]]rnams byas shing mtha' gcig tu bzhag nas 'di skad ces 'phags pa dag tshur/_bzhin [{]bzangs [,]bzang [}]dag tshur/_til lam/_'bras sam/_mon sran sde'u la sogs pa'am/_mon sran gre'u la sogs pa mtha' gcig tu zhog la khyed cag las gang zhig snod gang don 
[\[125a.7\]]du gnyer ba de long la deng shig ces smras shing des de las pha ma long ba gnyis gso ba dang /_yang dag par rdzogs pa'i sangs rgyas 'od srung la dus dus su bsod snyoms 'bul lo/_/bram ze'i khye'u bla ma'i grogs po dang /_snying du sdug pa dang /_ne'u zla yang yin 
[\[125b\]]
[\[125b.1\]]no/_/de nas rdza mkhan dga' skyong yang dag par rdzogs pa'i sangs rgyas 'od srung gang na ba der song ste phyin nas yang dag par rdzogs pa'i sangs rgyas bcom ldan 'das 'od srung gi zhabs gnyis la mgo bos phyag byas te phyogs gcig tu 'dug go/_/phyogs gcig tu 'dug pa 
[\[125b.2\]]dang /_yang dag par rdzogs pa'i sangs rgyas 'od srung gis rdza mkhan dga' skyong la chos dang ldan pa'i gtam gyis yang dag par ston par mdzad/_yang dag par 'dzin du 'jug par mdzad/_yang dag par gzengs stod par mdzad/_yang dag par rab tu dga' bar mdzad de/_
[\[125b.3\]]rnam grangs du mar chos dang ldan pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas cang mi gsung ngo /_/de nas rdza mkhan dga' skyong yang dag par rdzogs pa'i sangs rgyas 
[\[125b.4\]]'od srung gis gsungs pa la mngon par dga' ste rjes su yi rangs nas zhabs gnyis la mgo bos phyag 'tshal te stan las langs nas song ngo /_/de'i tshe bram ze'i khye'u bla ma shing rta thams cad nas dkar ba rta rgod ma dang ldan pa'i nang du zhugs/_gser gyi khar ba dang ril ba 
[\[125b.5\]]thogs te/_bram ze'i khye'u'i tshogs kyis yongs su bskor cing bram ze'i khye'u'i tshogs kyis mdun gyis bltas te/_bai b+hi Ting ga'i phyi rol du bram ze'i khye'u rnams gsang tshig klog tu gzhug par 'dod nas bai b+hi Ting ga nas byung ba dang bram ze'i khye'u bla mas rdza mkhan dga' skyong 
[\[125b.6\]]rgyang ring po kho na nas mthong ngo /_/mthong nas kyang 'di skad ces smras so/_/des pa dga' skyong khyod gang nas 'dir 'ongs/_des pa bla ma bdag ni yang dag par rdzogs pa'i sangs rgyas 'od srung la bsnyen bkur byas nas da gzod 'dir 'ongs kyis/_des pa bla ma tshur/_bdag 
[\[125b.7\]]cag yang dag par rdzogs pa'i sangs rgyas 'od srung la bsnyen bkur byed du 'dong ngo /_/des pa dga' skyong yang dag par rdzogs pa'i sangs rgyas 'od srung la lta ba thong shig_/bsnyen bkur bya ba thong shig_/de ci'i phyir zhe na/_dge sbyong mgo reg de la byang chub ga la yod/_
[\[126a\]]
[\[126a.1\]]byang chub ni mchog tu dka' ba yin no/_/des pa bla ma khyod 'di skad ces dge sbyong mgo reg de la byang chub ga la yod/_byang chub ni mchog tu dka' ba yin no zhes ma smra shig_/'di ltar bcom ldan 'das de nyid sangs rgyas yin te/_des chos thams 
[\[126a.2\]]cad sangs rgyas so/_/rdza mkhan dga' skyong gis lan gnyis lan gsum du yang bram ze'i khye'u bla ma la 'di skad ces smras so/_/des pa bla ma tshur/_bdag cag yang dag par rdzogs pa'i sangs rgyas 'od srung la bsnyen bkur byed du 'dong ngo /_/bram ze'i khye'u bla mas 
[\[126a.3\]]lan gnyis lan gsum du yang rdza mkhan dga' skyong la 'di skad ces smras so/_/des pa dga' skyong yang dag par rdzogs pa'i sangs rgyas 'od srung la lta ba thong shig_/bsnyen bkur bya ba thong shig_/de ci'i phyir zhe na/_dge sbyong mgo reg la byang chub ga la yod/_
[\[126a.4\]]byang chub ni mchog tu dka' ba yin no/_/des pa bla ma khyod 'di skad ces dge sbyong mgo reg de la byang chub ga la yod/_byang chub ni mchog tu dka' ba yin no zhes ma smra shig_/'di ltar bcom ldan 'das de nyid sangs rgyas yin te/_des chos thams cad sangs rgyas so/_/
[\[126a.5\]]de nas rdza mkhan dga' skyong gis bram ze'i khye'u bla ma'i shing rta'i nang du 'dzegs nas bram ze'i khye'u bla ma'i skra las bzung ste/_bram ze'i khye'u bla ma la 'di skad ces smras so/_/des pa bla mtshur/_bdag cag yang dag par rdzogs pa'i sangs rgyas 'od srung la bsnyen bkur 
[\[126a.6\]]byed du 'dong ngo /_/de nas bram ze'i khye'u bla ma 'di snyam du sems te/_kye ma sangs rgyas mchog ma yin pa yang ma yin zhing chos bshad pa yang mchog ma yin pa ma yin te/_des na da ltar rdza mkhan dga' skyong yun ring po nas khro ba ma yin/_gtum pa ma yin/_brlang 
[\[126a.7\]]ba ma yin/_gzu lums can ma yin pa des kyang skra las bzung ba yan chad byas so snyam du bsams nas rdza mkhan dga' skyong la 'di skad ces smras so/_/des pa dga' skyong de tsam bya ba la thug gam/_des pa bla ma de tsam bya ba la thug ces so/_/des pa dga' skyong 
[\[126b\]]
[\[126b.1\]]ci de tsam bya ba la thug gam/_des pa bla ma de tsam bya ba la ha cang thug ces so/_/des pa dga' skyong de'i phyir thong shig dang /_bdag cag yang dag par rdzogs pa'i sangs rgyas 'od srung la bsnyen bkur byed du 'dong ngo /_/de nas bram ze'i khye'u bla ma dang rdza mkhan dga' skyong 
[\[126b.2\]]shing rta gcig gi nang du zhugs nas yang dag par rdzogs pa'i sangs rgyas 'od srung gang na ba der dong ste/_de gnyis kyis ji tsam bzhon pa'i sa'i bar du bzhon pas song nas bzhon pa las babs te yang dag par rdzogs pa'i sangs rgyas 'od srung gang na ba der dong ste phyin nas yang 
[\[126b.3\]]dag par rdzogs pa'i sangs rgyas 'od srung gi zhabs gnyis la mgo bos phyag byas te phyogs gcig tu 'dug go/_/phyogs gcig tu 'dug nas rdza mkhan dga' skyong gis yang dag par rdzogs pa'i sangs rgyas 'od srung la 'di skad ces gsol to/_/btsun pa bram ze'i khye'u bla 
[\[126b.4\]]ma 'di ni sangs rgyas la mngon par ma dad/_chos dang dge 'dun la mngon par ma dad lags kyis/_bcom ldan 'das ji ltar bram ze'i khye'u bla ma 'di sangs rgyas la mngon par dad pa dang /_chos dang dge 'dun la mngon par dad par 'gyur ba de lta bu'i chos legs par bshad 
[\[126b.5\]]du gsol/_yang dag par rdzogs pa'i sangs rgyas 'od srung gis rdza mkhan dga' skyong la cang mi gsung bas gnang ngo /_/de nas yang dag par rdzogs pa'i sangs rgyas 'od srung gis bram ze'i khye'u bla ma la chos dang ldan pa'i gtam gyis yang dag par ston par mdzad/_
[\[126b.6\]]yang dag par 'dzin du 'jug par mdzad/_yang dag par gzengs stod par mdzad/_yang dag par rab tu dga' bar mdzad de/_rnam grangs du mar chos dang ldan pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab 
[\[126b.7\]]tu dga' bar mdzad nas cang mi gsung ngo /_/de nas bram ze'i khye'u bla mas rdza mkhan dga' skyong la 'di skad ces smras so/_/des pa dga' skyong legs par gsungs pa'i chos 'dul ba gya nom pa 'di lta bu thos na khyod dad pa yang dag pa kho nas khyim nas khyim med par ci'i phyir rab tu ma byung /_
[\[127a\]]
[\[127a.1\]]des pa bla ma ji ltar kho bo pha ma long ba gnyis gso ba dang /_yang dag par rdzogs pa'i sangs rgyas 'od srung la dus dus su bsod snyoms 'bul bar khyod mi shes sam/_des pa dga' skyong khyod rab tu byung yang rung ma byung yang rung /_re zhig kho bo ni rab 
[\[127a.2\]]tu 'byung ngo /_/de nas yang dag par rdzogs pa'i sangs rgyas 'od srung la rdza mkhan dga' skyong gis 'di skad ces gsol to/_/btsun pa bram ze'i khye'u bla ma 'di legs par gsungs pa'i chos 'dul ba la rab tu 'byung ba dang bsnyen par rdzogs pa dge slong gi dngos po 
[\[127a.3\]]'tshal na/_bcom ldan 'das kyis thugs brtse ba nye bar bzung ste/_de rab tu dbyung ba dang bsnyen par rdzogs par mdzad du gsol/_yang dag par rdzogs pa'i sangs rgyas 'od srung gis rdza mkhan dga' skyong la cang mi gsung bas gnang ngo /_/de nas rdza mkhan dga' 
[\[127a.4\]]skyong gis yang dag par rdzogs pa'i sangs rgyas 'od srung cang mi gsung bas gnang bar rig nas yang dag par rdzogs pa'i sangs rgyas 'od srung gi zhabs gnyis la mgo bos phyag byas te stan las langs nas song ngo /_/de nas yang dag par rdzogs pa'i sangs rgyas 'od srung 
[\[127a.5\]]gis rdza mkhan dga' skyong song nas ring po ma lon par thugs su chud nas bram ze'i khye'u bla ma rab tu phyung bsnyen par rdzogs par mdzad de/_bai b+hi Ting gar ji tsam bzhed kyi bar du bzhugs nas bA rA Na sI ka shi gang na ba der rgyu zhing gshegs te/_rim gyis rgyu zhing gshegs pa dang bA rA Na 
[\[127a.6\]]sIr byon nas bA rA Na sI'i drang srong smra ba'i [{]ri dgas [,]ri dwags [}]kyi nags na bzhugs so/_/rgyal po kr-i kIs yang dag par rdzogs pa'i sangs rgyas 'od srung ka shi nas ljongs rgyu zhing gshegs pa dang /_bA rA Na sIr byon nas/_bA rA Na sI'i drang srong smra ba'i [{]ri dgas [,]ri dwags [}]kyi nags na bzhugs so 
[\[127a.7\]]zhes thos so/_/thos nas kyang bA rA Na sI nas byung ste/_yang dag par rdzogs pa'i sangs rgyas 'od srung gang na ba der song nas phyin pa dang /_yang dag par rdzogs pa'i sangs rgyas 'od srung gi zhabs gnyis la mgo bos phyag byas te phyogs gcig tu 'dug go/_/phyogs 
[\[127b\]]
[\[127b.1\]]gcig tu 'dug pa dang /_yang dag par rdzogs pa'i sangs rgyas 'od srung gis rgyal po kr-i kI la chos dang ldan pa'i gtam gyis yang dag par ston par mdzad/_yang dag par 'dzin du 'jug par mdzad/_yang dag par gzengs stod par mdzad/_yang dag par rab tu 
[\[127b.2\]]dga' bar mdzad de/_rnam grangs du mar chos dang ldan pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas cang mi gsung ngo /_/de nas rgyal po kr-i kI stan las 
[\[127b.3\]]langs te bla gos phrag pa gcig tu gzar nas yang dag par rdzogs pa'i sangs rgyas 'od srung gang na ba de logs su thal mo sbyar ba btud de/_yang dag par rdzogs pa'i sangs rgyas 'od srung la 'di skad ces gsol to/_/bcom ldan 'das sang bdag gi sdum par 
[\[127b.4\]]dge slong gi dge 'dun dang thabs cig tu gdugs tshod sbyor zhing mchis na gnang bar mdzad du gsol/_yang dag par rdzogs pa'i sangs rgyas bcom ldan 'das 'od srung gis rgyal po kr-i kI la cang mi gsung bas gnang ngo /_/de nas rgyal po kr-i kIs yang dag par rdzogs pa'i 
[\[127b.5\]]sangs rgyas 'od srung cang mi gsung bas gnang bar rig nas yang dag par rdzogs pa'i sangs rgyas 'od srung gi zhabs gnyis la mgo bos phyag byas nas stan las langs te song ngo /_/de nas rgyal po kr-i kIs de nyid kyi nub mo nas gtsang zhing bsod pa'i bza' ba dang bca' ba dag sta 
[\[127b.6\]]gon byas nas nang par sngar langs te gdan bshams nor bu'i chu snod bzhag nas/_yang dag par rdzogs pa'i sangs rgyas 'od srung la spyan 'dren gyis dus tshod gsol pa/_btsun pa gdugs tshod lags te/_bcom ldan 'das da de'i dus la bab par dgongs su gsol/_
[\[127b.7\]]de nas yang dag par rdzogs pa'i sangs rgyas 'od srung snga dro na bza' sham thabs mnabs lhung bzed dang chos gos bsnams te dge slong gi tshogs kyis yongs su bskor cing dge slong gi tshogs kyis mdun du bdar nas/_rgyal po kr-i kI'i bkad sa gang na ba der gshegs te byon nas 
[\[128a\]]
[\[128a.1\]]dge slong gi dge 'dun gyi gung la gdan bshams pa nyid la bzhugs so/_/de nas rgyal po kr-i kIs sangs rgyas la sogs pa dge slong gi dge 'dun bde bar bzhugs par rig nas gtsang zhing bsod pa'i bza' ba dang bca' ba dag rang gi lag nas stobs shing 
[\[128a.2\]]tshim par byed de/_rnam grangs du mar gtsang zhing bsod pa'i bza' ba dang bca' ba dag rang gi lag nas bstabs shing tshim par byas so/_/yang dag par rdzogs pa'i sangs rgyas 'od srung gis zhal zas gsol zin te/_phyag bcabs lhung bzed gyu bar rig nas gser gyi bya ma 
[\[128a.3\]]bum blangs te yang dag par rdzogs pa'i sangs rgyas 'od srung gi spyan sngar gsol ba btab pa/_bcom ldan 'das dge slong gi dge 'dun dang thabs cig la dgung zla gsum du bdag gis na bza' chos gos dang /_bsod snyoms dang /_gzims cha dang /_snyun dpyad kyi rkyen sman gyi 
[\[128a.4\]]yo byad rnams dang /_bcom ldan 'das kyi slad du gtsug lag khang lnga brgya rtsig tu stsal cing khri dang /_khri'u dang /_la ba dang /_stan nang tshangs can dang /_dbu rten dang /_gor bu lnga brgya lnga brgya 'jog tu stsal cing /_'bras sog ma'i sbubs su smin pa de lta bus bcom 
[\[128a.5\]]ldan 'das dang dge slong gi dge 'dun la bsnyen bkur bgyid lags na gnang bar mdzad du gsol/_rgyal po chen po sems mngon par dad pa de nyid kyis byas pa yin gyis chog go/_/yang dag par rdzogs pa'i sangs rgyas 'od srung la rgyal po kr-i kIs lan gnyis lan gsum 
[\[128a.6\]]du yang 'di skad ces gsol to/_/bcom ldan 'das dge slong gi dge 'dun dang thabs cig la dgung zla gsum du bdag gis na bza' chos gos dang /_bsod snyoms dang /_gzims cha dang /_snyun dpyad kyi rkyen sman gyi yo byad rnams dang /_bcom ldan 'das kyi slad du 
[\[128a.7\]]gtsug lag khang lnga brgya rtsig tu stsal cing /_khri dang /_khri'u dang /_la ba dang /_stan nang tshangs can dang /_dbu rten dang /_gor bu lnga brgya lnga brgya 'jog tu stsal cing /_'bras sog ma'i sbubs su smin pa de lta bus bcom ldan 'das dang dge slong gi dge 'dun la bsnyen bkur 
[\[128b\]]
[\[128b.1\]]bgyid lags na gnang bar mdzad du gsol/_yang dag par rdzogs pa'i sangs rgyas 'od srung gis lan gnyis lan gsum du yang rgyal po kr-i kI la 'di skad ces bka' stsal to/_/rgyal po chen po sems mngon par dad par byas pa gang yin pa de nyid kyis byas zin pas chog go/_/
[\[128b.2\]]de nas yang dag par rdzogs pa'i sangs rgyas 'od srung la rgyal po kr-i kIs 'di skad ces gsol to/_/bcom ldan 'das la rim gro bgyid pa dper na da ltar gyi bdag 'dra ba gzhan zhig mchis lags sam/_rgyal po chen po yod de/_khyod kyi yul bai b+hi Ting ga'i grong khyer gyi grong rdal 
[\[128b.3\]]de na rdza mkhan dga' skyong zhes bya ba sangs rgyas la mngon par dad pa/_chos dang dge 'dun la mngon par dad pa/_sangs rgyas la skyabs su song ba/_chos dang dge 'dun la skyabs su song ba/_sangs rgyas la gcig tu byed pa/_chos dang dge 'dun la gcig tu byed pa/_sangs 
[\[128b.4\]]rgyas la yid gnyis dang the tshom med pa/_chos dang /_dge 'dun dang /_sdug bsngal dang /_kun 'byung dang /_'gog pa dang /_lam la yid gnyis dang the tshom med pa/_bden pa mthong ba/_'bras bu thob cing rtogs pa/_lo ma dang gtun spangs pa zhig gnas te/_de gzhan du na 
[\[128b.5\]]chus brkos pa'am/_byi brun ma gtogs par rang gi lag gis sa mi rko zhing brkor mi 'jug go/_/de nas sa lus kyis blangs nas srog chags med pa'i chus sbrus te/_snod rnams byas shing mtha' gcig tu bzhag nas 'di skad ces/_'phags pa dag tshur/_bzhin [{]bzangs [,]bzang [}]
[\[128b.6\]]dag tshur/_til lam/_'bras sam/_mon sran sde'u la sogs pa'am/_mon sran gre'u la sogs pa mtha' gcig tu zhog la/_khyed gang zhig snod gang don du gnyer ba de des long la deng shig ces smra zhing /_des de las pha ma long ba gnyis gso ba dang /_nga la yang dus dus su bsod 
[\[128b.7\]]snyoms 'bul bar byed do/_/rgyal po chen po nga dus gcig gcig na bai b+hi Ting ga'i grong khyer gyi grong rdal na nye bar rten cing bzhugs pa na snga dro na bza' sham thabs mnabs lhung bzed dang chos gos bsnams te bai b+hi Ting ga'i grong khyer gyi grong rdal du bsod snyoms la zhugs te/_rim 
[\[129a\]]
[\[129a.1\]]gyis bsod snyoms la rgyu ba na rdza mkhan dga' skyong gi khyim gang na ba der gshegs te byon nas sgo 'phar la mi drag par dal bu dal bus brdabs pa dang /_de'i tshe rdza mkhan dga' skyong ni dgos pa 'ga' zhig gi phyir phyi rol du song bar gyur nas/_rdza mkhan dga' skyong gi pha 
[\[129a.2\]]mas sgo 'phar brdabs pa'i sgra thos so/_/thos nas kyang 'di skad ces sgo 'phar la mi drag pa dal bu dal bus rdebs pa'i 'phags pa de su zhig_/bzhin [{]bzangs [,]bzang [}]de su zhig ces smras so/_/ngas de gnyis la 'di skad ces bka' stsal to/_/nga ni yang dag par rdzogs pa'i sangs 
[\[129a.3\]]rgyas 'od srung yin te bsod snyoms bzhed do/_/de gnyis kyis 'di skad ces smras so/_/'phags pa nang du spyon cig_/bzhin [{]bzangs [,]bzang [}]dag nang du spyon cig_/phru ba 'di rnams na bshos dron po dang /_rdze'u na sran tshod mchis mod kyi khyod la bsnyen bkur bgyid pa ni slad rol du 
[\[129a.4\]]mchis lags kyis/_gal te bzhed na nyid kyis bzhes te yongs su longs spyad du gsol/_rgyal po chen po ngas byang gi sgra mi snyan gyi dus byin gyis brlabs nas nyid kho nas phru ba'i nang nas zan dron dang /_rdze'u na sran tshod yod pa blangs nas yongs su longs spyad do/_/de nas phyi zhig 
[\[129a.5\]]nas rdza mkhan dga' skyong 'ongs nas rdza mkhan dga' skyong gis phru ba'i nang na zan dron dang /_rdze'u na sran tshod yod pa zos par mthong ngo /_/mthong nas kyang pha ma long ba gnyis la 'di skad ces smras so/_/yab yum phru ba'i nang na zan dron dang /_rdze'u na sran tshod mchis pa 'di su zhig gis 
[\[129a.6\]]gsol/_de gnyis kyis 'di skad ces smras so/_/des pa dga' skyong khyod song nas ring po ma lon par 'dir sgo 'phar la rdebs pa'i sgra zhig thos so/_/thos nas kyang 'di skad ces smras so/_/sgo 'phar la mi drag par dal bu dal bus rdebs pa'i 'phags pa de su zhig_/bzhin [{]bzangs [,]bzang [}]
[\[129a.7\]]de su zhig_/des 'di skad ces/_nga ni yang dag par rdzogs pa'i sangs rgyas 'od srung yin te bsod snyoms bzhed do zhes gsungs nas de la 'di skad ces/_'phags pa nang du spyon cig_/bzhin [{]bzangs [,]bzang [}]nang du spyon cig_/phru ba 'di'i nang na bshos dron po dang /_rdze'u na sran tshod mchis mod 
[\[129b\]]
[\[129b.1\]]kyi/_khyod la bsnyen bkur bgyid pa ni slad rol du mchis lags kyis gal te bzhed na nyid kyis bzhes te yongs su longs spyad du gsol zhes gsol pa dang /_des phru ba'i nang na zan dron yod pa dang /_rdze'u na sran tshod yod pa de dag gsol ba lta zhig_/de nas rdza mkhan dga' skyong 'di snyam du 
[\[129b.2\]]sems te/_yang dag par rdzogs pa'i sangs rgyas 'od srung gis legs par bag phab cing 'dris par gyur pa ni bdag gis rnyed pa legs par rnyed do snyam du rig nas dga' ba dang bde ba de nyid kyis skyil mo krung gcig gis zhag bdun 'das par byas so/_/zla ba phyed kyi bar du yang de'i lhan cig 
[\[129b.3\]]ldan pa'i dran pa lus mi 'dor zhing de rtag tu lus la bar chad med par gnas so/_/zhag bdun gyi bar du pha ma'i phru ba na zan dron po yod pa dang /_rdze'u na sran tshod yod pa ji lta ba de bzhin du phru ba na yang zan dron yod la/_rdze'u na yang sran tshod yod do/_/rgyal po chen po nga dus gcig 
[\[129b.4\]]cig na bai b+hi Ting ga'i grong khyer gyi grong rdal du nye bar brten te dbyar bzhugs par zhal gyis bzhes pa las nga la der thog mar lhas char phab pas gtsug lag khang zags par gyur to/_/de'i tshe rdza mkhan dga' skyong gi las byed pa'i khang pa rtswa sar pas g.yogs so/_/ngas dge slong 
[\[129b.5\]]zhabs 'bring byed pa rnams la bka' stsal pa/_dge slong dag khyed cag deng la rdza mkhan dga' skyong gi las byed pa'i khang pa g.yogs pa'i rtswa sar pa shus la nga'i gtsug lag khang g.yogs shig_/de rnams kyis bka' bzhin 'tshal zhes nga las mnyan nas rdza mkhan dga' skyong gi 
[\[129b.6\]]las byed pa'i khang pa rtswa sar pas g.yogs pa 'chu bar byed do/_/de'i tshe rdza mkhan dga' skyong dgos pa 'ga' zhig gi phyir phyi rol du song bar gyur to/_/rdza mkhan dga' skyong gi pha ma long bas las kyi khang pa thog 'chu ba'i sgra thos so/_/thos nas kyang 'di skad ces smras so/_/rdza 
[\[129b.7\]]mkhan dga' skyong gi las kyi khang pa rtswa sar pas g.yogs pa 'chu ba'i 'phags pa de su zhig_/bzhin [{]bzangs [,]bzang [}]de su zhig_/de rnams kyis 'di skad ces smras so/_/kho bo cag ni yang dag par rdzogs pa'i sangs rgyas 'od srung gi zhabs 'bring ba dge slong rnams yin te/_yang dag par 
[\[130a\]]
[\[130a.1\]]rdzogs pa'i sangs rgyas 'od srung gi gtsug lag khang der thog mar lhas char phab pas zags par gyur nas/_kho bo cag rdza mkhan dga' skyong gi las byed pa'i khang pa g.yogs pa rtswa sar pa bshus nas yang dag par rdzogs pa'i sangs rgyas 'od srung gi gtsug lag khang 
[\[130a.2\]]g.yog go/_/de rnams la 'di skad ces smras so/_/khyed la bsnyen bkur bgyid pa ni slad rol du mchis lags kyis/_'phags pa dag snoms shig_/bzhin [{]bzangs [,]bzang [}]dag snoms shig_/de rnams kyis de bshus te nga'i gtsug lag khang g.yogs so//_//'dul ba gzhi/_
[\[130a.3\]]bam po dgu bcu rtsa bzhi pa/_de nas phyi nas rdza mkhan dga' skyong 'ongs nas rdza mkhan dga' skyong gis las kyi khang pa g.yogs pa'i rtswa sar pa bshus par mthong ngo /_/mthong nas kyang pha ma long ba gnyis la 'di skad ces smras so/_/yab yum las kyi khang pa g.yogs pa'i rtswa sar 
[\[130a.4\]]pa de rnams su zhig gis bshus lags/_de gnyis kyis 'di skad ces smras so/_/des pa dga' skyong khyod song nas ring po ma lon par 'dir las kyi khang pa g.yogs pa'i rtswa sar pa 'chu ba thos so/_/thos nas kyang 'di skad ces las kyi khang pa g.yogs pa'i rtswa sar pa 'chu ba'i 
[\[130a.5\]]'phags pa de su zhig_/bzhin [{]bzangs [,]bzang [}]de su zhig ces smras pa dang /_de dag gis 'di skad ces/_kho bo cag ni yang dag par rdzogs pa'i sangs rgyas 'od srung gi zhabs 'bring ba dge slong rnams yin te/_yang dag par rdzogs pa'i sangs rgyas 'od srung gi gtsug lag khang der thog 
[\[130a.6\]]mar lhas char phab pas zags par gyur nas kho bo cag rdza mkhan dga' skyong gi las kyi khang pa g.yogs pa'i rtswa sar pa bshus te/_yang dag par rdzogs pa'i sangs rgyas 'od srung gi gtsug lag khang g.yog go zhes smras nas de dag la 'di skad ces/_khyed la bsnyen bkur bgyid ba 
[\[130a.7\]]ni slad rol du mchis lags kyi 'phags pa dag snoms shig_/bzhin [{]bzangs [,]bzang [}]dag snoms shig ces smras pas de rnams kyis las kyi khang pa'i rtswa de dag bshus par gyur grang /_de nas rdza mkhan dga' skyong 'di snyam du sems te/_yang dag par rdzogs pa'i sangs rgyas 'od srung gis 
[\[130b\]]
[\[130b.1\]]shin tu bag phab cing 'dris par gyur pa ni bdag gis rnyed pa legs par rnyed do snyam du rig nas dga' ba dang bde ba de nyid kyis skyil mo krung gcig gis zhag bdun 'das par byas so/_/zla ba phyed kyi bar du yang de'i lhan cig ldan pa'i dran pa rtag tu lus las mi 'dor zhing /_zhag bdun 
[\[130b.2\]]du pha dang ma'i lus la yang de bar chad med par 'dug go/_/dbyar gyi gnas der rdza mkhan dga' skyong gi las byed pa'i khang pa 'di ltar sangs rgyas rnams kyi sangs rgyas kyi mthu dang /_lha rnams kyi lha'i mthus char thigs pa gcig kyang ma bab bo/_/rgyal po chen po khyod ni yang dag 
[\[130b.3\]]par rdzogs pa'i sangs rgyas 'od srung gis zla ba gsum du bdag gis na bza' chos gos dang /_bsod snyoms dang /_gzims cha dang /_snyun dpyad kyi rkyen sman gyi yo byad rnams 'bul na ma gnang ngo zhes sems gzhan du 'gyur gyi/_rdza mkhan dga' skyong ni las byed pa'i khang pa g.yogs 
[\[130b.4\]]pa'i rtswa sar pa bshus kyang sems gzhan du ma gyur to/_/btsun pa rdza mkhan dga' skyong gis ni rnyed pa legs par rnyed de/_bcom ldan 'das kyis de'i sdum par shin du bag phab cing 'dris par mdzad lags so/_/de nas yang dag par rdzogs pa'i sangs rgyas 'od srung gis rgyal po kr-i kI'i 
[\[130b.5\]]sbyin pa de la rjes su yi rang ba 'dis rjes su yi rang bar mdzad de/_sbyin sreg mchod sbyin rnams kyi mchog_/sdeb sbyor mchog ni nyi ma'i lha/_/mi yi mchog ni rgyal po ste/_/rgya mtsho chu bo rnams kyi mchog_/zla ba rgyu skar rnams kyi gtso/_/nyi ma snang byed rnams kyi gtso/_/steng dang 
[\[130b.6\]]'og dang thad kar yang /_/'gro ba'i 'gro ba ji snyed pa/_/lha dang bcas pa'i 'jig rten na/_/smra ba'i mchog ni rdzogs sangs rgyas/_/de nas yang dag par rdzogs pa'i sangs rgyas 'od srung gis rgyal po kr-i kI la chos dang ldan pa'i gtam gyis yang dag par ston par mdzad/_yang 
[\[130b.7\]]dag par 'dzin du 'jug par mdzad/_yang dag par gzengs stod par mdzad/_yang dag par rab tu dga' bar mdzad de/_rnam grangs du mar chos dang ldan pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par 
[\[131a\]]
[\[131a.1\]]rab tu dga' bar mdzad nas gdan las bzhengs te gshegs so/_/de nas rgyal po kr-i kIs yang dag par rdzogs pa'i sangs rgyas 'od srung gshegs nas ring po ma lon par shes nas mi zhig la smras pa/_kye nang rje tshur shog_/khyod kyis 'bras sog ma'i sbubs 
[\[131a.2\]]su smin pa shing rta lnga brgya tsam khong la rdza mkhan dga' skyong gang na ba der song ste phyin nas rdza mkhan dga' skyong la 'di skad ces/_des pa dga' skyong khyod la rgyal po kr-i kIs 'bras sog ma'i sbubs su smin pa shing rta lnga brgya tsam po bskur ba 'di dag yin gyis/_de las khyod bdag nyid dang khyod 
[\[131a.3\]]nyid kyi pha ma yang dag pa'i bde bas tshim par bya ba dang /_yang dag par rdzogs pa'i sangs rgyas 'od srung la yang dus dus su bsod snyoms phul cig ces gsung ngo zhes smros shig_/lha bka' bzhin 'tshal lo zhes mi des rgyal po kr-i kI las mnyan nas 'bras sog ma'i sbubs su 
[\[131a.4\]]smin pas shing rta lnga brgya tsam bkang ste/_rdza mkhan dga' skyong gang na ba der song nas phyin pa dang /_rdza mkhan dga' skyong la 'di skad ces smras so/_/des pa dga' skyong khyod la rgyal po kr-i kIs 'bras sog ma'i sbubs su smin pa shing rta lnga brgya tsam po bskur ba 'di dag yin gyis/_
[\[131a.5\]]de las khyod bdag nyid dang khyod kyi pha ma yang dag pa'i bde bas tshim par bya ba dang /_yang dag par rdzogs pa'i sangs rgyas 'od srung la yang dus dus su bsod snyoms phul cig ces gsung ngo /_/kye nang rje rgyal po rnams ni bya ba sgrub pa mang ngo zhes smras nas len du ma btub bo/_/dge slong dag 
[\[131a.6\]]'di ji snyam du sems/_de'i tshe de'i dus kyi bram ze'i khye'u bla ma gang yin pa de ni nga yin te/_ngas dge sbyong mgo reg de la byang chub ga la yod/_byang chub ni mchog tu dka' ba yin no zhes yang dag par rdzogs pa'i sangs rgyas 'od srung la ngag rtsub po phyung ba gang yin pa de'i las kyi rnam par smin 
[\[131a.7\]]pas da ltar ngas dka' ba lo drug spyad do/_/gal te ngas byang chub la skur ba btab par gyur na slar yang ngas byang chub kyi ched du bskal pa grangs med pa gsum du bdag nyid dub par byas par 'gyur ro/_/dge slong dag khyed de lta bas na las gcig tu gnag pa rnams kyi rnam par smin pa ni 
[\[131b\]]
[\[131b.1\]]gcig tu gnag pa yin la zhes bya ba nas las gcig tu dkar ba rnams la brtsal bar bya ste/_dge slong dag khyed kyis de lta bu la bslab par bya'o zhes bya ba'i bar gong ma bzhin du'o/_/gang gi nyi ma la byang chub sems dpa' phyir byung ba de nyid kyi nyi ma la grags 'dzin ma sems can dang ldan 
[\[131b.2\]]par gyur to/_/gang gi tshe byang chub sems dpa' dka' ba spyad pa de'i tshe btsun mo yang dka' ba spyad pa la zhugs pas grags 'dzin ma mang la zhum par gyur to/_/gang gi tshe bcom ldan 'das kyis dka' ba spyad pa don med par thugs su chud nas ci bder dbugs 'byin pa dang /_ci bder 
[\[131b.3\]]dbugs rngub pa dang /_'bras chan dang zan dron gyi zhal zas mang po gsol zhing /_mar dang til mar gyis sku byugs nas chu 'jam pos sku 'khru bar mdzad pa de'i tshe btsun mo yang ci bder dbugs 'byin pa dang /_ci bder dbugs rngub pa dang /_'bras chan dang zan dron gyi kha zas mang po za zhing /_mar dang til 
[\[131b.4\]]mar gyis lus byugs nas chu 'jam pos lus 'khru bar byed pa de'i tshe mngal de yang slar rgyas par gyur to/_/de'i mngal gyi mtshan ma skyes par gyur pa dang /_shAkya rnams kyis co dri ba dang bcas par smras pa/_byang chub sems dpa' dka' thub kyi nags su bzhud nas khyod kyis byi phyin 
[\[131b.5\]]to/_/des smras pa/_kho mo'i sdig pa zhi bas byi ma phyin to/_/ji mngon khyod yid ches par bya'o/_/ji tsam zhig na de khye'u zhig btsas te/_de nyi ma gang la btsas pa'i nyi ma de nyid la zla ba sgra can gyis zin to/_/de btsas pa'i btsas ston byas nas khye'u'i ming cir gdags zhes ming 
[\[131b.6\]]'dogs par byed do/_/de'i nye du rnams kyis smras pa/_'di btsas pa na zla ba sgra can gyis zin pas de bas na khye'u'i ming ni sgra can zin du gdags so zhes btags so/_/gzhon nu btsas pa na shAkya rnams yang dang yang du gleng ba kho nar byed nas/_des bden pa gsol ba byas te/_
[\[131b.7\]]sgra can zin bzang po byang chub sems dpa'i bang tshad kyi rdo la zhon nas rol pa rdzing gi nang du bcug ste/_gal te 'di byang chub sems dpa' las skyes pa yin na 'phyo bar gyur cig ces de bcug pa dang /_de pha rol du byung ngo /_/des pha rol nas tshu rol du 'ong bar gyur cig ces smras pa dang /_
[\[132a\]]
[\[132a.1\]]de pha rol nas tshu rol du 'ongs nas de rnams ngo mtshar skyes par gyur to/_/grags 'dzin mas smras pa/_shes ldan dag ji ltar byang chub sems dpa' las skyes pa yin zhing kho mos byi ma phyin par yang yid ches par bya'o/_/gang gi tshe bcom ldan 'das kyis lo drug gis 
[\[132a.2\]]mngon par rdzogs par sangs rgyas te lo bcu gnyis 'das pa na ser skya'i gzhir byon nas nyi ma gcig ni rgyal po'i pho brang du gdugs tshod gsol/_nyi ma gcig ni btsun mo'i nang du gsol ba de'i tshe grags 'dzin ma 'di snyam du sems te/_gang gis na bcom ldan 'das bdag gis dbang du 
[\[132a.3\]]'gyur ba'i thabs legs pa ci zhig yod snyam mo/_/ser skya'i gzhi na kun du rgyu mo dbang du bya ba la sogs pa las rnams la shin tu mkhas pa zhig yod de/_grags 'dzin mas de la kA ra ShA pa Na lnga brgya byin nas che zhe kAr ShA pa Na 'di rnams las dbang du bya ba byos la skur cig_/des dbang du 
[\[132a.4\]]bya ba'i la du zhig grags 'dzin ma la bskur ba dang /_grags 'dzin mas sgra can zin gyi lag tu byin nas smras pa/_bu khyod kyi yab gang yin pa de la phul cig_/sangs rgyas bcom ldan 'das rnams kyis de lta bu mi mkhyen pa dang /_mi gzigs pa dang /_thugs su mi chud 
[\[132a.5\]]pa dang /_rnam par mi rig pa ci yang mi mnga' bas bcom ldan 'das kyis dgongs pa/_grags 'dzin ma la mi snyan pa grag gis de spang bar bya'o snyam nas bcom ldan 'das kyis sangs rgyas lnga brgya sprul pa dang /_sgra can zin gyis sangs rgyas thams cad la brtags nas bcom ldan 'das 
[\[132a.6\]]rgan pa'i ngang las bzhugs pa la phul lo/_/bcom ldan 'das kyis bzhes nas slar yang de la byin te sgra can zin gyis zos so/_/bcom ldan 'das kyis yon tan bsngo ba mdzad nas gshegs pa dang /_bcom ldan 'das kyi rjes bzhin gzhon nu sgra can zin bzang po 'brang nas slar bzlog kyang 
[\[132a.7\]]dus te slar ldog tu ma btub bo/_/bcom ldan 'das kyis dgongs pa/_sems can 'di ni srid pa tha ma pa yin pas 'dis khyim gyi gnas pas gnas mi phod do snyam mo/_/sgra can zin gyis bcom ldan 'das kyi zhal 'tshos pa dang /_rgyal po zas gtsang btsun mo'i bud med dang shAkya 
[\[132b\]]
[\[132b.1\]]rnams dang bcas pa ngo mtshar skyes nas/_grags 'dzin ma la lhag par mngon par dga' bar gyur to/_/de nas grags 'dzin ma'i mi snyan pa thams cad kyi thams cad du med par gyur to/_/bcom ldan 'das kyis gzhon nu sgra can zin bzang po rab tu dbyung bar brtsams pa/_rgyal 
[\[132b.2\]]po zas gtsang gis thos nas de bcom ldan 'das kyi drung du song ste phyin nas/_bcom ldan 'das la 'di skad ces gsol to/_/bcom ldan 'das gal te gzhon nu sgra can zin bzang po rab tu 'byin par mdzad par nges par lta na/_deng gi gdugs gcig la mchis su gsol cig dang /_
[\[132b.3\]]'di la de'i bar du bdag gis mchod pa bgyi'o/_/rgyal po zas gtsang gis sgra can zin gyi skye bo'i dus ston chen po byas so/_/de nas bcom ldan 'das kyis tshe dang ldan pa shA ri'i bu la bka' stsal pa/_shA ri'i bu gzhon nu sgra can zin rab tu phyung shig_/btsun pa bka' bzhin 'tshal 
[\[132b.4\]]zhes tshe dang ldan pa shA ri'i bus bcom ldan 'das las mnyan nas gzhon nu sgra can zin bzang po rab tu phyung ngo /_/dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa tshe dang ldan pa sgra can zin gyis skye bo'i tshogs chen po'i dbus 
[\[132b.5\]]su bcom ldan 'das la dus zhal 'tshos par bgyis pa la gzigs/_bcom ldan 'das kyis bka' stsal pa/_dge slong dag da ltar gyi 'di 'ba' zhig tu ma zad de/_ji ltar 'dis 'das pa'i dus na yang me tog gi phreng bas ngo shes par byas pa de nyon cig_/dge slong dag sngon byung ba ri 
[\[132b.6\]]'or na khyim bdag cig gnas pa des rigs mnyam pa las chung ma blangs nas de de dang lhan cig rtse bar byed/_dga' bar byed/_dga' mgur spyod par byed do/_/de rtse bar byed/_dga' bar byed/_dga' mgur spyod par byed pa na khye'u zhig btsas nas des chung ma la smras pa/_bzang 
[\[132b.7\]]mo bdag cag gis bu lon ded pa dang nor 'phrog pa skyes kyis zong thogs te rgya mtsho chen por 'jug tu 'gro'o/_/des smras pa/_rje'i sras de bzhin du mdzod cig_/de zong thogs te rgya mtsho chen por zhugs pa las de nyid du shi'o/_/de nas de'i chung mas mya ngan bsang ba byas nas lag 
[\[133a\]]
[\[133a.1\]]las kyi mthu dang gnyen gyi mthus bsnun bskyangs te bskyed do/_/de dang ha cang yang mi ring ba zhig na thag pa rang gi bzo la mkhas pa zhig gnas te/_de rang gi bzos thams cad grub par 'gyur ro/_/des de'i rang gi bzos 'byor pa 'grub pa mthong nas smras pa/_
[\[133a.2\]]tha ga'i las ni mchog yin gyi/_rgya mtshor 'jug pa ni de lta bu ma yin te/_der song na tshul ma yin pas sdug bsngal bar 'gyur ro/_/des tha ga pa de la smras pa/_ming po dpon po 'di yang tha ga pa'i las slobs shig_/des smras pa/_rung gis de bzhin du bya'o zhes des de la 
[\[133a.3\]]bslab par brtsams pa na de sgrin po g.yer bag can zhig pas des dus thung ngu zhig gis tha ga pa'i las rnams lobs so/_/tha ga pa de ni bzang pos 'khru ba dang /_bzang po gyon pa dang /_kha zas bzang po za nas khye'u des smras pa/_zhang po khyod kyang las 'di kho na byed la bdag cag 
[\[133a.4\]]kyang 'di kho na byed pa las ci'i phyir khyod ni bzang pos 'khru/_bzang po gyon/_zas bzang po la yongs su longs spyod la/_bdag ni mi 'grub/_des smras pa/_tsha bo bdag ni las gnyis byed de/_nyin par ni tha ga pa'i las so/_/nub mo ni rkun po byed do/_/des smras pa/_zhang 
[\[133a.5\]]po gal te de lta na bdag kyang rkun po bgyi'o/_/tsha bo khyod kyis rkun po byed mi nus so/_/zhang po nus so/_/des bsams pa/_re zhig 'di bgam par bya'o snyam nas de khrid de tshong 'dus su song nas des der ri bong zhig nyos te de la gtad nas tsha bo re zhig sregs shig dang /_de'i bar du 
[\[133a.6\]]bdag khrus byas nas 'ong ngo zhes de khrus byed du song ba dang /_des de myur ba myur ba zhig tu bsregs nas gzugs gcig zos so/_/tha ga pa de khrus byas nas 'ongs te tsha bo ri bong bsregs sam/_zhang po bsregs so/_/'o na blta'o/_/des de byin pa dang rkang lag gsum mthong nas 
[\[133a.7\]]smras pa/_tsha bo ri bong 'di'i gzugs bzhi pa shos gar song /_des smras pa/_zhang po ri bong la gzugs bzhi pa yod yang med na gar 'gro/_des bsams pa/_re zhig bdag kyang rkun ma yin na/_'di ni rkun chen yin no snyam nas/_des de dang ri bong gzugs gsum po khyer te 
[\[133b\]]
[\[133b.1\]]chang 'tshong gi khyim zhig tu zhugs nas tsha bo chang btung ngam/_btung ngo /_/de gnyis kyis 'thungs nas tha ga pas smras pa/_tsha bo chang rin ni gya gyus dgang ngo /_/des smras pa/_zhang po sus 'thungs pa de gya gyu byed grang /_bdag gis ni ma 'thungs pas gya gyu byar ci yod/_tha ga pa 
[\[133b.2\]]des bsams pa/_'di ni rkun chen yin pas lhan cig rkun ma bya nus so snyam nas de de dang lhan cig khyim 'bigs pa'i rkun ma la zhugs te/_de gnyis kyis khyim phug nas tha ga pa des bu gar mgo bcug pa dang des smras pa/_zhang po khyod rkun ma byed kyang thabs mi shes te/_thog mar rkang 
[\[133b.3\]]pa gzhug par bya'i mgo ni ma yin no/_/gal te mgo bcad par gyur na ngo shes pas rigs thams cad brlag par 'gyur gyis rkang pa chug shig_/des rkang pa bcug pa dang /_tshor nas rkun po rkun po zhes ku co bton nas skye bo'i tshogs chen pos rkang pa gnyis nas bzung nas 'then to/_/
[\[133b.4\]]de ni gcig pu yin pas slar 'dren ma nus nas mgo bcad de khyer te song ngo /_/blon po rnams kyis rgyal po la smras pa/_lha rkun po gcig pu gar zhugs pa las zin na/_de'i mgo gcig gis bkum nas 'tshal te mchis so/_/rgyal pos smras pa/_shes ldan dag mgo 
[\[133b.5\]]bcad de khyer te song ba gang yin pa de ni rkun chen yin no/_/deng la ro mgo rdum de lam po che'i bzhi mdor zhog ste phyogs dben par 'khod dang /_de las bzung ste cho nges 'debs pa yod na de ni rkun po yin gyis de zung shig_/de nas rgyal po'i mi de rnams kyis ro mgo rdum de lam po che'i 
[\[133b.6\]]bzhi mdor bzhag nas phyogs dben par bsdad do/_/rkun po cig shos des bsams pa/_bdag gis zhang po'i mgul nas 'jus te dung mos mi gdab pa lta mi srid do snyam nas/_des bdag nyid smyon pa'i cha byad du zhugs nas bud med kyi mgul nas kyang 'jus/_skyes pa 
[\[133b.7\]]dang /_shing rta dang /_rta dang /_khyu mchog dang /_ma he dang /_ra dang /_khyi'i mgul nas kyang 'ju bar brtsams nas gang gi tshe 'jig rten gyis smyos par shes pa de'i tshe ro mgo rdum pang du blangs te ji tsam 'dod kyi bar du ngus nas song ngo /_/rgyal po'i mi rnams kyis rgyal po la 
[\[134a\]]
[\[134a.1\]]smras pa/_smyon pa zhig gis ro mgo rdum de pang du blangs te ji tsam 'tshal gyi bar du ngus nas mchis so/_/rgyal pos smras pa/_shes ldan dag de nyid rkun ma cig shos yin na/_de ma bzung ba ma legs pa zhig byas kyis de zung shig_/rkun po cig shos kyis 
[\[134a.2\]]bsams pa/_bdag gis zhang po la bskur sti mi bya ba lta mi srid do snyam nas des shing rta pa'i cha byad du byas nas shing rta shing skam gyis bkang ste/_phyogs der 'ongs nas de'i steng du shing rta shing skam gyis bkang ba bzhag ste glang bkrol nas shing rta mes btang ste song ba dang /_me des ro mgo 
[\[134a.3\]]rdum de yang tshig go/_/rgyal po'i mi rnams kyis rgyal po la smras pa/_lha rkun po gcig po de bsregs lags so/_/sus de dag gis ji ltar gyur pa rnams smras pa dang rgyal pos smras pa/_shes ldan dag shing rta pa gang yin pa de nyid rkun po cig shos yin te/_de ma bzung 
[\[134a.4\]]ba ma legs pa zhig byas kyis zung shig_/rkun po cig shos kyis bsams pa/_bdag gis zhang po la dur khrod du mtshun gyi bya ba ma byas pa ni mi srid do snyam nas/_des bram ze'i cha byad du byas nas khyim nas kha slong zhing brgyus te bslangs pa de las de'i phangs sha lnga byas nas 
[\[134a.5\]]dur khrod du bzhag ste song ngo /_/rgyal po'i mi rnams kyis rgyal po la smras pa/_lha bram ze zhig gis khyim nas slong zhing brgyus te phyogs gang du ro mgo rdum bsregs pa der des phangs sha lnga bgyis ste bzhag ste mchis lags so/_/rgyal pos smras pa/_shes ldan dag 
[\[134a.6\]]de nyid rkun po cig shos yin na/_de ma bzung ba ni ma legs pa zhig byas so/_/rkun po cig shos kyis bsams pa/_bdag gis zhang po'i rus pa rnams gang gAr mi 'dor ba lta mi srid do snyam nas/_des thod pa can gyi cha byad du byas te phyogs der song nas des der lus 
[\[134a.7\]]thal bas byugs shing rus pa dang thal bas thod pa bkang nas gang gAr pho ste song ngo /_/rgyal po'i mi rnams kyis rgyal po la ji ltar gyur pa smras pa dang /_rgyal pos smras pa/_shes ldan dag de nyid rkun po cig shos yin na de ma bzung ba ni ma legs pa zhig byas so/_/mdor 
[\[134b\]]
[\[134b.1\]]na khyed 'dug shig dang /_ngas de gzung ngo zhes rgyal pos gang gA'i gru'i nang du skyed mos tshal byed du bcug ste/_'gram gnyis su srung ma'i mi dag bkod nas rgyal po'i bu mo gzugs bzang ba/_mdzes pa/_blta na sdug pa zhig chu'i skyed mos tshal der bzhag ste bsgo ba/_
[\[134b.2\]]gal te khyod la 'ga' zhig gis bzung dang skad phyung shig_/srung ma'i mi rnams la yang bsgo ba/_gang gi tshe skad 'byin pa de'i tshe khyed cag chu'i skyed mos tshal du deng shig_/de na gal te mi 'ga' zhig yod pa dang /_de bzung la nga la phul cig_/rkun po cig shos kyis bsams 
[\[134b.3\]]pa/_bdag gis rgyal po'i bu mo dang lhan cig dga' mgur ma spyad du mi gtong ngo snyam nas de gang gA'i 'bab phyogs zhig tu 'dug ste/_des der rdze'u stong pa zhig tu chu bskur bar brtsams so/_/gcig bskur ba dang srung ma'i mi rnams kyis rkun po'o snyam nas bsnyags te de dag gis de 
[\[134b.4\]]la thal mo gcig bsnun nas bcag go/_/gnyis pa shos bskur ba dang /_de yang bcag go/_/gsum pa shos bskur ba dang /_de yang bcag nas srung ma dag na re 'di dag ni rdze'u stong pa chus khyer ba yin no zhes bag bor te 'dug go/_/de nas rkun po cig shos po des rdze'u zhig gi 
[\[134b.5\]]nang du mgo bcug nas rgyun phyogs su brkyal te/_phyogs der phyin pa dang de nas gru la 'dzegs nas bu mo la smras pa/_khyod bsad da re sgra ma 'byin cig_/de skrag nas cang mi smra bar 'dug pa dang /_de de dang lhan cig dga' mgur spyad nas song ngo /_/des ngu bar 
[\[134b.6\]]brtsams te/_shes ldan dag rkun po cig shos kyis kho mo la dga' mgur spyad nas song ngo /_/srung ma rnams kyis smras pa/_gang gi tshe dga' mgur spyad pa de'i tshe cang mi smra bar 'dug la/_gang gi tshe dga' mgur spyad nas song ba de'i tshe dus na da gang du btsal bar bya/_
[\[134b.7\]]srung ma rnams kyis rgyal po la ji ltar gyur pa smras so/_/rgyal pos smras pa/_de ma bzung ba ni ma legs pa zhig byas so/_/bu mo de rkun po dang lhan cig dga' mgur spyad pas sems can dang ldan par gyur te/_de zla ba brgyad dam dgu 'das pa na khye'u zhig btsas so 
[\[135a\]]
[\[135a.1\]]zhes rkun po cig shos kyis thos nas des bsams pa/_bdag gi bu btsas pa'i dga' ston ma byas par mi btang ngo snyam nas/_des nang kor ma'i cha byad du byas nas rgyal po'i pho brang nas phyir byung ste zho shas 'tsho ba rnams la bsgo ba/_shes ldan dag lha'i 
[\[135a.2\]]zhal nas tshong rdal du phrog rlom gyis shig ces bka' stsal to/_/de rnams kyis bsams pa/_rgyal po'i dpon po btsas pas des na bdag cag tshong rdal du phrog rlom byed du bcug go snyam nas/_de rnams phrog rlom bya bar brtsams pa na sgra mthon po dang sgra chen po byung nas rgyal 
[\[135a.3\]]pos smras pa de ci yin/_blon po rnams kyis rgyas par smras so/_/des smras pa/_gal te de lta na nga yang des bslus par gyur gyis/_rgyal srid dor ba'am de chad pas gcad pa zhig bya'o/_/snyam du bsams nas/_der 'khor gyi khyams rtsig tu bcug ste/_dus 
[\[135a.4\]]chung ngu zhig bsdad nas des blon po rnams la bsgo ba/_shes ldan dag yul 'khor du dril 'di skad du sgrogs su chug shig_/yul 'khor na skyes pa ji snyed gnas pa de dag thams cad snyad ma 'dogs par 'khor gyi khyams su 'dus shig_/su ma 'dus pa de ni chad 
[\[135a.5\]]pas gcad do zhes sgrogs shig_/blon po rnams kyis dril sgrogs su bcug nas yul 'khor na gnas pa'i skyes pa thams cad 'dus pa dang /_de nas rgyal pos khye'u de la me tog gi phreng ba zhig byin nas bsgo ba/_khyod kyi pha gang yin pa de la byin cig_/srung ma'i skyes 
[\[135a.6\]]pa rnams la bsgo ba/_khye'u 'dis su la me tog phreng ba byin pa de khyed cag gis zung la nga la phul cig_/de nas khye'u de me tog gi phreng ba de khyer nas skye bo'i tshogs la rtog cing rgyu ba na des rkun po cig shos po de mthong ngo /_/sems can rnams kyi las kyi rnam par smin pa ni 
[\[135a.7\]]bsam gyis mi khyab pa yin pas des de la me tog phreng ba byin pa dang /_rgyal po'i mi rnams kyis rkun po cig shos po de bzung nas rgyal po la phul lo/_/rgyal pos blon po rnams la smras pa/_shes ldan dag 'di la ji ltar bsgrub par bya/_de rnams kyis smras pa/_
[\[135b\]]
[\[135b.1\]]lha dgum lags so/_/rgyal pos smras pa/_shes ldan dag skyes bu 'di lta bu'i dpa' bo ga la gsad/_'di la spyan ras kyis btsa' bar bya'o zhes des bu mo rgyan thams cad kyis brgyan nas de la chung mar byin te/_rgyal srid phyed kyang bgos so/_/dge slong dag ji 
[\[135b.2\]]snyam du sems/_de'i tshe de'i dus kyi rkun po cig shos gang yin pa de ni nga nyid yin no/_/de'i tshe de'i dus kyi de'i bu gang yin pa de ni sgra can zin 'di nyid yin te/_de na yang nga la 'dis me tog gi phreng bas ngo shes so/_/da ltar yang 'dis nga la dus ngo shes par byas so/_/
[\[135b.3\]]dge slong dag de lta bas na sems can rnams kyi las kyi rnam par smin pa ni bsam gyis mi khyab pas las kyi gnas pa la goms par bya'o/_/grags 'dzin mas bsams pa/_gal te sgra can zin gyi yab pho brang du gshegs dang /_ji ltar yang slar gshegs par mi 
[\[135b.4\]]'gyur ba de lta bur spyad par bya'o snyam nas/_de nas bdag nyid dang /_sa 'tsho ma dang /[ {]ri dgas [,]ri dwags [}]skyes la sogs pa bud med drug khri rgyan sna tshogs kyis brgyan cing shin du dri zhim po'i me tog gi phreng ba dang /_bdug pas bsgos pa'i gos rnams kyis bklubs so/_/de nas 
[\[135b.5\]]bcom ldan 'das kyis snga dro na bza' sham thabs mnabs lhung bzed dang chos gos bsnams te/_dge slong gi tshogs kyis yongs su bskor cing /_dge slong gi dge 'dun gyis mdun du bdar te 'dul ba'i skye bo la gzigs nas pho brang gi nang du zhugs so/_/de nas grags 
[\[135b.6\]]'dzin ma dang /[ {]ri dgas [,]ri dwags [}]skyes dang /_sa 'tsho ma la sogs te bud med drug khri gzugs dang /_lang tsho dang /_dregs pa'i rgyags pas zin cing yid la gcags pas g.yen spyo zhing bskyod pa na gser gyi 'og bag lhod par bcings pa mang po 'khrol zhing sgra 'byin 
[\[135b.7\]]la/_'dzum pa'i glu dbyangs snyan pa dang /_mig dang smin ma skyod cing nu ma dang /_yan lag rnams gsal bar ston pa/_bud med kyi tshul gyi steg chos rnams bstan to/_/de nas bcom ldan 'das kyis 'di snyam du dgongs te/_gal te gdugs tshod gsol 
[\[136a\]]
[\[136a.1\]]na 'dul ba'i skye bo'i dus las kyang 'das par 'gyur la/_bud med 'di rnams kyang 'dod chags kyis gdungs pas bden pa'i snod du mi 'gyur gyis 'di ltar so so'i skye bo ni rdzu 'phrul la myur du sems gtod pa yin pas ma la ngas pho brang du rdzu 'phrul gyi cho 
[\[136a.2\]]'phrul bstan pas dad par bya'o snyam du dgongs te/_shar phyogs kyi steng gi bar snang la mngon par 'phags nas spyod lam rnam pa bzhi mdzad de/_'di lta ste 'chag pa dang /_bzhengs pa dang /_bzhugs pa dang /_mnal ba mdzad do/_/me'i khams la yang 
[\[136a.3\]]snyoms par 'jug par mdzad de/_me'i khams la snyoms par zhugs pa na sangs rgyas bcom ldan 'das kyi sku las 'od zer rnam pa sna tshogs dag 'byin par mdzad de/_'di lta ste/_sngon po dang /_ser po dang /_dmar po dang /_dkar po dang /_le brgan dang /_
[\[136a.4\]]shel gyi kha dog dag go/_/gzhan yang cho 'phrul zung du ston par byed de/_sku'i smad nas 'bar bar mdzad la sku'i stod nas chu grang mo'i rgyun 'bebs par mdzad de/_sku'i stod nas 'bar bar mdzad la sku'i smad nas chu grang mo'i rgyun 'bebs par mdzad do/_/shar phyogs 
[\[136a.5\]]la ji lta ba bzhin du lho dang /_nub dang /_byang phyogs su yang de bzhin no/_/phyogs bzhir rdzu 'phrul gyi cho 'phrul rnam pa bzhi bstan nas rdzu 'phrul gyi cho 'phrul mngon par 'du mdzad pa slar bsdus te/_dge slong gi dge 'dun gyi gung la gdan bshams pa nyid la bzhugs 
[\[136a.6\]]so/_/de nas bud med de rnams kyis bcom ldan 'das kyi rdzu 'phrul gyi cho 'phrul dag mthong nas dad par gyur te/_shing rtsa ba nas bcad pa bzhin du bcom ldan 'das kyi zhabs la gtugs te chos mnyan pa'i phyir spyan snga na 'khod do/_/de nas bcom ldan 'das kyis 
[\[136a.7\]]de rnams kyi bsam pa dang /_bag la nyal ba dang /_khams dang /_rang bzhin mkhyen nas/_gang thos pas 'phags pa'i bden pa bzhi so sor yang dag par khong du chud par 'gyur ba de lta bu'i chos bshad pa mdzad de/_sa 'tsho ma dang /[ {]ri dgas [,]ri dwags [}]skyes la sogs pa 
[\[136b\]]
[\[136b.1\]]bud med drug khris rgyun du zhugs pa'i 'bras bu mngon sum du byas so/_/grags 'dzin ma ni lhag par 'dod chags kyis zil gyis non pas bden pa mthong bar ma byas te/_de 'di snyam du sems te/_ma la bdag gis bcom ldan 'das ro'i sred pas dbang du bya'o snyam du bsams 
[\[136b.2\]]nas/_rang nyid kyis bcom ldan 'das kyi ched du bza' ba dang btung ba dag g.yos nas bdag rang gi lag nas bcom ldan 'das la dbul bar bya'o zhes pa dge slong rnams kyis thos nas bcom ldan 'das la gsol pa/_btsun pa bcom ldan 'das la grags 'dzin ma ni rang gi lag 
[\[136b.3\]]nas bgyis pa'i ro'i sred pas dbang du bgyi bar 'tshal lags so/_/bcom ldan 'das kyis bka' stsal pa/_dge slong dag nga sngon 'dod chags dang bcas/_zhe sdang dang bcas/_gti mug dang bcas pas ro so sor nyams su myong zhing ro so so'i chags pa nyams su myong ba 
[\[136b.4\]]las da ltar nga 'dod chags dang bral/_zhe sdang dang bral/_gti mug dang bral te/_ro so sor nyams su myong yang ro la so sor chags par 'gyur ba'i nyams su myong ba med na/_da nga la grags 'dzin mas ro'i sred pas ji ltar dbang du bya/_dge slong rnams the tshom skyes te the tshom 
[\[136b.5\]]thams cad gcod pa sangs rgyas bcom ldan 'das la zhus pa/_btsun pa bcom ldan 'das grags 'dzin mas dbang du bgyi ba'i slad du la dus dbang du bgyi bar brtsams pa la gzigs/_bcom ldan 'das kyis bka' stsal pa/_dge slong da ltar gyi 'ba' zhig tu ma zad kyi ji ltar 
[\[136b.6\]]'dis 'das pa'i dus na yang dga' bar 'gyur bas dbang du byas pa de nyon cig_/dge slong dag sngon byung ba grong rdal med pa'i dgon pa'i gnas me tog dang /_'bras bu dang /_chu dang /_rtsa ba phun sum tshogs pa zhig na drang srong dka' thub drag pa rtsa ba dang /_'bras bu dang /_
[\[136b.7\]]chu la longs spyod pa/_pags pa dang lo ma gyon pa zhig gnas te/_des mngon par shes pa lnga mngon sum du byas pas de la [{]ri dgas [,]ri dwags [}]gdug pa rnams kyang 'dris pa'i gnas pas bsti gnas na gnas so/_/de phyogs gzhan zhig tu gci ba'i phyir song ba na [{]ri dgas [,]ri dwags [}]mo zhig rjes 
[\[137a\]]
[\[137a.1\]]bzhin rjes bzhin du 'breng ngo /_/des khu ba dang bcas par gcis pa de [{]ri dgas [,]ri dwags [}]mo des 'thungs nas lces mo mtshan la bldags so/_/sems can rnams kyi las kyi rnam par smin pa ni bsam gyis mi khyab pa yin pas sems can dang ldan par gyur to/_/de 'byung 
[\[137a.2\]]ba'i dus su phyogs der 'ongs nas khye'u zhig byung ba dang des dri bsnams na ris mi mthun pa'i sems can yin te/_skrag nas gcin rtug shor nas bor te song ngo /_/ji tsam zhig na drang srong de phyogs der phyin pa dang /_des khye'u de mthong nas 'di su'i bu yin snyam pa'i bsam pa la zhugs 
[\[137a.3\]]pa na/_bdag nyid kyi yin par mthong nas des de bsti gnas su khyer te bsnun bsnyod nas bskyed de/_de chen por gyur pa dang mgo la [{]ri dgas [,]ri dwags [}]kyi rwa skyes par gyur te/_de la [{]ri dgas [,]ri dwags [}]kyi rwa 'dra ba yod pas drang srong rwa can drang srong rwa can zhes bya bar gyur to/_/ji tsam na drang srong de nad kyis 
[\[137a.4\]]thebs par gyur nas/_drang srong de dang mthun pa'i sman rnams kyis bsnyen bkur byas kyang de'i nad zhi bar ma gyur te/_gang gi tshe de 'chi ba la thug pa'i tshor ba skyes nas ring po mi thogs par 'chi bar 'gyur ba de'i tshe des bu de la smras pa/_bu bsti gnas 'dir phyogs sna tshogs na 
[\[137a.5\]]gnas pa'i drang srong rnams dus dus su 'ong gis khyod nga la dga' bas de rnams la kun du spyod pa'i chos kyis 'ongs pa legs so zhes brjod pas yang dag par dga' bar bya zhing /_stan la mgron du bos la rtsa ba dang /_'bras bu ci nus par stobs shig ces smras nas/_bsags pa 
[\[137a.6\]]kun gyi mtha' zad cing /_/mthon po kun gyi mtha' ltung 'gyur/_/phrad pa'i mtha' ni 'bral ba ste/_/gson pa'i mtha' ni 'chi ba yin/_/zhes bya ba yin pas dus kyi chos dang ldan par gyur to/_/des de drang srong gi chos bzhin du bsregs te/_de pha dang bral ba'i mya ngan 
[\[137a.7\]]gyis non pas skyo ba skyes nas mngon par shes pa lnga mngon sum du byas so/_/des dus gzhan zhig na chu'i don du bum pa khyer nas song ba na lhas char dbab par brtsams so/_/de chus bum pa bkang nas khyer te 'ong ba 'gred nas rdeg 'chos so/_/drang srong rnams ni myur 
[\[137b\]]
[\[137b.1\]]du khro ba yin pas des chu nyung zhig blangs te gtor nas dmod pa bor ba spyod pa ngan pa can khyod kyis bum pa chus bkang ba chag par byas kyis/_de lta bas na khyod nyi ma 'di nas bzung ste lo bcu gnyis su char mi 'bebs par gyur cig ces byas pas lha char mi 'bebs par gyur to/_/
[\[137b.2\]]bA rA Na sIr mu ge chen po byung nas skye bo'i tshogs kun du dong ngo /_/rgyal pos ltas mkhan rnams bkug ste smras pa/_shes ldan dag su zhig gi mthus na lha char mi 'bebs/_de rnams kyis smras pa/_drang srong khros pas lags so/_/ji ste drang srong de dka' thub de la 
[\[137b.3\]]bskyod par nus na lha de bzhin du char 'bebs kyi gzhan du na ni ma lags so/_/rgyal po sems khong du chud cing 'dug pa dang /_btsun mo dang /_blon po dang /_gzhon nu rnams kyis smras pa/_lha ci'i slad du thugs mi dgyes/_des smras pa/_drang srong khros pas lha 
[\[137b.4\]]char mi 'bebs la ltas mkhan rnams kyang 'di skad ces gal te drang srong de dka' thub de las bskyod na de bzhin du lha char 'bebs kyi/_gzhan du na ma yin no zhes zer te/_dka' thub de la su zhig gis bskyod par nus pa mi shes so/_/rgyal po de'i bu mo zhi ldan ma zhes bya ba des smras 
[\[137b.5\]]pa/_lha gal te de lta na thugs las chung ngur mdzod cig dang /_bdag gis drang srong de dka' thub de las ji nas kyang g.yos par gyur pa de ltar bgyi'o/_/des smras pa/_thabs ci zhig gis bya/_des smras pa/_bdag dang bud med gzhan rnams bram ze rnams la gsang tshig 
[\[137b.6\]]'don du stsol cig_/gru zam gyi bsti gnas me tog dang /_'bras bu dang /_chu phun sum tshogs pa bgyid du stsol cig_/des de dang bud med gzhan dag kyang bram ze la gsang tshig slob tu bcug go/_/gru zam gyi bsti gnas kyang byed du bcug go/_/de nas des dbang du 
[\[137b.7\]]bya ba'i rdzas dang chang gis bkang ba'i 'bras bu de dag dang /_gzhan yang 'bras bu rnam par bkra ba sna tshogs byed du bcug nas/_drang srong gi cha byad du byas te/_de rtswa dang shing shun gyon nas bud med rnams dang lhan cig bram ze rnams la gsang tshig 'don cing de'i bsti gnas 
[\[138a\]]
[\[138a.1\]]su lhags pa dang /_drang srong la slob ma rnams kyis smras pa/_mkhan po khyod kyi bsti gnas su drang srong mang du lhags so/_/drang srong rnams lhags pa legs kyis nang du shog shig_/de rnams nang du zhugs pa des mthong nas tshigs su bcad pas 
[\[138a.2\]]smras pa/_brtags pa med par 'gying zhing 'gro ba dang /_/bzhin yang kha spu rnams dang bral gyur cing /_/'di rnams brang ni mthon dman gyur pa ste/_/e ma drang srong cha byad sngon ma byung /_/de de rnams la the tshom gyi kun nas dkris pa'i blos rtsa ba dang 'bras bu bstabs 
[\[138a.3\]]so/_/de rnams kyis de dag zos nas drang srong de la smras pa/_khyod kyi 'bras bu 'di dag ni rtsub pa kha ba bska ba yin gyi/_bdag cag gi chu nang gi bsti gnas de na yod pa'i 'bras bu rnams ni bdud rtsi dang 'dra ba yod de/_'di ltar khyod bdag cag gi bsti gnas su spyan 'dren 
[\[138a.4\]]to/_/des khas blangs nas de de rnams dang gru zam gyi skyed mos tshal du zhugs nas des de la dbang du bya ba'i rdzas chang gis bkang ba dang ldan pa'i na li ke ra'i 'bras bu rnams dang /_gzhan dag kyang byin no/_/de chang gis myos pa dang dbang du bya ba'i rdzas kyi sbyor bas de de dang 
[\[138a.5\]]lhan cig mi tshangs par spyad pas rdzu 'phrul yongs su nyams so/_/char la mngon par dga' ba'i lhas sprin kun nas bsdus pa dang drang srong des bkag go/_/zhi ldan mas smras pa/_da dung khyod kyis bdag nyid su yin pa mi shes sam/_des de'i 'dod chags kyi 
[\[138a.6\]]zhags pas bcings nas rgyal po la phul nas lha drang srong de ni 'di lags so/_/de nas lhas char dbab par brtsams nas lo legs par gyur to/_/rgyal pos zhi ldan ma 'khor dang bcas te drang srong de la chung mar byin no/_/des zhi ldan ma spangs nas gzhan dag dang 
[\[138a.7\]]lhan cig dga' mgur spyod pa la zhugs pa na/_de la zhi ldan ma phrag dog gi kun nas dkris pa'i snying gis de la bkur sti ma yin pa bya bar brtsams pa dang /_de nas phar cig tshur cig rtsod pas mchil lham dang bcas pa'i rdog pas mgor bsnun pa dang /_des 
[\[138b\]]
[\[138b.1\]]bsams pa/_sprin gyi 'brug sgra yang bdag gis mnags par mi bzod na da ni 'dod chags kyi zhags pas bcings na bud med tsam gyis kyang brnyas sam snyam nas des brtson 'grus la gnas pas slar yang mngon par shes pa lnga mngon sum du byas so/_/dge slong 
[\[138b.2\]]dag ji snyam du sems/_de'i tshe de'i dus kyi drang srong gang yin pa de ni nga nyid yin no/_/zhi ldan ma gang yin pa de ni grags 'dzin ma 'di nyid yin te/_de na yang 'dis nga ro'i sred pas dbang du byas so/_/da ltar yang 'dis la dus dbang du bya ba la zhugs so/_/gang gi tshe bcom 
[\[138b.3\]]ldan 'das pho brang du gdugs tshod gsol nas phyi rol du byung ba de'i tshe grags 'dzin ma khyim thab kyi byams pa dang bral lo snyam ste re thag chad nas khang thog tu 'dzegs te bdag nyid mchongs so/_/sangs rgyas bcom ldan 'das rnams ni bsnyel ba mi mnga' ba'i chos can 
[\[138b.4\]]yin pas bcom ldan 'das kyi rdzu 'phrul gyis de blangs so/_/dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa bcom ldan 'das kyi slad du grags 'dzin ma khang thog nas bdag nyid mchongs pa 
[\[138b.5\]]la gzigs/_bcom ldan 'das kyis bka' stsal pa/_dge slong dag da ltar gyi 'di 'ba' zhig tu ma zad de/_ji ltar 'dis 'das pa'i dus na yang nga'i phyir bdag nyid bor ba de nyon cig_/dge slong dag sngon byung ba grong khyer bA rA Na sI na rgyal po tshangs sbyin zhes 
[\[138b.6\]]bya ba zhig byung ste/_de dus gzhan zhig na [{]ri dgas [,]ri dwags [}]shor zhing rim gyis song ste ri sul zhig tu phyin pa dang /_des de na mi 'am ci pho dang /_mi 'am ci mo gnyis las mi 'am ci pho ni nyal/_mi'am ci mo ni ma nyal ba zhig mthong nas rgyal pos gzhu rna drung du bkang ba'i mdas mi'am ci pho 
[\[138b.7\]]gnad du bsnun nas srog dang phral te/_rgyal pos mi 'am ci mo chung ma'i don du bzung nas khrid de song ba las des smras pa/_lha re zhig gzhes la de'i bar du bdag gis mi 'am ci'i ro la mchod pa bgyid na gnang bar mdzad du gsol/_rgyal pos smras pa/_re zhig gang du 'gro bar 'gyur/_
[\[139a\]]
[\[139a.1\]]de la mchod pa ji ltar byed pa blta'o snyam nas des de la gnang ngo /_/de nas des mi 'am ci'i ro de la shing gi phung po byas nas me sbar te bdag nyid mchongs so/_/lhas tshigs su bcad pas smras pa/_mi'am ci mo dga' spyad ces/_
[\[139a.2\]]don gzhan du ni bsams pa las/_/gzhan du yongs su bsgyur byas pas/_/srog chags gnyis ni bsad par gyur/_/dge slong dag ji snyam du sems/_de'i tshe de'i dus kyi mi 'am ci gang yin pa de ni nga nyid yin no/_/mi'am ci mo gang yin pa de ni 
[\[139a.3\]]grags 'dzin ma 'di nyid yin te/_de na yang 'dis nga'i phyir bdag nyid me phung du mchongs so/_/da ltar yang 'dis nga'i phyir khang thog nas bdag nyid mchongs so/_/bcom ldan 'das kyis dgongs pa/_da ni grags 'dzin ma gdul ba'i dus la bab kyis/_ma 
[\[139a.4\]]la 'di ngas 'khor ba'i 'brog dgon pa nas bsgral bar bya'o snyam du dgongs nas de la gang thos pas 'phags pa'i bden pa bzhi yang dag par khong du chud par 'gyur ba de lta bu'i chos bshad pa mdzad de/_grags 'dzin ma 'jig tshogs la lta ba'i ri'i rtse mo nyi shu 
[\[139a.5\]]mtho ba ye shes kyi rdo rjes bcom nas rgyun du zhugs pa'i 'bras bu mngon sum du byas te/_de dad pa yang dag pa kho nas khyim nas khyim med par rab tu byung nas ji tsam na dgra bcom mar gyur pa dang /_de rang gi rigs rgyud dang mthun par bya ba dang /_'phags 
[\[139a.6\]]pa'i lam thob pas dge slong ma rnams kyi nang du dgos pa byung ba rnams la shin tu 'dzem pa dang ldan no/_/de nas bcom ldan 'das kyis dge slong rnams la bka' stsal pa/_dge slong dag nga'i nyan thos kyi dge slong ma rnams la 'dzem pa dang ldan pa'i mchog ni 'di lta 
[\[139a.7\]]ste sgra can zin gyi ma grags 'dzin ma 'di yin no/_/yang dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa grags 'dzin mas las ci zhig bgyis na las de'i rnam par smin pas mngal du lo drug bzung lags/_
[\[139b\]]
[\[139b.1\]]bcom ldan 'das kyis bka' stsal pa/_dge slong dag grags 'dzin ma 'di nyid kyis sngon gyi tshe rabs gzhan rnams su las byas shing bsags pa dag ni zhes bya ba nas/_lus can dag la 'bras bur 'gyur zhes bya ba'i bar gong ma bzhin du'o/_/dge slong dag sngon 
[\[139b.2\]]byung ba gnag lhas zhig na phyugs rdzi ma dang /_bu mo ma smad gnyis zhig gnas te/_de gnyis dar ba'i bum pa thogs te/_rgyun du grong mthar 'gro ba na/_de gnyis las bu mo ni ngan g.yo'i rang bzhin can yin no/_/ma ni drang ba zhig yin no/_/bu mos smras pa/_
[\[139b.3\]]yum re zhig dar ba'i bum pa snoms shig bshang ba zhig bgyid do/_/des thogs te song ngo /_/de ni ngan g.yo'i rang bzhin can yin pas phyin sdod cing de'i rjes slebs par ma song ste/_de de ltar byed pa na ma des dar ba'i bum pa rgyang grags drug gi bar du khyer ro/_/
[\[139b.4\]]dge slong dag ji snyam du sems/_de'i tshe de'i dus kyi phyugs rdzi bu mo gang yin pa de ni grags 'dzin ma 'di nyid yin te/_de na 'dis ma la ngan g.yo'i spyod pas rgyang grags drug tu dar ba'i bum pa bskur ro/_/las de'i rnam par smin pas 'dis sgra can zin lo drug tu 
[\[139b.5\]]mngal du bzung ngo /_/dge slong dag de lta bas na las gcig tu gnag pa rnams kyi rnam par smin pa ni gcig tu gnag pa yin la zhes bya ba nas dge slong dag khyed kyis de lta bu la bslab par bya'o zhes bya ba'i bar gong ma bzhin du'o/_/dge slong rnams the tshom skyes 
[\[139b.6\]]nas the tshom thams cad gcod pa sangs rgyas bcom ldan 'das la zhus pa/_btsun pa tshe dang ldan pa sgra can zin gyis las ci zhig bgyis na/_las de'i rnam par smin pas lo drug tu ma'i mngal na mchis lags/_bcom ldan 'das kyis bka' stsal pa/_dge slong dag sgra can 
[\[139b.7\]]zin 'di nyid kyis las tshogs rnyed pa/_rkyen yongs su bsgyur ba/_'od pa bzhin du nye bar gnas pa/_gdon mi za bar 'byung bar 'gyur ba'i las dag byas shing bsags pas/_sgra can zin nyid kyis las byas shing bsags pa dag gzhan su zhig gis so sor myong bar 'gyur/_
[\[140a\]]
[\[140a.1\]]dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/_chu'i khams la mi 'gyur/_me'i khams la mi 'gyur/_rlung gi khams la mi 'gyur gyi/_'di ltar las dge ba dang mi dge ba byas shing bsags pa dag ni zin pa'i phung po 
[\[140a.2\]]dang khams dang skye mched la rnam par smin par 'gyur te/_las rnams bskal pa brgyar yang ni/_/chud mi za ba'ang tshogs dang dus/_/rnyed nas lus can rnams la ni/_/'bras bu dag tu 'gyur ba nyid/_/dge slong dag sngon byung ba bA rA Na sI dang ha cang mi ring ba na me tog dang 'bras bu 
[\[140a.3\]]phun sum tshogs pa'i bsti gnas bya sna tshogs skad 'byin cing bya dang [{]ri dgas [,]ri dwags [}]'dris par bsten pa zhig yod de/_de na drang srong 'bras bu dang /_rtsa ba dang chu la longs spyod pa/_pags pa dang lo ma gyon pa/_dung dang bris pa zhes bya ba spun gnyis zhig gnas te/_dung ni mkhan po byed 
[\[140a.4\]]do/_/bris pa ni slob ma byed de/_de gnyis bA rA Na sI'i 'jig rten thams cad la yang grags so/_/rgyal po tshangs sbyin gyis kyang skyed mos tshal ga ge mo zhes bya bar drang srong dung dang bris pa spun gnyis gnas te/_de la dung ni mkhan po byed do/_/bris pa ni slob ma byed do zhes thos so/_/ji 
[\[140a.5\]]tsam dus gzhan zhig na dung gis ril ba chus bkang nas rtsa ba dang 'bras bu'i ched du nags khrod du song ngo /_/bris pa yang de nyid nas nang par sngar langs te song nas des me tog dang 'bras bu dag blangs te rings par 'ongs nas rang gi ril ba las brtags nas chu nyung nas de skom pas nyen 
[\[140a.6\]]pas bsams pa/_mkhan po'i chu btung ngo snyam nas des 'thungs so/_/ji tsam na drang srong dung rtsa ba dang 'bras bu dag blangs nas skom pas nyen pa'i rang bzhin gyis bsti gnas su phyin nas ril ba la brtags na stong par mthong nas de mi bzod pa skyes te smras pa/_kho bo'i chu rkun ma su zhig gis brkus/_
[\[140a.7\]]bris pas smras pa/_mkhan po rkun ma ni bdag lags te/_bdag gis 'tshal gyis bdag la chad pas dgum du gsol/_des smras pa/_khyod ni kho bo dang spun yin la slob ma yang yin pas gal te 'thungs na 'thungs pas legs kyis ci bder spyod cig_/des smras pa/_mkhan po 'gyod pa 'di bdag 
[\[140b\]]
[\[140b.1\]]gis bsal bar rngo mi thog gis chom rkun pa la gcod pa'i chad pa lci ba gang lags pas bdag la dgum du gsol zhes de skad smras pa dang /_drang srong dung khros nas smras pa/_kho bo chad pa mi gcod kyis ci ste khyod chad pa don du gnyer na rgyal po'i drung du song shig_/yang de'i tshe rgyal po [{]ri dgas [,]ri dwags [}]
[\[140b.2\]]'chor ba'i phyir chas pa de la des rgyal ba dang tshe spel ba dag kyang byas nas tshigs su bcad pas gsol ba btab pa/_rgyal chen gang phyir ma stsal chab/_/'tshal bas bdag ni rkun ma lags/_/chom rkun gcad pa gang lags pa'i/_/chad pa'i lci bas bdag la khum/_/rgyal pos smras pa/_
[\[140b.3\]]chu la ni ma byin par len pa med na 'on kyang su dbang ba'i chu khyod kyis brkus/_des ji ltar gyur pa rnams smras pa dang /_rgyal pos smras pa/_khyod dang de spun yin zhing mkhan po yang yin pas chad pas gcad par mi 'os kyis song shig_/des smras pa/_lha bdag gis 'gyod pa bsal bar rngo mi thog gis 
[\[140b.4\]]chom rkun pa la 'gum pa'i chad pa lci ba gang lags pas bdag la dgum du gsol zhes de skad smras pa dang /_rgyal po khro ba'i kun nas dkris pa la gnas pa'i kun nas dkris pa drag pos smras pa/_gal te de lta na 'di nyid du 'dug la re zhig nga slar ma log gi bar du khyod ma 'gro shig_/rgyal po 
[\[140b.5\]]des [{]ri dgas [,]ri dwags [}]bshor nas ched du bsams te sgo gzhan nas nang du zhugs nas phyir yang ma byung ngo /_/blon po rnams kyis zhag drug gi nyin par rgyal po la smras pa/_lha drang srong de phyogs de kho na nyid na mchis nas deng du dgung drug lags kyis bka' stsal pa'i rigs so/_/rgyal pos smras pa/_chad pa nas phyung 
[\[140b.6\]]la de'i chad pa ni de kho na yin gyis song shig_/blon po rnams kyis drang srong de la smras pa/_drang srong lha'i zhal nas chad pa nas phyung la de'i chad pa ni de kho na yin gyis song shig ces gsung ngo /_/de 'gyod pa dang bral te song ngo /_/dge slong dag ji snyam du sems/_de'i tshe de'i dus kyi 
[\[140b.7\]]rgyal po tshangs sbyin gang yin pa de ni sgra can zin 'di nyid yin te/_de na 'dis sems gdug pas drang srong la phyogs 'di nyid du 'dug la ma 'gro shig ces smras pa de'i las kyi rnam par smin pas ma'i mngal du lo drug go/_/dge slong dag de lta bas na las gcig tu gnag pa 
[\[141a\]]
[\[141a.1\]]rnams kyi rnam par smin pa ni gcig tu gnag pa yin la zhes bya ba nas dge slong dag khyed kyis de lta bu la bslab par bya'o zhes bya ba'i bar gong ma bzhin du'o//_//'dul ba gzhi/_bam po dgu bcu rtsa lnga pa/_dge slong rnams the tshom skyes 
[\[141a.2\]]nas the tshom thams cad gcod pa sangs rgyas bcom ldan 'das la zhus pa/_btsun pa tshe dang ldan pa bzang ldan gyis las ci zhig bgyis na las de'i rnam par smin pas mi gtso bo rnams kyi rgyal por gyur lags/_bcom ldan 'das kyis bka' stsal pa/_dge slong dag bzang ldan 'di 
[\[141a.3\]]nyid kyis las tshogs rnyed pa/_rkyen yongs su bsgyur ba/_'od pa bzhin du nye bar gnas pa/_gdon mi za bar 'byung bar 'gyur ba'i las dag byas shing bsags pas bzang ldan gyis las byas shing bsags pa dag gzhan su zhig gis so sor myong bar 'gyur/_dge slong dag las byas 
[\[141a.4\]]shing bsags pa dag ni phyi rol gyi sa'i khams la rnam par smin par mi 'gyur/_chu'i khams la mi 'gyur/_me'i khams la mi 'gyur/_rlung gi khams la mi 'gyur gyi/_'di ltar las dge ba dang mi dge ba byas shing bsags pa dag ni zin pa'i phung po dang khams dang skye mched la rnam par smin par 'gyur te/_
[\[141a.5\]]las rnams bskal pa brgyar yang ni/_/chud mi za ba'ang tshogs dang dus/_/rnyed na lus can rnams la ni/_/'bras bu dag tu 'gyur ba nyid/_/dge slong dag sngon byung ba mu lto ba zhig ljongs shig nas bA rA Na sIr 'ongs pa dang /_de na gnyug mar gnas pa'i mu lto ba phrag dog gi rang bzhin can rnams kyis de 
[\[141a.6\]]ltag dbyug dang thag lcag dang /_dbyug pa la sogs pas shin tu brdegs nas bskrad de de bA rA Na sI'i phyi rol na rgyal po'i skyed mos tshal zhig yod pa na gnas so/_/ji tsam na rgyal po tshangs sbyin so ga'i dus la bab ste/_me tog gi shing rnams kha 'bus shing ngang pa dang /_krung krung dang /_rma bya dang /_ne tso dang /_
[\[141a.7\]]ri skegs dang khu byug dang /_/shang shang te'u rnams skad 'byin pa'i nags tshal stug po'i skyed mos tshal gyi gzhir btsun mo dang lhan cig song nas de skyed mos tshal de na btsun mo dang lhan cig bde ba nyams su myong bar byas nas gnyid log go/_/bud med ni me tog dang 'bras bu la dga' 
[\[141b\]]
[\[141b.1\]]ba yin pas/_me tog dang 'bras bu tshol zhing phan tshun 'khyam pa la zhugs so/_/ji tsam na rgyal po tshangs sbyin gnyid kyis dub pa sangs nas rings pa rings par bA rA Na sIr zhugs so/_/btsun mo'i bud med rnams kyang rings pa rings par dong ngo /_/ji tsam na bud med gzhan zhig rtabs pas mu tig gi do shal 
[\[141b.2\]]bor te song ngo /_/ji tsam na mu lto ba de skyed mos tshal der rgyu bar brtsams pa na/_des mu tig gi do shal de mthong nas/_des bsams pa/_bdag la 'di ci dgos 'di'i phyir gnod par 'gyur ba'i gnas gang yin pa de yod snyam nas des de su'i yin pa de len par 'gyur grang zhes/_
[\[141b.3\]]de skyed mos tshal nyid du shing gi yal ga zhig la btags te bzhag go/_/ji tsam na btsun mo rnams kyis rgyal po la gsol pa/_lha btsun mo che ge mo zhes bgyi ba'i mu tig gi do shal skyed mos tshal du lus lags so/_/rgyal pos blon po rnams la bsgo ba/_shes ldan dag mu tig gi do 
[\[141b.4\]]shal skyed mos tshal du lus pa tshol cig_/de rnams skyed mos tshal du dong nas btsal bar brtsams pa dang /_ji tsam na shing gi yal ga zhig la btags pa mthong nas de rnams kyis bsams pa/_re zhig 'di sus btags dpyad par bya'o snyam nas de rnams skyed mos tshal 
[\[141b.5\]]na rgyu bar brtsams pa dang /_ji tsam na mu lto ba zhig mthong nas de rnams kyis de la smras pa/_kwa'i nang rje mu tig gi do shal 'di su zhig gis yal ga la btags te bzhag_/des ji ltar gyur pa de rnams la smras pa dang /_blon po rnams kyis rgyal po la mu tig gi do shal phul 
[\[141b.6\]]nas ji ltar gyur pa smras so/_/rgyal pos smras pa/_shes ldan dag mu lto ba de bltas khug shig de rnams kyis bkug nas rgyal pos smras pa/_kwa'i nang rje khyod kyis ci'i phyir mu tig gi do shal shing gi yal ga la btags te bzhag nas rang gir ma byas/_des smras pa/_lha 'di'i skal 
[\[141b.7\]]ba bdag la ma mchis kyi lha kho na la 'os pa'i slad du'o/_/rgyal po dga' bar gyur nas smras pa/_kwa'i nang rje khyod ni dam pa 'os pa yin pas dam pa gang 'dod pa gsol cig sbyin no/_/des smras pa/_gal te lha bdag la dgyes par gyur na mu lto ba rnams 'tshal ma stsal cing de rnams re re la 
[\[142a\]]
[\[142a.1\]]ras zung re bskon nas bdag dpon por bsko bar gsol/_rgyal pos blon po rnams la bsgo ba/_shes ldan dag khyed cag gis mu lto ba thams cad zan byin la re re la ras zung re bskon te 'di de rnams kyi dpon por chug shig_/de rnams kyis bA rA Na sIr dril sgrogs 
[\[142a.2\]]su bcug pa/_lhas bka' stsal gyis bA rA Na sI'i mu lto ba ji snyed pa thams cad skyed mos tshal che ge mo zhig tu 'dus shig_/ngas mu lto ba rnams la zas sbyin zhing re re la yang ras zung re bskon no zhes bsgrags pa dang /_de dag thams cad 'dus nas blon po rnams kyis kha zas 
[\[142a.3\]]bsod pas tshim par byas nas re re la yang ras zung re bskon te bsgo ba/_lhas bka' stsal pa/_deng phan chad khyed cag gi rgyal por mu lto ba 'di bskos kyis/_khyed cag gis 'di'i tshig bzhin du byos shig_/de rnams kha zas bsod pas tshim par byas pa dang /_ras zung re bskon pas yi 
[\[142a.4\]]rangs nas smras pa/_lhas ji skad bka' stsal pa bzhin du 'tshal lo zhes mu lto ba de dpon por gyur to/_/mu lto ba rnams ni rang bzhin gyis bkres skom pas zil gyis non pa yin pas tshong 'dus nas bza' ba dang btung ba 'phrog par byed do/_/de rnams rgyal pos bkur nas ni lhag par yang 
[\[142a.5\]]dbrog par brtsams so/_/tshong rdal gyis 'tsho ba'i tshogs 'khrugs nas des rgyal po la gsol pa dang /_rgyal pos smras pa/_khyed cag srung ba la bag yod par byos la de rnams la ni ma rdeg shig_/ji tsam na mi zhig snum khur dag khyer nas tshong 'dus kyi dbus nas song ba las mu lto 
[\[142a.6\]]ba'i dpon po des de la phrogs nas de khyer te phyogs dben pa zhig tu song ba dang /_mu lto ba rnams kyis phyir 'brangs te de rnams kyis de la glags bltas pa na 'bab chu ba ri ka rgal nas shing zhig gi drung du 'dug go/_/sangs rgyas rnams 'byung ba med pa na 'jig rten du rang sangs rgyas dman pa dang /_
[\[142a.7\]]ngan pa la snying brtse ba can/_bas mtha'i gnas mal la dga' ba/_'jig rten gyi yon gnas gcig pu dag 'byung bar 'gyur ba yin pas/_ji tsam na rang sangs rgyas zhig stes te phyogs der 'ongs pa dang /_des de lus mdzes shing sems dang ba dang /_spyod lam zhi bar mthong nas des 
[\[142b\]]
[\[142b.1\]]bsams pa/_gdon mi za bar bdag gis yon gnas dam pa 'di lta bu la bya ba ma byas pa des na bdag mi thob na yang mu lto bar skyes kyis/_gal te bdag nyid chen po 'di bdag las snum khur bzhes par gyur na bdag gis de dbul lo snyam mo/_/de nas rang sangs rgyas de'i sems kyis de'i 
[\[142b.2\]]bsam pa shes nas/_pha rol rjes su bzung ba'i ched du/_de la lhung bzed bzed do/_/des de la gus pas snum khur phul lo/_/bdag nyid chen po de dag ni lus kyis chos ston gyi ngag gis ma yin pas de steng gi bar snang la 'phags te/_'bar ba dang /_gsal ba 
[\[142b.3\]]dang /_char 'bebs pa dang /_glog 'byin pa'i cho 'phrul dag bya bar brtsams so/_/so so'i skye bo rnams ni rdzu 'phrul la myur du sems gtong ba yin pas de shing rtsa ba nas bcad pa bzhin du rang sangs rgyas kyi rkang pa la gtugs nas smon lam gdab par brtsams pa/_bdag gis 
[\[142b.4\]]yon gnas dam pa 'di lta bu la bya ba byas pa'i dge ba'i rtsa ba gang yin pa 'dis bdag mi gtso bo rnams kyi rgyal por gyur la/_'di bas khyad par du 'phags pa'i ston pa mnyes par byed kyi mi mnyes par mi byed par gyur cig ces btab bo/_/de nas mu lto ba rnams lhags nas smras 
[\[142b.5\]]pa/_bdag cag la yang snum khur stsol cig_/des smras pa/_ngas de bdag nyid chen po'i drang srong de la phul lo/_/de rnams kyis smras pa/_phul na khyod kyis smon lam ji skad btab/_des smras pa/_mi gtso bo rnams kyi rgyal por gyur cig ces byas so/_/de rnams kyis smras 
[\[142b.6\]]pa/_bdag cag kho na khyod kyi mi gtso bo rnams su gyur cing /_de rnams kyi rgyal por khyod gyur cig_/des smras pa/_legs kyis de bzhin du gyur cig_/khyed cag gis ci drang srong gi zhabs la gtugs te smon lam mi gdab bam/_de rnams kyis rang sangs rgyas de'i rkang pa la gtugs 
[\[142b.7\]]te smon lam btab pa/_bdag cag khyod kyi mi gtso bo rnams su gyur cing de rnams kyi rgyal por khyod gyur cig ces byas so/_/dge slong dag ji snyam du sems/_de'i tshe de'i dus kyi mu lto ba'i dpon po gang yin pa de ni shAkya'i rgyal po bzang ldan 'di nyid yin no/_/mu lto ba de rnams 
[\[143a\]]
[\[143a.1\]]ni shAkya lnga brgya po 'di dag yin te/_'di dag dang bzang ldan mu lto bar gyur pa na rang sangs rgyas la smon lam btab pa de'i las kyi rnam par smin pas shAkya lnga brgya po 'di rnams kyi rgyal por gyur to/_/dge slong dag de lta bas na las gcig tu gnag pa rnams kyi rnam par smin 
[\[143a.2\]]pa ni gcig tu gnag pa yin la zhes bya ba nas dge slong dag khyed kyis de lta bu la bslab par bya'o zhes bya ba'i bar gong ma bzhin du'o/_/sangs rgyas bcom ldan 'das sgra can gyi drang srong kun rdzi ka'i gnas na bzhugs so/_/de'i tshe lhung bzed rab tu mang po dang /_bcom ldan 'das 
[\[143a.3\]]kyis lhung bzed bla gab med par bzhag go/_/de nas spre'u shig shing sA la las babs nas lhung bzed rnams gang na yod pa der song ba dang /_dge slong rnams kyis lhung bzed rnams bcag tu 'ong zhes de bzlog go/_/de nas bcom ldan 'das kyis dge slong rnams la bka' stsal 
[\[143a.4\]]pa/_dge slong dag spre'u 'dis lhung bzed rnams bcag par mi 'gyur gyis 'di la ma bzlog shig_/de nas spre'u de bcom ldan 'das kyi lhung bzed gang na ba der song ste phyin nas/_bcom ldan 'das kyi lhung bzed khyer te shing sA la de la 'dzegs nas sbrang bu'i sbrang rtsi'i dngas mas 
[\[143a.5\]]bkang ste rim gyis dal bu dal bus shing sA la las babs nas bcom ldan 'das la phul ba dang /_bcom ldan 'das kyis de srog chags dang bcas pa yin pas ma bzhes so/_/de nas spre'u des mtha' gcig tu song nas srog chags bsal te bcom ldan 'das la phul ba dang /_bcom 
[\[143a.6\]]ldan 'das kyis de brtags pa ma yin no zhes ma bzhes so/_/de nas spre'u de mtha' gcig tu song ste chu grang mos btab nas bcom ldan 'das la phul ba dang /_bcom ldan 'das kyis de brtags pa byas so zhes bzhes so/_/de nas spre'u de bcom ldan 'das kyis bdag gi sbrang rtsi'i 
[\[143a.7\]]lhung bzed bzhes so snyam du rig nas/_dga' ba dang /_mgu ba dang /_dga' ba rgya chen po dang /_yid bde ba skyes nas thal mo khong stong du sbyar ba byas te phyi nur du gar byed cing phyag 'tshal ba las de bcom ldan 'das la dad pa skyes nas bcom ldan 'das la rtog cing rgyab tu ma bltas 
[\[143b\]]
[\[143b.1\]]pas khron par lhung nas shi ste sgra can nyid kyi bram ze las drug la brtson pa zhig gi khyim du skyes so/_/gang gi nyi ma kho na la nying mtshams sbyor ba blangs pa de kho na'i nyi ma la sbrang rtsi'i char bab bo/_/de'i phas ltas mkhan rnams bkug nas smras pa dang /_de rnams kyis smras pa/_sems 
[\[143b.2\]]can 'di'i mthu yin no/_/ji tsam na bram ze mo de zla ba brgyad dam dgu 'das nas khye'u zhig btsas so/_/gang gi nyi ma kho na la btsas pa de kho na'i nyi ma la sbrang rtsi'i char bab bo/_/de'i nye du rnams tshogs shing 'dus nas nyi ma bdun gsum nyi shu gcig tu de'i btsas ston rgya cher byas nas 
[\[143b.3\]]khye'u'i ming cir gdags zhes ming 'dogs par byed do/_/nye du rnams kyis smras pa/_khye'u 'di gang gi nyi ma kho na la ma'i rum du zhugs pa de kho na'i nyi ma la sbrang rtsi'i char bab la/_gang gi nyi ma kho na la btsas pa de kho na'i nyi ma la yang sbrang rtsi'i char bab la/_gnas 'jog dang 
[\[143b.4\]]yang rus gcig pas de bas na khye'u'i ming gnas 'jog gi bu sbrang rtsi can zhes bya bar gdags so zhes de'i ming gnas 'jog gi bu sbrang rtsi can zhes bya bar btags so/_/de bsrings bskyed nas chen por gyur to/_/gang gi tshe chen por gyur pa de'i tshe legs par gsungs pa'i chos 'dul ba 
[\[143b.5\]]la rab tu byung ste/_de rab tu byung nas kyang nyi ma re re zhing sbrang rtsi lhung bzed gsum gsum grub par gyur te/_des de rnams las gcig ni bcom ldan 'das la 'bul lo/_/gnyis pa ni dge 'dun la'o/_/gsum pa 'grogs bshes dang lhan cig longs spyod par byed do/_/
[\[143b.6\]]dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa tshe dang ldan pa gnas 'jog gi bu sbrang rtsi can gyis las ci zhig bgyis na/_las de'i rnam par smin pas gdugs re re zhing sbrang rtsi lhung bzed gsum gsum 
[\[143b.7\]]grub par gyur lags/_bcom ldan 'das kyis bka' stsal pa/_dge slong dag gnas 'jog gi bu sbrang rtsi can nyid kyis las tshogs rnyed pa/_rkyen yongs su bsgyur ba/_'od pa bzhin du nye bar gnas pa zhes bya ba nas/_lus can dag la 'bras bur 'gyur zhes bya 
[\[144a\]]
[\[144a.1\]]ba'i bar gong ma bzhin du'o/_/dge slong dag khyed kyis de bzhin gshegs pa la sbrang rtsi'i lhung bzed 'bul ba'i spre'u gang yin pa de mthong ngam/_btsun pa mthong lags so/_/de'i tshe de'i dus kyi spre'u gang yin pa de ni gnas 'jog gi bu sbrang rtsi can 
[\[144a.2\]]'di nyid yin te/_des na 'dis de bzhin gshegs pa la sbrang rtsi'i lhung bzed phul ba de'i las kyi rnam par smin pas bram ze las drug la brtson pa'i khyim du skyes shing nying mtshams sbyor ba blangs pa dang btsas pa na yang sbrang rtsi'i char bab bo/_/'di ltar da ltar yang nyi ma re re 
[\[144a.3\]]zhing sbrang rtsi lhung bzed gsum gsum 'grub par 'gyur ro/_/dge slong dag de lta bas na las gcig tu gnag pa rnams kyi rnam par smin pa ni gcig tu gnag pa zhes bya ba nas las gcig tu dkar ba las brtsal bar bya'o zhes bya ba'i bar gong ma bzhin du'o/_/de ci'i phyir 
[\[144a.4\]]zhe na/_gal te dge slong gnas 'jog gi bu sbrang rtsi can gyis shar gyi rgya mtsho chen po la sbrang rtsir mos shing /_lho dang /_nub dang /_byang gi rgya mtsho chen po sbrang rtsir mos na de dag kyang sbrang rtsir 'gyur te/_dge slong dag de ltar na yon gnas de bzhin gshegs pa ni dpag tu med pa yin 
[\[144a.5\]]no/_/dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa tshe dang ldan pa nye ba 'khor gyis las ci zhig bgyis na las de'i rnam par smin pas rgyal po'i 'breg mkhan du gyur lags/_bcom ldan 'das kyis bka' stsal 
[\[144a.6\]]pa/_dge slong dag nye ba 'khor 'di nyid kyis sngon gyi tshe rabs gzhan rnams su las byas shing bsags pa dang tshogs rnyed pa ni zhes bya ba nas/_lus can dag la 'bras bur 'gyur zhes bya ba'i bar gong ma bzhin du'o/_/dge slong dag sngon byung ba rgyal po'i 'breg mkhan zhig yod 
[\[144a.7\]]pa'i drung du rang sangs rgyas shig song nas bzhin [{]bzangs [,]bzang [}]pa'i skra bregs shig dang /_khyod la bsod nams su 'gyur ro/_/de yang rgyal po'i pho brang du chas pas des tsha bo la smras pa/_tsha bo rab tu byung ba 'di'i dbu regs shig_/kho bo rgyal po'i khab tu 'gro dgos kyis/_ji ltar rgyal 
[\[144b\]]
[\[144b.1\]]po la bya ba de bzhin du regs shig_/des bsams pa/_zhang pos ji skad smras pa las na gdon mi za bar 'di la bsod nams yod do snyam nas/_des gus par byas te de'i skra dang kha spu bregs so/_/rang sangs rgyas kyis bsams pa/_sems can 'dis bsod nams mang du bskyed 
[\[144b.2\]]kyis 'di dge ba bskyed par bya'o snyam du bsams nas de la rjes su snying brtse ba'i phyir steng gi bar snang la 'phags te 'bar ba dang /_gsal ba dang /_char 'bebs pa dang /_glog 'byin pa'i cho 'phrul dag bya bar brtsams so/_/so so'i skye bo ni rdzu 'phrul la myur du sems 
[\[144b.3\]]gtod pa yin pas de shing rtsa ba nas bcad pa bzhin du rkang pa gnyis la gtugs te smon lam gdab par brtsams pa/_dge ba'i rtsa ba 'dis ji ltar bdag gi zhang po rgyal po'i 'breg mkhan byed pa de bzhin du bdag kyang rgyal po'i 'breg mkhan du gyur cig ces byas so/_/dge 
[\[144b.4\]]slong dag ji snyam du sems/_rgyal po'i 'breg mkhan gyi tsha bo gang yin pa de ni dge slong nye ba 'khor 'di nyid yin te/_de na 'dis rang sangs rgyas kyi skra dang kha spu bregs nas smon lam btab pa de'i las kyi rnam par smin pas rgyal po'i 'breg mkhan du gyur to/_/gzhan yang 'dis 
[\[144b.5\]]smon lam btab pa gang yin pa de nyon cig_/dge slong dag sngon byung ba ri 'or zhig na khyim bdag cig gnas te/_des rigs mnyam pa las chung ma blangs nas de de dang lhan cig rtse bar byed/_dga' bar byed/_dga' mgur spyod par byed de/_de rtse bar byed/_dga' bar byed/_
[\[144b.6\]]dga' mgur spyod par byed pa las khye'u zhig btsas so/_/yang de rtse bar byed/_dga' bar byed/_dga' mgur spyod par byed pa las khye'u zhig btsas so zhes bya ba nas/_rim gyis khye'u bdun btsas so zhes bya ba'i bar du'o/_/de'i ne'u zla rgyal po'i 'breg mkhan zhig yod pa 
[\[144b.7\]]de bu med pas lag pa la 'gram pa gtad de/_bdag la bu pho yang med/_bu mo yang med pas bdag shi na bdog ba thams cad bu med do zhes rgyal pos mnga' mdzad par 'gyur ro snyam du sems khong du chud cing 'dug pa de khyim bdag des mthong nas smras pa/_ne'u zla ci'i phyir sems 
[\[145a\]]
[\[145a.1\]]khong du chud/_des smras pa/_ne'u zla kho bo la nor gyi rigs 'di snyed yod na bu pho yang med/_bu mo yang med pas kho bo shi nas 'di dag thams cad rgyal pos mnga' mdzad par 'gyur na ci'i phyir sems khong du chud par mi 'gyur/_des smras pa/_gal te de 
[\[145a.2\]]lta na kho bo'i bu 'di dag thams cad kyi nu bo shos de kho bos khyod la sbyin no/_/des de blangs so/_/ji tsam na khyim bdag de shi ba dang /_de'i bu de rnams gang gi tshe kha cig dang lhan cig 'thab mo 'gyed pa de'i tshe des gang dag gi spu 'breg mkhan yin pa khyed kyang 'thab mo rgol 
[\[145a.3\]]lam zhes kha zer bar byed do/_/de rnams yid mi bde ba skyes nas bsams pa/_bdag cag brnyas pa ci yang rung ba gang yin pa de thams cad ni nu bo 'di'i skyon las gyur gyis thams cad du dbrog go snyam nas de rnams kyis de phrogs pa dang /_'breg mkhan khros nas des 
[\[145a.4\]]'breg mkhan thams cad la khrims su bcas pa/_khyim bdag che ge mo zhes bya ba'i bu rnams kyi kha spu bcos pa'i las sus kyang mi bya'o zhes bcas so/_/de rnams skra dang /_kha spu dang /_sen mo ring por skyes pa de rnams rgyal pos mthong nas smras pa/_shes ldan dag khyed 
[\[145a.5\]]cag ci'i phyir skra dang /_kha spu dang /_sen mo ring por 'dug_/de rnams kyis smras pa/_lha 'breg mkhan 'dis 'breg mkhan thams cad la de rnams kyi kha spu bcos pa'i las su yang ma bgyid cig ces bkag lags so/_/ci'i phyir/_de rnams kyis ji ltar gyur pa smras pa 
[\[145a.6\]]dang /_rgyal pos smras pa/_phas bu byin na khyed cag gis ci'i phyir dbrog_/de la slar byin cig_/de rnams kyis mi 'dod bzhin du slar btang ngo /_/de rnams yid mi bde ba skyes te 'jig rten gyis smad pas 'jigs nas de gsad par 'dod do/_/'jig rten la ni mdza' ba dang /_
[\[145a.7\]]mi mdza' ba dang /_bar ma yod pas de la gzhan dag gis sbran pa dang /_des 'breg mkhan de la smras pa/_de rnams bdag la gsad par 'tshal gyis gnang bar mdzod cig dang rab tu 'byung ngo /_/des bsams pa/_de rnams kyis srog dang bral ba bas ni rab tu byung ba 
[\[145b\]]
[\[145b.1\]]bla'o snyam du bsams nas smras pa/_bu gal te de lta na song la rab tu byung shig_/gang gi tshe yon tan kyi tshogs cung zad thob pa de'i tshe bdag la smros shig_/de gnang ba thob nas drang srong rnams kyi nang du rab tu byung ste/_des mkhan po med pa dang slob dpon med par rang byang chub 
[\[145b.2\]]mngon sum du byas nas des bsams pa/_bdag gis pha de la sngon khas blangs pa'i dam bcas pa de ston du 'gro'o snyam nas de de'i drung du song ste 'bar ba dang /_gsal ba dang /_char 'bebs pa dang /_glog 'byin pa'i cho 'phrul dag bya bar brtsams so/_/so so'i skye bo 
[\[145b.3\]]ni rdzu 'phrul la myur du sems gtod pa yin pas de shing rtsa ba nas bcad pa bzhin du rkang pa gnyis la gtugs nas smon lam gdab par brtsams pa/_bdag gis yon gnas dam pa 'di lta bu la bya ba byas pa gang yin pa'i dge ba'i rtswa ba 'dis bdag rgyal po'i 'breg 
[\[145b.4\]]mkhan du gyur cig_/gzhan yang 'dis rang sangs rgyas lnga brgya la bya ba byas nas smon lam btab pa/_dge ba'i rtsa ba 'dis bdag rgyal po'i 'breg mkhan du gyur cig_/gzhan yang yang dag par rdzogs pa'i sangs rgyas bzhi la bya ba byas nas smon lam btab pa/_dge ba'i 
[\[145b.5\]]rtsa ba 'dis bdag rgyal po'i 'breg mkhan du gyur cig ces btab pa'i las de'i rnam par smin pas lan mang du rgyal po'i 'breg mkhan du gyur to/_/yang dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa tshe dang 
[\[145b.6\]]ldan pa nye ba 'khor gyis las ci zhig bgyis na las de'i rnam par smin pas 'dul ba 'dzin pa rnams kyi mchog tu bstan lags/_bcom ldan 'das kyis bka' stsal pa/_smon lam btab pa nyid kyis so/_/gang du smon lam btab lags/_dge slong dag sngon byung ba 
[\[145b.7\]]bskal pa bzang po 'di nyid la skye dgu rnams kyi tshe lo nyi khri thub pa na yang dag par rdzogs pa'i sangs rgyas 'od srung zhes bya ba 'jig rten du byung ste zhes bya ba nas/_de grong khyer bA rA Na sIr nye bar brten te drang srong smra ba [{]ri dgas [,]ri dwags [}]kyi nags na bzhugs so zhes bya ba'i bar gong ma 
[\[146a\]]
[\[146a.1\]]bzhin du ste/_de'i bstan pa la 'di rab tu byung bar gyur te/_rab tu 'byin pa'i dge slong gang yin pa de yang dag par rdzogs pa'i sangs rgyas 'od srung gis 'dul ba 'dzin pa rnams kyi mchog tu bstan to/_/de la 'dis tshe ji srid par tshangs par spyod pa spyad 
[\[146a.2\]]na yon tan gyi tshogs 'ga' yang ma thob nas/_de na 'di 'chi ba'i dus la bab pa na smon lam btab pa/_bdag gis yang dag par rdzogs pa'i sangs rgyas bcom ldan 'das 'od srung la tshe ji srid par tshangs par spyod pa spyad na yon tan gyi tshogs 'ga' yang ma thob kyis/_dge 
[\[146a.3\]]ba'i rtsa ba gang yin pa 'dis yang dag par rdzogs pa'i sangs rgyas bcom ldan 'das 'od srung gis bram ze'i khye'u bla ma zhes bya ba gang yin pa de la bram ze'i khye'u khyod skye dgu rnams kyi tshe lo brgya thub pa na de bzhin gshegs pa dgra bcom pa yang dag par rdzogs pa'i sangs rgyas shAkya 
[\[146a.4\]]thub pa zhes bya bar 'gyur ro zhes lung bstan par gyur pa de'i bstan pa la bdag rab tu byung zhing nyon mongs pa thams cad spangs te dgra bcom pa mngon sum byas nas/_ji ltar bdag gi mkhan po yang dag par rdzogs pa'i sangs rgyas 'od srung gis 'dul ba 'dzin pa rnams kyi mchog 
[\[146a.5\]]tu bstan pa de bzhin du/_bdag kyang bcom ldan 'das shAkya thub pa des 'dul ba 'dzin pa rnams kyi mchog tu bstan par gyur cig ces btab pa de'i smon lam gyi dbang gis da ltar de bzhin gshegs pas 'dul ba 'dzin pa rnams kyi mchog tu bstan to/_/dge slong dag de lta bas na las 
[\[146a.6\]]gcig tu gnag pa rnams kyi rnam par smin pa ni gcig tu gnag pa yin la zhes bya ba nas brtsal bar bya ste/_dge slong dag de lta bu la khyed kyis bslab par bya'o zhes bya ba'i bar gong ma bzhin du'o/_/gang gi tshe bcom ldan 'das kyis bdud 'byung po 'khor dang bcas pa bye ba phrag sum bcu rtsa 
[\[146a.7\]]drug bcom nas bla na med pa'i ye shes brnyes pa de'i tshe bdud kyi ris kyi lha rnams kyis grong khyer ser skya'i gzhir rgyal po btsun mo dang /_blon po dang /_grong mi dang /_yul mi dang bcas pa la dge sbyong gau ta ma ni de ring shi'o zhes bsgrags so/_/de nas rgyal po zas gtsang btsun mo dang /_
[\[146b\]]
[\[146b.1\]]gzhon nu dang /_blon po dang /_grong mi dang /_yul mi dang bcas pas mya ngan bya bar brtsams pa dang /_lha rnams kyi shes pa mthong ba ni 'og tu 'jug pa yin pas gnas gtsang ma'i ris kyi lha rnams kyis smras pa/_bcom ldan 'das ma nongs te/_'di ltar bcom ldan 'das kyis bla na 
[\[146b.2\]]med pa'i ye shes brnyes so/_/da nas rgyal po zas gtsang gis kun dga' ba byas te kun dga' bar gyur pa de'i tshe bdud rtsi zas kyi khye'u zhig btsas te/_de'i btsas pa'i btsas ston rgya cher byas nas khye'u'i ming cir gdags zhes ming 'dogs par byed do/_/nye du dag gis smras pa/_
[\[146b.3\]]khye'u 'di kun dga' bar gyur pa na btsas pas khye'u'i ming kun dga' bo zhes gdags so zhes de'i ming kun dga' bo zhes bya bar btags so/_/khye'u kun dga' bo ma ma brgyad po pang na 'tsho ba'i ma ma gnyis dang /_nu ma snun pa'i ma ma gnyis dang /_dri ma 'phyi ba'i ma ma gnyis dang /_rtsen 
[\[146b.4\]]grogs kyi ma ma gnyis la rjes su gtad de/_de ma ma'i pang na 'tsho ba na mtshan mkhan rnams kyis khye'u 'dis ni bcom ldan 'das shAkya thub pa'i rim gro byed par 'gyur ro zhes lung bstan to/_/bdud rtsi zas kyis khye'u mtshan mkhan rnams kyis lung bstan to zhes thos nas des bsams pa/_
[\[146b.5\]]gal te de lta na bcom ldan 'das kyis rab tu phyung du 'ong ngo zhes spyan sngar mi 'bab par bya'o snyam nas/_gang gi tshe bcom ldan 'das ser skya'i gzhir gshegs pa de'i tshe de yangs pa can du skyel lo/_/gang gi tshe bcom ldan 'das yangs pa can du gshegs pa de'i tshe slar yang ser skya'i gzhir 
[\[146b.6\]]khyer ro/_/sangs rgyas bcom ldan 'das rnams ni de lta bu mi mkhyen pa'am/_mi gzigs pa'am/_thugs su ma chud pa'am/_rnam par mi rig pa cung zad kyang mi mnga'o/_/chos nyid kyis sangs rgyas bcom ldan 'das thugs rje chen po dang ldan pa/_'jig rten la phan par zhugs 
[\[146b.7\]]pa/_srung ba gcig pu pa/_nyag gcig dpa' ba/_zla med pa/_gnyis su mi gsung ba/_zhi gnas dang /_lhag mthong gis bzhugs pa/_dul ba'i gnas gsum gyi gzhi la mkhas pa/_chu bo bzhi las rgal ba/_rdzu 'phrul gyi rkang pa bzhi'i zhabs legs par gnas pa/_bsdu ba'i 
[\[147a\]]
[\[147a.1\]]dngos po bzhi la yun ring po nas goms pa/_yan lag lnga spangs pa/_'gro ba lnga las 'das pa/_yan lag drug dang ldan pa/_pha rol du phyin pa drug yongs su rdzogs pa/_byang chub kyi yan lag bdun gyi me tog gis phyug pa/_lam gyi yan lag brgyad ston pa/_
[\[147a.2\]]mthar gyis gnas pa'i snyoms par 'jug pa dgu la mkhas pa/_stobs bcu'i stobs dang ldan pa/_phyogs bcur snyan pas yang dag par rgyas pa brgya phrag bcur dbang sgyur ba las khyad par du 'phags pa rnams ni nyin lan gsum mtshan lan gsum sangs rgyas kyi spyan gyis 'jig rten la 
[\[147a.3\]]gzigs nas gang ni nyams par 'gyur/_gang ni 'phel bar 'gyur/_gang ni gnod par 'gyur/_gang ni nyam nga bar 'gyur/_gang ni mi bde bar gyur/_gang ni gnod pa dang /_nyam nga ba dang /_mi bde bar gyur/_gang ni ngan song la gzhol/_gang ni ngan song la 'bab/_gang 
[\[147a.4\]]ni ngan song la bab/_ngas gang ni ngan song las bslang ste mtho ris dang thar pa la gzhag par bya/_gang gi dge ba'i rtsa ba ma bskyed pa dag ni bskyed par bya/_gang gi bskyed pa dag ni yongs su smin par bya/_gang gi smin pa ni grol bar bya/_zhes mkhyen pa dang gzigs pa 'jug go/_
[\[147a.5\]]yang smras pa/_chu srin gnas kyi dug can pa/_/dus las 'da' bar 'gyur srid kyi/_/sangs rgyas gdul la byams pa ni/_/dus las 'da' bar mi 'gyur ro/_/bcom ldan 'das kyis dgongs pa/_gzhon nu kun dga' bo ni srid pa tha ma pa yin pas de nga'i bstan pa la 
[\[147a.6\]]rab tu 'byung ste/_rab tu byung nas nga'i rim gro byed cing gsung rab 'dzin pa dang /_nga yongs su mya ngan las 'das nas bdud rtsi thob par 'gyur gyis/_ma la ngas gzhon nu kun dga' bo bstan pa la gzhug par bya'o snyam nas ma tshor ba kho nar grong khyer ser skya'i gzhir byon nas bdud 
[\[147a.7\]]rtsi zas kyi gnas khang du gshegs te gdan bshams pa nyid la bzhugs so/_/bdud rtsi zas kyis gzhon nu kun dga' bo khang phran gzhan zhig gi nang du bcug ste bzhag go/_/bcom ldan 'das kyis gang gi tshe na sgo rang bye bar 'gyur ba de ltar byin gyis brlabs nas thog ma kho nar 
[\[147b\]]
[\[147b.1\]]bcom ldan 'das kyi zhabs gnyis la mgo bos phyag byas te bsil yab blangs nas bcom ldan 'das kyi snam logs nas bcom ldan 'das la g.yob cing 'dug go/_/de nas bdud rtsi zas kyis bcom ldan 'das kyi zhabs gnyis la mgo bos phyag byas te phyogs gcig tu 'dug go/_/phyogs 
[\[147b.2\]]gcig tu 'dug pa dang /_bcom ldan 'das kyis bdud rtsi zas la chos dang ldan pa'i gtam gyis yang dag par ston par mdzad/_yang dag par 'dzin du 'jug par mdzad/_yang dag par gzengs stod par mdzad/_yang dag par rab tu dga' bar mdzad de/_rnam grangs du 
[\[147b.3\]]mar chos dang ldan pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas gdan las bzhengs te bzhud do/_/rgyu'i stobs che yang rkyen gyi stobs la ltos dgos pas srid pa tha ma 
[\[147b.4\]]pa'i sems can kun dga' bo bcom ldan 'das kyi rjes bzhin rjes bzhin 'brang ba na/_bdud rtsi zas chung ma'i 'khor dang bcas pas bzlog par ma nus pa dang /_bcom ldan 'das kyis bka' stsal pa/_'di ni srid pa tha ma pa'i sems can yin pas khyed kyis bzlog par mi nus 
[\[147b.5\]]kyis ma zlog shig_/bdud rtsi zas kyis gsol pa/_bcom ldan 'das gal te de ltar gyur na 'di la rim pa bzhin bgyi'o/_/bcom ldan 'das kyis bka' stsal pa/_de bzhin du byos shig_/de nas bdud rtsi zas kyis dge sbyong dang /_bram ze dang /_bkren pa dang /_phongs 
[\[147b.6\]]pa dang /_'gro bar chas pa'i slong ba pa rnams kyi phyir sbyin pa dag gtong du bcug_/bsod nams dag byed du bcug_/rang gi skye bo dang gnyen gyi tshogs rnams la yang bzod pa gsol du bcug nas rgyan thams cad kyis brgyan te/_glang po che la zhon nas skye bo du mas yongs su 
[\[147b.7\]]bskor te/_n+ya gro ng+ha'i kun dga' ra ba logs su phyogs te bcom ldan 'das kyi spyan sngar btang ngo /_/de yang srang gi dbus nas 'gro ba na glang po ches ut+pa la'i chun po zhig zos so/_/mtshan mkhan rnams kyis mthong nas de rnams kyis smras pa/_gzhon nu 'di ni thos pa 'dzin pa 
[\[148a\]]
[\[148a.1\]]rnams kyi mchog tu 'gyur ro/_/de ji tsam bzhon pa'i sa'i bar du bzhon pas song nas bzhon pa las babs te rkang pa kho nas n+ya gro ng+ha'i kun dga' ra bar zhugs nas bcom ldan 'das gang na ba der song ste phyin pa dang /_bcom ldan 'das kyi zhabs gnyis la mgo bos 
[\[148a.2\]]phyag byas te phyogs gcig tu 'dug go/_/bcom ldan 'das kyis 'od srung gzhon nu rab tu phyung shig ces 'od srung stobs bcu ldan la gtad nas des de rab tu phyung bsnyen par rdzogs par byas so/_/de nas bcom ldan 'das ser skya'i gzhir ji tsam bzhed kyi bar du bzhugs nas 
[\[148a.3\]]rgyal po'i khab gang na ba der rgyu zhing gshegs te/_rim gyis rgyu zhing gshegs pa dang rgyal po'i khab tu byon nas rgyal po'i khab 'od ma'i tshal bya ka lan da ka gnas pa na bzhugs so/_/tshe dang ldan pa kun dga' bo'i spyi bor phol mig byung nas bcom ldan 'das kyis 'tsho byed la 
[\[148a.4\]]bka' stsal pa/_dge slong kun dga' bo la dpyad byos shig_/btsun pa bka' bzhin 'tshal zhes 'tsho byed gzhon nus bskyed kyis bcom ldan 'das las mnyan to/_/de nas bcom ldan 'das dge slong gi dge 'dun gyi gung la gdan bshams pa nyid la bzhugs nas chos 
[\[148a.5\]]'chad do/_/tshe dang ldan pa kun dga' bo yang chos mnyan pa'i phyir de nyid na 'dug go/_/'tsho byed gzhon nus bskyed kyis bsams pa/_'di chos la dad pa bdo bar gyur pas mi tshor gyis dpyad bya ba'i dus la bab bo snyam nas/_des de'i phol mig smin par 'gyur ba dag 
[\[148a.6\]]bskus nas de nyid du dral te de nyid du sos par byas so/_/de na chos bshad pa rdzogs nas 'tsho byed kyis gsol pa/_bcom ldan 'das bdag gis 'phags pa kun dga' bo 'di nyid na mchis bzhin du phol mig smin par bgyis te brtol nas sos par bgyis lags so/_/tshe 
[\[148a.7\]]dang ldan pa kun dga' bos smras pa/_gal te bdag gi lus til 'bru tsam du gtubs par gyur kyang bdag gis mi tshor lags so/_/bcom ldan 'das kyi chos las byung ba'i dad pas bsam pa bsdus pa la 'tsho byed mchog tu ya mtshan skyes so/_/dge slong rnams the tshom 
[\[148b\]]
[\[148b.1\]]skyes nas the tshom thams cad gcod pa sangs rgyas bcom ldan 'das la zhus pa/_btsun pa tshe dang ldan pa kun dga' bos las ci zhig bgyis na/_des na spyi bor phol mig byung bar gyur lags/_bcom ldan 'das kyis bka' stsal pa/_dge slong dag dge slong 
[\[148b.2\]]kun dga' bo 'di nyid kyis las byas shing bsags pa dag ni zhes bya ba nas/_lus can dag la 'bras bur 'gyur zhes bya ba'i bar gong ma bzhin du'o/_/dge slong dag sngon byung ba yul mtha' 'khob cig na rgyal po ki ra ta zhes bya ba gnas so/_/sangs rgyas rnams 
[\[148b.3\]]'byung ba med pa na 'jig rten du rang sangs rgyas dman pa dang ngan pa la snying brtse ba can/_bas mtha'i gnas mal la dga' ba/_'jig rten gyi yon gnas gcig pu ba dag 'byung bar 'gyur bas de nas rang sangs rgyas zhig de der rgyu ba na ki ra ta'i grong khyer du phyin nas de der 
[\[148b.4\]]bsod snyoms kyi phyir ki ra ta'i rgyal po'i khyim du zhugs pa dang /_de de la mi bzod pa skyes te sems gdug pas 'jim ril gyi ngan kong gis rgyab tu bsnun pa las bdag nyid chen po de dregs pa dang nga rgyal bcom pa yin pas de snod du ma gyur par shes nas song ngo /_/dge 
[\[148b.5\]]slong dag ji snyam du sems/_ki ra ta'i rgyal po gang yin pa de ni dge slong kun dga' bo de nyid yin te/_gang 'dis rang sangs rgyas la mi bzod pa skyes te sems gdug pas 'jim ril gyi ngan kong gis rgyab tu bsnun pa de'i las kyi rnam par smin pas tshe rabs lnga brgyar gang dang 
[\[148b.6\]]gang du skyes pa de dang der spyi bor phol mig byung bar gyur to/_/'di ltar da ltar 'di'i srid pa tha ma la yang spyi bor phol mig byung ngo /_/gang gi tshe tshe dang ldan pa kun dga' bo bcom ldan 'das dang thabs cig 'gro ba de'i tshe bcom ldan 'das la lhag par dad pa dang /_gus 
[\[148b.7\]]pa dang /_khrel yod pa dang /_ngo tsha shes pa dang /_'dzem pa nyid kyis nye bar gnas so/_/gang gi tshe sprul pa yin na ni dad pa dang /_gus pa dang /_ngo tsha shes pa dang /_khrel yod pa dang /_'dzem pa de 'dra ba dag gis mi gnas so/_/ji tsam na khyim bdag cig gis sangs 
[\[149a\]]
[\[149a.1\]]rgyas la sogs pa dge slong gi dge 'dun rang gi khyim du gdugs tshod la spyan drangs pa dang /_bcom ldan 'das snga dro na bza' sham thabs mnabs lhung bzed dang chos gos bsnams te dge slong gi tshogs kyis yongs su bskor cing dge slong gi dge 'dun gyi mdun 
[\[149a.2\]]gyis bltas nas khyim bdag de'i khyim du gshegs te/_gdugs tshod gsol nas slar gshegs so/_/dge slong rnams kyis tshe dang ldan pa kun dga' bo la dris pa/_tshe dang ldan pa kun dga' bo ci de ring khyod bcom ldan 'das dang thabs cig song ngam/_'on te sprul pa 
[\[149a.3\]]dang /_des smras pa/_bcom ldan 'das dang thabs cig song gis sangs rgyas kyi sprul pa dang ni ma yin no/_/ci mngon gang gi tshe kho bo bcom ldan 'das dang thabs cig 'gro ba de'i tshe bdag bcom ldan 'das la lhag par dad pa dang /_gus pa dang /_ngo tsha shes pa dang /_
[\[149a.4\]]khrel yod pa dang /_'dzem pas nye bar gnas pa yin no/_/gang gi tshe sangs rgyas kyi sprul pa yin pa de'i tshe de ltar mi 'gyur ro/_/dge slong dag phan tshun smras pa/_tshe dang ldan pa kun dga' bo ni mtshan ma la mkhas so/_/phyogs dang phyogs mtshams rnams su dge 
[\[149a.5\]]slong kun dga' bo mtshan ma la mkhas so zhes bya ba'i sgra bsgrags so/_/de nas bcom ldan 'das kyis rgyal po'i khab tu ji tsam bzhed kyi bar du bzhugs nas mnyen yod gang na ba der rgyu zhing gshegs te/_rim gyis rgyu zhing gshegs pa dang mnyan yod du byon nas mnyan 
[\[149a.6\]]yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/_/de nas tshe dang ldan pa kun dga' bo snga dro sham thabs bgos chos gos dang lhung bzed thogs nas mnyan yod du bsod snyoms kyi phyir zhugs pa bram ze zhig gis mthong nas bsams pa/_dge 
[\[149a.7\]]sbyong gau ta ma'i nyan thos dge slong kun dga' bo mtshan ma la mkhas so/_/zhes thos pa gang yin pa de ni 'di yin gyis re zhig shing sha pa zhes bya ba 'di la 'dab ma du yod pa dri'o snyam nas des de la dris pa/_'phags pa shing sha pa 'di la 'dab ma ji snyed mchis/_des smras pa/_brgya 
[\[149b\]]
[\[149b.1\]]dang /_stong dang /_khri phrag 'di snyed yod do zhes smras nas song ngo /_/bram ze des de la lo ma dag cig btogs nas bgrangs te bor ro/_/tshe dang ldan pa kun dga' bos bsod snyoms spyad de slar log pa dang /_bram ze des yang smras pa/_'phags pa da ltar shing sha 
[\[149b.2\]]pa 'di la 'dab ma ji snyed mchis mkhyen tam/_des smras pa/_sngar ni brgya dang /_stong dang /_khri phrag 'di snyed yod pa las da las 'di snyed cig btogs so/_/bram ze de 'phags pa ni rtsis la yang de ltar mkhas pa lta zhes mchog tu ngo mtshar skyes so/_/dge slong 
[\[149b.3\]]rnams the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa tshe dang ldan pa kun dga' bos las ci zhig bgyis na des na mtshan ma la mkhas par gyur lags/_bcom ldan 'das kyis bka' stsal pa/_dge slong dag 
[\[149b.4\]]dge slong kun dga' bo 'di nyid kyis las byas shing bsags pa dag ni zhes bya ba nas/_lus can dag la 'bras bur 'gyur zhes bya ba'i bar gong ma bzhin du'o/_/dge slong dag sngon byung ba bA rA Na sI na bram ze zhig yod pa des rigs mnyam pa las chung ma blangs te/_
[\[149b.5\]]de de dang lhan cig rtse bar byed/_dga' bar byed/_dga' mgur spyod par byed do/_/de rtse bar byed/_dga' bar byed/_dga' mgur spyod par byed pa las khye'u zhig btsas te zhag bdun gsum nyi shu gcig tu de btsas pa'i btsas ston rgya cher byas te rigs dang mthun pa'i ming 
[\[149b.6\]]btags nas gsos bskyed de chen por gyur to/_/de yul gzhan du song ste mtshan ma'i bstan chos drug khri bslabs so/_/de bzhin du tshe rabs lnga brgya'i bar du 'khor ba na 'khor ba'i tshe mtshan ma'i bstan chos drug khri bslabs shing gzhan la yang bstan pa'i rgyu de dang rkyen 
[\[149b.7\]]des gang dang gang du skyes pa de dang der mtshan mkhan rnams kyi mchog tu byung ngo /_/'di ltar da ltar gyi srid pa tha ma la yang mtshan mkhan rnams kyi mchog tu byung ngo /_/ko sa la'i rgyal po gsal rgyal la yang nyi ma re re zhing dro ka'i dus su gzhong par 'bras sA lu'i chan dang /_
[\[150a\]]
[\[150a.1\]]bu ram shing gi sdong bu zhig dang /_sreg pa gnyis lhung la de gnyis las gcig ni gzhong pa'i steng du 'bab/_cig shos ni sa la'o/_/des tshe dang ldan pa kun dga' bo la rig par byas te/_des kyang dge slong rnams la'o/_/dge slong rnams the tshom 
[\[150a.2\]]skyes nas the tshom thams cad gcod pa sangs rgyas bcom ldan 'das la zhus pa/_btsun pa ko sa la'i rgyal po gsal rgyal gyis las ci zhig bgyis na/_des na 'tshal ma'i dus su gzhong bar 'bras sA lu'i chan dang /_bu ram shing gi sdong bu zhig dang /_sreg pa gnyis 
[\[150a.3\]]lhung la/_de gnyis las gcig ni gzhong pa'i steng du 'bab/_cig shos ni sa la lhung bar gyur lags/_bcom ldan 'das kyis bka' stsal pa/_dge slong dag ko sa la'i rgyal po gsal rgyal 'di nyid kyis sngon gyi tshe rabs gzhan dag tu las byas shing bsags te/_des 
[\[150a.4\]]na 'di'i zas kyi dus su gzhong par 'bras sA lu'i chan dang /_bu ram shing gi sdong bu dang /_sreg pa gnyis lhung la/_de gnyis las gcig ni gzhong pa'i steng du 'bab/_cig shos ni sa la lhung bar gyur pa ni dge slong dag sngon byung ba grong khyer bA rA Na sI na khyim bdag 
[\[150a.5\]]phyug cing nor mang la longs spyod che ba zhig gnas te/_de'i mngag gzhug pa rnams kyis zhing pa'i grong nas 'bras sA lu sar pa zhig dang /_sreg pa gnyis dang /_bu ram shing gi sdong bu zhig khyer te 'ongs so/_/sangs rgyas rnams 'byung ba med pa na 'jig rten du 
[\[150a.6\]]rang sangs rgyas dman pa dang ngan pa la snying brtse ba can/_bas mtha'i gnas mal la dga' ba/_'jig rten gyi yon gnas gcig pu ba dag 'byung bar 'gyur bas de nas rang sangs rgyas zhig bA rA Na sIr 'ongs nas de snga dro na bza' sham thabs bgos chos gos dang 
[\[150a.7\]]lhung bzed thogs te bsod snyoms la khyim bdag de'i khyim du zhugs pa na des de lus de mdzes pa dang /_sems dad par mthong nas des der de la thog mar lo tog sar pa 'on cig ces byas nas 'bras sA lu'i chan dang /_bu ram shing gi sdong bu zhig dang /_sreg pa gnyis 
[\[150b\]]
[\[150b.1\]]phul ba las/_de las gcig ni lhung bzed du lhung ngo /_/cig shos ni sa la'o/_/bcom ldan 'das kyis bka' stsal pa/_dge slong dag ji snyam du sems/_de'i tshe de'i dus kyi khyim bdag gang yin pa de ni rgyal po gsal rgyal 'di nyid yin te/_'dis rang sangs rgyas 
[\[150b.2\]]la 'bras sA lu'i chan dang /_bu ram shing gi sdong bu dang /_sreg pa gnyis phul ba de'i las kyi rnam par smin pas lo mang po dang /_lo brgya phrag mang po dang /_lo stong phrag mang po dang /_lo brgya stong phrag mang por mi'i bde ba nyams su myong ngo /_/da ltar yang 'di'i zas 
[\[150b.3\]]kyi dus su gzhong par 'bras sA lu'i chan dang /_bu ram shing gi sdong bu dang /_sreg pa gnyis lhung ste/_de las gcig ni gzhong pa'i steng du lhung la/_cig shos ni sa la'o/_/ko sa la'i rgyal po gsal rgyal gyis bcom ldan 'das kyis bdag gi las kyi rgyu ba 
[\[150b.4\]]gcig lung bstan pas sngon gyi mtha'i ni las kyi rnam par smin pa'i 'bras bu ni yod do snyam du rig nas nyan thos kyi dge 'dun dang bcas pa la mngon par dad de de ltar las kyi rnam par smin pa la yid ches pa'i blo gros kyis gnas so/_/ltas mkhan rnams kyis 
[\[150b.5\]]'phags pa kun dga' bo ni cod pan gyis bcings par 'gyur ro zhes lung bstan pas ci tsam nam nangs pa dang /_tshe dang ldan pa kun dga' bo'i 'phral bar phol mig byung ngo zhes ko sa la'i rgyal po gsal rgyal gyis thos nas de 'di snyam du sems te/_yon 
[\[150b.6\]]gnas rnams la bya ba byas na bsod nams kyi 'bras bu khyad par med par mi 'gyur bas ma la bdag gis 'di la rang nyid kyis bkur sti bya'o snyam nas/_des sman pa thams cad bkug ste/_'phags pa kun dga' bo'i dpyad gyis shig_/de'i dpyad gsal ba na bya bar 
[\[150b.7\]]brtsams pa dang /_ko sa la'i rgyal po gsal rgyal gyis tshe dang ldan pa kun dga' bo la rang nyid kyis rtsibs brgya yod pa'i gdugs bzung zhing /_'phral ba'i rtsa 'debs pa na cod pan gyis bcings so/_/dge slong rnams the tshom skyes nas the tshom thams cad gcod pa sangs rgyas 
[\[151a\]]
[\[151a.1\]]bcom ldan 'das la zhus pa/_btsun pa tshe dang ldan pa kun dga' bos las ci zhig bgyis na las de'i rnam par smin pas ko sa la'i rgyal po gsal rgyal gyis tshe dang ldan pa kun dga' bo la rang nyid kyis rtsibs brgya mchis pa'i gdugs bzung zhing rang nyid 
[\[151a.2\]]kyis cod pan dkar pos bcings te bsnyen bkur bgyis lags/_bcom ldan 'das kyis bka' stsal pa/_dge slong dag dge slong kun dga' bo 'di nyid kyis sngon gyi tshe rabs gzhan dag tu las byas shing bsags pa dag ni zhes bya ba nas/_lus can dag la 'bras bur 
[\[151a.3\]]'gyur zhes bya ba'i bar gong ma bzhin du'o/_/dge slong dag sngon byung ba bA rA Na sI na sman pa zhig gnas pa'i drung du rang sangs rgyas nad pa zhig song ba dang /_des de la yo byad thams cad kyis bstabs te rang nyid kyis sman dpyad dang bkur sti byas so/_/dge slong dag ji 
[\[151a.4\]]snyam du sems/_de'i tshe de'i dus kyi sman pa gang yin pa de ni dge slong kun dga' bo 'di nyid yin te/_de na 'dis rang sangs rgyas la bya ba byas nas smon lam btab pa de'i las kyi rnam par smin pas lo brgya phrag du ma dang /_lo stong phrag du mar rgyal po dang /_blon po dang /_bram ze 
[\[151a.5\]]dang /_khyim bdag rnams kyis 'di la bsnyen bkur byas so/_/ji ltar da ltar kyang 'di la ko sa la'i rgyal po gsal rgyal gyis rtsibs brgya yod pa'i gdugs spyi bor bzung zhing rang nyid kyis bsnyen bkur byas so/_/de nas bcom ldan 'das mnyan yod na ji tsam bzhed kyi bar du 
[\[151a.6\]]bzhugs nas shing sA la can gang na ba der rgyu zhing gshegs te/_rim gyis rgyu zhing gshegs pa dang sA la can du byon nas sA la can gyi bram ze'i grong khyer na bzhugs so/_/de'i tshe 'di lta bu'i nyan thos chen po gnas brtan gnas brtan rnams bcom ldan 'das kyi nye 'khor na nye bar brten 
[\[151a.7\]]cing 'dug pa 'di lta ste/_tshe dang ldan pa kun shes kauN+Di n+ya dang /_tshe dang ldan pa rta thul dang /_bzang ldan dang /_rlangs pa dang /_ming chen dang /_grags pa dang /_gang po dang /_dri ma med pa dang /_ba lang bdag dang /_lag [{]bzangs [,]bzang [}]dang /_tshe dang ldan pa shA ri'i bu dang /_tshe 
[\[151b\]]
[\[151b.1\]]dang ldan pa maud gal gyi bu chen po dang /_tshe dang ldan pa 'od srung chen po dang /_tshe dang ldan pa gsus po che dang /_tshe dang ldan pa ka pi na chen po dang /_tshe dang ldan pa ma 'gags pa dang /_dga' yod dang /_kim pi la dang /_sa la na gnas pa'i gnas brtan grags ldan dang /_
[\[151b.2\]]yul chu mig can na gnas pa'i gnas brtan gang po dang /_de dag dang gzhan yang gnas brtan nyan thos chen po rnams bcom ldan 'das kyi nye 'khor na nye bar brten te gnas so//_//'dul ba gzhi/_bam po dgu bcu rtsa drug pa/_de nas bcom ldan 'das 
[\[151b.3\]]kyis dge slong rnams la bka' stsal pa/_dge slong dag da ni nga rgas 'khogs gtugs te 'khor bzhi po dge slong dang /_dge slong ma dang /_dge bsnyen dang /_dge bsnyen ma la gdams ngag dbog tu dub kyis dge slong dag nga'i rim gro la thugs la mi 'thad pa ma yin gyi 
[\[151b.4\]]thugs la 'thad pas rim gro byed cing bka' stsal pa 'dzin pa dang /_rang gi don yang nyams par mi 'gyur ba'i dge slong zhig spro ba skyed cig_/de nas tshe dang ldan pa kun shes kauN+Di n+ya stan las langs te bla gos phrag pa gcig tu gzar nas/_bcom ldan 'das gang na ba de 
[\[151b.5\]]logs su thal mo sbyar ba btud de bcom ldan 'das la 'di skad ces gsol to/_/btsun pa bdag bcom ldan 'das la thugs la mi 'thad pa ma lags kyi/_thugs la 'thad pas rim gro bgyid cing bka' stsal pa 'dzin pa dang /_rang gi don yang nyams par mi 'gyur ba 
[\[151b.6\]]lags so/_/kauN+Di n+ya khyod re zhig rgas 'khogs gtugs pas khyod nyid la rim gro pa dgos kyis re zhig kauN+Di n+ya khyod nyid kyi stan ji lta ba bzhin la 'dug shig_/tshe dang ldan pa kun shes kauN+Di n+ya rang gi stan ji lta ba la 'dug go/_/de nas tshe dang ldan pa rta thul dang /_bzang 
[\[151b.7\]]ldan dang /_rlangs pa dang /_ming chen dang /_grags pa dang /_gang po dang /_dri ma med pa dang /_ba lang bdag dang /_lag [{]bzangs [,]bzang [}]dang /_tshe dang ldan pa shA ri'i bu dang /_tshe dang ldan pa maud gal gyi bu chen po dang /_tshe dang ldan pa 'od srung chen po dang /_tshe 
[\[152a\]]
[\[152a.1\]]dang ldan pa gsus po che dang /_tshe dang ldan pa ka pi na chen po dang /_tshe dang ldan pa ma 'gags pa dang /_dga' yod dang /_kim pi la dang /_sa la na gnas pa'i gnas brtan grags pa dang /_yul chu mig can gyi gnas brtan gang po stan las 
[\[152a.2\]]langs te bla gos phrag pa gcig tu gzar nas bcom ldan 'das gang na ba de logs su thal mo sbyar ba btud de bcom ldan 'das la 'di skad ces gsol to/_/btsun pa bdag ni bcom ldan 'das la thugs la mi 'thad pa ma lags kyi thugs la 'thad pas rim gro bgyid 
[\[152a.3\]]cing /_bka' stsal pa 'dzin pa dang /_bdag gi don yang nyams par mi 'gyur ba lags so/_/gang po khyod kyang rgas 'khogs gtugs te/_khyod nyid la rim gro pa dgos kyis re zhig gang po khyod nyid kyi stan ji lta ba bzhin la 'dug shig_/tshe dang ldan pa gang po rang gi 
[\[152a.4\]]stan ji lta ba la 'dug go/_/de nas tshe dang ldan pa maud gal gyi bu chen po 'di snyam du sems te/_bcom ldan 'das dge slong gang zhig rim gro par bzhed par 'gyur/_ma la bdag gis ji ltar sems mnyam par gzhag na bcom ldan 'das kyi thugs la lta bar 'gyur ba de lta bu'i 
[\[152a.5\]]ting nge 'dzin la snyoms par 'jug par bya'o snyam mo/_/de nas tshe dang ldan pa maud gal gyi bu chen pos ji ltar sems mnyam par bzhag na bcom ldan 'das kyi thugs la lta bar 'gyur ba de lta bu'i ting nge 'dzin la snyoms par zhugs te/_tshe dang ldan pa maud gal gyi bu chen pos 
[\[152a.6\]]bcom ldan 'das kyi thugs la bltas na nga'i rim gro dge slong kun dga' bos byas na thugs la mi 'thad pa ma yin gyi thugs la 'thad pa dang /_bka' stsal pa 'dzin pa dang /_rang gi don yang nyams par mi 'gyur ba yin no zhes bcom ldan 'das kyi thugs tshe dang ldan pa kun dga' 
[\[152a.7\]]bo la gtad pa mthong ngo /_/mthong nas kyang ting nge 'dzin de las langs te tshe dang ldan pa shA ri'i bu la 'di skad ces smras so/_/tshe dang ldan pa shA ri'i bu shes par gyis shig_/bcom ldan 'das kyi thugs la bltas na dge slong kun dga' bos nga'i rim gro byas na thugs la mi 'thad pa ma 
[\[152b\]]
[\[152b.1\]]yin gyi thugs la 'thad pa dang /_bka' stsal pa 'dzin pa dang /_rang gi don yang nyams par mi 'gyur ba yin no zhes tshe dang ldan pa kun dga' bo la gtad do/_/dper na khang pa brtsegs pa'am/_khang pa brtsegs pa'i khyams byang phyogs su ring ba shar phyogs su skar khung 
[\[152b.2\]]btod pa/_shar phyogs su skar khung nas nyi ma'i 'od zer shar ba nub phyogs kyi rtsig pa'i ngos la 'bab pa de bzhin du nga'i rim gro dge slong kun dga' bos byas na thugs la mi 'thad pa ma yin gyi thugs la 'thad pa dang /_bka' stsal pa 'dzin pa dang /_rang gi don yang nyams 
[\[152b.3\]]par mi 'gyur ba yin no zhes bcom ldan 'das kyi thugs tshe dang ldan pa kun dga' bo la gtad kyis tshur bdag cag dong la spro bar bya'o/_/de nas tshe dang ldan pa shA ri'i bu dang /_tshe dang ldan pa maud gal gyi bu chen po tshe dang ldan pa kun dga' bo gang na ba der song ste phyin nas/_tshe dang 
[\[152b.4\]]ldan pa kun dga' bo dang lhan cig mngon du yang dag par dga' ba dang /_yang dag par mgu bar 'gyur ba'i gtam rnam pa sna tshogs byas te/_tshe dang ldan pa shA ri'i bu dang /_maud gal gyi bu gnyis phyogs gcig tu 'khod do/_/phyogs gcig tu 'khod nas/_de nas tshe 
[\[152b.5\]]dang ldan pa shA ri'i bus tshe dang ldan pa kun dga' bo la 'di skad ces smras so/_/tshe dang ldan pa kun dga' bo khyod bcom ldan 'das kyi rim gro par spro'am/_bde bar gshegs pa la bsnyen bkur bya ba ni khyod la don chen por 'gyur ro/_/tshe dang ldan pa shA ri'i bu 
[\[152b.6\]]bcom ldan 'das kyi rim gro par bdag mi spro'o/_/de ci'i phyir zhe na/_'di ltar sangs rgyas bcom ldan 'das rnams ni bsnyen par dka' zhing bzod par dka' ba yin no/_/'di lta ste dper na me 'bar ba'i me phrag ni bsnyen par dka' zhing bzod par dka' ba yin no/_/de 
[\[152b.7\]]bzhin du sangs rgyas bcom ldan 'das rnams kyang bsnyen par dka' zhing bzod par dka' bas bcom ldan 'das kyi rim gro par bdag mi spro'o/_/'di lta ste dper na gcan gzan gyi rgyal po seng ge ri phug na gnas pa'i so phrag ni bsnyen par dka' zhing bzod par dka' ba yin no/_/
[\[153a\]]
[\[153a.1\]]de bzhin du sangs rgyas bcom ldan 'das rnams kyang bsnyen par dka' zhing bzod par dka' ba yin no/_/'di lta ste dper na ma tang ga'i glang po che'i rgyal po lo drug bcu lon pa dar la bab pa/_grags pa/_mche ba gshol mda' tsam yod pa/_brang gi 
[\[153a.2\]]phel ka che ba/_g.yul myong ba/_g.yul ngor son pa'i mche ba'i phrag ni bsnyen par dka' zhing bzod par dka' ba yin no/_/de bzhin du sangs rgyas bcom ldan 'das rnams kyang bsnyen par dka' zhing bzod par dka' bas tshe dang ldan pa shA ri'i bu bcom ldan 'das kyi 
[\[153a.3\]]rim gro par bdag mi spro'o/_/de nas tshe dang ldan pa maud gal gyi bu chen pos tshe dang ldan pa kun dga' bo la 'di skad ces smras so/_/tshe dang ldan pa shes par gyis shig_/bcom ldan 'das ni nga'i rim gro dge slong kun dga' bos byas na thugs la mi 'thad pa ma yin gyi 
[\[153a.4\]]thugs la 'thad pa dang /_bka' stsal pa 'dzin pa dang /_rang gi don yang nyams par mi 'gyur ro zhes tshe dang ldan pa kun dga' bo la thugs gtad de dper na khang pa brtsegs pa'am/_khang pa brtsegs pa'i khyams byang phyogs su ring ba shar phyogs su skar khung btod pa shar 
[\[153a.5\]]phyogs kyi skar khung nas nyi ma'i 'od zer shar ba nub phyogs kyi rtsig pa'i ngos la 'bab pa de bzhin du bcom ldan 'das ni nga'i rim gro dge slong kun dga' bos byas na thugs la mi 'thad pa ma yin gyi thugs la 'thad pa dang /_bka' stsal pa 'dzin pa dang /_rang gi don yang nyams 
[\[153a.6\]]par mi 'gyur ro zhes tshe dang ldan pa kun dga' bo la thugs gtad na tshe dang ldan pa kun dga' bo khyod bcom ldan 'das kyi rim gro par spro'am/_bde bar gshegs pa la bsnyen bkur bya ba ni khyod la don chen por 'gyur ro/_/tshe dang ldan pa maud gal gyi bu bdag gis de bzhin du bgyi 
[\[153a.7\]]ste/_bcom ldan 'das kyi rim gro bgyi bar spro bar bgyid na/_gal te bcom ldan 'das kyis bdag la mchog gsum po bcom ldan 'das kyi na bza' smad g.yogs dang chos gos bdag gis mi bcang ba dang /_bcom ldan 'das kyi phyir gang zag pa'i mgron du 'bod na 
[\[153b\]]
[\[153b.1\]]bdag gis bdag gir mi bya ba dang /_bdag bcom ldan 'das blta ba dang /_bkur sti bya ba'i phyir nye bar 'gro ba la dus ma yin pa cung zad kyang med par gnang ngam/_tshe dang ldan pa maud gal gyi bu chen po gal te bcom ldan 'das kyis bdag la mchog gsum gnang ba 
[\[153b.2\]]lta na bdag de bzhin du bcom ldan 'das kyi rim gro bgyid par spro'i gzhan du na ma lags so/_/de nas tshe dang ldan pa maud gal gyi bu chen po dang /_tshe dang ldan pa shA ri'i bus tshe dang ldan pa kun dga' bo bcom ldan 'das kyi rim gro par spro ba bskyed nas/_bcom ldan 'das gang na 
[\[153b.3\]]ba der dong ste phyin pa dang /_bcom ldan 'das kyi zhabs gnyis la mgo bos phyag byas te phyogs gcig tu 'khod do/_/phyogs gcig tu 'khod nas bcom ldan 'das la tshe dang ldan pa maud gal gyi bu chen pos 'di skad ces gsol to/_/btsun pa bcom ldan 'das kyi rim 
[\[153b.4\]]gro bgyid pa'i dge slong bdag cag gis spro ba bskyed pa ni 'di lta ste/_tshe dang ldan pa kun dga' bo lags na/_de'i mchid nas 'di skad ces tshe dang ldan pa maud gal gyi bu chen po bdag gis de bzhin du bcom ldan 'das kyi rim gro bgyid par spro bar bgyi na/_gal te bcom ldan 'das 
[\[153b.5\]]kyis bdag la mchog gsum po bcom ldan 'das kyi na bza' smad g.yogs dang chos gos bdag gis mi bcang ba dang /_bcom ldan 'das kyi phyir gang zag pa'i mgron du 'bod na bdag gis bdag gir mi bya ba dang /_bdag bcom ldan 'das la blta ba dang bkur sti bya ba'i phyir nye 
[\[153b.6\]]bar 'gro ba dus ma yin pa cung zad kyang med pa gnang ngam/_gal te bcom ldan 'das kyis bdag la mchog gsum gnang ba lta na bdag de bzhin du bcom ldan 'das kyi rim gro bgyid par spro'o zhes mchi lags so/_/maud gal gyi bu chen po legs so legs so/_/dge slong kun dga' bo 
[\[153b.7\]]ni mkhas pa yin te/_des ma 'ongs pa na tshangs pa mtshungs par spyod pa rnams las rtsod cing rjes su rtsod pa smad pa'i gnas kyi chos 'byung la/_gzhi 'dis bdag la tshangs pa mtshungs par spyod pa rnams dge slong kun dga' bo ni chos gos kyi rgyus ston pa la bkur sti byed do zhes kha zer 
[\[154a\]]
[\[154a.1\]]bar 'gyur ba mthong ste/_maud gal gyi bu 'di ni dge slong kun dga' bo'i ngo mtshar rmad du byung ba'i chos yin no/_/maud gal gyi bu legs so/_/legs so/_/dge slong kun dga' bo ni mkhas pa yin te/_des ma 'ongs pa na tshangs pa mtshungs par spyod pa 
[\[154a.2\]]rnams las rtsod cing rjes su rtsod pa'i smad pa'i gnas kyi chos 'byung la/_gzhi 'dis bdag la tshangs pa mtshungs par spyod pa rnams dge slong kun dga' bo ni kha zas kyi rgyus ston pa la bkur sti byed do zhes kha zer bar 'gyur ba mthong ste/_maud gal gyi bu 'di ni dge slong kun dga' 
[\[154a.3\]]bo'i ngo mtshar rmad du byung ba'i chos yin no/_/maud gal gyi bu legs so legs so/_/dge slong kun dga' bo ni mkhas pa yin te/_dus shes shing dus rig pas de 'di ni bdag gis bcom ldan 'das la blta ba'i phyir 'gro ba'i dus yin/_'di ni dus ma yin/_'di ni dge 
[\[154a.4\]]slong gi dge 'dun dang /_dge slong ma'i dge 'dun dang /_dge bsnyen gyi 'khor dang /_dge bsnyen ma'i 'khor gyi dus yin/_'di ni gzhan mu stegs can dang /_kun tu rgyu dag bcom ldan 'das la blta ba'i phyir 'gro ba'i dus yin/_'di ni dus ma yin/_gzhan mu stegs can 
[\[154a.5\]]dang /_kun tu rgyu 'di dag ni bcom ldan 'das kyi bka' la spobs pa dang ldan par 'gyur/_'di dag ni bka' la spobs pa dang ldan par mi 'gyur/_bza' ba dang bca' ba 'di ni bcom ldan 'das la bde ba skyed par 'gyur/_'di ni bde ba skyed pa ma yin no zhes shes te/_maud 
[\[154a.6\]]gal gyi bu dge slong kun dga' bo ni mkhas pa yin te/_dus shes shing dus rig pas de 'di ni bdag gis bcom ldan 'das la blta ba'i phyir 'gro ba'i dus yin no/_/'di ni dus ma yin no/_/'di ni dge slong gi dge 'dun dang /_dge slong ma'i dge 'dun dang /_dge bsnyen 
[\[154a.7\]]gyi 'khor dang /_dge bsnyen ma'i 'khor gyi dus yin no/_/'di ni gzhan mu stegs can dang /_kun tu rgyu dag bcom ldan 'das la blta ba'i phyir 'gro ba'i dus yin no/_/'di ni dus ma yin no/_/gzhan mu stegs can dang /_kun tu rgyu 'di dag ni bcom ldan 'das 
[\[154b\]]
[\[154b.1\]]kyi bka' la spobs pa dang ldan par 'gyur ro/_/'di dag ni bka' la spobs pa dang ldan par mi 'gyur ro/_/bza' ba dang bca' ba 'di ni bcom ldan 'das la bde ba skyed par 'gyur ro/_/'di ni bde ba skyed pa ma yin no zhes shes pa gang yin pa 'di ni maud gal gyi bu dge 
[\[154b.2\]]slong kun dga' bo'i ngo mtshar rmad du byung ba'i chos yin no/_/maud gal gyi bu legs so legs so/_/dge slong kun dga' bo ni mkhas pa yin no/_/de sems kyi rnam grangs la mkhas pa yin te/_de bzhin gshegs pa phyi ma nang du yang dag 'jog las bzhengs pa 
[\[154b.3\]]mtshan ma 'am gsung bstan pas shes par 'gyur zhing bde ba'i gnas pa 'di dang 'dis bcom ldan 'das mang du bzhugs so/_/gnas pa 'di dang 'dis bde bar gshegs pa mang du bzhugs so zhes ston par 'dod na ji skad bstan pa de dag thams cad de bzhin du 'gyur te/_
[\[154b.4\]]gzhan du mi 'gyur ba gang yin pa 'di ni maud gal gyi bu dge slong kun dga' bo'i rmad du byung ba'i chos yin te/_des de bzhin gshegs pa'i rim gro byas na thugs la mi 'thad pa ma yin gyi thugs la 'thad pa dang /_bka' stsal pa 'dzin pa dang /_rang gi don yang nyams par mi 
[\[154b.5\]]'gyur ro/_/maud gal gyi bu de bzhin gshegs pa'i rim gro dge slong kun dga' bos byas na thugs la mi 'thad pa ma yin gyi thugs la 'thad pa dang /_bka' stsal pa 'dzin pa dang /_rang gi don yang nyams par mi 'gyur ba gang yin pa 'di ni dge slong kun dga' bo'i rmad du 
[\[154b.6\]]byung ba'i chos yin no/_/gang gi tshe tshe dang ldan pa shA ri'i bu dang /_maud gal gyi bu gnyis kyis tshe dang ldan pa kun dga' bo bcom ldan 'das kyi rim gro bar spro ba bskyed pa na/_bcom ldan 'das kyis rjes su bsngags pa mdzad pa de'i tshe dge slong rnams the tshom skyes nas 
[\[154b.7\]]the tshom thams cad gcod pa sangs rgyas bcom ldan 'das la zhus pa/_btsun pa tshe dang ldan pa kun dga' bos las ci zhig bgyis na las de'i rnam par smin pas bcom ldan 'das kyi mched du gyur cing thos pa mang ba dang /_thos pa 'dzin pa dang /_thos pa bsags pa'i 
[\[155a\]]
[\[155a.1\]]rim gro par gyur lags/_bcom ldan 'das kyis bka' stsal pa/_dge slong dag dge slong kun dga' bo 'di nyid kyis las byas shing bsags pa dag ni zhes bya ba nas/_lus can dag la 'bras bur 'gyur zhes bya ba'i bar gong ma bzhin du'o/_/dge 
[\[155a.2\]]slong dag sngon byung ba grong khyer bA rA Na sI na rgyal po 'od zer zhes bya ba 'byor pa dang zhes bya ba nas/_skye bo dang /_mi mang po yod pa na rgyal srid byed du 'jug ste zhes bya ba'i bar du ste/_de btsun mo dang lhan cig rtse bar byed/_dga' bar byed/_dga' mgur spyod par byed do/_/
[\[155a.3\]]de rtse bar byed/_dga' bar byed/_dga' mgur spyod par byed pa las khye'u zhig btsas te de'i btsas pa'i btsas ston rgya cher byas nas khye'u'i ming cir gdags zhes ming 'dogs par byed do/_/blon po rnams kyis smras pa/_'di'i yab 'od zer lags pas de'i slad du khye'u'i 
[\[155a.4\]]ming 'od zer can du gdags so zhes de'i ming 'od zer can du btags nas/_bsrings bskyed de chen por gyur pa dang phas rgyal tshab tu dbang bskur to/_/yang de rtse bar byed/_dga' bar byed/_dga' mgur spyod par byed pa na khye'u zhig btsas nas de'i yang btsas ston rgya 
[\[155a.5\]]cher byas te 'od zer ldan zhes bya bar ming btags so/_/gzhon nu 'od zer can nges par 'byung ba la mngon par dga' zhing des pha chos dang chos ma yin pas rgyal srid byed du 'jug pa mthong nas des bsams pa/_bdag kyang yab 'das nas rgyal por 'gyur te bdag gis kyang 
[\[155a.6\]]chos dang chos ma yin pas rgyal srid byed du bcug nas dmyal bar gzhol bar 'gyur ro snyam nas/_de pha'i drung du song ste rkang pa gnyis la gtugs nas smras pa/_lha mkhyen par mdzad du gsol/_rab tu 'byung lags so/_/des smras pa/_bu gang gi don du mchod sbyin mchod par 
[\[155a.7\]]byed/_sbyin sreg sreg par byed/_dka' thub kyis gdung bar byed pa'i rgyal srid de khyod kyi lag tu 'ongs na ci'i phyir rab tu 'byung zhes de bzlog kyang ma btub bo/_/rgyal pos gdon mi za bar gal gyis 'chu bar shes nas gnang ba dang /_de drang srong rnams kyi nang du song ste rab 
[\[155b\]]
[\[155b.1\]]tu byung ngo /_/rgyal pos gzhon nu 'od zer ldan rgyal tshab tu dbang bskur to/_/'od zer can drang srong rnams kyi nang du rab tu phyung ste/_mtha' gcig tu song nas mkhan po med pa dang /_slob dpon med par rang byang chub mngon sum du byas so/_/de dus gzhan zhig na nad kyis thebs 
[\[155b.2\]]par gyur nas phan tshun 'khyam pa na bA rA Na sIr phyin to/_/rgyal po 'od zer gyis 'od zer can rang byang chub mngon sum du byas te de der 'ongs so zhes thos nas de de'i drung du 'ong ste rkang pa la gtugs nas smras pa/_drang srong chen po khyod ni bsod snyoms don du gnyer ba lags la/_
[\[155b.3\]]bdag ni bsod nams 'tshal ba lags kyis bdag gi skyed mos tshal 'di nyid du bzhugs shig dang khyod la bdag gis yo byad thams cad kyis mi brel bar bgyi'o/_/des khas blangs pa dang rgyal pos de'i rim gro bar gzhon nu 'od zer ldan byin te des de'i rim gro bya ba la zhugs 
[\[155b.4\]]pa na rang sangs rgyas kyis de zhag bdun na 'chi bar 'gyur ba'i mtshan smin pa mthong nas des de la smras pa/_nu bo ci'i phyir rab tu mi 'byung /_des smras pa/_drang srong chen po rab tu 'byung ngo /_/gal te de ltar gyur na song la yab la rtogs shig_/de rgyal po'i drung du song 
[\[155b.5\]]nas lha mkhyen par mdzad du gsol/_bdag rab tu 'byung lags so/_/rgyal pos smras pa/_khyod kyi phu bo rab tu byung bas nga 'das na khyod kho na rgyal po yin na ci'i phyir rab tu 'byung zhes des rab tu 'byung ba ma thob bo/_/rang sangs rgyas de nyid rgyal po'i drung du song ste song 
[\[155b.6\]]nas tshigs su bcad pas smras pa/_'od zer 'od zer ldan thong dang /_/'od zer ldan pa rab tu 'byung /_/'od zer rab tu byung ba legs/_/'di ltar rgyal ba rnams kyis bsngags/_/rgyal pos smras pa/_drang srong chen po khyod rab tu byung bas de ni bdag 'das na rgyal 
[\[155b.7\]]por 'gyur te 'di nyid du sbyin pa dag stsol ba dang /_bsod nams dag bgyid par 'gyur na ci'i phyir rab tu 'byung /_rang sangs rgyas kyis tshigs su bcad de smras pa/_'od zer tshe ni cung zhig ste/_/re ltar thogs na zhag bdun nyid/_/don gzhan ched du bsams bsam 
[\[156a\]]
[\[156a.1\]]pa/_gzhan nyid du ni yongs su 'gyur/_/drang srong chen po 'di'i tshe zhag bdun lags sam/_rang sangs rgyas kyis smras pa/_zhag bdun yin no/_/rgyal pos smras pa/_drang srong chen po gal te de lta na gnang bar bgyis rab tu phyung shig_/de bdag la tshe cung 
[\[156a.2\]]zhig yod par shes nas dad pa drag pos de la bkur sti bya bar brtsams so/_/rang sangs rgyas de rlung nad can zhig bas des lhung bzed lag tu blangs nas za ba na rlung gis lag pa 'dar bar gyur to/_/de nas rgyal bu gzhon nu de gdu bu phyung nas lhung bzed kyi gzhir bzhag pa dang de la lhung 
[\[156a.3\]]bzed mi g.yo bar 'dug go/_/des de mthong nas smon lam gdab par brtsams pa/_ji ltar 'di la lhung bzed mi g.yo ba de bzhin du dge ba'i rtsa ba 'dis bdag gi rgyud la chos ci yod pa de dag mi g.yo bar gnas par gyur cig ces btab bo/_/de de la sngon yi ge dang tshig ran pa ran par 
[\[156a.4\]]chos 'chad pa yin pas des smras pa/_khyod sngon khyim par gyur pa na yi ge dang tshig ran pa ran par chos 'chad pa lags na/_da rang byang chub mngon sum du bgyis na ci'i phyir chos mi bshad/_des smras pa/_kho bo chos mi 'chad do/_/'o na su 'chad lags/_de bzhin gshegs 
[\[156a.5\]]pa dgra bcom pa yang dag par rdzogs pa'i sangs rgyas rnams gang yin pa ste/_sangs rgyas bcom ldan 'das de dag ni tshig dang yi ge ran pa ran par chos 'chad do/_/des smon lam btab pa/_sangs rgyas bcom ldan 'das tshig dang yi ge ran pa ran par chos 'chad pa gang yin pa 
[\[156a.6\]]de'i mched dang rim gro par bdag gyur cig ces btab bo/_/rang sangs rgyas des rab tu phyung nas smras pa/_khyod zhag bdun 'das nas 'chi bar 'gyur ba de kho na khyod kyis yid la byos shig_/des zhag bdun lon na cung zad kyang ma rtogs nas de'i 'chi ba'i tshe smon lam btab pa/_
[\[156a.7\]]dge ba'i rtsa ba 'dis bdag bcom ldan 'das de bzhin gshegs pa dgra bcom pa yang dag par rdzogs pa'i sangs rgyas de'i bstan pa la rab tu byung nas thos pa mang ba dang /_thos pa 'dzin pa dang /_thos pa bsags par gyur cig ces btab bo/_/dge slong dag ji snyam du sems/_
[\[156b\]]
[\[156b.1\]]rgyal bu gzhon nu rang sangs rgyas kyi nu bor gyur pa gang yin pa de ni dge slong kun dga' bo 'di nyid yin te/_de na yang 'dis rang sangs rgyas phu bo shos kyi rim gro byas nas smon lam btab pa de'i las kyi rnam par smin pas bcom ldan 'das kyi mched du gyur cing /_thos pa 
[\[156b.2\]]mang ba dang /_thos pa 'dzin pa thos pa bsags pa'i rim gro par gyur to/_/dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa tshe dang ldan pa kun dga' bos las ci zhig bgyis na las de'i rnam par smin pas 
[\[156b.3\]]bcom ldan 'das kyis thos pa mang ba/_thos pa 'dzin pa/_thos pa bsags pa rnams kyi mchog tu bstan lags/_bcom ldan 'das kyis bka' stsal pa/_dge slong dag dge slong kun dga' bo 'di nyid kyis las byas shing bsags pa dang tshogs rnyed pa ni zhes 
[\[156b.4\]]bya ba nas/_lus can dag la 'bras bur 'gyur zhes bya ba'i bar gong ma bzhin du'o/_/dge slong dag sngon byung ba bskal pa bzang po 'di nyid la skye dgu rnams kyi tshe lo nyi khri thub pa na yang dag par rdzogs pa'i sangs rgyas rig pa dang zhabs su ldan pa zhes bya ba nas/_sangs 
[\[156b.5\]]rgyas bcom ldan 'das 'od srung zhes bya ba 'jig rten du byung ste zhes bya ba'i bar du ste/_de grong khyer bA rA Na sIr nye bar brten nas drang srong smra ba [{]ri dgas [,]ri dwags [}]kyi nags na bzhugs so/_/de'i bstan pa la 'di rab tu byung na de na 'dis yon tan gyi tshogs cung zad kyang ma thob bo/_/
[\[156b.6\]]'di rab tu 'byin pa gang yin pa de ni yang dag par rdzogs pa'i sangs rgyas bcom ldan 'das 'od srung gis thos pa mang ba/_thos pa 'dzin pa/_thos pa bsags pa rnams kyi mchog tu lung bstan pa yin pas de 'chi ba'i tshe smon lam btab pa/_bdag gis yang dag par 
[\[156b.7\]]rdzogs pa'i sangs rgyas bcom ldan 'das yon gnas bla na med pa 'od srung la tshe ji srid par tshangs par spyod pa spyad na yon tan gyi tshogs cung zad kyang ma thob kyis/_dge ba'i rtsa ba gang yin pa 'dis bdag yang dag par rdzogs pa'i sangs rgyas 'od srung gis bram ze'i khye'u bla ma zhes 
[\[157a\]]
[\[157a.1\]]bya ba gang yin pa de la bram ze'i khye'u khyod skye dgu rnams kyi tshe lo brgya thub pa na de bzhin gshegs pa dgra bcom pa yang dag par rdzogs pa'i sangs rgyas shAkya thub par 'gyur ro zhes lung bstan pa de'i bstan pa la bdag rab tu byung nas nyon mongs pa thams 
[\[157a.2\]]cad spangs te dgra bcom pa mngon sum du byas nas ji ltar bdag gi mkhan po yang dag par rdzogs pa'i sangs rgyas bcom ldan 'das 'od srung gis thos pa mang ba/_thos pa 'dzin pa/_thos pa bsags pa rnams kyi mchog tu lung bstan pa de bzhin du bdag kyang shAkya'i 
[\[157a.3\]]rgyal po'i yang rgyal po bcom ldan 'das shAkya thub pa des thos pa mang ba/_thos pa 'dzin pa/_thos pa bsags pa rnams kyi mchog tu lung bstan par gyur cig ces btab bo/_/smon lam de'i dbang gis da ltar ngas thos pa mang ba/_thos pa 'dzin pa/_thos pa bsags pa 
[\[157a.4\]]rnams kyi mchog tu lung bstan to/_/dge slong dag de lta bas na las gcig tu gnag pa rnams kyi zhes bya ba nas/_dge slong dag khyed kyis de lta bu la bslab par bya'o zhes bya ba'i bar du'o//_//sdom la/_rdzu 'phrul ston pa gsum smra dang /_/gtum byed rig pa ga yA 
[\[157a.5\]]dang /_gang gi phyir ni gnod pa dang /_/sems can rna ba khyi yin no/_/bcom ldan 'das rgyal po'i khab 'od ma'i tshal bya ka lan da ka gnas pa na bzhugs so/_/de'i tshe mu ge'i dgon pa nyam nga ba slong mo bas zas rnyed par dka' ba byung ngo /_/de na dge slong rdzu 'phrul thob pa gang 
[\[157a.6\]]yin pa de rnams ni 'dzam bu zhes bya ba'i ming gis 'dzam bu'i gling zhes bya bar btags pa gang yin pa de las shing 'dzam bu'i snye ma kha dog dang dri dang ro phun sum tshogs pa rnams las lhung bzed bkang ste blangs nas bdag nyid longs spyod par byed cing /_lhag ma yang dge slong yod pa 
[\[157a.7\]]rnams la 'god par byed do/_/gzhan yang 'di'i nye 'khor na bil pa'i tshal lam/_ka pid tha'i tshal lam/_skyur rtsi'i tshal gang yin pa de las skyur rtsi'i 'bras bu kha dog dang dri dang ro phun sum tshogs pa rnams las lhung bzed bkang ste blangs nas bdag nyid longs spyod par byed 
[\[157b\]]
[\[157b.1\]]cing /_lhag ma yang dge slong yod pa rnams la 'ged par byed do/_/byang gi sgra mi snyan gyi gling du dong nas ma rmos ma btab pa'i 'bras sA lu'i 'bru las lhung bzed bkang ste blangs nas bdag nyid longs spyod par byed cing /_lhag ma yang dge slong yod pa rnams la 'ged 
[\[157b.2\]]par byed do/_/rgyal chen bzhi'i ris sam/_sum bcu rtsa gsum pa'i lha rnams kyi nang du dong nas lha'i bdud rtsi las lhung bzed bkang ste blangs nas bdag nyid longs spyod par byed cing /_lhag ma yang dge slong yod pa rnams la 'god par byed do/_/yul ljongs 'byor pa dang 
[\[157b.3\]]zhes bya ba nas/_skye bo dang /_mi mang pos gang ba'i bar gang yin pa de nas gtsang zhing bsod pa'i bza' ba dang bca' bas lhung bzed bkang ste blangs nas bdag nyid longs spyod par byed cing /_lhag ma yang dge slong yod pa rnams la 'ged par byed do/_/de nas lha sbyin 'di 
[\[157b.4\]]snyam du sems te/_da ltar mu ge'i dgon pa nyam nga ba slong mo pas zas rnyed par dka' ba byung ba la/_dge slong rdzu 'phrul thob pa gang yin pa de rnams ni 'dzam bu zhes bya ba'i ming gis 'dzam bu'i gling zhes bya bar btags pa gang yin pa de las shing 'dzam bu'i snye ma kha 
[\[157b.5\]]dog dang dri dang ro phun sum tshogs pa rnams kyis lhung bzed bkang ste blangs nas bdag nyid longs spyod par byed cing /_lhag ma yang dge slong yod pa rnams la 'ged par byed do/_/gzhan yang 'di'i nye 'khor na bil ba'i tshal lam/_ka pid tha'i tshal lam/_skyur rtsi'i tshal gang yin 
[\[157b.6\]]pa de las skyur rtsi'i 'bras bu kha dog dang dri dang ro phun sum tshogs pa rnams las lhung bzed bkang ste blangs nas bdag nyid longs spyod par byed cing /_lhag ma yang dge slong yod pa rnams la 'ged par byed do/_/byang gi sgra mi snyan gyi gling du dong nas ma rmos ma btab pa'i 'bras 
[\[157b.7\]]sA lu'i 'bru las lhung bzed bkang ste blangs nas bdag nyid longs spyod par byed cing /_lhag ma yang dge slong yod pa rnams la 'ged par byed do/_/rgyal chen bzhi'i ris sam/_sum bcu rtsa gsum pa'i lha rnams kyi nang du dong nas lha'i bdud rtsi las lhung bzed bkang ste 
[\[158a\]]
[\[158a.1\]]blangs nas bdag nyid longs spyod par byed cing /_lhag ma yang dge slong yod pa rnams la 'ged par byed do zhes bya ba nas yul ljongs 'byor pa dang zhes bya ba nas/_skye bo dang mi mang pos gang ba'i bar gang yin pa de nas gtsang zhing bsod pa'i bza' ba dang bca' bas lhung 
[\[158a.2\]]bzed bkang ste blangs nas bdag nyid longs spyod par byed cing /_lhag ma yang dge slong yod pa rnams la 'ged par byed kyis/_gal te bdag gis kyang rdzu 'phrul zhig thob na bdag gis kyang 'dzam bu zhes bya ba'i ming gis 'dzam bu'i gling zhes bya bar btags pa gang yin pa 
[\[158a.3\]]las shing 'dzam bu'i snye ma kha dog dang dri dang ro phun sum tshogs pa rnams las lhung bzed bkang ste blangs nas bdag nyid longs spyod cing /_lhag ma yang dge slong yod pa rnams la bgo bar bya'o/_/gzhan yang 'di'i nye 'khor na bil ba'i tshal lam/_ka pid tha'i tshal lam/_skyur 
[\[158a.4\]]rtsi'i 'bras bu kha dog dang dri dang ro phun sum tshogs pa rnams las lhung bzed bkang ste blangs nas bdag nyid longs spyod cing lhag ma yang dge slong yod pa rnams la bgo bar bya'o/_/byang gi sgra mi snyan gyi gling du song la ma rmos ma btab pa'i 'bras sA lu'i 'bru las lhung bzed bkang ste 
[\[158a.5\]]blangs nas bdag nyid longs spyod cing /_lhag ma yang dge slong yod pa rnams la bgo bar bya'o/_/rgyal chen bzhi'i ris sam/_sum bcu rtsa gsum gyi lha rnams kyi nang du song la lha'i bdud rtsi las lhung bzed bkang ste blangs nas bdag nyid longs spyod cing /_lhag ma yang 
[\[158a.6\]]dge slong yod pa rnams la bgo bar bya'o/_/yul ljongs 'byor pa dang zhes bya ba nas/_skye bo dang mi mang pos gang ba'i bar gang yin pa de nas gtsang zhing bsod pa'i bza' ba dang bca' bas lhung bzed bkang ste blangs nas bdag nyid longs spyod cing /_lhag ma yang dge slong rnams 
[\[158a.7\]]la bgo bar bya na/_su zhig gis bdag la rdzu 'phrul gyi lam lung dbog par nus snyam mo/_/de nas lha sbyin bcom ldan 'das gang na ba der song ste phyin nas bcom ldan 'das kyi zhabs gnyis la mgo bos phyag byas te phyogs gcig tu 'dug go/_/phyogs gcig tu 'dug nas bcom 
[\[158b\]]
[\[158b.1\]]ldan 'das la lha sbyin gyis 'di skad ces gsol to/_/bcom ldan 'das bdag la rdzu 'phrul gyi lam gyi lung dbog tu gsol/_de nas bcom ldan 'das kyis lha sbyin sdig pa'i 'dod pa de lta bu skyes par gyur pa thugs su chud nas lha sbyin la 'di skad ces bka' stsal to/_/
[\[158b.2\]]gau ta ma khyod lhag pa'i tshul khrims la tshul bzhin yid la byos shig dang /_khyod rdzu 'phrul dang gzhan dag dang yang ldan par 'gyur ro/_/gau ta ma khyod lhag pa'i sems la tshul bzhin yid la byos shig dang khyod rdzu 'phrul dang gzhan dag dang yang ldan par 'gyur ro/_/gau ta ma 
[\[158b.3\]]khyod lhag pa'i shes rab la tshul bzhin yid la byos shig dang /_khyod rdzu 'phrul dang gzhan dag dang yang ldan par 'gyur ro/_/de nas lha sbyin 'di snyam du sems te/_bcom ldan 'das kyis bdag la rdzu 'phrul gyi lam gyi lung ma phog go snyam du bsams nas chas te tshe dang ldan pa 
[\[158b.4\]]kun shes kauN+Di n+ya gang na ba der song ste phyin nas tshe dang ldan pa kun shes kauN+Di n+ya la 'di skad ces smras so/_/gnas brtan bdag la rdzu 'phrul gyi lam gyi lung dbog tu gsol/_de nas tshe dang ldan pa kun shes kauN+Di n+yas bcom ldan 'das kyi thugs dang lha sbyin gyi la bltas na sdig pa 'dod 
[\[158b.5\]]pa de lta bu skyes par shes nas lha sbyin la 'di skad ces smras so/_/lha sbyin khyod gzugs la tshul bzhin yid la byos shig dang khyod rdzu 'phrul dang gzhan dag dang yang ldan par 'gyur ro/_/de nas lha sbyin 'di snyam du sems te/_gnas brtan kun shes kauN+Di n+yas kyang bdag la rdzu 'phrul 
[\[158b.6\]]gyi lam gyi lung ma phog go snyam du bsams nas/_tshe dang ldan pa rta thul dang /_bzang ldan dang /_rlangs pa dang /_ming chen dang /_grags pa dang /_gang po dang /_dri ma med pa dang /_ba lang bdag dang /_lag [{]bzangs [,]bzang [}]dang /_gnas brtan lnga brgya gang na ba der song ste phyin nas 
[\[158b.7\]]gnas brtan lnga brgya la 'di skad ces smras so/_/gnas brtan bdag la rdzu 'phrul gyi lam gyi lung dbog tu gsol/_/de nas gnas brtan lnga brgya pos bcom ldan 'das kyi thugs dang /_dge slong gnas brtan gnas brtan rnams dang lha sbyin gyi la bltas na sdig pa'i 'dod pa de 
[\[159a\]]
[\[159a.1\]]lta bu skyes par shes nas lha sbyin la 'di skad ces smras so/_/lha sbyin khyod gzugs la tshul bzhin yid la byos shig dang /_khyod rdzu 'phrul dang gzhan dag dang yang ldan par 'gyur ro/_/lha sbyin khyod tshor ba dang /_'du shes dang /_'du byed dang /_rnam 
[\[159a.2\]]par shes pa la tshul bzhin yid la byos shig dang /_khyod rdzu 'phrul dang gzhan dag dang yang ldan par 'gyur ro/_/de nas lha sbyin 'di snyam du sems te/_gnas brtan lnga brgyas kyang bdag la rdzu 'phrul gyi lam gyi lung ma phog na/_ci tshe dang ldan pa 'di dag dang bcom ldan 
[\[159a.3\]]'das dang lhan cig snga nyid nas bgros sam/_'di ltar bdag la sus kyang rdzu 'phrul gyi lam gyi lung ma phog go snyam mo/_/de nas lha sbyin 'di snyam du sems te/_su zhig bdag la rdzu 'phrul gyi lam gyi lung dbog par nus snyam mo/_/de'i tshe tshe dang ldan pa 'od srung stobs bcu 
[\[159a.4\]]ldan rgyal po'i khab kyi sde can gyi phug na 'dug go/_/de nas lha sbyin 'di snyam du sems te/_gnas brtan 'od srung stobs bcu ldan 'di ni yun ring po nas g.yo med pa/_sgyu can ma yin pa/_drang por byed pa/_drang po'i rang bzhin can yin la/_bdag gi nye mtshams kyi phu bo kun 
[\[159a.5\]]dga' bo'i yang mkhan po yin pas gnas brtan 'od srung stobs bcu ldan gyis bdag la rdzu 'phrul gyi lam gyi lung dbog par nus so snyam du bsams nas/_tshe dang ldan pa 'od srung stobs bcu ldan gang na ba der song ste phyin nas tshe dang ldan pa 'od srung stobs bcu ldan gyi rkang pa gnyis 
[\[159a.6\]]la mgo bos phyag byas te phyogs gcig tu 'dug go/_/phyogs gcig tu 'dug nas lha sbyin gyis tshe dang ldan pa 'od srung stobs bcu ldan la 'di skad ces smras so/_/gnas brtan bdag la rdzu 'phrul gyi lam gyi lung dbog tu gsol/_de nas tshe dang ldan pa 'od srung stobs 
[\[159a.7\]]bcu ldan gyis bcom ldan 'das kyi thugs dang /_dge slong gnas brtan gnas brtan rnams dang /_lha sbyin gyi la bltas na sdig pa'i 'dod pa de lta bu skyes par gyur par ma rig nas lha sbyin la rdzu 'phrul gyi lam gyi lung phog go/_/de nas lha sbyin gyis nam gyi cha stod dang /_nam gyi cha 
[\[159b\]]
[\[159b.1\]]smad la mi nyal bar brtson pa dang ldan pa'i gnas pas bsam gtan dang po la brten te rdzu 'phrul mngon par bsgrubs nas/_de gcig tu gyur cing mang por 'gyur ba dang /_mang por gyur cing gcig tu 'gyur ba dang /_snang bar gyur cing mi snang bar 'gyur ba shes pa mthong bas 
[\[159b.2\]]nyams su myong bar byed do/_/rtsig pa la yang thad kar 'gro/_ri la yang thad kar 'gro/_rab la yang lus kyis mi thogs par thad kar 'gro'o/_/'di lta ste/_nam mkha' dang sa la yang steng du 'byung ba dang byi'u zul byed de dper na chu la bya ba bzhin no/_/chu la yang mi 
[\[159b.3\]]nub par rgyun phyogs su 'gro ste/_dper na sa la bya ba bzhin no/_/skyil mo krung gis nam mkha' la 'gro bar byed de/_dper na 'dab chags bya bzhin no/_/zla ba dang /_nyi ma 'di gnyis 'di ltar rdzu 'phrul che ba/_'di ltar mthu che ba la yang lag pas nyug cing kun du nyug 
[\[159b.4\]]par byed do/_/de nas lha sbyin 'di snyam du sems te/_ci bdag gis 'dzam bu zhes bya ba'i ming gis 'dzam bu'i gling zhes bya bar btags pa gang yin pa de las 'dzam bu'i snye ma kha dog dang dri dang ro phun sum tshogs pa rnams las lhung bzed bkang ste blangs nas bdag nyid longs 
[\[159b.5\]]spyod cing /_lhag ma yang dge slong yod pa rnams la bgo bar bya'am/_gzhan yang 'di'i nye 'khor na bil ba'i tshal lam/_ka pid tha'i tshal lam/_skyur rtsi'i tshal gang yin pa de las skyur rtsi'i 'bras bu kha dog dang dri dang ro phun sum tshogs pa rnams las lhung bzed bkang 
[\[159b.6\]]ste blangs nas bdag nyid longs spyod cing /_lhag ma yang dge slong yod pa rnams la bgo bar bya'am/_byang gi sgra mi snyan gyi gling du song la ma rmos ma btab pa'i 'bras sA lu'i 'bru las lhung bzed bkang ste blangs nas zhes bya ba'i bar gong ma bzhin du'o/_/rgyal tshe na 
[\[159b.7\]]bzhi'i ris sam/_sum bcu rtsa gsum pa'i lha rnams kyi nang du song la/_lha'i bdud rtsi las lhung bzed bkang ste blangs nas bdag nyid longs spyod cing /_lhag ma yang dge slong yod pa rnams la bgo bar bya'am/_yul ljongs 'byor pa dang zhes bya ba nas skye bo dang /_
[\[160a\]]
[\[160a.1\]]mi mang pos gang ba'i bar de nas gtsang zhing bsod pa'i bza' ba dang bca' ba lhung bzed bkang ste blangs nas bdag gis longs spyod cing /_lhag ma yang dge slong yod pa rnams la bgo bar bya'am snyam mo/_/de nas yang lha sbyin 'di snyam du 
[\[160a.2\]]sems te/_bdag gis yul ma ga d+hA'i mi gtso bo gang zhig dbang du byas na de dbang du gyur pas skye bo'i tshogs chen po tshogs chung ngus bdag gi dbang du 'gyur snyam pa dang /_de nas lha sbyin 'di snyam du sems te/_gzhon nu ma skyes dgra 'di pha shi nas pha'i rgyal srid kyi 
[\[160a.3\]]dbang phyug la bzhag par 'gyur gyis/_ma la bdag gis gzhon nu ma skyes dgra dbang du 'gyur bar bya ste/_de dbang du gyur na skye bo'i tshogs chen po tshegs chung ngus bdag gi dbang du 'gyur ro snyam mo/_/de nas lha sbyin gyis glang po cang shes bzang po dang /_rta cang 
[\[160a.4\]]shes bzang po dang /_dge slong skra bregs shing snam sbyar bgos pa dar la bab pa dag tu bsgyur nas gzhon nu ma skyes dgra'i sgo nas zhugs shing sge'u chung ngu 'byung ba dang /_sge'u chung nas zhugs shing sgor 'byung bar byed do/_/res 'ga' gzhon nu gser gyi 'og pag gis bcings 
[\[160a.5\]]par bsgyur nas gzhon nu ma skyes dgra'i pang na 'gre ldog par byed do/_/ma skyes dgra yang gzhon nu de la 'dzin cing kha sprad de 'khyud par byed do/_/res 'ga' ni khar mchil ma'i thal ba blugs na de yang lha sbyin med par byed do/_/'di lta ste rnyed pa dang bkur stis zil gyis non pas 
[\[160a.6\]]sems gtugs pa'i phyir ro/_/de na gzhon nu ma skyes dgra lhag par yang sdig pa can gyi lta bar song ba thob ste/_kye ma ston pa bas ni 'phags pa lha sbyin ches mthu che'o zhes dad par gyur to/_/de la dad par gyur nas lhag par bya ba byed do/_/shing rta lnga brgya tsam dang lhan 
[\[160a.7\]]cig snga dro dang phyi dro rim gro byed du 'gro'o/_/de la g.yos kyi sna rdze'u lnga brgya tsam yang bkad sa dang bkad sa dag tu stobs par byed do/_/lha sbyin yang dge slong lnga brgya tsam dang lhan cig bkad sa'i gung la 'dug par byed do/_/de nas dge slong rab tu mang po snga dro sham thabs bgos 
[\[160b\]]
[\[160b.1\]]lhung bzed dang chos gos blangs te rgyal po'i khab tu bsod snyoms la zhugs so/_/dge slong rab tu mang po rgyal po'i khab tu bsod snyoms spyod pas lha sbyin la rnyed pa dang bkur sti 'di lta bu dag byung bar gyur te/_ma ga d+hA'i rgyal po lus 'phags ma'i bu ma skyes dgras shing rta lnga brgya tsam 
[\[160b.2\]]dang lhan cig snga dro dang phyi dro rim gro byed du 'gro zhing /_de la g.yos kyi sna rdze'u lnga brgya tsam yang bkad sa dang bkad sa dag tu stobs par byed do/_/lha sbyin yang dge slong lnga brgya tsam dang lhan cig bkad sa'i gung la 'dug par byed do zhes thos so/_/thos nas kyang rgyal po'i khab tu 
[\[160b.3\]]bsod snyoms spyad de/_zas kyi bya ba byas shing zas phyi ma'i bsod snyoms spangs nas chos gos dang lhung bzed mkhos su phab ste rkang pa bkrus nas bcom ldan 'das gang na ba der dong ste lhags nas/_bcom ldan 'das kyi zhabs gnyis la mgo bos phyag byas te phyogs gcig 
[\[160b.4\]]tu 'khod do/_/phyogs gcig tu 'khod nas bcom ldan 'das la dge slong rab tu mang pos 'di skad ces gsol to/_/btsun pa 'dir bdag cag dge slong rab tu mang po snga dro sham thabs 'tshal lhung bzed dang chos gos blangs te rgyal po'i khab tu bsod snyoms la zhugs 
[\[160b.5\]]nas btsun pa bdag cag dge slong rab tu mang po rgyal po'i khab tu bsod snyoms spyad pa na/_lha sbyin la rnyed pa dang bkur sti 'di lta bu dag byung bar gyur te/_ma ga d+hA'i rgyal po lus 'phags ma'i bu ma skyes dgras shing rta lnga brgya tsam dang lhan cig snga dro dang phyi dro rim gro bgyid du mchi zhing /_de 
[\[160b.6\]]la g.yos kyi sna rdze'u lnga brgya tsam yang bkad sa dang bkad sa dag tu stobs par bgyid do/_/lha sbyin yang dge slong lnga brgya tsam dang lhan cig bkad sa'i gung la mchis par bgyid do zhes thos lags so/_/dge slong dag khyed lha sbyin gyi rnyed pa dang bkur sti la dga' bar ma byed 
[\[160b.7\]]cig_/de ci'i phyir zhe na/_lha sbyin gyi rnyed pa dang bkur sti ni gsod pa yin no/_/lha sbyin gyi rnyed pa dang bkur sti ni smad pa yin no/_/dge slong dag dper na chu shing gi 'bras bu phyung nas brnyis par 'gyur zhing /_chu shing ni 'bras bu phyung nas bskams par 'gyur ba de bzhin du lha 
[\[161a\]]
[\[161a.1\]]sbyin gyi rnyed pa dang bkur sti ni gsod pa yin no/_/lha sbyin gyi rnyed pa dang bkur sti ni smad pa yin no/_/dper na sba dang smyug ma ni 'bras bu phyung nas bskams par 'gyur zhing /_sba dang smyug ma ni 'bras bu phyung nas dung yag tu 'gyur ba de bzhin du lha sbyin gyi rnyed pa dang bkur 
[\[161a.2\]]sti ni gsod pa yin no/_/lha sbyin gyi rnyed pa dang bkur sti ni smad pa yin no/_/dper na dre'u mo mngal du bzung nas 'chi bar 'gyur zhing /_dre'u mo ni mngal du bzung nas ma rung bar 'gyur ba de bzhin du lha sbyin gyi rnyed pa dang bkur sti ni gsod pa yin no/_/lha sbyin gyi rnyed pa dang bkur sti ni smad 
[\[161a.3\]]pa yin no/_/dge slong dag lha sbyin gyi rnyed pa dang bkur sti de lta bu ji snyed byung ba de dag ni skyes bu gti mug can de la yun ring por gnod pa dang /_phan pa ma yin pa dang /_sdug bsngal bar 'gyur ro/_/dge slong dag de lta bas na 'di ltar bslab par bya ste/_rnyed pa dang bkur sti gang yin pa 
[\[161a.4\]]zil gyis mnan par bya'i rnyed pa dang bkur sti byung ba la sems gtugs te gnas par mi bya ste/_dge slong dag khyed kyis de lta bu la bslab bar bya'o/_/chu shing 'bras bu smyug 'bras dang /_/sba ni 'bras bus skems pa dang /_/rang gi bu yis dre'u mo ltar/_/skyes bu tha shal bkur 
[\[161a.5\]]stis 'joms/_/ji srid byis pa mngon byed pa/_/de srid du ni phung bar 'gyur/_/byis pa'i dkar ba'i cha 'joms pa/_/rtse mo las kyang ltung bar 'gyur/_/de nas lha sbyin rnyed pa dang bkur stis zil gyis non pa sems yongs su gtugs pa la sdig pa'i 'dod pa 'di lta bu skyes par gyur te/_
[\[161a.6\]]da ni bcom ldan 'das bgres 'khogs gtugs te 'khor bzhi la gdams ngag dbog tu mnyel bar gyur gyis/_e ma'o bcom ldan 'das kyis dge slong gi dge 'dun bdag la spangs te bdag gis dge slong gi dge 'dun yongs su drang zhing /_bcom ldan 'das ni thugs las chung ngur 
[\[161a.7\]]mthong ba'i chos la bde bar gnas pa'i rnal 'byor gyi rjes su brtson pas bzhugs kyang ci ma rung snyam du sems bskyed ma thag tu lha sbyin rdzu 'phrul de las yongs su nyams kyang bdag yongs su nyams so zhes mi shes so/_/de'i tshe bcom ldan 'das kyi nyan thos skrod nga'i bu dge slong nog can zhes 
[\[161b\]]
[\[161b.1\]]bya bas bcom ldan 'das kyi spyan sngar tshangs par spyod pa spyad de/_tshangs pa'i gnas pa bzhi bsgoms nas 'dod pa rnams la 'dod pa'i 'dun pa spang ba'i phyir de la mang du gnas pas tshangs pa'i 'jig rten dang skal ba mnyam par skyes so/_/de'i tshe tshe dang ldan pa maud gal gyi bu chen po ngan 
[\[161b.2\]]spong gi chu srin byis pa gsod kyi ri la 'jigs byed kyi tshal gyi [{]ri dgas [,]ri dwags [}]kyi nags na 'dug go/_/de nas tshangs pa nog can gyis lha sbyin rdzu 'phrul de las yongs su nyams par shes nas/_dper na skyes bu stobs dang ldan pa'i lag pa bskum pa las brkyang ba'am brkyang ba las bskum 
[\[161b.3\]]pa tsam gyis tshangs pa nog can tshangs pa'i 'jig rten nas mi snang bar byas te ngan spong du 'ongs nas tshe dang ldan pa maud gal gyi bu chen po'i mdun du 'dug go/_/de nas tshangs pa nog can gyis tshe dang ldan pa maud gal gyi bu chen po la 'di skad ces smras so/_/tshe dang ldan pa maud 
[\[161b.4\]]gal gyi bu chen po shes par gyis shig_/lha sbyin rnyed pa dang bkur stis zil gyis non pa sems gtugs pa la sdig pa'i 'dod pa 'di lta bu skyes te/_da ni bcom ldan 'das bgres 'khogs gtugs te 'khor bzhi la gdams ngag dbog tu mnyel bar gyur gyis/_e ma'o 
[\[161b.5\]]bcom ldan 'das kyis dge slong gi dge 'dun bdag la spangs te/_bdag gis dge slong gi dge 'dun yongs su drang zhing /_bcom ldan 'das ni thugs las chung ngur gnas shing mthong ba'i chos la bde bar gnas pa'i rnal 'byor gyi rjes su brtson pas bzhugs kyang 
[\[161b.6\]]ci ma rung snyam du sems bskyed ma thag tu rdzu 'phrul de las slar yongs su nyams te/_yongs su nyams kyang bdag ni slar yongs su nyams so zhes ma shes kyis/_btsun pa maud gal gyi bu snying brtse ba nye bar bzung ste bcom ldan 'das gang na ba der song ste phyin nas don 'di 
[\[161b.7\]]rgyas par gsol na legs so/_/tshe dang ldan pa maud gal gyi bu chen pos tshangs pa nog can la cang mi smra bas khas blangs so/_/de nas tshangs pa nog can gyis tshe dang ldan pa maud gal gyi bu chen po cang mi smra bas khas blangs par rig nas tshe dang ldan pa maud gal gyi bu chen po'i rkang 
[\[162a\]]
[\[162a.1\]]pa gnyis la mgo bos phyag 'tshal te de nyid du mi snang bar gyur to/_/de nas tshe dang ldan pa maud gal gyi bu chen pos tshe dang ldan pa tshangs pa nog can song nas ring po ma lon par shes nas ji ltar sems mnyam par bzhag na ngan spong nas mi snang bar gyur te/_rgyal 
[\[162a.2\]]po'i khab 'od ma'i tshal bya ka lan da ka gnas par phyin pa de lta bu'i ting nge 'dzin la snyoms par zhugs so/_/de nas tshe dang ldan pa maud gal gyi bu chen po bcom ldan 'das gang na ba der song ste phyin nas/_bcom ldan 'das kyi zhabs gnyis la mgo bos phyag byas nas 
[\[162a.3\]]phyogs gcig tu 'dug go/_/phyogs gcig tu 'dug nas tshe dang ldan pa maud gal gyi bu chen pos tshangs pa nog can dang lhan cig bar skabs kyi gtam ji snyed glengs pa de dag thams cad rgyas par gsol to/_/de skad ces gsol pa dang /_bcom ldan 'das kyis tshe dang ldan 
[\[162a.4\]]pa maud gal gyi bu chen po la 'di skad ces bka' stsal to/_/maud gal gyi bu snga mo zhig tu lha sbyin sems la bkram nas rig par ma byas sam ci na da gzod tshangs pa nog can gyis sbran/_btsun pa mad lags so/_/bcom ldan 'das dang tshe dang ldan pa maud gal gyi bu thabs cig tu 
[\[162a.5\]]bar skabs kyi gtam 'di gleng bar mdzad pa na/_de nas lha sbyin grogs dge slong bzhi po ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos byin dang lhan cig bcom ldan 'das gang na ba der dong ba dang /_bcom ldan 'das kyis lha sbyin rgyang ring po kho na 
[\[162a.6\]]nas gzigs so/_/gzigs nas kyang tshe dang ldan pa maud gal gyi bu chen po la bka' stsal pa/_maud gal gyi bu lha sbyin 'o ni da ltar 'ong gis tshig srungs shig dang /_de'u re skyes bu gti mug 'o ni bdag nyid kyis/_bdag nyid lung bstan to/_/de nas tshe dang ldan pa maud 
[\[162a.7\]]gal gyi bu chen pos bcom ldan 'das kyi zhabs gnyis la mgo bos phyag byas nas ji ltar sems mnyam par bzhag na 'od ma'i tshal nas mi snang bar gyur te/_ngan spong gi chu srin byis pa gsod kyi ri la 'jigs byed kyi tshal gyi [{]ri dgas [,]ri dwags [}]kyi nags su phyin pa de lta bu'i ting nge 'dzin la snyoms par 
[\[162b\]]
[\[162b.1\]]zhugs so/_/de nas lha sbyin bcom ldan 'das gang na ba der song ste phyin nas bcom ldan 'das kyi zhabs gnyis la mgo bos phyag byas te phyogs gcig tu 'dug go/_/phyogs gcig tu 'dug nas/_bcom ldan 'das la lha sbyin gyis 'di skad ces gsol to/_/da ni bcom 
[\[162b.2\]]ldan 'das bgres 'khogs gtugs te 'khor bzhi la gdams ngag dbog tu mnyel bar gyur gyis/_e ma'o bcom ldan 'das kyis dge slong gi dge 'dun bdag la spongs shig dang /_bdag gis dge slong gi dge 'dun yongs su drang gis/_bcom ldan 'das ni thugs las chung 
[\[162b.3\]]ngur bde bar gnas pa'i rnal 'byor gyi rjes su brtson pas bzhugs su gsol/_skyes bu gti mug re zhig shA ri'i bu dang /_maud gal gyi bu tshangs pa mtshungs par spyod pa de dag la yang ngas dge slong gi dge 'dun mi spongs na/_ro dang 'dra ba mchil ma 'thung ba khyod la ltag la spong /_
[\[162b.4\]]de nas lha sbyin 'di snyam du sems te/_bcom ldan 'das kyis shA ri'i bu dang maud gal gyi bu la ni bsngags pa gsungs la bdag la ni ro dang 'dra ba mchil ma 'thung ba'o zhes smad pa gsungs so snyam mo/_/de nas bcom ldan 'das la lha sbyin 'khrugs pa dang /_zhe sdang dang /_
[\[162b.5\]]nga rgyal dang /_'chab pa dang /_bgrongs pa dang /_mi bzod pa dang /_ma dad pa bstan to/_/de nas lha sbyin gyis 'jal to zhes byas nas mgo lan gsum lcogs te/_bcom ldan 'das kyi spyan snga nas song ngo //_//'dul ba gzhi/_bam po dgu bcu rtsa bdun 
[\[162b.6\]]pa/_de'i tshe tshe dang ldan pa kun dga' bo bsil yab thogs te bcom ldan 'das kyi snam logs na bcom ldan 'das la g.yob cing 'dug go/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo song la 'od ma'i tshal bya ka lan da ka gnas 
[\[162b.7\]]pa na dge slong ji snyed nye bar brten te gnas pa de dag thams cad rim gro'i gnas su sdus shig_/btsun pa bka' bzhin 'tshal zhes tshe dang ldan pa kun dga' bos bcom ldan 'das kyi ltar mnyan nas 'od ma'i tshal bya ka lan da ka gnas pa na dge slong ji snyed nye bar brten te gnas pa de dag thams 
[\[163a\]]
[\[163a.1\]]cad rim gro'i gnas su bsogs nas bcom ldan 'das gang na ba der song ste phyin pa dang /_bcom ldan 'das kyi zhabs gnyis la mgo bos phyag 'tshal te phyogs gcig tu 'dug go/_/phyogs gcig tu 'dug nas bcom ldan 'das la tshe dang ldan pa kun dga' bos 'di 
[\[163a.2\]]skad ces gsol to/_/btsun pa 'od ma'i tshal bya ka lan da ka gnas pa na dge slong ji snyed nye bar brten te mchis pa de dag thams cad rim gro'i gnas su bsogs lags te/_bcom ldan 'das da ni de'i dus la bab par dgongs su gsol/_de nas bcom ldan 'das rim gro'i gnas 
[\[163a.3\]]gang na ba der gshegs te byon nas/_dge slong gi dge 'dun gyi gung la gdan bshams pa nyid la bzhugs so/_/bzhugs nas bcom ldan 'das kyis dge slong rnams la bka' stsal pa/_dge slong dag ston pa lnga po 'di dag 'jig rten na yod cing mngon te/_lnga gang zhe na/_'di na 
[\[163a.4\]]ston pa gcig ni tshul khrims yongs su ma dag pa yin bzhin du bdag gi tshul khrims yongs su dag ste nyon mongs pa can ma yin no zhes khas 'che ba ste/_de nyan thos rnams dang lhan cig gnas pa'i rgyus so sor shes nas ston pa shes ldan 'di ni tshul khrims yongs su ma dag pa 
[\[163a.5\]]yin bzhin du bdag gi tshul khrims yongs su dag ste nyon mongs pa can ma yin no zhes khas 'che ba yin te/_gal te bdag cag gis gzhan la de skad smras na/_des na 'di'i yid la mi 'bab par 'gyur bas ston pa de la yid du mi 'ong par 'gyur ba gang yin pa de bdag cag gis 
[\[163a.6\]]glengs te ci rung /_ston pa shes ldan 'di rang nyid shes par 'gyur grang /_'di bdag cag la 'di lta ste/_chos gos dang /_bsod snyoms dang /_gnas mal dang /_nad gsos kyi rkyen sman gyi yo byad rnams kyis sems so snyam ste/_de nyan thos rnams kyis tshul khrims las rjes su 
[\[163a.7\]]srung bar sems so/_/ston pa de lta bu ni nyan thos rnams kyis tshul khrims kyi sgo nas rjes su srung bar re ba yin te/_'di ni 'jig rten na ston pa yod cing mngon pa dang po yin no/_/gzhan yang 'di na ston pa gcig ni 'tsho ba yongs su ma dag pa yin bzhin du bdag gi 'tsho ba 
[\[163b\]]
[\[163b.1\]]yongs su dag ste nyon mongs pa can ma yin no zhes khas 'che ba ste/_de nyan thos rnams dang lhan cig gnas pa'i rgyus so sor shes te/_ston pa shes ldan 'di ni 'tsho ba yongs su ma dag pa yin bzhin du bdag gi 'tsho ba yongs su dag ste/_nyon mongs pa can ma yin no zhes 
[\[163b.2\]]khas 'che ba yin te/_gal te bdag cag gis gzhan la de skad smras na/_des na 'di'i yid la mi 'bab par 'gyur bas ston pa de la yid du mi 'ong bar 'gyur ba gang yin pa de bdag cag gis glengs te ci rung /_ston pa shes ldan 'di rang nyid shes par 'gyur grang /_'di bdag cag 
[\[163b.3\]]la 'di lta ste/_chos gos dang /_bsod snyoms dang /_gnas mal dang /_nad gsos kyi rkyen sman gyi yo byad rnams kyis sems so snyam ste/_de nyan thos rnams kyis 'tsho ba'i sgo nas rjes su srung bar sems so/_/ston pa de lta bu ni nyan thos rnams kyis 'tsho ba'i sgo nas 
[\[163b.4\]]rjes su srung bar re ba yin te/_'di ni 'jig rten na yod cing mngon pa'i ston pa gnyis pa yin no/_/gzhan yang 'di na ston pa gcig ni shes pa mthong ba yongs su ma dag pa yin bzhin du bdag gi shes pa mthong ba yongs su dag ste/_nyon mongs pa can ma yin no zhes khas 'che ba 
[\[163b.5\]]ste/_de nyan thos rnams dang lhan cig gnas pa'i rgyus so sor shes nas ston pa shes ldan 'di'i shes pa mthong ba yongs su ma dag pa yin bzhin du bdag gi shes pa mthong ba yongs su dag ste/_nyon mongs pa can ma yin no zhes khas 'che ba yin te/_gal te bdag cag gis gzhan 
[\[163b.6\]]la de skad smras na/_des na 'di'i yid la mi 'bab par 'gyur bas ston pa de la yid du mi 'ong bar 'gyur ba gang yin pa de bdag cag gis glengs te ci rung /_ston pa shes ldan 'di rang nyid shes par 'gyur grang /_'di bdag cag la 'di lta ste/_chos gos dang /_bsod snyoms dang /_
[\[163b.7\]]gnas mal dang /_nad gsos kyi rkyen sman gyi yo byad rnams kyis sems so snyam ste/_de nyan thos rnams kyis shes pa mthong ba'i sgo nas rjes su srung bar sems so/_/ston pa de lta bu ni nyan thos rnams kyis shes pa mthong ba'i sgo nas rjes su srung bar re ba yin te/_'di ni 'jig rten na 
[\[164a\]]
[\[164a.1\]]yod cing mngon pa'i ston pa gsum pa yin no/_/gzhan yang 'di na ston pa gcig ni lung ston pa phun sum tshogs pa ma yin bzhin du bdag gis lung ston pa ni phun sum tshogs pa yin te nyon mongs pa can ma yin no zhes khas 'che ba ste/_de nyan thos rnams dang 
[\[164a.2\]]lhan cig gnas pa'i rgyus so sor shes nas ston pa shes ldan 'di ni lung ston pa phun sum tshogs pa ma yin bzhin du bdag gi lung ston pa ni phun sum tshogs pa yin te/_nyon mongs pa can ma yin no zhes khas 'che ba yin te/_gal te bdag cag gis gzhan la de skad ces smras na/_des 
[\[164a.3\]]na 'di'i yid la mi 'bab par 'gyur bas ston pa de la yid du mi 'ong bar 'gyur ba de bdag cag gis glengs te ci rung ston pa shes ldan 'di rang nyid shes par 'gyur grang /_'di bdag cag la 'di lta ste/_chos gos dang /_bsod snyoms dang /_gnas mal dang /_nad gsos 
[\[164a.4\]]kyi rkyen sman dang /_yo byad rnams kyis sems so snyam ste/_de nyan thos rnams kyis lung ston pa phun sum tshogs pa'i sgo nas rjes su srung bar sems so/_/ston pa de lta bu ni nyan thos rnams kyis lung ston pa phun sum tshogs pa'i sgo nas rjes su srung bar re ba yin te/_'di ni 
[\[164a.5\]]'jig rten na yod cing mngon pa'i ston pa bzhi pa yin no/_/gzhan yang 'di na ston pa gcig ni chos 'dul ba nyes par 'chad bzhin du bdag gi chos 'dul ba ni legs par bshad pa yin te nyon mongs pa can ma yin no zhes khas 'che ba ste/_de nyan thos rnams dang lhan cig gnas pa'i 
[\[164a.6\]]rgyus so sor shes nas ston pa shes ldan 'di ni chos 'dul ba nyes par 'chad bzhin du bdag gi chos 'dul ba ni legs par bshad pa ste/_nyon mongs pa can ma yin no zhes khas 'che ba yin te/_gal te bdag cag gis gzhan la de skad smras na/_des na 'di'i yid la mi 'bab par 
[\[164a.7\]]'gyur bas ston pa de la yid du mi 'ong bar 'gyur ba gang yin pa de bdag cag gis glengs te ci rung /_ston pa shes ldan 'di rang nyid shes par 'gyur grang 'di bdag cag la 'di lta ste chos gos dang /_bsod snyoms dang /_gnas mal dang /_nad gsos kyi rkyen sman dang /_yo byad rnams 
[\[164b\]]
[\[164b.1\]]kyis sems so snyam ste/_de nyan thos rnams kyis chos 'dul ba legs par bshad pa'i sgo nas rjes su srung bar sems so/_/ston pa de lta bu ni nyan thos rnams kyis chos 'dul ba legs par bshad pa'i sgo nas rjes su srung bar re ba yin te/_'di ni 'jig rten na yod cing mngon pa'i 
[\[164b.2\]]ston pa lnga pa yin no/_/dge slong dag nga ni tshul khrims yongs su dag pa kho na yin pas nga tshul khrims yongs su dag pa ste nyon mongs can ma yin no zhes zhal gyis 'che ste/_nyan thos rnams kyis nga la tshul khrims kyi sgo nas rjes su srung bar bsam yang mi dgos la nga yang nyan thos 
[\[164b.3\]]rnams kyis tshul khrims kyi sgo nas rjes su srung bar 'dod pa mi mnga'o/_/dge slong dag nga ni 'tsho ba yongs su dag pa kho na yin pas nga'i 'tsho ba yongs su dag ste nyon mongs pa can ma yin no zhes zhal gyis 'che ste/_nyan thos rnams kyis nga la 'tsho ba'i sgo nas rjes su srung bar bsam 
[\[164b.4\]]yang mi dgos la/_nga la yang nyan thos rnams kyis 'tsho ba'i sgo nas rjes su srung bar 'dod pa mi mnga'o/_/dge slong dag nga ni ye shes gzigs pa yongs su dag pa kho na yin pas nga ye shes gzigs pa yongs su dag ste nyon mongs pa can ma yin no zhes zhal gyis 'che ste/_nyan 
[\[164b.5\]]thos rnams kyis nga la ye shes gzigs pa'i sgo nas rjes su srung bar bsam yang mi dgos la nga yang nyan thos rnams kyis ye shes gzigs pa'i sgo nas rjes su srung bar 'dod pa mi mnga'o/_/dge slong dag nga ni lung ston pa dang ldan pa kho na yin pas nga'i lung ston pa phun sum tshogs te nyon 
[\[164b.6\]]mongs pa can ma yin no zhes zhal gyis 'che ste/_nyan thos rnams kyis nga la lung ston pa phun sum tshogs pa'i sgo nas rjes su bsrung bar bsam yang mi dgos la/_nga yang nyan thos rnams kyis lung ston pa dang ldan par rjes su srung bar 'dod pa mi mnga'o/_/dge slong dag nga'i chos 'dul 
[\[164b.7\]]ba ni legs par gsungs pa kho na yin pas nga'i chos 'dul ba legs par gsungs pa ste/_nyon mongs pa can ma yin no zhes zhal gyis 'che ste/_nyan thos rnams kyis nga la chos 'dul ba ni legs par gsungs pa'i sgo nas rjes su bsrung bar bsam mi dgos la/_nga yang nyan thos 
[\[165a\]]
[\[165a.1\]]rnams kyis chos 'dul ba legs par gsungs pa'i sgo nas rjes su srung bar 'dod pa mi mnga'o/_/dge slong dag nga ni khyed la tshar bcad cing tshar bcad cing /_thag bcug cing thag bcug cing rab tu smra'i khyed la ngo ni mi byed de/_rdza mkhan gyis rdza ma tshos pa rnams 
[\[165a.2\]]la bya ba bzhin du gang rung ba de 'jog par zad pas nga'i tshig gi lam rnams bzod par yang gyis shig_/de nas lha sbyin gyis ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos byin la smras pa/_ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos 
[\[165a.3\]]byin dag tshur/_dge sbyong gau ta ma 'dug bzhin du nyan thos kyi dge 'dun mthun pa dbye ba dang 'khor lo dbye bar bya'o/_/des na bdag cag shi ste 'das na yang /_dge sbyong gau ta ma de ltar rdzu 'phrul che ba/_de ltar mthu che ba 'dug bzhin du lha sbyin dang /_ko ka li ka dang /_khaN+Da dra bya 
[\[165a.4\]]dang /_ka ti mo ra ka ti Sh+ya dang /_rgya mtshos byin gyis nyan thos kyi dge 'dun mthun pa phye ba dang /_'khor lo phye ba byas so zhes phyogs dang phyogs mtshams su grags pa dang /_sgra dang tshigs su bcad pa snyan pa rgya cher 'byung bar 'gyur ro/_/de rnams kyis smras pa/_lha sbyin bdag cag 
[\[165a.5\]]gis ni bcom ldan 'das kyi nyan thos kyi dge 'dun mthun pa dbye ba dang /_'khor lo dbye bar bya mi nus so/_/de ci'i phyir zhe na/_tshe dang ldan pa lha sbyin bcom ldan 'das kyi nyan thos rdzu 'phrul che ba mthu che ba lha'i mig dang pha rol gyi sems rig pa dag yod la/_de dag ni rgyang ring po 
[\[165a.6\]]nas kyang mthong la/_drung na 'dug kyang mi snang ba dag yin te/_de rnams kyi sems kyis sems khyab par byas nas/_yid kyis yid rnam par shes kyi/_de rnams kyis bdag cag bskyod pa nyid kyis shes par 'gyur ro/_/des smras pa/_ko ka li ka dag tshur thabs yod kyis 
[\[165a.7\]]bdag cag dge slong gnas brtan gnas brtan rnams kyi drung du song la gnas brtan dag thugs las chung ngur mdzod cig dang /_bdag cag gis gnas brtan rnams la yo byad thams cad kyis mi brel bar bgyi'o zhes yo byad thams cad kyis bstab par bya zhing dge slong gsar bu rnams la yang 
[\[165b\]]
[\[165b.1\]]lhung bzed dang /_chos gos dang /_lhung bzed kyi snod dang /_chu tshags dang /_ska rags dang /_lung 'bogs pa dang /_klog tu gzhug pa dang /_'don du gzhug pa dang /_rnal 'byor dang /_yid la byed pas nye bar bsdu zhing rim gro bya'o/_/tshe dang ldan pa lha sbyin thabs de ni 
[\[165b.2\]]bden pa zhig yod do/_/de na lha sbyin gyis dge 'dun mthun pa dbye ba'i phyir rtul bar brtsams so/_/dge slong gnas brtan gnas brtan rnams kyis lha sbyin dge 'dun mthun pa dbye ba'i phyir rtul bar bskyod pa nyid tshor nas skabs de dge slong rnams la smras pa dang /_dge slong rnams 
[\[165b.3\]]kyis bcom ldan 'das la gsol pa/_btsun pa lha sbyin ni dge 'dun mthun pa dbye ba'i slad du rtul ba bgyid lags so/_/de nas bcom ldan 'das kyis dge slong rnams la bka' stsal pa/_dge slong dag khyed kyis lha sbyin dang /_de lta bu dang mthun pa gzhan su yang rung ba la 
[\[165b.4\]]bzhams te bsgo bar bya'o/_/bsgo ba yang 'di ltar bya ste/_lha sbyin khyod dge 'dun mthun pa dbye ba'i phyir rtul bar ma byed cig_/dbyen byed par 'gyur ba'i rtsod pa yang dag par blangs nas rab tu bzung ste ma 'dug shig_/lha sbyin khyod dge 'dun dang mthun par gyis shig_/
[\[165b.5\]]dge 'dun mthun mi phyed/_kun tu dga'/_mi rtsod/_mchog gcig 'don pa gcig cing /_chu dang 'o ma gcig tu 'dres pa lta bur gyur la/_ston pa'i bstan pa gsal bar byed na bde ba la reg par gnas par 'gyur ro zhes bsgo shig_/dge slong de rnams kyis lha sbyin bzhams 
[\[165b.6\]]te bsgo ba dang /_de bzhams te bsgo yang gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]no zhes rjes su tha snyad 'dogs par byed nas/_skabs de dge slong rnams kyis bcom ldan 'das la gsol pa/_btsun pa bdag cag gis lha sbyin 
[\[165b.7\]]la bzhams te bsgo lags na/_de bzhams te bsgo yang gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes tha snyad 'dogs par bgyid lags so/_/bcom ldan 'das kyis bka' stsal pa/_dge slong dag khyed kyis lha sbyin dang /_
[\[166a\]]
[\[166a.1\]]gzhan yang de lta bu dang mthun pa su yang rung ba la gsol ba dang bzhi'i las kyis bsgo bar bya'o/_/bsgo ba yang 'di ltar bya ste/_gnas mal bsham pa byas nas gaN+DI brdungs te dris pa'i tshig gis dge slong rnams la yang dag par bsgo la/_dge 'dun thams cad 
[\[166a.2\]]'dug cing mthun par gyur pa dang /_dge slong gcig gis gsol ba byas te las bya'o/_/dge 'dun btsun pa rnams gsan du gsol/_lha sbyin 'di dge 'dun mthun pa dbye ba'i slad du rtul te dbyen bgyid par 'gyur ba'i rtsod pa yang dag par blangs nas rab tu bzung ste mchis 
[\[166a.3\]]na/_'di la dge slong mang pos bzhams te bsgo na/_bzhams te bsgo yang gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par bgyid na/_gal te dge 'dun gyi dus la bab cing bzod na dge 
[\[166a.4\]]'dun gyis gnang bar mdzod cig dang /_dge 'dun gyis lha sbyin la lha sbyin khyod dge 'dun mthun pa dbye ba'i phyir rtul par ma byed cig_/dbyen byed par 'gyur ba'i rtsod pa yang dag par blangs nas rab tu bzung ste ma 'dug shig_/lha sbyin khyod dge 'dun dang mthun par gyis 
[\[166a.5\]]shig_/dge 'dun mthun mi phyed/_kun du dga' mi rtsod/_mchog gcig 'don pa gcig cing chu dang 'o ma gcig tu 'dres pa lta bur gyur la/_ston pa'i bstan pa gsal bar byed na bde ba la reg par gnas par 'gyur ro zhes lha sbyin la gsol ba dang bzhi'i las kyis bsgo ba 
[\[166a.6\]]mdzad do/_/'di ni gsol ba'o/_/las ni 'di ltar bya ste/_dge 'dun btsun pa rnams gsan du gsol/_lha sbyin 'di dge 'dun mthun pa dbye ba'i slad du rtul te dbyen bgyid par 'gyur ba'i rtsod pa yang dag par blangs nas rab tu bzung ste mchis nas 'di la dge slong mang pos 
[\[166a.7\]]bzhams te bsgo ba na/_bzhams te bsgo yang gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par bgyid de/_de'i slad du dge 'dun gyis lha sbyin la lha sbyin khyod dge 'dun mthun pa dbye ba'i phyir rtul 
[\[166b\]]
[\[166b.1\]]bar ma byed cig_/dbyen byed par 'gyur ba'i rtsod pa yang dag par blangs nas rab tu bzung ste ma 'dug shig_/lha sbyin khyod dge 'dun dang mthun par gyis shig_/dge 'dun mthun mi phyed/_kun du dga' mi rtsod/_mchog gcig 'don pa gcig cing chu dang 'o ma gcig tu 'dres 
[\[166b.2\]]pa lta bur gyur la/_ston pa'i bstan pa gsal bar byed na bde ba la reg par gnas par 'gyur gyis/_lha sbyin khyod dge 'dun mthun pa dbye ba'i phyir rtul bar ma byed cig_/dbyen byed par 'gyur ba'i rtsod pa yang dag par blangs nas rab tu bzung ste ma 'dug shig_/lha sbyin 
[\[166b.3\]]khyod dge 'dun dang mthun par gyis shig_/dge 'dun mthun mi phyed/_kun du dga' mi rtsod/_mchog gcig_/'don pa gcig cing chu dang /_'o ma gcig tu 'dres pa lta bur gyur la/_ston pa'i bstan pa gsal bar byed na bde ba la reg par gnas par 'gyur ro 
[\[166b.4\]]zhes lha sbyin la gsol ba dang bzhi'i las kyis bsgo bar mdzad na/_tshe dang ldan pa gang dag lha sbyin la gsol ba dang bzhi'i las kyis bsgo bar mdzad par bzod pa de dag ni cang ma gsung shig_/gang dag mi bzod pa de dag ni gsung shig_/'di ni las brjod pa dang po ste/_de 
[\[166b.5\]]bzhin du las brjod pa gnyis pa dang gsum pa'i bar du bya'o/_/dge 'dun de rnams kyis lha sbyin la gsol ba dang /_bzhi'i las kyis bsgo na/_bsgo yang gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]no zhes rjes su tha snyad 
[\[166b.6\]]'dogs so/_/de'i grogs byed cing mi mthun par smra ba'i rjes su phyogs pa'i dge slong bzhi po ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos byin te/_de rnams kyis kyang dge slong rnams la 'di skad ces smras so/_/tshe dang ldan pa dag khyed cag dge yang 
[\[166b.7\]]rung sdig kyang rung dge slong 'di la ci yang ma smra shig_/de ci'i phyir zhe na/_dge slong 'di ni chos smra ba 'dul ba smra ba/_dge slong 'di ni chos dang 'dul ba yang dag par blangs nas rab tu bzung ste rjes su tha snyad 'dogs par byed pa/_dge slong 'di ni shes bzhin du smra'i mi shes par ma yin pa'i phyir te/_
[\[167a\]]
[\[167a.1\]]dge slong 'di gang la 'dod cing bzod pa de la bdag cag kyang 'dod cing bzod do/_/skabs de dge slong rnams kyis bcom ldan 'das la gsol pa/_btsun pa bdag cag gis lha sbyin la gsol ba dang bzhi'i las kyis bsgo na/_bsgo yang gzhi de nyid la 
[\[167a.2\]]nan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par bgyid lags so/_/de'i grogs bgyid cing mi mthun par smra ba'i rjes su phyogs pa'i dge slong bzhi po ko ka li ka dang /_khaN+Da dra bya dang /_ka ti mo ra ka ti Sh+ya 
[\[167a.3\]]dang /_rgya mtshos byin de rnams kyang dge slong rnams la 'di skad ces tshe dang ldan pa dag khyed cag dge yang rung sdig kyang rung dge slong 'di la ci yang ma smra shig_/de ci'i phyir zhe na/_dge slong 'di ni chos smra ba/_'dul ba smra ba/_dge slong 'di ni chos dang 'dul ba yang dag par 
[\[167a.4\]]blangs nas rab tu bzung ste rjes su tha snyad 'dogs par byed pa/_dge slong 'di ni shes bzhin du smra'i mi shes par ma yin pa'i phyir te/_dge slong 'di gang la bzod cing 'dod pa de la bdag cag kyang 'dod cing bzod do zhes mchi lags so/_/bcom ldan 'das kyis bka' 
[\[167a.5\]]stsal pa/_dge slong dag khyed kyis ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos byin la bzhams te bsgo bar bya'o/_/bzhams te bsgo ba yang 'di ltar bya ste/_ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos byin 
[\[167a.6\]]dag khyed shes bzhin du dge slong gang dge 'dun mthun par dbye ba'i phyir rtul bar byed cing dbyen byed par 'gyur ba'i rtsod pa yang dag par blangs nas rab tu bzung ste 'dug pa'i grogs byed cing mi mthun par rjes su phyogs par ma byed cig_/dge slong rnams la 'di skad ces tshe 
[\[167a.7\]]dang ldan pa dag khyed cag dge yang rung sdig kyang rung dge slong 'di la ci yang ma smra shig_/de ci'i phyir zhe na/_tshe dang ldan pa dge slong 'di ni chos smra ba/_'dul ba smra ba/_dge slong 'di ni chos dang 'dul ba yang dag par blangs nas rab tu bzung ste rjes su tha snyad 'dogs par byed pa/_
[\[167b\]]
[\[167b.1\]]dge slong 'di ni shes bzhin du smra'i mi shes par ma yin pa'i phyir te/_dge slong 'di gang la 'dod cing bzod pa de la bdag cag kyang 'dod cing bzod do zhes ma zer cig_/tshe dang ldan pa khyed cag dge 'dun 'byed 'dod par ma byed par tshe dang ldan pa khyed cag dge 'dun mthun 
[\[167b.2\]]par smra ba nyid du 'dod par gyis shig_/tshe dang ldan pa dag dge 'dun mthun par gyis shig_/dge 'dun mthun mi phyed/_kun tu dga' mi rtsod/_mchog gcig_/'don pa gcig cing chu dang 'o ma gcig tu 'dres pa lta bur gyur la/_ston pa'i bstan pa gsal bar byed na 
[\[167b.3\]]bde ba la reg par gnas par 'gyur gyis/_tshe dang ldan pa dag dge 'dun 'byed pa'i rjes su phyogs shing mi mthun par smra ba 'di lta bu 'di thong shig ces bsgo shig_/dge slong de rnams kyis/_ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos 
[\[167b.4\]]byin rnams la bzhams te bsgo na/_bzhams te bsgo yang gzhi de nyid la nan tan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par byed do/_/skabs de dge slong rnams kyis bcom ldan 'das la gsol pa/_
[\[167b.5\]]btsun pa bdag cag gis ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos byin rnams la bzhams te bsgo lags na/_bsgo yang gzhi de nyid nan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 
[\[167b.6\]]'dogs par bgyid lags so/_/bcom ldan 'das kyis bka' stsal pa/_dge slong dag khyed kyis ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos byin dang gzhan yang de lta bu dang mthun pa su yang rung ba la gsol pa dang bzhi'i las kyis bsgo bar bya'o/_/
[\[167b.7\]]bsgo ba ni 'di ltar bya ste/_gnas mal bsham pa byas nas gaN+DI brdungs te dris pa'i tshig gis dge slong rnams la yang dag par bsgo la dge 'dun thams cad 'dug cing mthun par gyur pa dang /_dge slong gcig gis gsol ba byas te las bya'o/_/dge 'dun btsun 
[\[168a\]]
[\[168a.1\]]pa rnams gsan du gsol/_ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos byin 'di dag 'tshal bzhin du dge slong gang dge 'dun mthun pa dbye ba'i slad du rtul bar bgyid cing de mi mthun par smra ba'i rjes su phyogs par gyur 
[\[168a.2\]]nas dge slong rnams la 'di skad ces tshe dang ldan pa khyed cag dge yang rung sdig kyang rung dge slong 'di la ci yang ma smra shig_/de ci'i phyir zhe na/_tshe dang ldan pa dag dge slong 'di ni chos smra ba/_'dul ba smra ba/_dge slong 'di ni chos dang 'dul ba yang dag par blangs nas 
[\[168a.3\]]rab tu bzung ste rjes su tha snyad 'dogs par byed pa/_dge slong 'di ni shes bzhin du smra'i mi shes par ma yin pa'i phyir te/_dge slong 'di gang la bzod cing 'dod pa de la bdag cag kyang 'dod cing bzod do zhes mchis nas/_'di dag la dge slong mang pos bzhams te bsgo na 
[\[168a.4\]]bzhams te bsgo yang gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par bgyid na/_gal te dge 'dun gyi dus la bab cing bzod na dge 'dun gyis gnang bar mdzod cig dang /_dge 'dun gyis ko ka 
[\[168a.5\]]li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos byin rnams la ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos byin khyed cag shes bzhin du dge slong gang dge 'dun mthun pa dbye ba'i phyir rtul bar byed cing dbyen byed par gyur pa'i rtsod 
[\[168a.6\]]pa yang dag par blangs nas rab tu bzung ste 'dug pa dang de mi mthun par smra ba'i rjes su phyogs par ma byed cig_/dge slong rnams la 'di skad ces/_tshe dang ldan pa dag khyed cag dge yang rung sdig kyang rung dge slong 'di la ci yang ma smra shig_/de ci'i phyir zhe na/_tshe dang 
[\[168a.7\]]ldan pa dag dge slong 'di ni chos smra ba/_'dul ba smra ba/_dge slong 'di ni chos dang 'dul ba yang dag par blangs nas rab tu bzung ste rjes su tha snyad 'dogs par byed pa/_dge slong 'di ni shes bzhin du smra'i mi shes par ma yin pa'i phyir te/_dge slong 'di gang la 'dod 
[\[168b\]]
[\[168b.1\]]cing bzod pa de la bdag cag kyang 'dod cing bzod do zhes ma zer cig_/de ci'i phyir zhe na/_tshe dang ldan pa dag dge slong 'di ni chos smra ba ma yin/_'dul ba smra ba ma yin gyi tshe dang ldan pa dag dge slong 'di ni chos ma yin pa smra ba/_'dul ba ma yin pa smra ba/_dge slong 'di ni 
[\[168b.2\]]chos ma yin pa dang /_'dul ba ma yin pa yang dag par blangs nas rab tu bzung ste rjes su tha snyad 'dogs par byed pa/_dge slong 'di ni mi shes bzhin du smra'i shes par ma yin pa'i phyir te/_dge slong 'di gang la 'dod cing bzod pa de la tshe dang ldan pa dag 'dod cing bzod par 
[\[168b.3\]]ma byed cig_/tshe dang ldan pa dag khyed dge 'dun 'byed 'dod par ma byed par tshe dang ldan pa dge 'dun mthun pa nyid du 'dod par gyis shig_/tshe dang ldan pa dag dge 'dun 'byed pa'i rjes su phyogs shing mi mthun par smra ba 'di lta bu 'di thong shig_/tshe dang ldan pa dag dge 
[\[168b.4\]]'dun dang mthun par gyis shig_/dge 'dun mthun mi phyed/_kun tu dga' mi rtsod/_mchog gcig 'don pa gcig cing chu dang 'o ma gcig tu 'dres pa lta bur gyur la/_ston pa'i bstan pa gsal bar byed na bde ba la reg par gnas par 'gyur ro zhes bsgo ba mdzad na/_
[\[168b.5\]]tshe dang ldan pa dag dge 'dun 'byed pa'i rjes su phyogs shing mi mthun par smra ba 'di lta bu 'di thong shig ces gsol ba dang bzhi'i las kyis bsgo ba mdzad do/_/'di ni gsol ba'o/_/las ni 'di ltar bya ste/_dge 'dun btsun pa rnams gsan du gsol/_ko ka li ka dang /_
[\[168b.6\]]khaN+Da dra bya dang /_ka ti mo ra ka ti Sh+ya dang /_rgya mtshos byin 'di dag 'tshal bzhin du dge slong gang dge 'dun mthun pa dbye ba'i slad du rtul bar bgyid cing de mi mthun par smra ba'i rjes su phyogs par gyur nas dge slong rnams la 'di skad ces/_tshe dang ldan pa dag khyed cag dge yang 
[\[168b.7\]]rung sdig kyang rung dge slong 'di la ci yang ma smra shig_/de ci'i phyir zhe na/_dge slong 'di ni shes bzhin du smra'i mi shes par ma yin pa'i phyir te/_tshe dang ldan pa dag dge slong 'di ni chos smra ba/_'dul ba smra pa/_dge slong 'di ni chos dang 'dul ba yang dag par blangs nas rab tu 
[\[169a\]]
[\[169a.1\]]bzung ste rjes su tha snyad 'dogs par byed pa/_dge slong 'di ni shes bzhin du smra'i mi shes par ma yin pa'i phyir te/_dge slong 'di gang la 'dod cing bzod pa de la bdag cag kyang 'dod cing bzod do zhes mchis nas/_'di dag la dge slong mang pos bzhams te 
[\[169a.2\]]bsgo na/_bzhams te bsgo yang gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par bgyid de/_de'i slad du dge 'dun gyis ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos 
[\[169a.3\]]byin rnams la ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos byin khyed cag shes bzhin du dge slong gang dge 'dun mthun pa dbye ba'i phyir rtul bar byed cing dbyen byed par 'gyur ba'i rtsod pa yang dag par blangs nas rab tu bzung ste 'dug pa dang de 
[\[169a.4\]]mi mthun par smra ba'i rjes su phyogs par ma byed cig_/dge slong rnams la 'di skad ces tshe dang ldan pa dag khyed cag dge yang rung sdig kyang rung dge slong 'di la ci yang ma smra shig_/de ci'i phyir zhe na/_tshe dang ldan pa dag dge slong 'di ni chos smra ba/_'dul ba smra ba/_
[\[169a.5\]]dge slong 'di ni chos dang 'dul ba yang dag par blangs nas rab tu bzung ste rjes su tha snyad 'dogs par byed pa/_dge slong 'di ni shes bzhin du smra'i mi shes par ma yin pa'i phyir te/_dge slong 'di gang la 'dod cing bzod pa de la bdag cag kyang 'dod cing bzod do zhes ma zer cig_/
[\[169a.6\]]de ci'i phyir zhe na/_tshe dang ldan pa dag dge slong 'di ni chos smra ba ma yin/_'dul ba smra ba ma yin gyi/_tshe dang ldan pa dag dge slong 'di ni chos ma yin pa smra ba/_'dul ba ma yin pa smra ba/_dge slong 'di ni chos ma yin pa dang /_'dul ba ma yin pa yang dag par blangs 
[\[169a.7\]]nas rab tu bzung ste rjes su tha snyad 'dogs par byed pa/_dge slong 'di ni mi shes bzhin du smra'i shes par ma yin pa'i phyir te/_dge slong 'di gang la 'dod cing bzod pa de la bdag cag kyang 'dod cing bzod do zhes ma zer cig_/tshe dang ldan pa dag dge 'dun 'byed 'dod par ma 
[\[169b\]]
[\[169b.1\]]byed par/_tshe dang ldan pa dag dge 'dun mthun pa nyid du 'dod par gyis shig_/tshe dang ldan pa dag dge 'dun dang mthun par gyis shig_/dge 'dun mthun mi phyed/_kun tu dga' mi rtsod/_mchog gcig 'don pa gcig cing chu dang 'o ma gcig tu 'dres pa lta bur gyur la/_
[\[169b.2\]]ston pa'i bstan pa gsal bar byed na bde ba la reg par gnas par 'gyur gyi/_tshe dang ldan pa dag dge 'dun 'byed pa'i rjes su phyogs shing mi mthun par smra ba 'di lta bu 'di thong shig ces gsol ba dang bzhi'i las kyis bsgo ba mdzad na/_tshe dang ldan pa gang dag ko ka li 
[\[169b.3\]]ka dang /_khaN+Da dra bya dang /_ka ti mo ra ka ti Sh+ya dang /_rgya mtshos byin rnams la gsol ba dang bzhi'i las kyis bsgo ba mdzad par bzod pa de ni cang ma gsung shig_/gang dag mi bzod pa de dag ni gsung shig_/'di ni las brjod pa dang po'o/_/de bzhin du lan 
[\[169b.4\]]gnyis lan gsum du bzlas/_dge 'dun gyis bzod cing gnang nas dge 'dun gyis ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos byin rnams la gsol ba dang bzhi'i las kyis bsgo ba mdzad lags te/_'di ltar cang mi gsung bas de de 
[\[169b.5\]]bzhin du 'dzin to/_/dge slong rnams kyis btsun pa bka' bzhin 'tshal zhes bcom ldan 'das las mnyan nas/_ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos byin rnams la gsol ba dang /_bzhi'i las kyis bsgo'o/_/dge slong de rnams 
[\[169b.6\]]kyis ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos byin rnams la gsol ba dang bzhi'i las kyis bsgo na/_de rnams dge slong rnams kyis gsol ba dang bzhi'i las kyis bsgo yang gzhi de nyid la nan gyis mchog tu bzung zhing mngon par zhen nas/_
[\[169b.7\]]'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par byed do/_/skabs de dge slong rnams kyis bcom ldan 'das la gsol pa/_btsun pa bdag cag gis ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos byin la gsol pa dang /_
[\[170a\]]
[\[170a.1\]]bzhi'i las kyis bsgo lags na/_bsgo yang gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par bgyid lags so/_/de nas bcom ldan 'das kyis dge slong rnams la 
[\[170a.2\]]bka' stsal pa/_dge slong dag lha sbyin gyis nga'i nyan thos kyi dge 'dun mthun pa dbye ba dang 'khor lo dbye bar bya nus te/_'di ltar 'di'i grogs byed cing mi mthun par smra ba'i rjes su phyogs pa'i dge slong bzhi po ko ka li ka dang /_khaN+Da dra bya dang /_ka ti mo ra ka ti Sh+ya 
[\[170a.3\]]dang /_rgya mtshos byin rnams yin pas so/_/lha sbyin gyis bdag la dge sbyong gau ta mas lha sbyin gyis nga'i nyan thos kyi dge 'dun mthun pa dbye ba dang 'khor lo dbye bar bya nus te/_'di ltar 'di'i grogs byed cing mi mthun par smra ba rjes su phyogs pa'i dge slong bzhi 
[\[170a.4\]]po ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos byin rnams yin pas so zhes lung bstan pa thos so/_/thos nas kyang ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos byin rnams la smras pa/_ko ka li ka dang /_khaN+Da 
[\[170a.5\]]dra bya dang /_ka ti mo ra ka ti Sh+ya dang /_rgya mtshos byin dag shes par gyis shig_/dge sbyong gau ta mas kho bo la lha sbyin gyis nga'i nyan thos kyi dge 'dun mthun pa dbye ba dang /_'khor lo dbye bar bya nus te/_'di ltar 'di'i grogs byed cing mi mthun par smra ba'i rjes su 
[\[170a.6\]]phyogs pa'i dge slong bzhi po ko ka li ka dang /_khaN+Da dra bya dang /_ka ti mo ra ka ti Sh+ya dang /_rgya mtshos byin rnams yin pas so zhes lung bstan to/_/ma la kho bos lhag par yang dge 'dun dbye bar bya ba'i phyir rtul bar bya'o zhes de dge slong lnga brgya dang lhan cig kun dga' ra 
[\[170a.7\]]ba'i nang du tshogs shing za bar byed pa'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong dag ji snyam du sems/_de bzhin gshegs pas ci'i phyir gsum ni za bar rjes su gnang la/_tshogs shing 
[\[170b\]]
[\[170b.1\]]za ba ni bkag pa mdzad ce na/_rigs 'bar ba la brten pa dang /_gang zag sdig pa 'dod pa rnams kyi phyogs gzhom pa'i don gnyis gzigs pa ste/_gang zag sdig pa 'dod pa rnams dge 'dun kho na la brten/_dge 'dun kho na'i ched du byas/_dge 'dun kho na ma shes 
[\[170b.2\]]shing ya mtshan can lta bur byas nas dge 'dun kho na dang lhan cig rtsod pa bzung nas gnas par 'gyur du 'ong ngo snyam pas so/_/gang gi tshe tshe dang ldan pa 'od srung stobs bcu ldan gyis lha sbyin la rdzu 'phrul gyi lam gyi lung phog pa de'i tshe/_de la dge slong rnams kyis smras pa/_gnas 
[\[170b.3\]]brtan khyod kyis ci'i phyir lha sbyin la rdzu 'phrul gyi lam gyi lung phog_/des smras pa/_tshe dang ldan pa dag bdag gis de sdig pa 'dod par ma shes mod/_gal te bdag gis shes na de la bdag gis rdzu zhes bya ba tsam gyi lung yang mi dbog na rdzu 'phrul gyi lam lta smos kyang 
[\[170b.4\]]ci dgos/_de nas lha sbyin la dge slong rnams kyis gcugs pas smras pa/_lha sbyin khyod kyi dpal dang skal ba phun sum tshogs pa ci yod pa de thams cad ni gnas brtan 'od srung stobs bcu ldan la brten te yin na khyod de'i drung du mi 'gro'am/_de rnams kyis bsams 
[\[170b.5\]]pa/_bdag cag gis 'di bskul na de'i drung du 'gro zhing des 'di slar zlog par 'gyur ro snyam mo/_/de la de ltar bskul ba na smras pa/_kho bo la des ci zhig byas/_kho bos brtson 'grus la gnas te nam gyi cha stod dang cha smad la mi nyal bar rnal 'byor la rjes su brtson 
[\[170b.6\]]pas gnas nas bsam gtan dang po la brten te rdzu 'phrul 'grub par ma byas sam zhes de'i tshig smras ma thag kho nar byas pa mi gzo bas rdzu 'phrul las nyams par gyur to/_/dge slong rnams the tshom skyes nas/_the tshom thams cad gcod pa sangs rgyas bcom ldan 'das 
[\[170b.7\]]la zhus pa/_btsun pa lha sbyin byas pa mi gzo bas rdzu 'phrul las nyams pa la gzigs/_bcom ldan 'das kyis bka' stsal pa/_dge slong dag da ltar gyi 'di 'ba' zhig tu ma zad de/_ji ltar 'di 'das pa na yang byas pa mi gzo bas rig sngags las nyams pa de nyon cig 
[\[171a\]]
[\[171a.1\]]dge slong dag sngon byung ba grong khyer bA rA Na sI na rgyal po tshangs sbyin zhes bya ba 'byor ba dang /_zhes bya ba nas skye bo dang /_mi mang pos rab tu gang bas rgyal srid byed du 'jug go zhes bya ba'i bar du ste/_de la rig sngags dang gsang sngags 'chang gdol pa/_rig 
[\[171a.2\]]sngags dang gsang sngags su mkhas pa zhig yod de/_des sa 'dzin gyi rig sngags sbyar nas rdzu 'phrul gyis ri bo spos kyi ngad ldang las dus ma yin pa dang /_dus tshigs ma yin pa'i me tog dang 'bras bu dag blangs nas rgyal po tshangs sbyin la 'bul ba byed do/_/rgyal po tshangs 
[\[171a.3\]]sbyin de la mngon par dga' nas bya dga' sbyin par byed do/_/ji tsam na bram ze'i khye'u zhig gsang sngags don du gnyer zhing gsang sngags tshol ba na brgyud pa las thos nas yul nas bA rA Na sIr son te/_de nas lam gyis dub pa ngal sos nas rig sngags dang gsang sngags 'chang 
[\[171a.4\]]gdol pa de'i drung du song ste phyin nas smras pa/_mkhan po la bdag bsnyen bkur bgyid par 'tshal lo/_/ci'i phyir/_rig sngags kyi slad du'o/_/des tshigs su bcad pas smras pa/_rig sngags su la'ang mi sbyin te/_/rig sngags dang ni lhan cig 'chi/_/yang na rig 
[\[171a.5\]]dang bsnyen bkur dang /_nor gyis rig sngags sbyin par bya/_/des smras pa/_mkhan po gal te de lta lags na bdag cag bsnyen bkur bgyid na dus ji tsam gyi bar du bgyi/_des smras pa/_lo bcu gnyis kyi bar du bsnyen bkur byas na sbyin nam mi sbyin du zad do/_/de shin tu 
[\[171a.6\]]rig sngags don du gnyer ba zhig pas khas blangs so/_/de nas mgu bar bya ba lhur blangs nas gus par byas te bsnyen bkur bya bar brtsams so/_/ji tsam dus gzhan zhig na gdol pa de chang gis myos nas khyim du 'ongs so/_/bram ze'i khye'u des bsams pa/_mkhan po 'di ma 
[\[171a.7\]]'os par chang gis myos kyis 'di'i glor nyal bar bya'o snyam mo/_/ji tsam na gdol pa de mal nas 'gre bar brtsams te de 'gres pa dang khri'i ngos chag pa bram ze'i khye'u yis thos nas sad de des bsams pa/_mkhan po sdug bsngal zhing nyal bar 'gyur gyis/_mal bdag gis 
[\[171b\]]
[\[171b.1\]]khri'i ngos su rgyab gtad do snyam nas/_des khri'i ngos su rgyab gtad nas 'dug go/_/'di ni chos nyid yin ter ro ba rnams las gang stobs dang ldan pa de'i thun dang pos myos pa sangs par 'gyur na/_de chang lci ba'i shugs kyis bram ze'i khye'u'i rgyab la skyugs pas gtor to/_/
[\[171b.2\]]des bsams pa/_gal te bdag gis lus bsgul tam tshig phyung na mkhan pos thos te sad nas slar gnyid ldog par mi 'gyur ba gang yin pa'i gnas 'di yod do snyam nas de mnags nas 'dug go/_/ji tsam na gdol pa de rang nyid sad pa dang de lta bu'i ngan pa de mthong nas de nas 
[\[171b.3\]]dris pa 'di su yin des smras pa/_mkhan po bdag ni bde ba'i zla ba lags so/_/bu 'di ltar 'dug ste ci byed/_des ji ltar gyur pa rnams smras pa dang /_de yang lhag par dga' nas smras pa/_bu kho bo mgu bar gyur gyis song la khrus byos te shog shig dang khyod la rig 
[\[171b.4\]]sngags sbyin no/_/des khrus byas te 'ongs pa dang des de la rig sngags byin no/_/bram ze rnams ni rgod bag can yin pas des nogs ma thub ste bsams pa/_re zhig sngags 'di 'di nyid du sad la de nas gzhan du 'gro'o snyam nas/_des rig sngags de sbyar te nam mkha' 
[\[171b.5\]]la 'phangs nas myur bar ri bo spos kyi ngad ldang la song ste dus ma yin pa dang dus tshigs ma yin pa'i me tog dang /_'bras bu dag blangs te 'ongs nas des de dag rgyal po'i mdun na 'don la byin no/_/des kyang rgyal po tshangs sbyin la'o/_/rgyal pos smras pa/_khyod kyis 
[\[171b.6\]]'di su las 'ongs/_des smras pa/_yul thag ring po nas bram ze'i khye'u zhig mchis te/_des 'di dag bdag la stsal to/_/de ni lhag par rig sngags dang gsang sngags 'chang zhing bram ze 'dod pa chung ba lags kyis/_gdol pa 'jig rten thams cad kyis smad 
[\[171b.7\]]pa 'dis ci zhig bgyi/_de dbang ba'i 'tsho ba bkum ste bram ze'i khye'u 'di la stsal du gsol/_rgyal pos smras pa/_de bzhin du gyis shig_/de nas mdun na 'don gyis gdol pa'i 'tsho ba bcad nas bram ze'i khye'u de la byin no/_/de byas pa mi gzo ba des rig sngags 
[\[172a\]]
[\[172a.1\]]de las yongs su nyams par gyur to/_/dge slong dag ji snyam du sems/_de'i tshe de'i dus kyi gdol pa gang yin pa de ni 'od srung stobs bcu ldan 'di nyid yin no/_/de'i tshe de'i dus kyi bram ze'i khye'u gang yin pa de ni lha sbyin 'di nyid yin te/_de na yang 
[\[172a.2\]]'di rig sngags las yongs su nyams par gyur to/_/da ltar yang 'di rdzu 'phrul las yongs su nyams par gyur to/_/dge slong dag de lta bas na 'di ltar bslab par bya ste/_ci nas kyang byas pa gzo ba dang byas pa tshor ba can du bya ste/_chung ngu byas pa yang chud mi gzan na 
[\[172a.3\]]mang po lta smos kyang ci dgos te/_dge slong dag khyed kyis de ltar bslab par bya'o/_/de nas bcom ldan 'das ji tsam bzhed kyi bar du rgyal po'i khab tu bzhugs nas/_dge slong rnams kyis yongs su bskor cing dge slong gi dge 'dun gyis mdun du bdar nas ga yA gang na ba 
[\[172a.4\]]der rgyu zhing gshegs te/_rim gyis rgyu zhing gshegs pa dang ga yAr byon nas ga yA na bzhugs so/_/rgyal po gzugs can snying pos bcom ldan 'das la 'bras sA lu sog ma'i sbubs su smin pa shing rta lnga brgya tsam dbul ba btang ba dang /_lha sbyin gyis ma skyes dgra la smras 
[\[172a.5\]]pa/_rgyal po bgres po dge sbyong gau ta ma la ci 'dra bar bya ba byed pa gzigs la/_bdag cag ljongs rgyu zhing mchi ba na bdag cag la yang bsod snyoms kyis mi brel bar gyis shig_/lha sbyin yang 'khor lnga brgyas bskor te ljongs rgyu zhing 'dong ba dang /_lha sbyin la rgyal po ma 
[\[172a.6\]]skyes dgras 'bras sA lu sog ma'i sbubs su smin pa shing rta lnga brgya lam du bskur ba dge slong rnams kyis mthong nas bsams pa/_shing rta lnga brgya tsam po 'di su zhig las 'ongs snyam ste/_de rnams ngo mtshar skyes nas lam nas 'gro ba'i mi dag la dris pa dang de rnams kyis rgyas par 
[\[172a.7\]]smras so/_/dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa btsun pa rgyal po ma skyes dgra snod ma lags pas snod ma lags par char phab pa la gzigs/_bcom ldan 'das kyis bka' stsal pa/_dge slong dag rgyal po ma skyes 
[\[172b\]]
[\[172b.1\]]dgra snod ma yin pas snod ma yin par char phab pa da ltar gyi 'ba' zhig tu ma zad de ji ltar 'dis 'das pa na yang snod ma yin par char phab pa de nyon cig_/dge slong dag sngon byung ba grong rdal med pa'i dgon pa'i gnas zhig na drang srong rnams kyi bsti gnas me tog 
[\[172b.2\]]dang 'bras bu sna tshogs dang ldan pa zhig yod de/_de na drang srong zas su rtsa ba dang /_chu dang /_'bras bu za ba/_ral pa can shing shun gyon pa/_'bras bu lhung ba la longs spyod pa dag gnas so/_/ji tsam na bsti gnas de na yod pa'i shing a mra'i yal ga 'bras bu can 
[\[172b.3\]]dag 'bras bu smin pas g.yur za zhing 'dug go/_/drang srong rnams kyis 'bras bu bslangs pa na shing de la gnas pa'i lha gang yin pa de ser sna'i zil gyis non pas ma byin no/_/de nas drang srong de rnams kyis drang srong gcig bsti gnas su 'dug tu bcug nas rtsa ba 
[\[172b.4\]]dang 'bras bu'i phyir 'khyam du dong ma thag tu chom rkun pa lnga brgya bsti gnas su lhags nas de rnams kyis shing de mthong ste/_de rnams kyis smras pa/_bdag cag gis 'bras bu ji ltar longs spyod par bya/_chom rkun pa'i sde dpon gyis smras pa/_sta res shing rtsa 
[\[172b.5\]]nas bcad la 'bras bu rnams bza'o zhes de skad ces smras pa dang /_lhas 'bras bu thams cad sa la blags nas chom rkun pa rnams kyis ji tsam 'dod pa zos nas dong ngo /_/drang srong rnams lhags nas dris pa/_shing a mra'i 'bras bu rnams sus zos/_drang srong 
[\[172b.6\]]des tshigs su bcad pas smras pa/_zhi ba tshangs par spyod rnams la/_/shing gi 'bras bu ma byin gyi/_/rkun po sdig byed de dag la/_/'bras bu rnams ni byin par gyur/_/de rnams kyis dris pa/_drang srong de ji lta bu yin/_/des ji ltar gyur pa smras pa dang de rnams kyis 
[\[172b.7\]]smad par brtsams pa/_ser sna'i zil gyis non pa'i lhas 'bras bu drang srong rnams la ma byin gyi/_snod ma yin pa'i rkun po rnams la byin no/_/bcom ldan 'das kyis bka' stsal pa/_dge slong dag ji snyam du sems/_de'i tshe de'i dus kyi lha gang yin pa de ni ma skyes dgra 
[\[173a\]]
[\[173a.1\]]'di nyid yin no/_/de'i tshe de'i dus kyi chom rkun pa'i sde dpon gang yin pa de ni lha sbyin 'di nyid yin te/_de'i tshe na yang ma skyes dgra 'di ltar gyur pa na snod ma yin pas snod ma yin par char phab bo/_/da ltar yang snod ma yin pa 'dis snod ma yin par char 
[\[173a.2\]]phab bo/_/de nas bcom ldan 'das yul ma ga d+hA nas ljongs rgyu zhing gshegs pa na rgyal po'i khab tu byon nas/_rgyal po'i khab 'od ma'i tshal bya ka lan da ka gnas pa na bzhugs so/_/lha sbyin ni rgyal po'i khab tu gnas pa'i skye bo'i tshogs la rgyun kho nar 'tshe bar byed do/_/
[\[173a.3\]]gang dang gang gtses pa de bcom ldan 'das kyi snyan du gsol ba gtong ngo /_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo snam sbyar khyer la phyi bzhin 'brang ba'i dge sbyong dge slong zhig dang song la rgyal po'i khab kyi lam po che dang 
[\[173a.4\]]srang dang /_bzhi mdo dang /_sum mdo rnams su khyim bdag dang bram ze rnams la lha sbyin nam lha sbyin gyi phyogs kyis 'tsher bcug pa gang yin pa de rnams ni sangs rgyas sam/_chos sam/_dge 'dun gyi dang 'brel ba ma yin no zhes sgo shig_/gal te lha sbyin ni rdzu 'phrul che zhing 
[\[173a.5\]]mthu che ba yin no zhes zer na mthu chen por gyur pa las da ni rdzu 'phrul de las yongs su nyams so zhes smros shig_/de song nas rgyal po'i khab kyi grong khyer gyi lam po che dang /_srang dang /_bzhi mdo dang /_sum mdo rnams su bram ze dang khyim bdag rnams la bsgo nas de rnams phyin 
[\[173a.6\]]chad bcom ldan 'das kyi snyan du gsol ba mi gtong ngo /_/bcom ldan 'das snyun gyis thebs nas 'tsho byed kyis sman mar lcags mda' zhes bya ba bcom ldan 'das la phul lo/_/de nas bcom ldan 'das kyis sman pa'i rgyal po 'tsho byed la bka' stsal pa/_'tsho byed ngo mtshar 
[\[173a.7\]]che'am/_bcom ldan 'das ngo mtshar che lags so/_/'tsho byed ya mtshan che'am/_bcom ldan 'das ya mtshan che lags so/_/'tsho byed shes sam/_bcom ldan 'das 'tshal lags so/_/'tsho byed mi shes sam/_bde bar gshegs pa ma 'tshal lags so/_/
[\[173b\]]
[\[173b.1\]]'tsho byed ngo mtshar che ba ci yin/_bcom ldan 'das pa rnams ran spyod cing chab 'tshal ba de las bdud rtsi 'di 'byung la/_de las kyang bsgral ba'i sman mar lcags mda' zhes bgyi ba 'byung lags so/_/'tsho byed ya mtshan che ba ci yin/_bcom ldan 'das sangs rgyas 
[\[173b.2\]]byung ba dang /_dam pa'i chos bshad pa dang /_dge 'dun legs par sgrub pa lags so/_/shes pa ci yin/_bcom ldan 'das skye ba mchis na gdon mi 'tshal bar 'gum lags so/_/mi shes pa ci yin/_bcom ldan 'das gang zhig gang du 'gum pa de ma 'tshal 
[\[173b.3\]]lags so/_/dge slong rnams the tshom skyes te/_the tshom thams cad gcod pa sangs rgyas bcom ldan 'das la zhus pa/_btsun pa bcom ldan 'das kyis dgongs te bka' stsal pa 'tsho byed kyis 'tshal ba la gzigs/_bcom ldan 'das kyis bka' stsal pa/_dge 
[\[173b.4\]]slong dag da ltar gyi 'di 'ba' zhig tu ma zad de/_ji ltar 'das pa na yang 'dis nga'i dgongs te bka' stsal pa shes par gyur pa de nyon cig_/dge slong dag sngon byung ba ri 'or zhig na khyim bdag phyug pa nor mang ba longs spyod che ba zhig gnas pa des rigs mnyam pa las chung ma 
[\[173b.5\]]blangs te/_de de dang lhan cig rtse bar byed/_dga' bar byed/_dga' mgur spyod par byed do/_/de rtse bar byed/_dga' bar byed/_dga' mgur spyod par byed pa las dus gzhan zhig na chung ma sems can dang ldan par gyur to/_/de zla ba brgyad dam dgu 'das pa dang bu mo zhig 
[\[173b.6\]]btsas nas nyi ma bdun gsum nyi shu rtsa gcig tu de'i btsas pa'i btsas ston rgya cher byas nas gdu bu can zhes bya bar ming btags so/_/de yang rtse bar byed/_dga' bar byed/_dga' mgur spyod par byed pa las khye'u zhig btsas te/_de yang rigs dang mthun par ming btags 
[\[173b.7\]]so/_/des bsams pa/_bdag cag la bu lon ded pa dang nor 'phrog pa btsas kyis zong khyer te yul gyi mthar 'gro'o/_/des yang bsams pa/_bdag gi chung ma 'di dar la bab pa'i gzugs dang lang tsho la bab pas/_bdag gis 'di la kAr ShA pa Na mang po gtad de song na skyes 
[\[174a\]]
[\[174a.1\]]pa gzhan dang lhan cig chud gson par byed par 'gyur ba'i gnas gang yin pa de yod kyis ma la bdag gis 'di la kAr ShA pa Na nyung zhig byin la 'gro'o snyam nas/_des de la kAr ShA pa Na nyung zhig byin nas lhag ma rnams gser gyi bum pa'i nang du blugs te/_de'i 
[\[174a.2\]]mgrin pa mu tig gi phreng bas bcings nas dur khrod kyi shing rta rna zhes bya ba'i drung du sbas nas zong thogs te yul gyi mthar song ngo /_/de de na rnyed pa mang po dang ldan pas des de nyid du bud med gcig blangs te 'dug nas de la bu yang mang du btsas so/_/da nas chung ma snga ma des gdu bu 
[\[174a.3\]]can dang khye'u gnyis lag las dang gnyen gyi mthus gsos bskyed do/_/de gnyis kyis smras pa/_bdag cag gi pha gar mchis/_des smras pa/_bu yul che ge mo zhes bya ba'i grong ga ge mo zhes bya ba de na de nor chen po dang ldan zhing 'dug go zhes thos kyis song dang gal te 
[\[174a.4\]]cung zad byin na khyed kyi 'tsho ba'i rkyen du 'gyur ro//_//'dul ba gzhi/_bam po dgu bcu rtsa brgyad pa/_de pha tshol zhing rim gyis de'i drung du phyin nas de srang na 'khyam pa na phas bzhin ras las ngo shes nas bos te smras pa/_khyod gang nas 'ongs/_gang du 'gro 
[\[174a.5\]]'dod/_des rgyas par smras pa dang des bsams pa/_bdag gi bu de ni 'di kho na yin no zhes des de bzung ste/_bu khyod su la yang 'di bdag gi pha yin no zhes ma smra shig ces smras nas de de la shin tu sdug par byed do/_/de nas bu gzhan rnams kyis smras pa/_yab khye'u 'di 
[\[174a.6\]]su'i lags/_des smras pa/_'di nga'i grogs po zhig gi bu yin no/_/de rnams kyis bsams pa/_ji ltar 'di la shin tu sdug par byed pa las na gdon mi za bar 'di nyid kyi bu yin no snyam nas de rnams kyis phan tshun gros bya bar brtsams pa/_'di ni mas dbyen gyi spun 
[\[174a.7\]]yin no snyam mo/_/des bsams pa/_sha 'khon rnams kyi nang na ni 'di lta ste/_chen chun ni tha chad yin pas 'di bsad par 'gyur pa'i gnas gang yin pa 'di nyid yod kyis gtang ngo /_/gal te cung zad brdzangs na nor la sogs pa'i phyir lam kar bsad par 'gyur gyis/_/ma 
[\[174b\]]
[\[174b.1\]]la bdag gis 'di la brjed byang cig byin te gtang ngo snyam du bsams nas bris pa/_grong khyer gyi ni grong rdal rta rna'i drung /_/sa yi shar du dpag tshad kyis bcad par/_/mkhas pas bag yod par ni brko byas na/_/bdag gi nor gyi skal ba 'thob 'gyur gyis/_/mgul chings gang 
[\[174b.2\]]yin de ni gdub can byin/_/des brjed byang de khyer te song ba dang lam kar mas dbyen gyi spun rnams kyis bzung nas smras pa/_khyod kyis yab las ci thob/_des smras pa/_'di ni brjed byang yin te ci yang med do/_/de rnams kyis bsams pa/_phas 'di brid nas btang ngo 
[\[174b.3\]]zhes de rnams kyis de btang ngo /_/rim gyis rang gi khyim du phyin nas lam gyis dub pa ngal sos pa dang mas smras pa/_khyod kyis pha las [{]chung zad [,]cung zad [}]ci thob/_des smras pa/_'di ni brjed byang yin te ci yang med do/_/des smras pa/_bu khyod des bslus te lam gyi tshegs phyung 
[\[174b.4\]]bar zad kyi [{]chung zad [,]cung zad [}]kyang ma rnyed do/_/des smras pa/_yum bdag nyid chen po de bdag la mi 'drid do zhes byas nas des brjed byang de dpyad par brtsams te/_grong khyer zhes bya ba ni gang du btsas pa de ni grong khyer du 'dod do/_/grong rdal zhes bya ba ni gang du ro bsregs pa'o/_/rta 
[\[174b.5\]]rna'i drung zhes bya ba la rta zhes bya ba na rta rnams te de'i rna ba zhes bya ba'i shing ni rta rna ste/_de'i drung na zhes smras pa yin no/_/sa'i shar du zhes bya ba ni shar phyogs su'o/_/dpag tshad kyis bcad par zhes bya ba ni gnya' shing gang tsam gyis bcad par ro/_/des de ltar tshigs 
[\[174b.6\]]bcad kyi don dpyad nas mun tshab tshub tsam na dur khrod du song ste de'i nye 'khor du des bltas na shing rta rna zhig yod pa de'i shar gyi ngos su gnya' shing gang gcal te brkos pa dang /_ci tsam na gser gyi bum pa mgul mu tig gi phreng bas bcings pa zhig mthong nas/_de mgu bas de 
[\[174b.7\]]blangs nas khyim du song ste mu tig gi phreng ba ni bkrol te gdu bu can la byin no/_/dge slong dag ji snyam du sems/_de'i tshe de'i dus kyi khyim bdag gang yin pa de ni nga nyid yin no/_/de'i tshe de'i dus kyi de'i bu gang yin pa de ni 'tsho byed 'di nyid yin te/_de na yang 'dis nga'i bsams te 
[\[175a\]]
[\[175a.1\]]smras pa shes so/_/da ltar yang 'dis nga'i dgongs te bshad pa shes so/_/'tsho byed kyis bsams pa/_bcom ldan 'das ni rdo rje'i sku mnga' la sku che ba yin pas de la mar nyung ngus ni gdangs par bya mi nus so snyam du brtags nas des mar srang sum bcu 
[\[175a.2\]]rtsa gnyis srang la bcal te lhung bzed bzed nas bcom ldan 'das la gsol to/_/bcom ldan 'das kyis lhung bzed kyi lhag ma dge slong rnams la 'brim du bcug pa dang /_'tsho byed dge slong rnams kyis bcom ldan 'das kyis lhung bzed kyi lhag ma bor ro zhes byas 
[\[175a.3\]]nas phyag byas so/_/lha sbyin gyis bsams pa/_bdag gis kyang mar btung ngo snyam nas des 'tsho byed la dris pa/_'tsho byed dge sbyong gau ta mas mar ji tsam gyi tshad cig gsol/_des smras pa/_srang sum bcu so gnyis so/_/des smras pa/_kho bos kyang srang sum bcu rtsa gnyis 
[\[175a.4\]]btung ngo /_/'tsho byed kyis smras pa/_bcom ldan 'das ni rdo rje'i sku mnga' la sku che bas 'di tsam yang 'ju bar spyod kyi/_khyod kyis ni 'ju bar mi nus so/_/des smras pa/_kho bo yang rdo rje'i lus can yin na ci'i phyir mi 'ju/_des mar srang sum bcu rtsa gnyis lhung bzed nas 
[\[175a.5\]]'thungs so/_/bcom ldan 'das kyis ni legs par zhu'o/_/lha sbyin gyis ni ma zhu'o/_/phyi de nyin par 'tsho byed kyis bcom ldan 'das la 'jams gsol to/_/lha sbyin gyis nga rgyal bskyed nas bcom ldan 'das kyis kyang gsol to zhes mar ma zhu bzhin du thug pa 'thungs pas/_
[\[175a.6\]]sbos gzer nas gnad du gnod pa'i tshor ba nyams su myong bas de rgyu des na sdug bsngal nyam nga ba rtsub pa/_dog pa/_yid du mi 'ong ba'i tshor ba nyams su myong zhing nyin dang mtshan du gnyid mi 'ong ngo /_/tshe dang ldan pa kun dga' bo ni gnyen la gdung ba yin pas des gleng gzhi 
[\[175a.7\]]de bcom ldan 'das la gsol to/_/de nas bcom ldan 'das kyi phyag glang po che'i sna lta bu 'khor lo dang /_bkra shis dang /_g.yung drung 'khyil ba can bsod nams brgya phrag du mas bsgrubs pa/_'jigs pa rnams kyi dbugs 'byin par mdzad pa'i phyag mngon du brkyang ste bya rgod kyi phung 
[\[175b\]]
[\[175b.1\]]po'i ri phug nas lha sbyin gyi spyi bor bzhag ste bden pa gsungs pa/_ji ltar nga bu gcig pa sgra can zin bzang po la dgongs pa de bzhin du lha sbyin la yang lhag chad med pa yin zhe na/_bden pa des nad zhi bar gyur cig ces bden pa'i tshig gsungs ma thag kho nar 
[\[175b.2\]]lha sbyin gyi nad zhi bar gyur cing de dbugs chad pa las slar dbugs byung nas bcom ldan 'das kyi phyag la gtad nas brtags te des shes nas des bsams pa/_dge sbyong gau ta ma'i lag pa yin no snyam na de bskal pa mi nyung bar ngan g.yo'i kun tu spyod pa dregs pa'i 
[\[175b.3\]]mthus bsgrubs pa'i bsam pa can yin pas de ltar sangs rgyas bdag nyid chen pos tshor ba zhi bar mdzad pa dang smras pa/_don grub khyod sman dpyad khong du chud pa ni legs na 'dis 'tsho bar nus sam/_kun tu bcom ldan 'das kyi bden pa'i gsung gis lha 
[\[175b.4\]]sbyin tshor ba drag pos nyen pas srog dang 'bral ba na sos par mdzad do/_/zhes sgra grags pa de lha sbyin gyi phyogs shin tu zhen pa rnams kyis kyang thos nas/_bcom ldan 'das la kye ma'o 'di ni byams pa yang dag pa dang ldan/_kye ma 'di ni sems can rnams 
[\[175b.5\]]la thugs rje legs par bsgoms pa yin no zhes ngo mtshar du 'dzin par gyur to/_/dge slong rnams kyis lha sbyin la smras pa/_lha sbyin khyod ni bcom ldan 'das kyis sos par mdzad kyi gzhan du na srog dang bral bar 'gyur ro/_/des smras pa/_de ni dbang 
[\[175b.6\]]du byed pa'i sgyu ma shes te des 'jig rten dbang du byed do/_/dge slong rnams kyis smras pa/_lha sbyin khas rlabs de thong la rang gi sems gtan la phob shig_/khyod ni bcom ldan 'das kyis gsos so/_/des smras pa/_mar zhu nas nad zhi bar zad mod des kho 
[\[175b.7\]]bo la ci zhig byas/_'di ni byas pa mi gzo ba dang byas pa mi tshor ba yin no zhes byas nas de rnams chas te/_bcom ldan 'das gang na ba der dong nas lhags pa dang the tshom skyes nas/_the tshom thams cad gcod pa/_sangs rgyas bcom ldan 'das la zhus pa/_
[\[176a\]]
[\[176a.1\]]btsun pa lha sbyin byas pa mi gzo ba dang /_byas pa mi tshor ba la gzigs/_bcom ldan 'das kyis bka' stsal pa/_dge slong dag da ltar gyi 'di 'ba' zhig tu ma zad de ji ltar 'das pa'i dus na yang 'di byas pa mi gzo ba dang byas pa mi tshor 
[\[176a.2\]]ba de nyon cig/_//sdom la/_kau shi dbang phyug chen po'i sde/_/a mra dang ni shing sta mo/_/dom gnyis shi ba'i rgyal po dang /_/nyams par byas dang dzu dzu ka/_/dge slong dag sngon byung ba grong rdal med pa'i dgon pa'i gnas skyed mos tshal me tog dang 'bras 
[\[176a.3\]]bu rnam pa sna tshogs dang /_chu phun sum tshogs pa zhig yod de/_de na kau shi ka dang rus gcig pa'i drang srong 'bras bu lhung ba la longs spyod pa/_zas su rtsa ba dang /_chu dang /_'bras bu za ba/_pags pa dang shing shun gyon pa zhig gnas te/_de'i bsti gnas 
[\[176a.4\]]kyi nye 'khor du [{]ri dgas [,]ri dwags [}]dang bya rnams 'dris pas ci bder 'khod do/_/de dang ha cang yang mi ring bar bal glang mo zhig phru gu byung ste/_de bu byung ma thag tu seng ge'i sgra sgrogs nas de 'jigs sngangs nas phru gu bor te gcin rtug shor nas bros so/_/re zhig cig na drang srong 
[\[176a.5\]]de bsti gnas nas byung nas bsti gnas kyi nye 'khor gyi phyogs su lta zhing song ba las ji tsam na glang po che'i phru gu gsar du byung ma thag pa ma dang bral ba de mthong ngo /_/de nas drang srong de snying rjes bskyod pa'i snying gis de'i ma btsal ba'i phyir bsgrim pa'i mig gis kun tu lta bar 
[\[176a.6\]]brtsams pa na/_gang gi tshe gnas thams cad na mi snang ba de'i tshe de khyer nas bsti gnas su zhugs te/_des de bu bzhin du bsnun bsnyod de bskyed do/_/de gang gi tshe chen por gyur pa de'i tshe drang srong de'i bsti gnas su gnod pa byed de me tog gi shing rnams 
[\[176a.7\]]'byin par byed/_'bras bu'i shing rnams yal ga gcog par byed cing de dag dang gnod pa gzhan yang stong phrag dag byed do/_/drang srong des de la bsdigs te/_drang srong des bsdigs pa na de zhum zhum por byas te 'dug go/_/gang gi tshe 'dod chags skyes 
[\[176b\]]
[\[176b.1\]]par gyur pa de'i tshe bsdigs kyang brnyas thabs byed do/_/ji tsam dus gzhan zhig na drang srong des drag tu bsdigs pa dang drang srong de nyid bsad par brgyugs pa dang /_drang srong des spyil bu'i glo phug nas bros so/_/lhas tshigs su bcad pas smras pa/_sems 
[\[176b.2\]]can rab gdug byas pa chud gson pa'i/_/skyes bu ngan dang 'grogs pa bzang po min/_/ji ltar kau shi ka'i bsti gnas su/_/yun ring bskyed pa'i glang chen sdig byed bzhin/_/gus pas zas dang skom dang gnyi ga yis/_/skye bo ngan bsten khyod la ci zhig dgos/_/
[\[176b.3\]]nges par kau shi ka'i bsti gnas su/_/glang chen bzhin du de yis mthar grogs gsod/_/bcom ldan 'das kyis bka' stsal pa/_dge slong dag ji snyam du sems/_de'i tshe de'i dus kyi drang srong gang yin pa de ni nga nyid yin no/_/de'i tshe de'i dus kyi glang po che dam pa 
[\[176b.4\]]gang yin pa de ni lha sbyin 'di nyid yin te/_de'i tshe de'i dus na yang 'di byas pa mi gzo zhing byas pa mi tshor ba yin no/_/da ltar yang 'di byas pa mi gzo zhing byas pa mi tshor ba yin no/_/gzhan yang 'di ltar 'di byas pa mi gzo zhing byas pa mi tshor ba de nyon cig_/
[\[176b.5\]]dge slong dag sngon byung ba 'das pa'i dus na grong khyer bA rA Na sIr rgyal po dbang phyug chen po'i sde zhes bya ba 'byor pa dang /_rgyas pa dang /_bde ba dang /_lo legs pa dang /_skye bo dang /_mi mang pos rab tu gang ba na rgyal srid byed du 'jug go/_/de'i btsun mo zla 
[\[176b.6\]]'od ma zhes bya ba rmi lam rno ba yin te/_rmi lam du gang ci mthong ba de thams cad de bzhin du 'gyur gyi gzhan du ma yin pa zhig yod do/_/rgyal po de'i yul du byang chub sems dpa' [{]ri dgas [,]ri dwags [}]rnams kyi nang du skyes nas gser gyi glo zhes bya ste/[ {]ri dgas [,]ri dwags [}]rnams 
[\[176b.7\]]kyi dpon por gyur to/_/de yang lus kyi gzi brjid bsam gyis mi khyab pa dang ldan zhing 'jig rten thams cad kyi yid dang /_mig tu sdug par byed pas 'dod pa skyed par byed do/_/gang gis de mthong na de rtog cing de nyid du sdod par byed do/_/de lhag par 
[\[177a\]]
[\[177a.1\]]rtog pa na yid gnyis su gyur te/_de rngon pas 'jigs pa dang /_'jig rten pa gzhan gyis 'jigs pas 'tsher zhing skrag pas spyod do/_/'di ni chos nyid yin te/_'jig rten chags nas ring por ma lon pa na dud 'gro rnams kyang mi'i skad du smra 
[\[177a.2\]]nus pa yin no/_/de nas bya rog cig de'i drung du 'ongs nas des de dang lhan cig bshes shing 'dre ba'i gtam byas nas smras pa/_kye zhang po khyod ci'i phyir 'di ltar 'tsher zhing skrag pas spyod/_des smras pa/_tsha bo bdag gi lus skal ba dang ldan pa 'di la 'jig rten 
[\[177a.3\]]thams cad 'dod pa skyed pas kho bo 'jig rten gyis 'jigs shing rngon pas 'tsher zhing skrag pas spyod do/_/des smras pa/_zhang po bdag kyang de bas kyang 'ug pas 'jigs pas gcig la gcig bsrung bar bya ste/_bdag gis ni khyod nyin par bsrung ngo /_/khyod kyis ni 
[\[177a.4\]]bdag mtshan mo srungs shig ces de gnyis kyis de ltar dam bcas nas gnas so/_/ji tsam na mi zhig dgras lag pa phying ka log tu bcing bas dam du bcings nas chu gsar du bab pa shugs drag po'i dba'i nang du bor te/_de des khyer ba na nyam thag pa'i nga ros snying rje rje 
[\[177a.5\]]skad du smre sngags 'don par byed de/_gang gis de ring bdag gi srog_/'jig rten rnyed dka' sbyin 'gyur ba/_/bdag gis de yi dran bya zhing /_/de yi gor re long yang bya/_/stes dbang gis [{]ri dgas [,]ri dwags [}]kyi dpon po de'i snying rje'i bsam pas [{]ri dgas [,]ri dwags [}]kyi tshogs kyis 
[\[177a.6\]]yongs su bskor te/_'bab chu'i 'gram du nye bar song ngo /_/de nas mi 'o dod 'bod pa thos nas [{]ri dgas [,]ri dwags [}]de rnams ni kun du bros so/_/'di ni chos nyid yin te/_byang chub sems dpa' rnams ni lus kyis log par ltung ba yin yang sems kyis ma yin pas [{]ri dgas [,]ri dwags [}]kyi 
[\[177a.7\]]dpon po de snying rjes brlan pa'i snying gis mod la 'bab chu de'i nang du 'jug par brtsams pa na bya rog kyang de dang sngon dam bcas pa'i yid kyis kun du bsrung ba'i phyir/_de'i phyi bzhin 'brang bas des mi de dbyung ba'i phyir 'bad pa byed par rig nas 'di skad ces smras so/_/ri 
[\[177b\]]
[\[177b.1\]]dgas kyi dpon po thong thong gzu lums ma byed/_mi 'di dag ni byas pa mi gzo zhing byas pa mi sems pa yin no/_/byang chub sems dpa' bdag nyid chen po rnams ni mi zlogs pa yin pas des de'i tshig ma mnyan par 'bab chu de'i nang du zhugs te/_bu gcig pa sdug 
[\[177b.2\]]pa bzhin du mi de rgyab tu zhon nas chu'i 'gram du phyung ste/_bcings pa rnams bkrol zhing yud tsam cig dbugs phyung nas smras pa/_bu lam 'di nas ci dga' bar song shig_/de nas mi des thal mo sbyar te/[ {]ri dgas [,]ri dwags [}]kyi dpon po'i rkang pa gnyis la gtugs 
[\[177b.3\]]nas/_'di skad ces smras pa/_khyod kyis bdag gi srog gang lags/_/'jig rten rnyed dka' stsal pas na/_yab gcig khyod kyi 'bangs bdag ste/_/de bzhin go re long yang bgyi/_/des smras pa/_deng khyod bdag gi bran dang ni/_/go re long yang 
[\[177b.4\]]ma byed par/_/pags pa'i phyir ni bsad 'ong gis/_/khyod kyis bdag gzhan ma bstan cig_/bu khyod kyis mdor bya ba ni 'di yin te/_kho bo'i lus 'di 'jig rten thams cad kyis shin tu chags par bya ba dang /_'dod par bya ba yin pas khyod kyis kho bo 
[\[177b.5\]]su la yang ma bstan dang /_byas pa la lan du phan btags pa yin no/_/de nas mi des de bzhin du bgyi'o zhes khas blangs nas/[ {]ri dgas [,]ri dwags [}]kyi dpon po la lan gsum bskor ba byas te rkang pa la gtugs nas song ngo /_/ji tsam dus gzhan zhig na btsun mo zla 'od ma 
[\[177b.6\]]rtsed mos dub nas mal chen por legs par gnyid log pa las mtshan mo'i thun tha ma la rmi lam du [{]ri dgas [,]ri dwags [}]kyi dpon po gzugs mchog tu sdug pa zhig seng ge'i khri la 'dug nas/_rgyal po'i 'khor mang po la chos 'chad par mthong ngo /_/mthong nas kyang mngon 
[\[177b.7\]]sum du gyur pa bzhin du rmi lam du rmis pas/_yid bde ba skyes nas myur ba myur bar mal nas langs te rgyal po la smras so/_/rgyal pos thos nas kyang de'i bden pa'i rmi lam gyi khyad par la mchog tu ngo mtshar skyes te/_mi 'dod pa'i 'gro bar skyes pa des go ji ltar 
[\[178a\]]
[\[178a.1\]]seng ge'i khri la 'dug nas rgyal po'i 'khor mang po la chos 'chad par 'gyur snyam mo/_/de nas btsun mo zla 'od mas dga' ba dang /_snyan pa dang /_g.yer bag gi gtam dang ldan pa'i kun du spyod pas rgyal po yud tsam zhig dga' bar byas nas 
[\[178a.2\]]smras pa/_lha [{]ri dgas [,]ri dwags [}]de khugs par bgyi ba'i slad du nan tan mdzad du gsol/_/de nas rgyal pos blon po rnams la bsgo ba/_shes ldan dag pa'i yul na rngon pa ji snyed gnas pa de dag thams cad nga'i spyan sngar khug cig_/blon po rnams kyis yul so sor rgyal po'i 
[\[178a.3\]]mi rnams la bsgo ba/_lhas bka' stsal pa/_nga'i yul na rngon pa gnas pa rnams 'dir khug cig ces byung gis khyod kyis rngon pa thams cad 'dir thong shig_/de rnams kyis yul rnams na gnas pa'i rngon pa thams cad rgyal po'i drung du btang nas/_blon po rnams 
[\[178a.4\]]kyis rgyal po la phul ba dang /_rgyal pos smras pa/_shes ldan dag nga'i yul na [{]ri dgas [,]ri dwags [}]kyi dpon po gzugs shin tu rab tu sdug pa zhig yod do/_/zhes ngas thos kyis khyed kyis de rnyi 'jam zhing lhod pas zung la ma snad pa rang la phul cig_/de rnams kyis smras pa/_
[\[178a.5\]]lha bdag cag ni 'di nyid kyis 'tsho ba lags pas bdag cag gis dus 'di tsam gyi bar du lha'i yul du brgyus pa las [{]ri dgas [,]ri dwags [}]kyi dpon po mchog 'di lta bu ni sngon chad lan 'ga' yang ma thos na mthong ba lta ci smos/_lha gcig nas gcig tu smras te phyogs ga ge mo 
[\[178a.6\]]zhig na mchis so zhes gsan nas bdag cag la bka' stsal pa'i rigs so/_/de lta na bdag cag gis kyang lha'i bka' stsal pa nges par 'grub par mchi'o/_/de nas rgyal pos blon po rnams la bsgo ba/_shes ldan dag bA rA Na sIr dril sgrogs su chug la/_lhas 
[\[178a.7\]]bka' stsal pa/_nga'i yul na [{]ri dgas [,]ri dwags [}]kyi dpon po gzugs shin tu rab tu sdug pa zhig yod kyis sus de'i gtam nga'i snyan du gsol na/_de ngas bkur sti chen pos bkur sti byas la de la grong rdal mchog lnga sbyin no zhes sgo shig_/blon po rnams kyis rgyal po las 
[\[178b\]]
[\[178b.1\]]mnyan nas bA rA Na sIr dril bsgrags pa/_bA rA Na sI na gnas pa'i grong mi dang /_yul sna tshogs nas lhags pa'i skye bo'i tshogs kyi shes ldan dag nyon cig_/lhas 'di skad ces bka' stsal to/_/nga'i yul na [{]ri dgas [,]ri dwags [}]kyi dpon po gzugs shin tu rab tu sdug 
[\[178b.2\]]pa zhig yod kyis sus de'i gtam nga'i snyan du gsol pa/_de ngas bkur sti chen pos bkur sti byas te/_de la grong rdal mchog lnga sbyin no zhes byung ngo /_/de nas de mthong ba'i mi de 'di snyam du sems te/_ci re zhig 'khor rjes su bskyang bar bya 'am/_'on 
[\[178b.3\]]te byas pa gzo bar bya snyam pa las 'dod pa la so sor bsten pa ni sdig pa'i las mi byed pa ci yang med pas de 'dod pa'i rgyus bslang ba'i zhe sdang gi me drag pos snying gdungs nas bsams pa/_byas pa gzo ba re zhig zhog_/dgra la sha glan pa'i dus la bab 
[\[178b.4\]]bo/_ci bdag gis yang de 'dra ba'i gnas skabs thob par 'gyur ram/_re zhig de la sha glan par bya'o snyam nas/_de nam nangs pa dang /_rgyal po'i dgos pa sgrub pa'i 'khor gyi nang du 'dug pas rgyal po'i pho brang gi sgo lhug par 'dug pa na de me tog shin tu 
[\[178b.5\]]dri zhim pa sna tshogs dag khyer te sgo ba dang /_blon po rnams las gcig nas gcig tu brgyud de rgyal pos thos par byas nas/_'khor gyi nang du zhugs te thog mar bkur sti rnam pa sna tshogs byas nas rgyal po la smras pa/_lha phyogs ga ge mo zhig na zhugs shing sna 
[\[178b.6\]]tshogs kyi nags bya dang [{]ri dgas [,]ri dwags [}]'dris pas mdzes par bgyis pa na [{]ri dgas [,]ri dwags [}]kyi dpon po gser gyi glo zhes bgyi ba [{]ri dgas [,]ri dwags [}]kyi tshogs stong phrag du mas yongs su bskor cing mchis te/_bdag gis lha la [{]ri dgas [,]ri dwags [}]dam pa gzugs mchog tu sdug pa de bstan par 
[\[178b.7\]]bgyi'o/_/de nas rgyal pos de thos nas yid bde ba skyes te/_blon po brgya phrag du mas yongs su bskor cing ya mtshan skyes pa yul sna tshogs nas lhags pa gzhan rnams dang bA rA Na sI na gnas pa'i grong mi dang yul mi rnams kyis kyang mdun du bdar te/_mi des lam 
[\[179a\]]
[\[179a.1\]]bstan pa bzhin rim gyis phyogs der phyin to/_/ji tsam na bya rog byang chub sems dpa' dang dam bcas pas phyogs su blta ba'i phyir nags tshang tshing de'i shing kha na 'dug pas skye bo'i tshogs chen po nags tshang tshing du phyogs te 'ong ba mthong nas des 
[\[179a.2\]]rings pa rings par [{]ri dgas [,]ri dwags [}]kyi dpon po'i drung du song ste smras pa/[ {]ri dgas [,]ri dwags [}]kyi rgyal po khyod la bdag gis sngar mi rnams ni phan pa byas pa mi sems shing byas pa mi gzo la byas pa mi tshor ba yin no zhes smras pa yin te/_mi des skyes mang du khyer nas 'ong ngo /_/sgra de ri 
[\[179a.3\]]dgas rnams kyis thos nas skrag ste kun du bros so/_/[{]ri dgas [,]ri dwags [}]kyi dpon po byang chub sems dpas bsams pa/_gal te bdag gis [{]ri dgas [,]ri dwags [}]'di dag ma bsrungs na de ring nyid du kha btags par 'gyur gyis sems can yal bar dor ba bas ni rang gi srog chud 
[\[179a.4\]]gzon pa bla'o snyam nas rgyal po sur song ngo /_/de nas mi snying rje med cing 'jig rten pha rol la mi lta ba de [{]ri dgas [,]ri dwags [}]la blta bar brtun pa'i blos [{]ri dgas [,]ri dwags [}]kyi mchog de lag pa gnyis kyis bstan te smras pa/_lha [{]ri dgas [,]ri dwags [}]kyi dpon po ni 'di lags so/_/las shin du 
[\[179a.5\]]drag po yongs su rdzogs pa dag ni rnam par smin pa'i dus la mi ltos pa yin pas tshig smras ma thag kho nar mi de'i lag pa gnyis ka sa la lhung bar gyur to/_/de nas rgyal po de skyo ba skyes nas mi de la dris pa/_kwa'i nang rje 'di ci las gyur/_de sdug bsngal gyi tshor bas nyen 
[\[179a.6\]]cing nga ro mi gsal bas tshigs su bcad de smras pa/_rgyal chen gang zhig bkum nas nor/_/'phrog de chom rkun ma lags kyi/_/rgyal chen byas pa mi gzo ba/_/gang lags de ni chom rkun lags/_/rgyal pos smras pa/_kwa'i nang rje smras pa de'i don ci yin/_des ji 
[\[179a.7\]]ltar gyur pa thams cad rgyas par rgyal po la smras so/_/de nas rgyal pos byas pa chud gzon pa'i mi de la tshigs su bcad pas slar smras pa/_ci phyir tha chad sar ni bying ma gyur/_/ci'i phyir lce ni dum bu brgyar ma lhags/_/ji ltar khyod kyis lus 'di gsang ba bas/_/rdo rje char 
[\[179b\]]
[\[179b.1\]]mdung mnga' chen brdeg ma gyur/_/de nas rgyal pos byang chub sems dpa'i mthu chen po de shes nas blon po rnams la smras pa/_shes ldan dag [{]ri dgas [,]ri dwags [}]kyi dpon po bdag nyid chen po 'di ni bsnyen bkur bya bar 'os kyis deng la grong khyer dang lam byi dor byed du chug shig_/
[\[179b.2\]]de rnams kyis grong khyer de'i rdo ba dang /_gseg ma dang /_gyo mo rnams bsal cing tsan dan gyi chus chag chag btab/_shin tu dri zhim po'i pog phor dag bzhag_/rgyal mtshan btsugs/_dar gyi chun 'phyang mang po dbyangs/_me tog sna tshogs kyis dga' dga' 
[\[179b.3\]]ltar bkram ste/_lha rnams kyi dga' tshal gyi skyed mos tshal bzhin du lam yang mdzes par byed du bcug nas bA rA Na sI na gnas pa'i skye bo'i tshogs kyis me tog gi phreng ba dag thogs te bsur dong ngo /_/de nas rgyal pos [{]ri dgas [,]ri dwags [}]kyi dpon po gzugs shin tu sdug pa de 
[\[179b.4\]]'byor pa chen pos grong khyer bA rA Na sIr zhugs nas seng ge'i khri la 'dug tu bcug go/_/de nas rgyal po rgyal po'i 'byor pa dang /_mthu chen pos btsun mo dang /_gzhon nu dang /_blon po dang /_grong mi dang /_yul mi dang bcas pas yongs su bskor cing 
[\[179b.5\]]'dug go/_/de nas [{]ri dgas [,]ri dwags [}]kyi dpon po byang chub sems dpas 'khor la bltas nas rgyal po dang 'khor de la de lta bu'i chos bshad de/_de thos pas rgyal po 'khor dang bcas pas bslab pa lnga'i gzhi blangs so/_/sems can du ma dag gis ni dge ba'i rtsa ba dag 
[\[179b.6\]]thob bo/_/de nas rgyal pos nags de [{]ri dgas [,]ri dwags [}]rnams la byin no/_/srog chags 'byung po thams cad la yang mi 'jigs pa byin no/_/dge slong dag ji snyam du sems/_de'i tshe de'i dus kyi [{]ri dgas [,]ri dwags [}]kyi dpon po gser gyi glo gang yin pa de ni nga nyid yin no/_/de'i tshe 
[\[179b.7\]]de'i dus kyi mi gang yin pa de ni lha sbyin 'di nyid yin te/_de na yang 'di byas pa mi gzo ba dang byas pa mi tshor ba yin no/_/da lta na yang 'di byas pa mi gzo ba dang byas pa mi tshor ba yin no/_/gzhan yang ji ltar lha sbyin 'di byas pa mi gzo zhing byas pa mi tshor ba de nyon 
[\[180a\]]
[\[180a.1\]]cig_/dge slong dag sngon byung ba ri 'or zhig na me tog phreng rgyud mkhan zhig gnas te/_de'i me tog gi rab chu'i pha rol na yod pas de nyi ma re re zhing chu rgal zhing me tog thu'o/_/ji tsam dus gzhan zhig na chu rgal ba na dus tshigs ma yin pa'i a mra'i 
[\[180a.2\]]'bras bu chus khyer ba zhig mthong nas des de blangs te sgo ba la byin no/_/sgo bas gsol ka ba la'o/_/gsol ka bas rgyal po la'o/_/rgyal pos btsun mo la'o/_/btsun mos de myangs pa na rol zhen nas rgyal po la gsol ba btab pa/_lha a mra'i 'bras bu 
[\[180a.3\]]'di 'dra ba gzhan yang stsal ba'i rigs so/_/rgyal pos gsol ka ba la smras pa/_khyod kyis a mra'i 'bras bu su las 'ongs/_des smras pa/_sgo srungs kyis stsal lags so/_/sgo srungs la smras pa dang /_des smras pa/_me tog phreng rgyud mkhan 
[\[180a.4\]]gyis stsal lags so/_/rgyal pos smras pa/_shes ldan dag me tog phreng rgyud mkhan khug shig_/rgyal po'i mi rnams kyis bkug nas rgyal pos smras pa/_kwa'i me tog phreng rgyud mkhan khyod kyis a mra'i 'bras bu 'di ga las rnyed/_des ji ltar gyur pa 
[\[180a.5\]]smras pa dang /_rgyal pos de nyid la bsgo ba/_song la a mra'i 'bras bu 'di 'dra ba gzhan yang khyer te shog shig_/mi'i dbang po rnams kyi tshig ni gcig tu mi rung bas de bag tsha bas snying la zug cing a mra'i 'bras bu btsal bar brtsams te/_des rgyags khyer nas thog 
[\[180a.6\]]ma a mra rnyed pa logs su song ba dang /_ri'i phyogs gcig na a mra'i shing spre'u rnams kyi bgrod par gyur gyi mi rnams kyi ni ma yin pa de mthong nas/_de nas me tog phreng rgyud mkhan de shing de la phan tshun nas brtags na/_g.yang sa chen por skyes pas mi rnams kyis 
[\[180a.7\]]bgrod pa ma yin te gzeg par ma nus so/_/de de na a mra'i 'bras bu 'dod pa'i phyir zhag mang du lon pas rgyags zad par gyur to/_/des bsams pa/_bdag 'di bzhin 'dug na yang rgyags med pas 'chir [(]chabs [,]cha bas [)]gcig gis ci byung ba byung gzeg go zhes des rdo 
[\[180b\]]
[\[180b.1\]]ba rnams la 'jus te 'dzeg par brtsams pa las a mra'i 'bras bu ma thob par g.yang du lhung ngo /_/ri de la byang chub sems dpa' spre'ur gyur pa na spre'u rnams kyi dpon por gyur to/_/stes dbang gis des ri de la tshogs bzhag ste/_phyogs der phyin pa dang /_ji 
[\[180b.2\]]tsam na des me tog phreng rgyud mkhan de sdug bsngal dog cing nyam nga bar gyur par mthong nas byang chub sems dpa' ni bzo'i gnas dang las kyi gnas de dang de dag la mkhas pa yin te/_de de la phan pa skyed pa lhur len pas rim gyis ma sad na dbyung bar mi nus so/_/zhes 
[\[180b.3\]]rdo rnams kyis goms par bya bar brtsams te/_gang gi tshe bdag gis dbyung bar nus so snyam du rig pa de'i tshe des de g.yang sa nas rim gyis phyung ba dang /_rdo ba bteg pa dang /_me tog phreng rgyud mkhan phyung bas shin tu dub par gyur to/_/de'i tshe dud 'gro yang mi'i skad 
[\[180b.4\]]du smra ba yin pas des de la dris pa/_khyod ci'i phyir nyam nga ba 'di lta bu dang ldan par gyur/_des ji ltar gyur pa smras pa dang /_byang chub sems dpas bsams pa/_'di a mra'i 'bras bu med par song na gnod pa 'thob par 'gyur gyi/_bdag gis 'di la a mra'i 
[\[180b.5\]]'bras bu sbyin no snyam nas bdag nyid chen po de spro ba dang gzhan la phan par bya ba la brtson pa ma bor bas dub bzhin du yang shing de la 'dzegs nas a mra'i 'bras bu klag par brtsams te/_mi de ji tsam 'dod kyi bar du a mra'i 'bras bu zar bcug nas thu ba yang bkang ngo /_/
[\[180b.6\]]byang chub sems dpa' rnams ni sems can thams cad la bag 'bebs pa yin pas de nas spre'u'i dpon po de babs nas des mi de la smras pa/_kwa'i nang rje kho bo dub pas yud tsam zhig nyal gyis re zhig phyogs su byar gyis shig_/des smras pa/_bka' bzhin 'tshal 
[\[180b.7\]]de gnyid log pa dang mi des bsams pa/_bdag rgyags chad pas gal te a mra rnams zos na ni bdag gis rgyal po la yang ci dbul de bas na spre'u 'di bsad la sha skam du byas te lam du 'jug go snyam nas/_snying rje med pa 'jig rten pha rol yal bar bor ba des de rdo ba 
[\[181a\]]
[\[181a.1\]]chen pos bsad do/_/lhas tshigs su bcad de smras pa/_phan 'dogs pa yi mtshan nyid dang /_/de bzhin drin gzo grogs por brjod/_/mi rnams la yang kha cig ni/_/phan pa byas pa mi shes so/_/dge slong dag ji snyam du sems de'i tshe de'i 
[\[181a.2\]]dus kyi spre'u'i dpon po gang yin pa de ni nga nyid yin no/_/de'i tshe de'i dus kyi me tog phreng rgyud mkhan gang yin pa de ni lha sbyin 'di nyid yin te/_de na yang 'di byas pa mi gzo ba dang /_byas pa mi tshor ba yin no/_/da ltar yang 'di byas pa mi gzo zhing byas pa mi tshor ba 
[\[181a.3\]]yin no/_/gzhan yang ji ltar 'di byas pa mi gzo ba dang /_byas pa mi tshor ba de nyon cig_/dge slong dag sngon byung ba byang chub sems dpa' ma nges pa'i phung po la gnas pa na grong rdal med pa'i dgon pa'i gnas ri 'or dang ri'i phug chu dang /_me tog dang /_'bras 
[\[181a.4\]]bus rgyas pa zhig tu bya rnams kyi nang du skyes te/_bya shing sta mo zhes bya bar gyur to/_/ri de nyid kyi phyogs zhig na [{]ri dgas [,]ri dwags [}]kyi rgyal po seng ge zhig ji ltar 'dod pa'i spyod pa dang gnas pas [{]ri dgas [,]ri dwags [}]bsad cing bsad cing za bar byed do/_/de dus gzhan zhig na sha zos pa 
[\[181a.5\]]las so'i bar du rus pa chud nas de 'jigs pa dang /_bag tsha ba dang bral ba yin yang so'i nad kyi tshor bas lus la gnod par gyur nas blong bar gyur pas kha zas za ma nus so/_/stes dbang gis shing sta mo de shing kha gcig nas gcig tu rgyu ba la goms pas de 
[\[181a.6\]]phyogs de nas [{]ri dgas [,]ri dwags [}]kyi dpon po 'dug pa'i phyogs der 'ongs pa na/_des seng ge de sdug bsngal gyi tshor bas nyen par mthong nas smras pa/_zhang po ci'i phyir blong bar gyur/_des smras pa/_tsha bo bdag sdug bsngal gyi tshor bas nyen to/_/khyod sdug bsngal 
[\[181a.7\]]ci lta bu zhig gis/_des rgyas par smras pa dang /_des smras pa/_zhang po khyod la bdag gis dpyad byas khyod ni seng ge yin te rkang bzhi ba thams cad kyi dpon po yin pas phan gdags par nus kyis khyod kyis bdag la dus dus su phan pa byos shig_/des smras pa/_
[\[181b\]]
[\[181b.1\]]de bzhin du bya'o/_/shing sta mos bsams pa/_ji ltar 'dis byed pa yang ma tshor ba de ltar 'di'i dpyad byas nas sos nas shes par 'gyur bar bya'o snyam mo/_/de phan par bya ba lhur len pas de'i spyod pa dang gnas pa la rtog cing 'dug go/_/ji tsam na [{]ri dgas [,]ri dwags [}]kyi 
[\[181b.2\]]dpon po de rlung bde ba'i reg pas nad rtse zhil nas rdo ba che zhing yangs pa zhig la kha gdangs nas gnyid log go/_/de nas shing sta mo de [{]ri dgas [,]ri dwags [}]kyi dpon po de'i drung du song na de ltar bsod par gnas par mthong nas des bsams pa/_'di'i dpyad bya ba'i dus de la bab bo 
[\[181b.3\]]snyam du rig nas legs par brtags te so'i bar du chud pa'i rus pa 'dab mas bskyod pa'i rim pas mod la phyung ste skyes shing gnyid kyi snyoms pa bsal ba'i mig gis langs nas 'dug go/_/de nas shing sta mo des [{]ri dgas [,]ri dwags [}]kyi dpon po de sdug bsngal dang /_yid mi 
[\[181b.4\]]bde ba dang bral bar rig nas rab tu dga' ba'i yid kyis de'i drung du song ste smras pa/_zhang po khyod kyi sdug bsngal gyi rgyur gyur pa ni rus pa 'di yin no/_/de nas [{]ri dgas [,]ri dwags [}]kyi dpon po de mchog tu ngo mtshar skyes nas smras pa/_tsha bo phan pa 'di'i lan khyod la bdag gis 
[\[181b.5\]]nges par slar phan pa byas dus dus su shog shig_/legs so de bzhin du bya'o zhes smras nas shing sta mo song ngo /_/ji tsam dus gzhan zhig na [{]ri dgas [,]ri dwags [}]kyi dpon po sha la za ba na shing sta mo de yang bya khra zhig gis zin te de'u shi ba las shor te bkres pas gdungs pa'i snying gis ri 
[\[181b.6\]]dgas kyi dpon po de'i drung du song ste/_nyam thag pa dag rig par byas nas smras pa/_zhang po bdag bkres pas gzir gyis sha la [{]chung zad [,]cung zad [}]byin cig_/des tshigs su bcad de smras pa/_da ltar kho bo srog gcod cing /_/gtum po mi dge byed pa yi/_/mche ba'i bar 
[\[181b.7\]]du khyod 'ongs pa/_/gson pa drin cher mi sems sam/_/des kyang tshigs su bcad de smras pa/_rgya mtshor lhung ba phung ba ste/_/rmi lam bsams pa don med yin/_/pho ngan bsten pa gang yin dang /_/byas mi gzo la byas don med/_/bcom ldan 'das kyis bka' stsal 
[\[182a\]]
[\[182a.1\]]pa/_dge slong dag ji snyam du sems/_de'i tshe de'i dus kyi shing sta mo gang yin pa de ni nga nyid yin no/_/de'i tshe de'i dus kyi [{]ri dgas [,]ri dwags [}]kyi dpon po gang yin pa de ni lha sbyin 'di nyid yin te/_de na yang 'di byas pa mi gzo ba dang /_byas pa mi tshor ba yin no/_/
[\[182a.2\]]da ltar yang 'di byas pa mi gzo ba dang /_byas pa mi tshor ba yin no/_/gzhan yang ji ltar 'di byas pa mi gzo ba dang /_byas pa mi tshor ba de nyon cig_/dge slong dag sngon byung ba grong khyer bA rA Na sI na mi dbul po zhig gnas pa de shing btsong zhing btsongs pas 'tsho bar byed 
[\[182a.3\]]do/_/de dus gzhan zhig na nang par sngar langs te sta re dang khur shing dag thogs te shing gi phyir nags khrod du song ba dang /_dus ma yin pa'i char sprin chen po sna la rlung ldang ba langs so/_/mi de 'di rung ngam 'di rung ngam zhes gnas kyi khyad par tshol zhing shing nas shing 
[\[182a.4\]]gzhan gyi drung du song na 'on kyang gsher bar gyur pa nyid pas/_des shing drung brgyus te rim gyis brag phug cig tu zhugs pa dang /_des brag phug de na dom zhig gnas pa de mthong nas sngangs te 'bros par brtsams pa las/_dom gyis smras pa/_bu ci'i phyir sdangs bu 
[\[182a.5\]]ma 'jigs par kho bo'i drung na 'dug shig_/de bag tsha bzhin du bred nas 'gro ma nus so/_/de nas dom des dbugs phyung ste/_lag pa gnyis kyis pang du 'khyud nas rtsa ba dang 'bras bus tshim par byas so/_/yul ngan yang zhag bdun du byung lhas kyang char pa ma bcad 
[\[182a.6\]]do/_/zhag bdun 'das te zhag brgyad pa'i nyin par char sprin sangs nas dom gyis phyogs bzhir bltas te rtsa ba dang /_'bras bu rab tu mang po byin nas mi de la smras pa/_bu char sprin sangs te yul ngan med kyis ci bder song shig_/mi des rkang pa la gtugs te smras pa/_
[\[182a.7\]]yab mchi na bdag gis khyed la lan ci zhig glan/_des smras pa/_bu ci nas kyang kho bo su la yang ma smras na de nyid kyis lan glan pa yin no/_/des smras pa/_yab de bzhin du bgyi'o zhes des de la bskor ba byas nas rkang pa la phyag byas nas chas so/_/de bA rA Na sIr zhugs 
[\[182b\]]
[\[182b.1\]]pa dang rngon pa zhig [{]ri dgas [,]ri dwags [}]'chor du chas pa des de mthong nas smras pa/_grogs po khyod dus 'di srid cig lon na gang nas 'dir 'ongs/_khyod kyi bu smad ni khyod dus ma yin par char zhag bdun bab pas gcan gzan gyis bsad par ma gyur grang zhes skrag par gyur nas shin tu smre 
[\[182b.2\]]sngags 'don to/_/dus ma yin pa'i char zhag bdun bab pas bya dang /[ {]ri dgas [,]ri dwags [}]kyang du ma shi na khyod ji ltar shor/_des ji ltar gyur pa rgyas par smras pa dang /_des smras pa/_grogs po dom de gang na 'dug pa'i phug de smros shig_/des smras pa/_ne'u zla cis 
[\[182b.3\]]'tsho yang bla/_slar nags khrod du mi 'gro'o/_/des de la ji ltar khas len par 'gyur ba de ltar sha'i skal ba sum nyis sbyin pas bslus pa dang lam mtshon pa'i phyir song ste/_ji tsam na rim gyis bdag nyid chen po'i dom de gang na gnas pa'i phug der phyin to/_/de nas snying 
[\[182b.4\]]rje med pa la gnas pa byas pa mi gzo bas smras pa/_phug 'di na dom gnas so/_/de nas rngon pa pha rol gyi srog la gnod pa byed pas phug der me btang ngo /_/de nas bdag nyid chen po'i dom de du bas subs pa'i yid dang mig mchis mas gang bas tshigs su bcad de 
[\[182b.5\]]smras pa/_bdag ni ri yi sul gnas te/_/rtsa ba 'bras bu chu 'thung zhing /_/sems can la ni phan blo yis/_/su la gnod pa ci zhig byas/_/'chi ba'i dus la bab gyur pas/_/da ni ci yang byar med de/_/lus can 'dod dang mi 'dod pa'i/_/las kyi 
[\[182b.6\]]rjes su 'brang bar bya/_/zhes smras nas shi'o/_/de nas de rnams kyis bshas te sha bgos nas byas pa chud gzon pa'i mi de la smras pa/_sha'i skal ba sum nyis long shig_/des blang ngo zhes lag pa gnyis brkyang ba dang sa la lhung ngo /_/de nas rngon pa de rnams 
[\[182b.7\]]kyis de ltar ma rung ba de mthong nas kyi hud kyi hud ces smras te/_rang rang gi skal ba yang bor nas dong ngo /_/shin tu ya mtshan du gyur pa de skye bo'i tshogs chen pos thos nas phyogs der 'dus so/_/rgyal po tshangs sbyin yang ya mtshan skyes nas de nyid du 'ongs so/_/
[\[183a\]]
[\[183a.1\]]ri de'i phyogs gcig na dge 'dun gyi gtsug lag khang yod pas de nas rgyal po tshangs sbyin gyis de'i pags pa blangs te/_ya mtshan gyi mig phye nas don de dge slong gi dge 'dun la rig par bya'o zhes dge 'dun gyi gtsug lag khang der song nas pags pa 
[\[183a.2\]]dag bting ste/_rgan pa'i mtha' logs su 'dug nas dge 'dun la don de rgyas par smras so/_/de na gnas brtan dgra bcom pa zhig yod pa des tshigs su bcad de/_rgyal po de la smras pa/_rgyal chen 'di ni dom ma lags/_/byang chub sems dpa' gzi 
[\[183a.3\]]'chang ste/_/rgyal chen 'jig rten gsum po dang /_/khyod kyis kyang ni mchod 'os lags/_/rgyal pos bsams pa/_'di la mchod pa bya'o snyam mo dge slong rnams kyis smras pa/_lha 'di ni bskal pa bzang po'i byang chub sems dpa' lags kyis 'di la mchod 
[\[183a.4\]]pa mdzod cig_/de nas rgyal po tshangs sbyin btsun mo dang /_gzhon nu dang /_blon po dang /_grong mi dang /_yul mi dang bcas pas dri'i shing thams cad blangs te/_phyogs der dong nas de'i sha dang /_keng rus thams cad phung po gcig tu byas nas smras 
[\[183a.5\]]pa/_shes ldan dag dri'i shing thams cad spungs la spungs zin nas sregs shig_/de dri'i shing thams cad kyis spungs te spungs nas bkur sti chen po byas te bsregs nas phyogs de nyid du mchod rten chen po byed du bcug ste/_gdugs dang /_rgyal mtshan dang /_
[\[183a.6\]]ba dan btags nas dus mchod chen po btsugs so/_/de la bya ba byas pa gang yin pa de thams cad kyang mtho ris su gzhol bar gyur to/_/dge slong dag ji snyam du sems/_de'i tshe de'i dus kyi dom gang yin pa de ni nga yin no/_/de'i tshe de'i dus kyi mi byas pa 
[\[183a.7\]]chud gzon pa gang yin pa de ni lha sbyin 'di nyid yin te/_de na yang 'di byas pa mi gzo ba dang /_byas pa mi tshor ba yin no/_/da ltar yang 'di byas pa mi gzo ba dang /_byas pa mi tshor ba yin no/_/gzhan yang ji ltar 'di byas pa mi gzo ba dang /_byas pa 
[\[183b\]]
[\[183b.1\]]mi tshor ba de nyon cig_/dge slong dag sngon byung ba grong khyer bA rA Na sI na mi dbul po zhig yod pa de shing btsong zhing btsongs pas 'tsho bar byed do/_/de dus gzhan zhig na nang par sngar langs te sta re dang khur shing blangs te shing gi phyir nags khrod du song ba dang /_ri de'i 
[\[183b.2\]]phyogs shing rnam pa sna tshogs kyi nags stug po me tog dang 'bras bu sna tshogs kyis rgyas pa zhig yod pa de na byang chub sems dpa' ma nges pa'i phung po la gnas pa dom rnams kyi nang du skyes pa zhig yod do/_/ji tsam na shing thun de shing 'tshol ba na phyogs gzhan zhig nas 
[\[183b.3\]]stag gis gtses te 'chi ba'i 'jigs pas skrag nas stes dbang gi shing gang la byang chub sems dpa' dom de gnas pa'i shing de la 'dzegs pa las des de mthong nas lhag par skrag par gyur pa dang /_bdag nyid chen po des dbugs phyung nas bzung ste pang du bzhag go/_/
[\[183b.4\]]stag de yang kha zas la zhen pas shing drung de nyid mi gtang bar smras pa/_kye bdag nyid chen po mi mgo nag 'di rnams ni byas pa mi gzo ba yin gyis 'or cig dang de zos te 'gro'o/_/mi gzhan phal cher skyabs su 'ongs pa la byams na/_byang chub sems dpa' rnams lta 
[\[183b.5\]]smos kyang ci dgos pas des smras pa/_'di bdag la skyabs su 'ongs pas bdag gis mi dor ro/_/'on kyang stag de sha dang khrag 'dod pas de nyid du 'dug gi ma song ngo /_/de nas dom des mi de la smras pa/_bu kho bo ngal gyis re zhig khyod 'dug shig dang kho bo ngal sos 
[\[183b.6\]]par bya'o/_/de de'i pang du 'dug nas ngal ba dang dub pas gnyid log go/_/stag gis smras pa/_kwa'i mi khyod dus ji srid zhig tu 'dir 'dug_/'o ni mar 'or cig dang zos la 'gro'o/_/de nas khyod ci bder song shig_/snying rje med pa sdig pa'i las can 'jig 
[\[183b.7\]]rten pha rol yal bar bor ba des bsams pa/_bdag gis dus ji srid zhig tu 'dir gnas par byas des smras pa/_legs kyis dor ro snyam nas des de bor ba dang bdag nyid chen po des bor ba na smras pa/_kye/_min/_tshig_/des/_kyi/_ci/_se/_ngan/_bsten/_
[\[184a\]]
[\[184a.1\]]gro zhes smras te lhung nas stag gis tshul ma yin pas bsad do/_/mi des bsams te smras pa/_de thos nas bsams pa/_'dis bdag la ji zhig bgo bsha' bya bar 'dod de/_gang gi phyir 'di skad ces smras so snyam nas/_de sred pas ldongs 
[\[184a.2\]]bas bla bar gyur te/_de sems 'khrugs shing smyos nas de dang de dag tu 'khyam pa na 'di skad ces kye/_min/_tshig_/des/_kyi/_ci/_se/_ngan/_bsten/_gro zhes smra'o/_/de gnyen rnams kyis khyim du khrid na de bzhin du bla zhing 'dug go/_/de rnams kyis 'byung po'i dpyad bya ba'i 
[\[184a.3\]]rig sngags dang /_gsang sngags 'chang dang /_gzhan yang dge sbyong dang /_bram ze dang /_snying du sdug pa dang /_nye du dang /_rtsa lag rnams la dris na/_de rnams rnam pa phal mo cher smra zhing dpyad ni [{]chung zad [,]cung zad [}]kyang mi byed do/_/de'i tshe bA rA Na sI dang ha cang yang mi ring ba'i bsti 
[\[184a.4\]]gnas shing rnam pa sna tshogs kyi nags stug po 'bras bu dang /_me tog dang /_chu phun sum tshogs pa/_bya du ma skad 'byin pas mdzes par byas pa zhig yod pa na drang srong mngon par shes pa lnga dang ldan pa zhig gnas so/_/mi de'i gnyen rnams kyis mi de khrid de drang srong de'i 
[\[184a.5\]]gan du dong nas rkang pa gnyis la gtugs te smras pa/_drang srong chen po bdag cag gi gnyen 'di yang dang yang 'di skad du bla ba 'di la ji ltar bgyi/_des smras pa/_sems can 'di ni sdig pa byed pa yin te/_rang bzhin ngan pa 'dis byang chub sems dpa' phan 'dogs 
[\[184a.6\]]'dogs pa stag gi mdun du bor ro/_/bdag nyid chen po des ni 'di la chos bshad par bya'o snyam du bsams na 'dis de bor te/_de bor ba na mya myo khyer te tshigs su bcad pa bcu las yi ge re re zhig dran pa ni kye/_min/_tshig_/des/_kyi/_ci/_se/_ngan/_bsten/_
[\[184a.7\]]gro zhes bya ba yin no/_/drang srong de'i slob ma zhig gis smras pa/_mkhan po re shig tshigs su bcad pa de rnams ji lta bu lags pa gsungs shig_/drang srong des rim bzhin du tshigs su bcad pa de rnams smra bar brtsams pa/_kye ma kyi hud 'jig rten 'dir/_/
[\[184b\]]
[\[184b.1\]]chos ma yin pa mi bzad de/_/tshogs par mi dbyung mi rnams la/_/grogs po gsod par byed pa yod/_/grogs gsod gnas skabs gang du yang /_/bde bar 'gyur ba ma yin te/_/stan la ma yin lam du min/_/'dug min 'chag pa na yang min/_/
[\[184b.2\]]de lhung snying ni rje rje skad/_/'di la tshig tu smras pa gang /_/des ni sems can blo ngan po/_/ji ltar khan da 'bar bzhin sreg_/shin tu mi bzad las byas pa/_/nges khyod 'jig rten pha rol du/_/sdug bsngal reg pa'i tshor ba ni/_/sim pa ma yin myong 
[\[184b.3\]]bar 'gyur/_/tha shal bas kyang tha shal khyod/_/ngu 'bod shin tu mi bzad par/_/kyi hud kyi hud ces sgrogs pa'i/_/sdug bsngal ngan pa chen po 'thob/_/mi dge'i las can gtum de la/_/de yis ci zhig byas gyur na/_/tshogs par mi 'byung mi 
[\[184b.4\]]rnams las/_/grogs po gsod par byed pa yod/_/chos 'jig byed pa mi bzad pa'i/_/sems ni sdig pa yin par shes/_/khyod kyis dom la sdig pa dang /_/stag la gang byas dran par gyis/_/blo ngan khyod kyis ji lta bur/_/grogs la bya ba mi 
[\[184b.5\]]shes te/_/gsod par byed pas gsod 'thob la/_/sha 'khon can gyis 'khon rnams mthong /_/stag gi 'jigs chen byung ba na/_/khyod ni yun ring bsten byas shing /_/nyal ba na yang khyod bsrungs na/_/khyod kyis de ni ma bsrungs so/_/grogs 'khu kha 
[\[184b.6\]]na mtho cher/_/chos smra ba rnams rjod byed do/_/blo ngan lus ni zhig gyur nas/_/dmyal ba rnams su skye bar 'gyur/_/dge slong dag ji snyam du sems/_de'i tshe de'i dus kyi dom gang yin pa de ni nga nyid yin no/_/de'i tshe de'i dus kyi byas 
[\[184b.7\]]pa chud gzon pa'i mi gang yin pa de ni lha sbyin 'di nyid yin te/_de na yang 'di byas pa mi gzo ba dang /_byas pa mi tshor ba yin no/_/da ltar yang 'di byas pa mi gzo ba dang /_byas pa mi tshor ba yin no//_//_
[\[185a\]]
[\[185a.1\]]'dul ba gzhi/_bam po dgu bcu rtsa dgu pa/_gzhan yang ji ltar 'di byas pa mi gzo ba dang byas pa mi tshor ba de nyon cig_/dge slong dag sngon byung ba yul shi bi'i dbyangs kyi rgyal po'i pho brang na rgyal po shi bi zhes bya ba 'byor pa dang /_rgyas pa dang /_bde ba dang /_
[\[185a.2\]]lo legs pa/_skye bo dang /_mi mang pos rab tu gang ba na rgyal srid byed du 'jug go/_/rgyal po de yang dad pa bzang ba/_dge ba'i bsam pa can/_bdag la phan pa dang /_gzhan la phan par zhugs pa/_snying rje can/_bdag nyid chen po chos 'dod pa/_skye dgu rnams la byams 
[\[185a.3\]]pa/_thams cad rab tu sbyin pa/_thams cad yongs su gtong ba/_chags pa med par yongs su gtong ba/_gtong ba chen po la gnas pa zhig yin te/_de 'di lta ste dge sbyong dang /_bram ze dang /_bkres pa dang /_phongs pa dang /_'gro bar chas pa'i slong ba rnams la sbyin 
[\[185a.4\]]par yongs su mi gtong ba ci yang med de/_lhag par yang nad pa rnams la sbyin no/_/rgyal po de'i kun tu spyod pa ni nang par sngar langs nas pha dang ma gnyis la phyag byas te nad pa la bltas nas dgos pa'i ched kyi phyir 'dug par byed do/_/ji tsam na mi nad pa sman pa thams 
[\[185a.5\]]cad kyis bor ba 'tsho ba'i re ba med la 'chi ba la mngon du phyogs pa zhig de dang de dag tu 'khyam zhing shi bi'i dbyangs kyi rgyal po'i pho brang du phyin to/_/de'i tshe rgyal po shi bi so ga'i dus la bab ste/_me tog gi shing rnams kha 'bus shing ngang pa dang /_khrung khrung dang /_rma bya dang /_
[\[185a.6\]]ne tso dang /_ri skegs dang /_khu byug sgra 'byin pa'i nags tshal stug po'i skyed mos tshal gyi sar btsun mos yongs su bskor te chas so/_/nad pa de yang tshor ba drag pos gdungs pas yid mi bde ba skyes shing lus kyi dbugs ni brdzags/_mig ni mchi mas gang bzhin 
[\[185a.7\]]lag pa khar ba la brten nas dal bus rgyal po'i drung du song nas mgo bos phyag byas te smras pa/_lha bdag bro nad 'di las yongs su bskyab tu gsol/_srog stsal du gsol/_de nas shi bi'i rgyal pos nad pa de'i tshig snying rje rje skad du dal bus yi ge re re nas smras pa thos nas snying 
[\[185b\]]
[\[185b.1\]]rjes kun nas bskyod pa'i sems kyis de nyid nas slar log ste/_blon po rnams la smras pa/_shes ldan dag nga'i yul na gnas pa'i sman pa rnams khug cig_/de rnams kyis sman pa thams cad bkug ste rgyal po la phul lo/_/de nas rgyal pos mi de bkug nas smras pa/_shes ldan 
[\[185b.2\]]dag mi 'di'i dpyad gyis shig_/sman pa rnams kyis dpyad de blo gros gcig tu byas nas smras pa/_lha 'di'i sman dkon lags so/_/rgyal pos smras pa/_shes ldan dag de'i sman ci 'dra ba zhig yin/_sman pa rnams kyis smras pa/_lha skyes pa thog ma btsas nas su la yang khrom 
[\[185b.3\]]myong ba gang lags pa de'i khrag gis nas thug sbyar nas gal te 'tshal du stsal na 'di sos par 'gyur lags kyi gzhan du ma lags so/_/rgyal pos thos nas bsams pa/_bdag gis ni 'di 'dra ba'i sdug bsngal gyis nyen pa gzhan dag zhi bar byed mi nus pa'i rgyal srid kyi dbang phyug 
[\[185b.4\]]gam/_'tsho ba 'di lta bu bdag la ci dgos zhes de snyam du bsams nas/_rgyal po rang gi rgyud la brtag par brtsams nas des ma ma la smras pa/_nga sngon su la lan 'ga' khros pa yod dam/_des smras pa/_lha gang gi tshe khyod bdag gis pang du blangs pa de'i tshe nas bdag kyang su la 
[\[185b.5\]]yang khro ma myong na khyod lta smos ci 'tshal/_de nas ma'i drung du song ste smras pa/_yum bdag sngon su la yang lan 'ga' khros pa ma mchis sam/_des smras pa/_bu khyod gang gi tshe kho mo'i rum du zhugs pa de'i tshe nas bdag kyang su la yang khrom myong na khyod lta zhig ci smos/_
[\[185b.6\]]rgyal pos bsams pa/_da ni sman rnyed do snyam nas des sman pa de rnams la smras pa/_nga'i lus kyi yan lag lnga'i rtsa gtubs shig_/de rnams kyis smras pa/_lha bdag cag ni mi phal pa'i ched du lha'i sku la mtshon gyis mi 'debs so/_/byang chub sems dpa' rnams ni bzo'i 
[\[185b.7\]]gnas dang las kyi gnas de dang de dag la mkhas pa yin pas des rang nyid kyi lus kyi yan lag lnga'i rtsa gtar te/_khrag gis rdze'u bkang nas des nas thug sbyar te blud do/_/rgyal po de la rjes su chags pa'i btsun mo dang /_gzhon nu dang /_blon po dang /_grong mi dang /_yul mi 
[\[186a\]]
[\[186a.1\]]rnams ngu ba la zhugs so/_/yul sna tshogs nas lhags pa'i skye bo'i tshogs kyis kyang 'phya bar brtsams te mi phal pa gcig gi phyir 'di snyed kyi sems can 'dor ba lta ci tha tshig ces gleng ngo /_/de nas rgyal pos skye bo'i tshogs de dbugs phyung nas thabs des 
[\[186a.2\]]zla ba drug tu lus kyi yan lag lnga'i rtsa gtar te/_gtar nas nas thug blud do/_/rgyal po shi bi'i lus de tshags 'dra bar gyur nas gzi byin yongs su nyams so/_/gnas gtsang ma'i ris kyi lha rnams kyis bsams pa/_'di ni bskal pa bzang po'i byang chub sems dpa' 
[\[186a.3\]]yin te/_gal te yongs su nyams nam legs so snyam nas de rnams de la nyi ma re re zhing gzi byin sgrub par byed de des de 'tsho'o/_/gang gi tshe mi de'i nad de zhi bar gyur pa de'i tshe rgyal po shi bis grong rdal mchog lnga byin nas bA rA Na sI na gtso bor bkur bar gyur to/_/mtha' dag tu 
[\[186a.4\]]sgra grags pa rgyal po shi bi'i lus kyi yan lag lnga'i rtsa gtubs pa'i khrag gis nad pa'i rim gro dus 'di srid cig byas pas de yang sos par gyur to/_/gang yang ya mtshan skyes pa'i sems can rnams lhags nas mi de la dris pa/_kye nang rje khyod la rgyal po shi bis dus 'di srid 
[\[186a.5\]]cig rim gro byas so zhes grag na bden nam/_des smras pa/_bdag la des ci zhig byas/_ngan khrag lta zhig sa la pho 'am gzhan la byin yang rung ste ngo mtshar ci zhig che/_de skad ces smras ma thag kho nar de'i khyim du me byung nas des de'i khyim dang nor thams cad tshig par gyur to/_/
[\[186a.6\]]dge slong dag ji snyam du sems/_de'i tshe de'i dus kyi rgyal po shi bi gang yin pa de ni nga nyid yin no/_/de'i tshe de'i dus kyi byas pa chud gzon pa'i mi gang yin pa de ni lhas byin 'di nyid yin te/_de na yang 'di byas pa mi gzo ba dang byas pa mi tshor ba yin no/_/da ltar yang 'di byas pa mi gzo 
[\[186a.7\]]ba dang byas pa mi tshor ba yin no/_/gzhan yang ji ltar 'di byas pa mi gzo ba dang byas pa mi tshor ba de nyon cig_/dge slong dag sngon byung ba rgyal po'i pho brang zhig na rgyal po zhig 'byor pa dang /_rgyas pa dang /_bde ba dang /_lo legs pa/_skye bo dang mi mang pos rab tu gang ba na rgyal srid 
[\[186b\]]
[\[186b.1\]]byed du 'jug go/_/de dus gzhan zhig na btsun mo dang lhan cig rtse bar byed/_dga' bar byed/_dga' mgur spyod par byed do/_/de rtse bar byed de/_dga' bar byed/_dga' mgur spyod par byed pa na btsun mo sems can dang ldan par gyur te/_de zla ba brgyad dam dgu lon pa 
[\[186b.2\]]na khye'u gzugs bzang ba/_blta na sdug pa/_mdzes pa/_pags pa'i mdog gser 'dra ba/_mgo gdugs ltar 'dug pa/_lag pa ring ba/_'phral ba'i dbyes che ba/_smin ma 'jar ba/_sna'i gzangs mtho ba/_yan lag dang nying lag thams cad dang ldan pa zhig 
[\[186b.3\]]btsas te/_de btsas pa na dge ba stong phrag du ma byung bar gyur to/_/de'i btsas pa'i btsas ston rgya cher byas nas khye'u'i ming cir gdags zhes ming 'dogs par byed de/_blon po rnams kyis smras pa/_lha 'di btsas pas na dge ba stong phrag du ma byung bas khye'u ming dge byed du 
[\[186b.4\]]gdags so zhes de'i ming dge byed du btags te/_khye'u dge byed ma ma brgyad po pang na 'tsho ba'i ma ma gnyis dang /_nu ma snun pa'i ma ma gnyis dang /_dri ma 'phyi ba'i ma ma gnyis dang /_rtsen grogs kyi ma ma gnyis la rjes su gtad de/_de ma ma brgyad po dag gis 
[\[186b.5\]]'o ma dang /_zho dang /_mar dang /_zhun mar gyi snying po dang /_gzhan yang yo byad kyi bye brag gtso bo gtso bo dag gis sring bar byed/_skyed par byed cing rdzing na gnas pa'i pad ma bzhin myur du skyed par byed do/_/rgyal po de yang btsun mo dang lhan cig rtse bar byed de/_
[\[186b.6\]]dga' bar byed/_dga' mgur spyod par byed de/_de rtse bar byed/_dga' bar byed/_dga' mgur spyod par byed pa na btsun mo sems can dang ldan par gyur te/_de zla ba brgyad dam dgu lon pa na khye'u zhig btsas te/_de btsas pa na mi dge ba stong phrag du ma byung 
[\[186b.7\]]nas de'i ming ni sdig byed ces bya bar btags te/_de yang bsrings bskyed de chen por gyur to/_/gzhon nu dge byed ni byams pa'i bdag nyid snying rje can sems can thams cad la brtse ba can/_sbyin 'dod pa/_sbyin pa la dga' ba yin pas de dge sbyong dang /_bram ze 
[\[187a\]]
[\[187a.1\]]dang /_bkren pa dang /_phongs pa'i slong ba rnams la sbyin pa gtong bar byed do/_/phas de la smras pa/_bu khyod rtag tu sbyin pa ma gtong zhig_/de ltar btang na re zhig 'u bu cag la nor gyi rigs de rnyed ga la yod/_'di ni chos nyid yin te sbyin 
[\[187a.2\]]pa po dang sbyin bdag la skye bo mang po dga' ba dang yid du 'ong bar 'gyur zhing phyogs dang phyogs mtshams rnams su yang de'i grags pa dang /_sgra dang /_tshigs su bcad pa dang /_bzang po 'byung ba yin pas yul gzhan gyi rgyal po zhig gis de'i yon tan 
[\[187a.3\]]gyi bdag nyid chen po thos nas bu mo sbyin no/_/rgyal pos de dpal gyi 'byor pa chen pos bsu bar byas pa dang /_dge byed kyis smras pa/_re zhig nor ma bsgrubs kyi bar du bdag mchis 'brang mi 'tshal gyis/_yab rgya mtsho chen por 'jug par gnang ba'i rigs 
[\[187a.4\]]so/_/des smras pa/_de bzhin du gyis shig_/de zong thogs te rgya mtsho chen por chas pa na de'i nu bo sdig byed gang yin pa des bsams pa/_'di skye bo mang po sdug pa dang /_yid du 'ong ba yin te/_gal te yang rgya mtsho chen po'i gru grub ste slar 'ongs nas lhag 
[\[187a.5\]]par yang skye bo mang po sdug pa dang yid du 'ong bar 'gyur zhing des na pha 'dug bzhin du rgyal srid kyi dbang phyug la dbang byed du bcug par 'gyur ba'i gnas gang yin pa 'di yod kyis/_'dir yong ci'i dus la bab ce na/_bdag kyang de dang lhan cig rgya mtsho chen por zhugs 
[\[187a.6\]]la der 'di srog dang phral na/_bdag mi 'dod bzhin du yang rgyal tshab tu dbang bskur bar 'gyur ro snyam du bsams nas pha'i drung du song ste smras pa/_lha dge byed rgya mtsho chen por mchi na bdag kyang de dang lhan cig mchi'o/_/des smras pa/_de bzhin du gyis 
[\[187a.7\]]shig_/de nas dge byed kyis rang gi yul du dril sgrogs su bcug pa/_grong khyer na gnas pa'i tshong pa shes ldan dag nyon cig_/gzhon du dge byed zong thogs te rgya mtsho chen por 'jug gis/_ded dpon dge byed dang lhan cig rgya mtsho chen por 'jug par khyed cag 
[\[187b\]]
[\[187b.1\]]las su spro ba de sho gam dang /_la gcan dang /_gru btsas med par 'gyur gyis/_rgya mtsho chen por 'dong ba'i zong sta gon gyis shig_/tshong pa brgya phrag du mas rgya mtsho chen por 'gro ba'i zong sta gon byas so/_/de nas ded dpon dge byed nu bo sdig byed dang lhan cig dge 
[\[187b.2\]]mtshan dang bde legs su 'gyur ba dag byas nas tshong pa brgya phrag du mas yongs su bskor te/_shing rta dang /_khur dang /_gzeb dang /_pang tshad dang /_rnga mo dang /_ba lang dang /_bong bu dag gis rgya mtsho chen por 'jug pa'i zong mang po khyer nas chas te de rim gyis 
[\[187b.3\]]grong rdal dang /_grong khyer dang /_yul dang /_rgyal po'i pho brang dang /_tshong rdal rnams la lta zhing rgya mtsho chen po'i 'gram du phyin nas/_des kAr+ShA pa Na lnga brgyas gru nyos te zho shas 'tsho ba lnga po stobs par byed pa dang /_sel bar byed pa dang /_rkyal chen pa dang /_gru 
[\[187b.4\]]pa dang /_rlung yor thogs pa khrid nas lan gsum du dril bsgrags te rgya mtsho chen por zhugs nas gru spangs pa na nu bo sdig byed la smras pa/_gal te rgya mtsho chen po'i dbus su gru chag par gyur nam rtabs par nga'i mgul du 'jus shig_/des smras pa/_legs kyis 
[\[187b.5\]]de bzhin du bgyi'o/_/ji tsam na gru de rjes su mthun pa'i rlung gis rin po che'i gling du phyin nas rlung yor thogs pas smras pa/_'dzam bu'i gling gi tshong pa shes ldan dag nyon cig_/rin po che'i gling zhes bya ba rdo rje dang /_bai DUr+ya dang /_in+d+ra nI la dang /_ma rgad la sogs 
[\[187b.6\]]pa'i rin po che sna tshogs kyi 'byung gnas shig yod do zhes thos pa gang yin pa der yu bu phyin gyis/_rin po che ci 'dod pa long shig_/de nas de rnams dga' ba dang mgu bas brtags shing brtags nas rin po che rnams kyis gru de dper na til lam/_'bras sam/_
[\[187b.7\]]rgya sran nam/_sran ma la sogs pa bzhin du bkang ngo /_/byang chub sems dpa' rnams ni shin tu brtags pa dang mkhas pa yin pas gzhon nu dge byed kyis chen po la 'os pa'i nor bu chen po rnams rked la btags so/_/ji tsam na gru de slar bsgyur ba las 
[\[188a\]]
[\[188a.1\]]'gram dang /_ha cang yang mi ring ba zhig tu chu srin nya'i rigs kyis tshul ma yin pas ma rung bar byas so/_/de nas sdig byed kyis dge byed kyi mgul nas 'jus pa dang /_des de 'bad pa chen pos 'gram du phyung ngo /_/de khur gyis 
[\[188a.2\]]dub nas gnyid kyis log pa dang /_de 'gres pa'i rked pa la rin po che btags pa dag sdig byed kyis mthong nas des bsams pa/_'di ni rin po che 'di lta bu dag khyer te 'gro bar 'gyur na/_bdag gi lag pa stong par 'gro bar 'gyur ba lta zhes bsams nas 
[\[188a.3\]]des de gnyid stug pos non pa na rin po che de rnams kyang phrogs/_mig gnyis kyang tsher mas phyung nas des de long bar rgya mtsho'i 'gram du bor te song ngo /_/stes te phyugs rdzi dag cig phyugs skyong zhing phyogs der phyin pa dang /_de rnams kyis de mthong nas dris pa/_kye 
[\[188a.4\]]nang rje khyod su zhig des ji ltar gyur pa rgyas par smras pa/_de rnams kyis thos nas snying rje skyes te/_de rnams kyis de phyugs rdzi dpon po'i khyim du khrid do/_/de de na pi wang blang bar brtsams pa dang /_phyugs rdzi dpon po de'i chung ma gzugs dang lang tsho'i dregs 
[\[188a.5\]]pas rgyags pas pi wang gi sgra thos nas bsgugs pa las/_de byas pa chud gzon pa'i spyod pa rjes su dran nas rna ba bkag ste 'dug nas ma btub bo/_/'dod pa la zhen pa rnams ni mi bya ba ci yang med pas des khyim thab la dpar ba smras pa/_mi long ba 'di 
[\[188a.6\]]bdag la sgugs na/_khyod 'di 'dra ba dag sdud par byed dam/_sha 'khon rnams kyi nang na 'di lta ste bud med kyi sha 'khon ni tha chad yin pas des bsams pa/_'di chad pas ni bcad zin pas spang pa ma gtogs par 'di la ci byar yang med do snyam nas des de khyim nas spangs 
[\[188a.7\]]te lam po che dang /_srang dang /_bzhi mdo dang /_sum mdo rnams na pi wang gis 'tsho bar byed do/_/de'i pha shi nas de'i nu bo sdig byed rgyal srid la bzhag go/_/de yang rim gyis mtshams gzhan gyi rgyal po sngon bu mo byin pa gang yin pa de'i grong khyer du phyin to/_/
[\[188b\]]
[\[188b.1\]]de yang chen mor gyur nas/_de slong ba yul sna tshogs na gnas pa rgyal po'i bu dang /_blon po'i bu dang /_mdun na 'don gyi bu dag lhags nas phas smras pa/_bu mo khyod gang la byin pa'i gzhon nu dge byed de ni rgya mtsho chen por song ba las de nyid du tshul ma 
[\[188b.2\]]yin pas shi bar gyur to/_/da ni khyod slong ba dag lhags te/_gang la khyod ma byin pa de mi dga' bar 'gyur na/_'di la ji ltar bsgrub par bya/_des smras pa/_yab gal te de ltar na grong khyer byi dor bgyid du stsol cig dang bdag nyid kyis khyim thab 'dam 
[\[188b.3\]]mo/_/rgyal pos smras pa/_bu de bzhin gyis shig_/de nas rgyal pos yul sna tshogs dang grong khyer sna tshogs rnams su rang nyid khyim thab 'dam par bsgrags nas grong khyer de yang gseg ma dang /_rdo ba dang /_gyo mo bsal cing tsan dan gyi chus chag 
[\[188b.4\]]chag btab/_dri zhim pa'i pog por dag bzhag_/gdugs dang /_rgyal mtshan dang /_ba dan bsgreng /_dar gyi chun 'phyang mang po dpyangs/_me tog rnam pa sna tshogs kyi lha rnams kyi dga' tshal gyi skyed mos tshal bzhin du dga' dga' ltar byas nas dril sgrogs 
[\[188b.5\]]su bcug pa/_grong khyer na gnas pa dang grong mi dang yul sna tshogs nas lhags pa'i skye bo'i tshogs kyi shes ldan dag nyon cig_/sang rgyal po'i gzhon nu ma rang nyid khyim thab 'dam gyis khyed cag 'byor pa ji lta ba bzhin du 'du bar gyis shig_/nam nangs nas rgyal po'i 
[\[188b.6\]]gzhon nu ma de rgyan sna tshogs kyis bklubs te gzhon nu ma du mas yongs su bskor nas nags tshal gyi lha me tog rgyas pa'i nags tshal gyi nang na shin tu mdzes pa de bzhin dpal gyi 'byor pa chen pos grong khyer gyi dbus na srog chags brgya stong phrag mang po 'dus pa'i nang du rang 
[\[188b.7\]]nyid khyim thab 'dam du 'ongs so/_/dge byed de yang de'i phyogs gzhan zhig na pi wang len cing 'dug go/_/sems can rnams ni las rnams kho nas phan tshun sbyor bar byed pa yin la/_rgyu'i stobs che yang rkyen gyi stobs la ltos pa yin pas/_de nas rgyal po'i 
[\[189a\]]
[\[189a.1\]]gzhon nu ma de pi wang gi sgras sems bsdus pas dge byed pi wang len pa la chags nas des de la 'di bdag gi khyim thab bo zhes me tog gi phreng ba bor ro/_/skye bo'i tshogs yid mi bde bar gyur cing kha cig snying na nas mod la 'phya bar brtsams pa/_
[\[189a.2\]]rgyal po'i gzhon nu ma 'di ltar gzugs bzang ba dar la bab pa sgyu rtsal phun sum tshogs pa dang ldan pas yul sna tshogs nas lhags pa'i rgyal po dang /_blon po dang /_mdun na 'don gyi bu rnams dang /_gzhan yang grong khyim na gnas pa'i skyes pa'i gtso bo rnams 
[\[189a.3\]]spangs te long ba la khyim thab tu 'dam pa ci tha tshig_/zho shas 'tsho ba rnams yid mi bde zhing mi dga' bas rgyal po la smras pa/_lha gzhon nu ma rang nyid kyis khyim thab bdams lags so/_/rgyal pos smras pa/_ci 'dra ba zhig_/lha long ba zhig lags so/_/de 
[\[189a.4\]]yang thos nas yid mi bde bar gyur te de nas de bkug nas smras pa/_bu rgyal po dang /_nor can dang /_tshong dpon dang /_ded dpon dang /_blon po'i bu dang /_mdun na 'don gyi bu gzugs bzang ba dang dar la bab pa 'byor pa phun sum tshogs pa dag yod na/_khyod 
[\[189a.5\]]kyis ci'i phyir 'di 'dra ba zhig khyim thab tu bdams/_des smras pa/_yab 'di kho na bdag 'tshal lags so/_/rgyal pos smras pa/_bu gal te de ltar na de nyid kyi thad du song shig ci'i phyir 'dug_/de de'i drung du song nas smras pa/_bdag gi khyim thab tu khyod 
[\[189a.6\]]'dams so/_/des smras pa/_khyod kyis ma legs pa zhig byas te de lta mod kyi 'di ni long ba yin pas/_bdag skyes pa gzhan dang lhan cig dga' mgur spyad par bya'o snyam du bsams pa lta zhig_/des smras pa/_bdag ni de lta bu'i las byed pa ma yin no/_/
[\[189a.7\]]des smras pa/_ci mngon des bden pa gsol bar brtsams te/_bden pa dang bden pa'i tshig gang gis rgyal bu gzhon nu dge byed de dang khyod la 'dod chags skyes kyi gzhan su la yang ma yin zhe na/_bden pa dang bden pa'i tshig des khyod kyi mig gcig sngon gyi ji lta ba bzhin 
[\[189b\]]
[\[189b.1\]]du gyur cig ces bden pa'i byin gyis brlabs ma thag kho nar de'i mig gcig sngon gyi ji lta ba bzhin du gyur te/_des smras pa/_dge byed de nyid nga yin te/_nu bo shos sdig byed kyis 'di lta bu'i gnas skabs su byas so/_/des smras pa/_gzhon nu dge byed de kho na 
[\[189b.2\]]khyod yin par ci mngon/_des kyang bden pa gsol bar brtsams te/_bden pa dang bden pa'i tshig gang gis sdig byed kyis bdag gi mig phyung ba na de la ngan sems cung zad kyang ma byung zhe na/_bden pa dang bden pa'i tshig des bdag gi mig cig shos kyang 
[\[189b.3\]]sngon gyi ji lta ba bzhin du gyur cig ces byas pa dang /_bden pa gsol bas de'i mig cig shos kyang sngon gyi ji lta ba bzhin du gyur to/_/de nas rgyal po gzhon nu ma des dge byed dbang po ma tshang ba ma yin pa de khrid nas rgyal po'i drung du song ste smras pa/_yab dge byed de 
[\[189b.4\]]ni 'di nyid lags so/_/rgyal po yid ma ches pa las des ji ltar gyur pa smras pa dang rgyal po mchog tu ngo mtshar skyes nas de nas des bu mo de dpal gyi 'byor pa chen pos ba byin nas dpung chen po dang chas te grong khyer der song ste sdig byed rgyal srid las phyung ste dge byed de yang pha'i 
[\[189b.5\]]rgyal srid la bzhag go/_/dge slong dag ji snyam du sems/_de'i tshe de'i dus kyi dge byed gang yin pa de ni nga nyid yin no/_/de'i tshe de'i dus kyi sdig byed gang yin pa de ni lhas byin 'di nyid yin te/_de na yang 'di byas pa mi gzo ba dang byas pa mi tshor ba yin no/_/da ltar yang 'dis 
[\[189b.6\]]byas pa mi gzo ba dang byas pa mi tshor ba yin no/_/gzhan yang 'di ji ltar byas pa mi gzo ba dang /_byas pa mi tshor ba de nyon cig_/dge slong dag sngon byung ba rgyal po'i pho brang zhig na rgyal po zhig 'byor pa dang /_rgyas pa dang /_bde ba dang /_lo legs pa/_skye bo 
[\[189b.7\]]dang mi mang pos rab tu gang ba na rgyal srid byed du 'jug go/_/de btsun mo dang lhan cig rtse bar byed/_dga' bar byed/_dga' mgur spyod par byed de/_de rtse bar byed/_dga' bar byed/_dga' mgur spyod par byed pa las rim gyis bu bzhi btsas te yal ga dang /_lcug 
[\[190a\]]
[\[190a.1\]]ma dang /_rjes su mthun pa'i lcug ma dang sa ga'o/_/de rnams bsrings bskyed de chen por gyur nas yul gzhan gyi rgyal po'i bu mo dag las chung ma blangs pa dang /_de rnams rgyal po la brnyas thabs byed par brtsams pa dang /_de nas rgyal pos 
[\[190a.2\]]spyugs te rang rang gi chung ma khrid de dong ba las ji tsam na dgon pa'i lam zhig tu phyin pa na de rnams lam rgyags chad nas de rnams la phan tshun du nang khrims bcas te/_chung ma re re bsad la de'i shas dgon pa'i lam rgal bar bya'o zhes byas so/_/sa gas bsams pa/_
[\[190a.3\]]gzhan gyi srog gcod pa bas rang gi srog chud zos pa bla'i 'dir yong ci'i dus la bab ce na chung ma khrid de bros te 'gro'o snyam nas/_des chung ma khrid de bros pa las de'i chung ma bza' ba dang btung ba dang bral ba dang lam gyi dub pas blong blong por gyur te smras pa/_rje'i sras srog 
[\[190a.4\]]dang bral bar 'gyur ro/_/sa gas bsams pa/_bdag gis 'di srin po rnams kyi nang nas yongs su bskyabs nas da gal te shi bar gyur nam legs so snyam nas des brla'i sha las bcad de zar bcug cing /_lag pa gnyis kyi rtsa gtubs pa'i khrag blud de des de khrid de 
[\[190a.5\]]rim gyis ri zhig gi drung du phyin nas/_de na rtsa ba dang 'bras bus 'tsho bar byed do/_/ri de'i drung na 'bab chu zhig 'bab pa de la mi zhig dgras lag pa dang rkang pa gtubs nas chur bskyur te de chus khyer ba na nyam thag pa'i nga ro'i skad 'byin to/_/sa g.yang phyogs gzhan zhig na rtsa ba 
[\[190a.6\]]dang 'bras bu rko ba las des mi de'i 'o dod 'bod pa thos nas/_de sems kyi rgyud snying rjes brlan pas ri de la 'dzegs te kun tu blta bar brtsams pa las/_ji tsam na mi chus khyer ba de mthong nas des myur ba myur bar ri las babs te 'bab chu'i nang du zhugs nas mi de 
[\[190a.7\]]khur du blangs te 'bab chu'i 'gram du phyung ste bzhag nas de'i sdug bsngal gyis snying gdungs nas smras pa/_bu 'di ci las gyur/_des ji ltar gyur pa thams cad smras nas de nas des de dbugs phyung ste/_rtsa ba dang 'bras bus tshim par byas nas chung ma la gtad de/_des 
[\[190b\]]
[\[190b.1\]]de'i rim gro byas nas sos par gyur to/_/de de'i rim gro byed pa na gcugs pa'i bde bas yang dang yang du drung du song nas gtam rnam pa sna tshogs smra zhing 'dug go/_/'di ni chos nyid yin te/_byang chub sems dpa' rnams ni rang bzhin gyis 'dod chags chung ba yin pas sa 
[\[190b.2\]]ga de dang lhan cig res 'ga' dga' mgur spyod la/_res 'ga' dga' mgur spyod par mi byed do/_/byang chub sems dpa'i mthus sdong bu dang rtsa ba dang 'bras bu de dag lhag par mthu dang ldan pa yin pas des de dag longs spyad pas nyon mongs pa bdo nas mi rkang lag 
[\[190b.3\]]rdum bu de la bsgugs par brtsams pa dang de ma btub nas smras pa/_re zhig bdag shi zin pa dang 'dra ba las da lta sos pa yang stes te gson na/_gal te yang 'di 'dra ba byas na khyod kyi khyod sa bdag thams cad kyi thams cad du srog dang phral bar 'gyur ba'i gnas gang yin 
[\[190b.4\]]pa de yod do/_/de la des yang nas yang du bsgugs pa dang nyon mongs pa rnams ni thul bar dka' ba yin pas de de dang lhan cig nyal lo/_/de de dang lhan cig kun du dga' ba dang yid du 'ong ba dang /_lhag par chags par gyur pas mngags kyang de'i drung du mi 'gro'o/_/des 
[\[190b.5\]]bsams pa/_'di ltar 'di chags par gyur la sha 'khon rnams kyi nang na 'di lta ste/_bud med kyi sha 'khon tha chad yin pas da ni bdag ma rung ngo snyam nas des de dang lhan cig gros bya bar brtsams te/_khyod kyi khyo 'dis gal te bdag cag nyal ba shes par gyur na gdon mi za 
[\[190b.6\]]bar khyod la gnod pa byed cing bdag kyang srog dang bral bar 'gyur ro/_/des bsams pa/_smras pa 'di ni legs kyis thabs shig bsham par bya'o snyam mo/_/bud med ni ma bslabs par mkhas pas des mgo bo gos kyis dkris nas ri'i brag ka zhig na nyal te 'dug go/_/
[\[190b.7\]]ji tsam na sa ga rtsa ba dang 'bras bu khyer te 'ongs nas de de ltar nyal ba mthong nas de nas dris pa bzang mo 'di ci zhig_/des smras pa/_rje'i sras bdag klad pa bro 'tshal te te por mi bde'o/_/sa gas smras pa/_de la ji ltar bsgrub par bya/_des ri'i bya skyibs na rdo dreg cig 
[\[191a\]]
[\[191a.1\]]mthong nas des smras pa/_rje'i sras bdag sngon yang klad pa'i bro nad 'di lta bus thebs pa na sman pas rdo dreg bstan te des sos par gyur lags so/_/sa gas smras pa/_rdo dreg btsal lo/_/des smras pa/_rje'i sras ri'i bya skyibs 'di la mchis kyis bdag 
[\[191a.2\]]gis khyod kyis spyang thag gzung gis khyod kyis phyung shig_/bdag nyid chen po drang po drang po yin pas de'i ngan g.yo ma shes pas de bzhin du byas zung shig dang dbyung ngo zhes khas blangs nas des de thag pa las dpyang la btang ba dang /_des lag pa gcig gis thag pa btang ba na 
[\[191a.3\]]des kyang btang nas chur lhung ngo /_/sems can tshe ring ba rgyal srid kyi bde ba nyams su myong bar 'gyur ba ni mi 'chi ba yin pas chu'i rgyun phyogs su khyer nas rgyal po'i pho brang zhig tu phyin to/_/de'i rgyal po yang bu med par shi'o/_/blon po rnams dang /_grong mi dang /_yul 
[\[191a.4\]]mi dang bcas pa thams cad 'dus nas gros byed de/_shes ldan dag rgyal po nongs na da su zhig rgyal srid la gzhag par bya/_de rnams kyis mtshan mkhan gyi mi rnams bskos te/_shes ldan dag sems can bsod nams kyi skal ba chen po dang ldan pa tshol cig dang de 
[\[191a.5\]]rgyal srid la gzhag par bya'o/_/de rnams kyis phyogs kun du btsal bar brtsams pa na/_las rnams bskal pa brgyar yang ni/_/chud mi za ba'ang tshogs dang dus/_/rnyed na lus can rnams la ni/_/'bras bu dag tu 'gyur ba nyid/_/sa ga la rgyal srid 'byung 
[\[191a.6\]]bar 'gyur ba'i las kyi rnam par smin pa nyid nye bar gnas pas 'bab chu nas byung nas phyogs gzhan zhig na 'dug pa las byang chub sems dpa'i mthus sa phyogs de rgyan gyis brgyan pa bzhin du 'dug go/_/ji tsam na mtshan mkhan gyi mi rnams phyogs der lhags nas bdag 
[\[191a.7\]]nyid chen po de rgyal srid kyi mtshan dang ldan par mthong nas/_de rnams dga' ba dang yid bde bas blon po rnams kyi drung du dong ste smras pa/_bdag cag gis btsal na sems can bsod nams kyi skal ba chen po dang ldan pa zhig yod de de la rgyal srid 'os so/_/de nas blon 
[\[191b\]]
[\[191b.1\]]po de rnams kyis lam gyi byi dor byas grong khyer byi dor byas nas dpal gyi 'byor pa chen pos grong khyer du khrid de nyi ma dang /_tshes grangs dang /_yud tsam dang /_rgyu skar rnams rim bzhin du sbyar te rgyal srid kyi dbang bskur ro/_/de la btsun mo med nas blon po rnams dang /_
[\[191b.2\]]mdun na 'don rnams dang /_yul gzhan gyi rgyal po rnams dang /_gzhan yang nor can dang /_tshong dpon dang /_ded dpon rnams dang /_rang gi bu mo rgyan thams cad kyis bklubs nas khrid de rgyal pos khab tu bzhes par bya ba'i phyir grong khyer der lhags na/_rgyal po 
[\[191b.3\]]de bud med kyis sun phyung ba yin pas khas ma blangs so/_/blon po rnams kyis smras pa/_lha rgyal po rnams ni btsun mo dang /_gzhon nu dang /_blon po dang /_grong mi dang /_yul mir bcas pa lags kyis btsun mo gzhag tu gsol/_yul sna tshogs na gnas 
[\[191b.4\]]pa'i mi gtso bo rnams dang yul gzhan gyi rgyal po rnams dang /_mi gtso bo de rnams kyi bu mo rnams de'i mngon du 'gyur bar bya ba'i phyir sta gon byas te bzhag na/_'on kyang de khas len du ma btub ste bud med rnams yang dang yang du smod do/_/sems can rnams kyi bsod nams 
[\[191b.5\]]kyi mthus longs spyod rnams mthu dang ldan zhing phun sum tshogs pa yin pas gang gi tshe byang chub sems dpa' bud med byas pa chud gzon pas ri de las bor ba de'i tshe ri de'i rtsa ba dang 'bras bu rnams srabs par gyur cing mthu med par gyur to/_/de nas bud med de mu ge'i dus kyi 'chi ba'i 
[\[191b.6\]]'jigs pas skrag nas rkang lag ma tshang ba'i mi de khur du thogs te grong mthar song nas lam po che dang /_srang dang /_bzhi mdo dang /_sum mdo rnams su yang sprang zhig rgyu'o/_/dris pa na smras pa/_bdag khyim thab las mi 'phyo ba'o/_/bud med gang zhig khyim thab las 
[\[191b.7\]]mi 'phyo ba de 'jig rten gyis mchod pa'i chos de yod pas de gang du zhugs pa der slong mo 'thob bo/_/ji tsam na de rim gyis rgyal po'i pho brang du phyin pa dang /_'jig rten gyis thos nas mchog tu ngo mtshar skyes so/_/kha cig dag ni ngo mtshar skyes nas de la blta ba'i phyir phyir 
[\[192a\]]
[\[192a.1\]]byung ba dang grong khyer na gnas pa'i skye bo'i tshogs kyis glags rnyed nas de dag 'phya bar byed/_gzhogs 'phyas byed/_kha zer bar byed de/_rgyal po 'di ni bud med thams cad la smod par byed na khyim thab las mi 'phyo ba mi rkang lag ma tshang ba khur nas 'khyam 
[\[192a.2\]]pa dam pa 'di ma mthong ba lta/_gtam de mdun na 'don gyis rgyal po la smras pa dang /_rgyal pos bsams nas des smras pa/_bud med de bltas khug shig_/de bkug nas rgyal pos mthong ba dang /_'dzum dmul te tshigs su bcad pas smras pa/_nga yi brla yi 
[\[192a.3\]]sha dag dang /_/khrag kyang zos shing 'thungs nas ni/_/rdum po khur du thogs pa khyod/_/khyim thab las da mi 'phyo 'am/_/rdo dreg dag gi ched du ni/_/nga ni g.yang sar bor nas su/_/rdum po khur du thogs pa khyod/_/khyim thab las da mi 'phyo 'am/_/de ngo tsha 
[\[192a.4\]]bar gyur pa'i snying gis gdong smad de 'dug go/_/blon po rnams kyis don de rgyal po la dris pa dang des ji ltar gyur pa rgyas par smras nas/_de la smad pa'i tshig gis grong khyer gyi phyi rol du bskrad do/_/bcom ldan 'das kyis bka' stsal pa/_dge slong dag ji snyam du sems 
[\[192a.5\]]de'i tshe de'i dus kyi rgyal po gzhon nu sa ga gang yin pa de ni nga nyid yin no/_/de'i tshe de'i dus kyi bud med gang yin pa de ni lha sbyin 'di nyid yin te/_de na yang 'di byas pa mi gzo ba dang byas pa mi tshor ba yin no/_/da ltar yang 'di byas pa mi gzo ba dang byas pa mi tshor ba yin no/_/
[\[192a.6\]]gzhan yang ji ltar 'di byas pa mi gzo ba dang byas pa mi tshor ba de nyon cig_/dge slong dag sngon byung ba thams cad kyi grong rdal gyi grong khyer na rgyal po thams cad kyi bshes gnyen zhes bya ba zhig rgyal srid byed du 'jug ste/_/'byor pa dang /_rgyas pa dang /_bde ba dang /_lo 
[\[192a.7\]]legs pa/_skye bo dang mi mang pos rab tu gang ba na 'thab pa dang /_thab mo dang /_khrag khrug dang /_'gyed pa dang /_chom rkun med cing nad rab tu zhi bar gyur pa 'bras dang /_bu ram shing dang /_ba lang dang /_ma he phun sum tshogs pa na chos kyi rgyal po 
[\[192b\]]
[\[192b.1\]]chos dang ldan pa/_chos bzhin gyis rgyal srid byed du 'jug ste/_rgyal po de yang dad pa bzang ba/_dge ba'i bsam pa can/_bdag dang gzhan la phan par zhugs pa/_snying rje can/_bdag nyid chen po chos 'dod pa/_skye dgu la byams pa zhig yod pa de dus gzhan 
[\[192b.2\]]zhig na btsun mo dang lhan cig rtse bar byed/_dga' bar byed/_dga' mgur spyod par byed de/_de rtse bar byed/_dga' bar byed/_dga' mgur spyod par byed pa na btsun mo sems can dang ldan par gyur to/_/de zla ba brgyad dam dgu 'das nas khye'u gzugs bzang ba/_mdzes 
[\[192b.3\]]pa/_blta na sdug pa/_pags pa'i mdog gser 'dra ba/_mgo bo gdugs ltar 'dug pa/_dpung pa ring ba/_dpral ba'i dbyes che ba/_smin ma 'jar ba/_sna'i gzangs mtho ba/_/yan lag dang nying lag thams cad dang ldan pa zhig btsas so/_/btsas nas de'i 
[\[192b.4\]]btsas ston rgya cher byas nas/_khye'u'i ming cir gdags zhes ming 'dogs par byed do/_/nye du rnams kyis smras pa/_khye'u 'di rgyal po thams cad kyi bshes gnyen kyi sras yin pas de bas na khye'u'i ming thams cad sgrol zhes bya bar gdags so/_/zhes btags nas khye'u 
[\[192b.5\]]thams cad sgrol ma ma brgyad po bang na 'tsho ba'i ma ma gnyis dang /_nu ma snun pa'i ma ma gnyis dang /_dri ma 'phyi ba'i ma ma gnyis dang /_rtsen grogs kyi ma ma gnyis dang /_ma ma brgyad la rjes su gtad nas de 'o ma dang /_zho dang /_mar dang /_zhun mar dang /_mar gyi snying khu 
[\[192b.6\]]dang /_gzhan yang yo byad kyi bye brag gtso bo gtso bo dag gis srid par byed/_skyed par byed cing rdzing na gnas pa'i pad ma bzhin du myur du skyed par byed do/_/de gang gi tshe chen por gyur pa de'i tshe yi ge dang /_grangs dang /_rtsis dang /_lag rtsis la nye bar zhugs shing rgyal po 
[\[192b.7\]]rgyal rigs spyi bo nas dbang bskur ba yul gyi 'byor ba dang /_mthu dang /_brtson 'grus thob pa/_sa chen po'i dkyil 'khor mngon par zil gyis mnan te gnas pa rnams kyi bzo'i gnas dang las kyi gnas tha dad par gyur pa gang dag yin pa 'di lta ste/_glang po 
[\[193a\]]
[\[193a.1\]]che'i gnya' bar zhon pa dang /_rta la zhon pa dang /_shing rta la zhon pa'i thabs dang /_ral gri'i thabs dang /_gzhu'i 'dzin stangs dang /_mdun du bsnur ba dang /_phyir bsnur ba dang /_lcags kyus sgyur thabs dang /_zhags pa gdab pa dang /_mda' 
[\[193a.2\]]bo che 'phen pa dang /_gcad pa dang /_dral ba dang /_dbug pa dang /_'dzin stangs dang /_gom stangs dang /_rgyang nas phog pa dang /_sgra grag par phog pa dang /_gnad du phog pa dang /_mi 'chor bar phog pa dang /_tshabs che ba ste gnas lnga rnams la yang byang bar gyur to/_/
[\[193a.3\]]gzhon nu thams cad sgrol dad pa bzang ba/_dge ba'i bsam pa can/_bdag dang gzhan la phan par zhugs pa/_snying rje can bdag nyid chen po chos 'dod pa/_skye dgu rnams la byams pa/_thams cad rab tu gtong ba/_thams cad yongs su gtong ba/_chags pa med par 
[\[193a.4\]]yongs su gtong ba/_gtong ba chen po la zhugs pa yin te/_de'i gtong ba rgya chen po thos na dpag tshad brgya nas kyang don du gnyer ba'i skye bo 'ong ste/_thams cad kyang yid la re ba yongs su rdzogs par byas nas gtong ngo /_/de nas re zhig cig na byang chub sems dpa' shing rta nor bu dang /_
[\[193a.5\]]gser dang /_dngul dang /_rdo rje dang /_byi ru dang /_bai DUr+ya dang /_spug dang /_pad ma rA ga dang /_in+d+ra nI las 'bar bar byas pa/_tsan dan mchog gi snying po las bsgrubs pa/_seng ge dang /_stag dang /_gung gi pags pas g.yogs pa/_rta rlung gi shugs ltar 
[\[193a.6\]]mgyogs pa/_gser dang dngul gyi dril bu g.yer ka'i sgra 'khrol ba bzhi dang ldan pa mchog gi nang du zhugs nas grong khyer dam pa nas skyed mos tshal du mngon du song ngo /_/de nas bram ze rig byed dang rig byed kyi yan lag shes pa kha cig gis thams cad sgrol bsu nas smras pa/_rgyal 
[\[193a.7\]]rigs gzhon nu khyod rgyal bar gyur cig_/yang smras pa/_khyod ni 'jig rten thams cad du/_/thams cad gtong zhes rnam par grags/_/bram ze rnams la shing rta 'di/_/khyod kyis sbyin pa gtang bar rigs/_/de skad ces smras pa dang /_byang chub sems dpa' thams 
[\[193b\]]
[\[193b.1\]]cad sgrol shing rta de las myur ba myur bar babs te snying dga' ba dang /_mgu ba dang /_rab tu dga' bas bram ze de dag la shing rta de byin nas smras pa/_bdag gis ji ltar bram ze la/_/mchog tu dga' bas shing rta btang /_/de bzhin bdag gis srid pa gsum/_/btang nas byang 
[\[193b.2\]]chub mchog reg shog_/de dus gzhan zhig na glang po che'i mchog rgyal srid 'phel zhes bya ba me tog kun da dang /_puN+Da rI ka dang /_kha ba dang /_dngul dang /_sprin dkar po lta bu'i mdog can bdun legs par gyur pa/_rkang lag legs par gnas pa/_glang po ches srung 
[\[193b.3\]]gi bu ltar 'gying zhing 'gro ba/_skal ba mchog gi mtshan can/_bsod nams byas pas mthong ba la zhon nas shin tu sdug pa'i bran dang /_mdza' bshes dang /_g.yog rnams phyi bzhin 'brang zhing zla ba rgyu skar gyi tshogs kyis yongs su bskor ba bzhin du so ga'i dus la 
[\[193b.4\]]bab pas shing rnams me tog kha 'bus shing /_ngang pa dang /_khrung khrung dang /_rma bya dang /_ne tso dang /_ri skegs dang /_khu byug dang /_shang shang te'u sgra 'byin pa'i nags tshal gyi skyed mos tshal gyi sar song ba dang /_de nas phyir rgol bas rbad pa'i bram ze kha cig gzhon 
[\[193b.5\]]nu thams cad sgrol gyi drung du rings pa rings par 'ongs nas gzhon nu thams cad sgrol la smras pa/_rgyal rigs gzhon nu khyod rgyal bar gyur cig_/yang smras pa/_lha min lhar bcas 'jig rten du/_/khyod ni thams cad gtong zhes grags/_/khyod kyi glang po mchog 
[\[193b.6\]]'di ni/_/bdag cag rnams la stsal pa'i rigs/_/de skad ces smras pa dang /_byang chub sems dpa' glang po che'i mchog de las myur ba myur bar babs nas/_dga' ba dang /_mgu ba dang /_rab tu dga' ba'i yid kyis de dag la glang po che'i mchog de byin nas smras pa/_
[\[193b.7\]]bdag gis ji ltar bram ze la/_/mchog tu dga' bas glang chen btang /_/de bzhin bdag gis srid pa gsum/_/btang nas byang chub mchog reg shog_/rgyal po thams cad kyi bshes gnyen gyi bu thams cad sgrol gyis glang po che'i mchog rgyal srid 'phel zhes bya ba phyir rgol 
[\[194a\]]
[\[194a.1\]]bas rbad pa'i bram ze rnams la byin no zhes thos so/_/thos nas kyang rgyal po thams cad kyi bshes gnyen shin tu khros 'khrugs nas gzhon nu thams cad sgrol bkug ste smras pa/_gzhon nu khyod nga'i yul na ma 'dug par song shig_/de nas gzhon nu 
[\[194a.2\]]thams cad sgrol phas spangs pa dang bsams pa/_bdag gis byang chub kyi phyir 'bad pa byas pa dang /_'jig rten thams cad rjes su gzung ba'i phyir brtson 'grus kyi go cha bgos pas glang po che de yang btang ste/_de bas khyim na gnas pas ni/_/ci nus pas ni sbyin pa btang /_/
[\[194a.3\]]dka' thub nags su brten nas ni/_/nges pa mchog dag bya ba yin/_/bslangs na mi sbyin bya ba yi/_/tshig ni smra bar mi phod kyi/_/de bas bdag ni khyim spangs te/_/dka' thub nags su rab tu 'gro/_/de nas byang chub sems dpas de ltar snying la mna' mtho 
[\[194a.4\]]bcad nas chung ma rgyags sbyin ma'i drung du song ste de dag rgyas par smras so/_/de nas rgyags sbyin mas thos ma thag tu sdug pa dang bral bar dogs pa'i snying gis thal mo sbyar te byang chub sems dpa' la smras pa/_rje'i sras gal te de ltar na bdag kyang dka' thub kyi nags su 
[\[194a.5\]]mchi ste/_bdag ni rje'i sras dang bral na skad cig tsam yang 'tsho bar rngo mi thog lags so/_/ci'i slad du zhe na/_nam mkha' zla bas stongs par gyur pa dang /_/ji ltar sa ni lo tog gis stongs dang /_/pad ma chu yis stongs par gyur pa dang /_/bud med khyim thab kyis 
[\[194a.6\]]stongs de bzhin no/_/byang chub sems dpas smras pa/_bdag cag mthar gdon mi za bar 'bral bar 'gyur te/_'di ni 'jig rten gyi rang bzhin no/_/khyod ni bza' ba dang /_btung ba dang /_mal cha dang /_bgo ba mchog la goms pas lus shin tu skyid de ba 
[\[194a.7\]]yin/_dka' thub kyi nags na ni rtswa dang lo ma bting bar ni nyal/_rtsa ba dang /_me tog dang /_'bras bu ni za/_rtswa dUr ba dang /_zug rdo dang /_rtswa dang /_tsher mas gang ba'i sa la ni rgyu/_yang dang yang du za gcig pa la ni sten/_bdag nyid skye bo thams cad la ni 
[\[194b\]]
[\[194b.1\]]bsten dgos/_glo bur du 'ongs pa thams cad mchod pa la ni 'bad dgos la/_de na yang nga gdon mi za bar ci nus kyis sbyin pa gtong ste de la khyod kyis cung zad kyang mi 'gyod par bya dgos so/_/de bas na re zhig da dung yang legs par soms shig rgyags sbyin mas smras pa/_rje'i 
[\[194b.2\]]sras bdag rngo ci thog gis rje'i sras kyi rjes su sgrub lags so/_/byang chub sems dpa' smras pa/_gal te de lta na dam bcas pa de dag khyod kyis dran par byos shig_/de nas byang chub sems dpa' pha'i drung du song nas mgo bos phyag byas te/_yab cig bdag gis sbyin 
[\[194b.3\]]par glang chen stsal/_/nongs pa gang lags sa bdag bzod par gsol/_/bdag ni grong nas dgon par mchi lags kyi/_/mi yi dbang po phyag mdzod stongs ma gyur/_/de nas rgyal po bu dang bral ba'i sdug bsngal gyis dbugs kyis brnangs te skad 'dar 'dar bos smras pa/_
[\[194b.4\]]bu sbyin pa'i blo bor la 'dug shig_/byang chub sems dpas smras pa/_sa ni ri dang bcas par yang /_/gal te ldog par 'gyur gda' yis/_/sa bdag bdag ni sbyin pa las/_/sems ni ldog par mi bgyid do/_/zhes smras nas song ngo /_/de nas bu dang /_bu mo dang /_
[\[194b.5\]]chung ma dang lhan cig shing rta'i nang du zhugs te grong khyer dam pa de nas byung nas pho brang 'khor gyi mi dang yul mi mya ngan byed pa brgya stong rjes su 'brang bzhin du song ngo /_/de nas mi zhig gis ngu zhing smre sngags 'don pa'i sgra de yang thos/_skye bo'i tshogs chen po grong khyer gyi sgor byung ba yang 
[\[194b.6\]]mthong nas mi zhig la dris pa/_kye nang rje skye bo'i tshogs chen po 'di cho nges 'debs pa ci las gyur des smras pa/_shes ldan ci mi shes sam/_'di ltar mi yi dbang po nyid kyi sras po mche ba bzang /_/brtan pa'i ngang tshul rab tu sbyin la dga' ba 'di nas spyugs/_de ni bu dang chung mar 
[\[194b.7\]]bcas te nags mthar chas pa la/_/pho brang 'khor ba rnams 'dus shin tu snying rjes cho nges 'debs/_/de nas byang chub sems dpas grong khyer dam pa de nas byung ba'i pho brang 'khor ba rnams la ci rigs par mngon du song nas smras pa/_shes ldan dag slar deng shig_/slar 
[\[195a\]]
[\[195a.1\]]deng shig_/'di ltar shin tu yun ring po nas sdug pa dang 'grogs pa yang mjug tu gdon mi za bar 'bral ba'i mtha' can du 'gyur te/_gnyen gyi skye bo dang 'grogs pa ni lam ka'i ngal bso ba'i bsti gnas kyi shing dang 'dra bas gdon mi za bar sdug pa dang bral 
[\[195a.2\]]bar 'gyur ro/_/de ci'i phyir zhe na/_'jig rten kun na skye bo dbang med de/_/mdza' ba rnams dang bral bar 'gyur bsams nas/_/khyed kyis sa steng 'bad pa thams cad kyis/_/zhi phyir blo gros mi g.yo brtan pa gyis/_/de nas dpag tshad sum brgya 'das pa dang /_/byang chub 
[\[195a.3\]]sems dpa' mthong nas bram ze zhig mngon du 'ongs te smras pa/_kye rgyal rigs gzhon nu bdag ni khyod kyi yon tan thos nas 'di nas dpag tshad sum brgya tsam gyi yul nas 'dir mchis lags kyis/_khyod kyi shing rta mchog 'dis bdag ngal ba 'bras bu mchis par bgyi ba'i rigs 
[\[195a.4\]]so/_/de nas rgyags sbyin ma mi bzod pa skyes te tshig brlang pos bram ze de la smras pa/_e ma'o nags na'ang mi dbang sras la slong ba gang /_/bram ze 'di ni shin tu brtse ba med pa'i blo/_/mi dbang sras po mi dbang dpal las nyams gyur pa/_/'di la 'dir ni snying rje cig mi 
[\[195a.5\]]skye 'am/_/byang chub sems dpas smras pa/_khyod kyis bram ze ma spyo shig_/de ci'i phyir zhe na/_rgyags sbyin gal te nor 'dod len pa 'di dag med gyur na/_/kun sbyin med par mi gang zhig gis sa steng byang chub 'thob/_/sbyin sogs pha rol phyin drug tshul gyis yon tan 
[\[195a.6\]]mchog can gyi/_/byang chub sems dpa' rnams kyis kun mkhyen nyid mchog rtag tu 'thob/_/de nas byang chub sems dpa' mchog tu dga' bas rta dang ldan pa'i shing rta de bram ze de la byin nas smras pa/_bram ze ser sna dri ma sel byed pa/_/shing rta rab tu byin pa 'di yis 
[\[195a.7\]]'dir/_/bdag ni drang srong che mchog gis bskor ba'i/_/zag med chos kyi shing rta che skor shog_/de nas thams cad sgrol gyis snying rab tu dga' bas shing rta'i mchog de yang bram ze la byin nas gzhon nu mdog gnag phrag pa la khyer/_rgyags sbyin mas ni gzhon nu ma dra ba can 
[\[195b\]]
[\[195b.1\]]khyer nas dka' thub kyi nags logs su chas pa dang rim gyis dka' thub kyi nags su phyin to/_/de nas thams cad sgrol dka' thub kyi tshal der rang gi snying mgu bar byed pa'i brtul zhugs blangs te gnas so/_/ci tsam na rgyags sbyin ma rtsa ba dang 'bras bu'i phyir dka' thub kyi 
[\[195b.2\]]nags su song ba dang bram ze zhig thams cad sgrol gyi drung du 'ongs nas smras pa/_rgyal rigs gzhon nu khyod rgyal bar gyur cig_/bdag cag bkol ba ma mchis pa/_/spa shug lhan cig 'khyam bgyid na/_/de yi don du bus pa gnyis/_/khyod kyis bdag la sbyin pa'i rigs/_/
[\[195b.3\]]de skad ces smras pa dang /_de nas byang chub sems dpa' thams cad sgrol bu sdug pa gtong ba la chung shig sems shing 'dug pa dang de nas bram ze des byang chub sems dpa' thams cad sgrol la smras pa/_kye rgyal rigs gzhon nu bdag gis khyod thams cad ster ba'o zhes thos na 'di 
[\[195b.4\]]ltar khyod la bdag gis bslangs pa de la ci zhig dpyad du yod/_khyod ni kun ster snying rje yi/_/bdag nyid can du sa steng grags/_/ji ltar grags pa de bzhin du/_/khyod kyis rtag tu bya ba'i rigs/_/de skad ces smras pa dang /_byang chub sems dpa' thams cad sgrol gyis 
[\[195b.5\]]bram ze de la smras pa/_kye bram ze chen po/_/rang gi srog ni gtong ba la'ang /_/lan 'ga' dpyod pa ma myong na/_/rang gi bu ni gtong ba la/_/bdag blo gzhan du 'gyur ci smos/_/bram ze chen po de lta mod kyi/_bdag gis nags su bskyed bskyed pa'i/_/bus pa 'di gnyis 
[\[195b.6\]]yongs spangs na/_/ma dang bral ba'i nyon mongs pa/_/'di dag ji ltar gnas snyam mod/_/gzhon nu shin tu brtse med pas/_/bus pa btang la bdag min zhes/_/kha cig bdag la 'phyar 'ong gis/_/bram ze bdag ni khrid na legs/_/de nas bram ze des thams cad 
[\[195b.7\]]sgrol la smras pa/_kye rgyal rigs gzhon nu rgyal po chen po'i rigs su skyes pa/_sa 'di thams cad du yon tan grags pa/_srog chags thams cad la snying rje brtse bas 'o byams par zhugs pa/_sbyin pa dang /_mchod pa dang /_bkur stis spos kyi glang po lta bu dge 
[\[196a\]]
[\[196a.1\]]sbyong dang /_bram ze dang /_blo bur ba'i skye bo la mchod pa byed pa/_skye bo bkren pa dang /_phongs pa dang /_mgon med pa dang /_ltogs pa yongs su sdug pa thams cad kyi yid la re ba yongs su rdzogs par byed pa/_mthong na don yod pa khyod kyis bdag 
[\[196a.2\]]'ongs na nom pa med pa'am/_lam gyis dub pa 'bras bu med pa'am/_mthong na don med pa'am/_re ba dang yun ring po nas brnag brnag pa'i 'dod pa 'bras bu med par bya ba gang yin pa de ni cha ma yin te/_khyod kyi med do zhes bya ba'i tshig gis kho bo'i yid la re ba kun tu rtog pa'i 
[\[196a.3\]]rta bstabs na myur du ldog par 'gyur ro/_/de bas na khyod kyis bdag gi yid la re ba yongs su rdzogs par byas nas btang ba'i rigs so/_/de ci'i phyir zhe na/_chu gter gos su gyon zhing bza' mig mtshungs med pa/_/ri bo mchog rgyas nu mar ldan pa'i ro stod can/_/grong khyer 
[\[196a.4\]]grong rdal bcas pa'i sa la btsal byas kyang /_/mche bzang khyod dang mtshungs par gtong phod yod ma yin/_/de nas byang chub sems dpa' thams cad sgrol gyis bram ze'i tshig de thos nas bu la chags pa'i slong bas 'di dag sems par byed de/_gal te re zhig bu gnyis po/_/bram 
[\[196a.5\]]ze byin na bu dang ni/_/bral ba las byung sdug bsngal dag_/bdag dang rgyags sbyin gyis 'thob 'gyur/_/'on te 'di la ma byin na/_/brtul zhugs las kyang nyams gyur cing /_/bram ze 'di ni tshe chad de/_/ji ltar 'ongs pa bzhin du 'gro/_/nyes na bu bral nyam thag pa'i/_/
[\[196a.6\]]mya ngan sa steng bdag gis blang /_/de bzhin ma byas dam bcas pa/_/zhig cing brtul zhugs nyams par 'gyur/_/de nas byang chub sems dpa' thams cad sgrol gyis sdug pa'i bu gnyis nges par btang bar chad nas smras pa/_kye kho bos dka' spyad brgya yis 'jig rten 
[\[196a.7\]]sdug bsngal gyi/_/rgya mtsho chen po so sor 'jigs byed pa/_/gting mi dpogs par rab tu bying ba dag_/pha rol bsgral phyir lam gyi zam stegs bca'/_/zla ba dri med nya ba'i bzhin ras can/_/ma zhum kha nas de skad tshig smras nas/_/mchi ma'i brlan chus mig ni 
[\[196b\]]
[\[196b.1\]]gang gyur pas/_/byis pa gnyis po bram ze de la byin/_/yang smras pa/_bu 'di byin pa'i 'bras bu ni/_/rgya chen bdag gis thob gyur nas/_/des ni 'khor ba'i rgya mtsho las/_/'jig rten rnams ni bsgral bar bya/_/byis pa gzhon nu dag byin ma thag tu sa 'di rnam pa drug 
[\[196b.2\]]tu g.yos so/_/de nas sa g.yo ba des nags de na gnas pa'i dka' thub can rnams sdangs nas phan tshun smras pa/_sa ni mi bzad g.yos gyur pa/_/'di ni su yi mthu ltas yin/_/gang gi mthu ni 'di 'dra ba/_/shin tu bsal bar shes par bya/_/de na gnas 'jog dang rus gcig 
[\[196b.3\]]pa rgan po dka' thub can ltas shes pa la mkhas pa gzhan zhig yod pa des drang srong de rnams la don de go bar byas pa/_gdon mi za bar dka' thub kyi nags su 'dug pa'i bu byis pa 'bras bu dang chu 'thung ba yid du 'ong ba'i mig tu sdug par byed pa gnyis thams cad sgrol gyis skye bo sdug 
[\[196b.4\]]bsngal gyis nyam thag pa/_yongs su thar bar bya ba'i phyir btang ste/_des nas g.yos par gyur to//_//'dul ba gzhi/_bam po brgya pa/_de nas bus pa gzhon nu de gnyis kyis phas snying nas yongs su btang ba'i blo rig nas snying rje rje skad du ngu zhing thal mo gnyis sbyar 
[\[196b.5\]]nas thams cad sgrol gyi rkang pa gnyis la gtugs te smras pa/_yab cig yum ni ma mchis par/_/khyod ni bdag cag stsol bzhed pa/_/re zhig de ni mthong gyur nas/_/de nas bdag cag stsal du gsol/_/de nas byang chub sems dpa' yid la gcags pa'i sdug bsngal 
[\[196b.6\]]gyis ngom zung gnag cing mchi ma 'dzag bzhin de gnyis la 'khyud nas smras pa/_bu dag nga yi snying du mi sdug min/_/snying brtse snying rje med min te/_/'jig rten kun la phan pa'i phyir/_/yon tan mthong nas btang ba yin/_/ci nas nga yis byang chub mchog_/zhi ba rang 
[\[196b.7\]]gis thob nas ni/_/sdug bsngal rgya mtsho la gnas pa'i/_/rten med 'jig rten rnams bsgral lo/_/de nas byis pa gzhon nu de dag gis phas snying nas yongs su btang ba'i blo rig nas pha'i rkang pa gnyis la mgo bos phyag 'tshal te thal mo sbyar nas snying rje rje skad dang sma 
[\[197a\]]
[\[197a.1\]]bab pa'i tshig gis dal gyis smras pa/_gal te khyod kyis thag bkum na/_/ma la bdag cag gnyis kyi phrin/_/khyod kyis bzod pa mdzod cig ces/_/yab cig khyod kyis gsung du gsol/_/yab gzhan yang byis par gyur pas bla ma khyod la 
[\[197a.2\]]nongs pa bgyis pa gang /_/gal te la lar thugs la mi bab tshig 'ga' smras pa'am/_/gus par mnyan pas yongs su mnyes pa nyid du ma bgyis pa/_/de ni byis pa'i nongs pa lags zhes bzod pa mdzad du gsol/_/de skad ces smras nas pha la phyag 'tshal te lan 
[\[197a.3\]]gsum du bskor ba byas nas mig mchi mas gang bzhin bla ma la smra bar yid la gcags pas yang dang yang phyir lta zhing bsti gnas de nas byung ste song ngo /_/de nas byang chub sems dpa' byis pa gzhon nu'i tshig shin tu snying rjer rung ba de dag gis snying blong nas yid kyi byang chub tu 
[\[197a.4\]]smon lam btab ste/_dka' thub kyi tshal gyi lo ma'i spyil bur zhugs so/_/byis pa gzhon nu dag dong ma thag tu stong gsum gyi stong chen po'i 'jig rten gyi khams 'di yang rnam pa drug tu g.yos so/_/lha stong phrag du mas yang bar snang la ca co dang ga zha'i sgra 'byin cing /_e 
[\[197a.5\]]ma'o rab sbyin bdag nyid che/_/byis pa 'di gnyis btang nas kyang /_/gang gi yid ni 'gyur med pa/_/de ni nges pa rmad cig go/_/de nas rgyags sbyin ma rtsa ba dang 'bras bu rnams khyer te bsti gnas logs su chas pa las sa che thang du g.yos pa des myur ba kho nar bsti gnas de 
[\[197a.6\]]nyid du song ba dang /_lha gzhan zhig gis rgyags sbyin ma byang chub sems dpa' sems can thar bar bya bar brtson pa byas pa'i sbyin pa'i pha rol tu phyin pa'i bar chad byed par 'gyur du 'ong ngo snyam nas seng ge mo zhig gi gzugs su bsgyur te lam bkag nas 'dug pa dang rgyags sbyin 
[\[197a.7\]]mas [{]ri dgas [,]ri dwags [}]kyi rgyal po'i chung ma de la smras pa/[ {]ri dgas [,]ri dwags [}]rgyal po'i chung ma sgeg sgeg ma/_/kho mo lam 'dir bkag nas ci ste 'dug_/ji ltar bdag ni mi 'phyo nges gyur na/_/lam las bzur te myur du 'gro bar gyis/_/gzhan yang khyod kyang [{]ri dgas [,]ri dwags [}]rgyal po'i chung ma la/_/
[\[197b\]]
[\[197b.1\]]bdag kyang mi yi dbang po seng ge yi/_/btsun mo yin pas chos kyi spun gyur gyis/_/[{]ri dgas [,]ri dwags [}]rgyal mos bdag gi lam phye shig_/de skad ces smras pa dang lha seng ge mo'i gzugs su bsgyur ba de yang lam de nas logs shig tu song ngo /_/de nas rgyags sbyin mas bkra mi 
[\[197b.2\]]shis pa'i ltas dag mthong nas yud tsam zhig bsams pa/_ji ltar bar snang la ngud mo'i sgra grag pa dang /_ji ltar yang tshal na gnas pa'i 'byung po rnams mya ngan byed pa'i sgra grag pa las na gdon mi za bar bsti gnas su ma legs pa zhig byung bar gyur to snyam nas smras pa/_ji 
[\[197b.3\]]ltar bdag mig 'gul ba dang /_/ji ltar bya skad 'byin pa dang /_/ji ltar bdag ni dogs pa las/_/bus pa de gnyis btang bar nges/_/ji ltar sa 'di g.yos pa dang /_/bdag gi snying ni 'dar ba dang /_/ji ltar lus kyang rma ba las/_/bus pa de yang btang bar nges/_/
[\[197b.4\]]zhes de lta bu'i mi legs pa brgya stong dag sems shing bsti gnas su song nas bsti gnas su zhugs te/_mi dga' bzhin bltas na bu de gnyis ma mthong nas de nas rmongs shing snying 'dar bas bsti gnas kyi gzhi de'i rjes bzhin du sems te/_phyogs 'di na ni gzhon nu mdog nag sring 
[\[197b.5\]]mo dang lhan cig [{]ri dgas [,]ri dwags [}]kyi phru gu dang lhan cig rtag tu rtse rtse/_'di ni de gnyis kyis sa rdul las byas pa'i khyim yin/_'di ni de gnyis kyi rtsed mo'i cha byad yin na de gnyis ni mi snang na gal te zhig na bdag gis ma mthong gi lo ma'i spyil bur zhugs nas nyal lta srid dam snyam du de ltar 
[\[197b.6\]]snying la re zhig bu mthong bar 'dod pas rtsa ba dang 'bras bu phyogs gcig tu bzhag nas mig mchi mas gang bzhin du khyim thab kyi rkang pa gnyis la gtugs te smras pa/_rje'i sras khye'u dang bu mo de gnyis gang du mchis/_thams cad sgrol gyis smras pa/_kho bo'i drung du bram ze zhig_/re 
[\[197b.7\]]bas yang dag 'ongs gyur na/_/bus pa de gnyis de la byin/_/de la rjes su yi rang gyis/_/de skad ces smras pa dang /_rgyags sbyin ma [{]ri dgas [,]ri dwags [}]mo mda' dug can gyis phog pa bzhin du sa la skyel nas nya chu'i gnas nas phyung ba bzhin du 'gre ldog par byed/_khrung khrung bu stor ba 
[\[198a\]]
[\[198a.1\]]bzhin du ni snying rje rje skad du du/_ba be'u shi ba bzhin du ni 'ba' sgra sna tshogs 'don cing smras pa/_pad mo gzhon nu lta bu'i byad bzhin can/_/lag pa pad ma'i mda' ltar gzhon sha can/_/bdag gi bu gnyis sdug bsngal ma myong ba/_/'gro ba gang du 
[\[198a.2\]]song nas sdug bsngal gyur/_/[{]ri dgas [,]ri dwags [}]bu ltar drang zhing [{]ri dgas [,]ri dwags [}]mig_/[{]ri dgas [,]ri dwags [}]lhan cig bsti gnas dga' ba na/_/de ring bdag gi bu gnyis ji lta bur/_/gzhan gyi dbang gis dong zhing sdug bsngal gyur/_/mig ni mchi mas gang ba'i mig gis ni/_/snying rjes du 
[\[198a.3\]]bas shin tu sdug bsngal ba/_/de ring bdag gis legs par ma mthong bas/_/skye bo bkren pa'i nang na sdug pas 'tsho/_/de gnyis bdag gi pang nas bskyed bskyed pa/_/zas su rtsa ba me tog 'bras bu za/_/bzod dang gnas pas bla ma rtag dga' bas/_/bdag gi bu gnyis 
[\[198a.4\]]shin tu sdug bsngal lo/_/de gnyis ma dang nye du bral ba dang /_/rtsa lag rnams kyis gzu lums spangs pa las/_/skye bo sdig can ngan dang phrad gyur nas/_/bdag gi bu gnyis shin tu sdug bsngal lo/_/skom zhing bkres pas bdag nyid rtag gdungs na/_/de gnyis su yi dbang 
[\[198a.5\]]gis 'gro bar 'gyur/_/bran du gyur pas gdon mi za bar ni/_/de gnyis nyam thag sdug bsngal yongs su zin/_/bdag gis nges par tshe rabs gzhan dag tu/_/srog chags sdug pa brgya dag phral ba yi/_/sdig las shin tu mi bzad 'dir byas pa/_/des na ba be'u med 
[\[198a.6\]]bzhin cho nges 'debs/_/bden tshig gang gis bdag ni rtag tu yang /_/sems can kun la yid ni mnyam gyur pa/_/bden tshig des ni bdag gi bu gnyis po/_/bran du gyur pa las ni thar bar shog_/de nas rgyags sbyin mas bus pa gzhon nu de dag gis bskyed cing bsrungs 
[\[198a.7\]]pa'i shing gang yin pa de dag lo ma thib be 'dug par mthong nas snying du sdug nas 'khyud de smras pa/_bus pas ril ba chung ngu'i chus bcus pa/_/lo ma rnams la chu thigs 'dzag pa yi/_/ljon shing rnams ni sems dang bcas pa bzhin/_/bus pa nu zho ma blud lta bur ngu /_/
[\[198b\]]
[\[198b.1\]]yang bus pa gzhon nu de gnyis dang rtse rtse ba'i [{]ri dgas [,]ri dwags [}]kyi phru gu bsti gnas na 'dug pa rnams mthong nas mi dga' ste snying rje rje skad kyi tshig gis dal bus smras pa/_de'i ne'u zla mthong bar 'dod pa gang /_/gnas su sa tshugs mtshon cing tshol byed pa/_/[{]ri dgas [,]ri dwags [}]phru gu rgyu ba 
[\[198b.2\]]'di dag kyang /_/bdag gi sdug bsngal mi chung gzhan yin no/_/de nas bus pa gzhon nu de dag lam gang nas dong ba'i lam der rjes bcad pa dang /_bus pa gzhon nu de gnyis rjes drang por ma byung gi gya gyus gang bar mthong nas lhag par yang sdug bsngal gyis gdungs nas 
[\[198b.3\]]smras pa/_ji ltar 'then pa'i rjes byung dang /_/la lar myur du song ba las/_/brdegs te khrid par gdon mi za/_/kye ma bram ze brtse med mchog_/mgul ni dbugs kyis brdzags shing skad kyang 'dzer/_/ma mchu mdzes pa 'dar zhing bdag gi bu/_/[{]ri dgas [,]ri dwags [}]bzhin du mig 
[\[198b.4\]]kyang rig rig ste/_/rkang pa 'jam pos ji ltar song zhig gu/_/de nas byang chub sems dpa' de ltar smre sngags 'don pa'i bdag nyid de mthong nas mi rtag pa nyid dang ldan pa'i tshig de dang de dag gis rnam grangs mang por go bar byas nas smras pa/_kho bos bu gnyis grags pa yis/_/
[\[198b.5\]]btang ba ma yin sdang bas min/_/sems can kun la phan don du/_/btang bar dka' ba'i bu de btang /_/mchog tu btang dka' bdag nyid dang /_/bu dang chung ma rnams btang nas/_/sems dpa' chen pos tshul bzhin du/_/byang chub mchog ni thob par 'gyur/_/rgyags 
[\[198b.6\]]sbyin bdag gis gtong ba la brten gtang dka' ba'i/_/bus pa de gnyis 'jig rten thar pa'i don du btang /_/bdag dang chung ma gzhon nu nor yang gtang bya ste/_/kun la thams cad btang ba'i blo gros nga la yod/_/de nas rgyags sbyin mas sems brtan te/_byang chub sems 
[\[198b.7\]]dpa' la smras pa/_khyod la bar chad mi bgyid kyis/_/khyod blo gzhan du ma 'gyur cig_/gal te bdag kyang stsol bzhed na/_/dogs pa ma mdzad bdag stsol cig_/gzhan yang dpa' bo gang phyir nyid kyi mi/_/sdug pas chags pa btang ba yi/_/don de myur du thob nas ni/_/
[\[199a\]]
[\[199a.1\]]srid las 'gro ba bsgral bar mdzod/_/de nas lha rnams kyi dbang po brgya byin gyis byang chub sems dpa' dang /_rgyags sbyin ma brtson 'grus shin tu rmad du byung ba dang /_shin tu bya dka' bar rig nas sum bcu rtsa gsum pa'i tshogs kyis yongs su 
[\[199a.2\]]bskor te/_steng gi nam mkha' las bsti gnas der lhags nas snang ba rgya chen pos gnas de gsal bar byas te/_nam mkha' la 'dug bzhin du byang chub sems dpa' la smras pa/_'di ltar 'jig rten rmongs pa blo ngan gzhung gis bcings pa'i blo gros can/_/longs 
[\[199a.3\]]spyod la chags snying gi zhags pa bu yis bcings pa'i nang na yang /_/khyab bdag khyod gcig chags pa med pas dga' bskyed pa'i bu gtong bas/_/nges par go 'phang ba de dang zhi ba dri med dka' ba med pas 'thob/_/de skad ces byang chub sems dpa' spro ba bskyed nas lha 
[\[199a.4\]]rnams kyi dbang po brgya byin gyis bsams pa/_'di gcig pu g.yog dang bral na nyon mongs par 'gyur gyis/_ma la bdag gis rgyags sbyin ma bslang ngo snyam nas/_de nas bram ze'i cha byad du bsgyur te byang chub sems dpa'i drung du song nas yang byang chub sems dpa' la 
[\[199a.5\]]smras pa/_yan lag kun bzang khyim thab las/_/'phyo ba med cing snying nye ba/_/rigs na bsngags pa'i sring mo 'di/_/bdag la bran mo'i don du stsol/_/de nas rgyags sbyin ma mi bzod pa skyes nas bram ze la smras pa/_ngo tsha med cing brkam pa khyod/_/'di ni 
[\[199a.6\]]bram ze'i tha shal te/_/khyod lta 'phyon ma mi byed cing /_/dam chos dga' ba nga 'dod dam/_/de nas byang chub sems dpa' thams cad sgrol snying rje dang ldan pa'i snying gis rgyags sbyin ma la brtag par brtsams pa dang /_de nas rgyags sbyin mas byang chub sems dpa' la smras pa/_
[\[199a.7\]]bdag ni bdag la g.yar ngan med/_/de bzhin bdag la lta ma lags/_/gcig pu ji ltar bzhugs 'gyur zhes/_/de ltar khyod slang g.yar ngan bgyid/_/de nas byang chub sems dpas rgyags sbyin ma la smras pa/_go 'phang mi zad mya ngan med pa tshol bdag la/_/sa 
[\[199b\]]
[\[199b.1\]]steng 'dir ni rgyags sbyin mya ngan bya mi dgos/_/khyod ni mya ngan med par bram ze 'di rjes 'brongs/_/bdag ni [{]ri dgas [,]ri dwags [}]'chi ba bzhin du bsti gnas 'then/_/de skad ces smras nas dga' ba dang /_mgu ba dang /_yid rab tu dga' bas bsams pa/_sbyin pa 'di ni nags 
[\[199b.2\]]tshal 'dir/_/bdag gi sbyin pa tha ma yin/_/rgyags sbyin 'dir yang yongs btang nas/_/yongs su gzung ba med par 'gyur snyam du rig nas rgyags sbyin ma lag pa nas bzung ste bram ze de la smras pa/_bdag gi mchis 'brang sdug pa 'di/_/snying nas snying nye bsgo ba nyan/_/
[\[199b.3\]]ya rabs tshul can snyan par smra/_/bram ze'i mchog khyod bzhes su gsol/_/de nas mche ba bzang po yi/_/chung ma byang chub 'dod phyir btang /_/chu la gru ni ji lta bar/_/sa ni mtha' dag rnam drug g.yos/_/de nas rgyags sbyin ma bram ze'i dbang du gyur te/_/khyo dang /_bu 
[\[199b.4\]]dang /_bu mo dang bral ba'i sdug bsngal gyis nyam thag nas dbugs brdzags pas mgul sgra ngar ngar por 'gags bzhin 'di skad ces smras so/_/bdag gis tshe rabs snga ma la/_/ci 'dra ba yi las ngan byas/_/des na ba be'u shi ba bzhin/_/skye bo med pa'i nags na ngu /_/de 
[\[199b.5\]]nas lha rnams kyi dbang po brgya byin gyis bram ze'i cha byad mi snang bar byas te rang bzhin gyi cha byad du gnas nas rgyags sbyin ma la smras pa/_skal [{]bzangs [,]bzang [}]bdag ni bram ze ma yin mi yang ma yin gyi/_/bdag ni lha yi dbang po brgya byin lha min 'joms byed de/_/khyod kyi 'dul ba'i mchog 
[\[199b.6\]]tu gyur pa 'di yis bdag mgu yis/_/bdag las dam pa gang zhig 'dod pa de 'dir smra bar gyis/_/de nas de'i tshig gis rgyags sbyin ma yid bde ba skyes nas brgya byin la phyag 'tshal nas smras pa/_spyan stong ldan pa bdag gi bu/_/bran gyur pa las thar mdzad cing /_/mes 
[\[199b.7\]]po'i drung du phyin par yang /_/sum bcu rtsa gsum bdag pos mdzod/_/de skad ces smras nas yang dbang po chen po bsti gnas su zhugs nas byang chub sems dpa'i drung du song ste/_rgyags sbyin ma lag pa g.yon pas bzung nas byang chub sems dpa' la smras pa/_bdag gis khyod 
[\[200a\]]
[\[200a.1\]]la rgyags sbyin 'di/_/g.yog gi phyir ni sbyin par byas/_/khyod kyis su la'ang ma sbyin cig_/bzhag pa byin na smad par 'gyur/_/de nas lha rnams kyi dbang po brgya byin gyis bram ze khye'u dang bu mo khyer ba de ji ltar grong khyer gzhan yin no snyam nas grong khyer de 
[\[200a.2\]]nyid du song ste bus pa gzhon nu de dag btsong bar brtsams pa de lta bur rmongs par byas so/_/ji tsam na blon po rnams kyis mthong nas rgyal po la smras pa/_lha khyod kyi dpon po mdog nag dang /_/dra ba can dang de gnyis ni/_/bram ze shin tu ma rungs pa/_/grong khyer mchog 
[\[200a.3\]]'dir 'tshong zhing mchis/_/de skad ces thos nas rgyal po de sems mi dga' nas smras pa/_gzhon nu gnyis myur du ston cig_/blon po rnams kyis skad phyung ba dang grong khyer pa rnams myur du rgyal po'i mdun du nye bar lhags nas/_ji tsam na blon po gzhan zhig gis rgyal po'i 
[\[200a.4\]]drung du khrid pa dang /_mi yi dbang po mngon phyogs khrid pa'i tsha bo gos med cing /_/lus rbeg dri ma can gyi lus de de yis mthong nas ni/_/mod la seng ge'i khri las sa yi steng du ltung gyur te/_/pho brang 'khor mi blon tshogs bud med dag kyang ngu bar gyur/_/de nas rgyal pos 
[\[200a.5\]]blon po rnams la smras pa/_gang zhig nags na gnas pa yang /_/sbyin la mngon par dga' ba'i yid/_/mig [{]bzangs [,]bzang [}]de ni myur du 'dir/_/chung ma dang bcas dgug par gyis/_/de nas lha rnams kyi dbang po brgya byin gyis byang chub sems dpa' la phyag byas nas rang gi gnas 
[\[200a.6\]]su song ngo /_/phyi zhig na rgyal po thams cad kyi bshes gnyen 'das pa dang /_/bram ze de dang /_blon po dang /_grong mi dang /_yul mi rnams lhan cig bsti gnas der song nas byang chub sems dpa' la gsol ba btab ste/_rang gi grong khyer du bos nas rgyal por bcug go/_/de 
[\[200a.7\]]nas rgyal po thams cad sgrol thams cad gtong zhes bya bar gyur to/_/des dge sbyong dang /_bram ze dang /_bkren pa dang /_phongs pa dang /_mdza' bo dang /_nye du dang /_gnyen bshes dang /_zho shas 'tsho ba rnams la sbyin pa rnam pa du ma dag byin nas tshigs su bcad de smras pa/_byang 
[\[200b\]]
[\[200b.1\]]chub don du gnyer ba yis/_/rgyal rigs bram ze rje'u rigs dang /_/dmangs rigs gdol pa g.yung po la'ang /_/'jigs pa med par sbyin pa btang /_/gser dang dngul dang ba lang dang /_/rta dang nor bu'i rna rgyan dang /_/de bzhin las dag byed pa'i bran/_/tshul khrims phun 
[\[200b.2\]]sum tshogs la sbyin/_/chags pa med pa'i sems kyis ni/_/bu dang chung ma yongs btang bas/_/'jig rten 'di dang pha rol tu/_/mi yis dag pa thob par 'gyur/_/gang gi tshe rgyal po thams cad kyi bshes gnyen gyis thams cad sgrol gyi ched du bram ze dzu dzu ka la nor 
[\[200b.3\]]mang po sbyin pa de'i tshe de 'byor pa rgya chen por gyur pa dang /_de la snying du sdug pa dang /_rtsa lag dang /_grogs po dag 'ongs nas smras pa/_khyod kyi 'byor pa dang /_dpal dang skal ba phun sum tshogs pa gang yin pa ci yang rung de dag thams cad ni gzhon nu thams cad sgrol 
[\[200b.4\]]de la brten te yin no/_/des smras pa/_gzhon nu thams cad sgrol gyis kho bo la ci zhig byas/_rigs mchog gi nang du skyes pas kho bo 'jig rten gyi yon gnas su gyur te/_/des na kho bo skal pa dang ldan par gyur to/_/bcom ldan 'das kyis bka' stsal pa/_dge slong 
[\[200b.5\]]dag ji snyam du sems/_de'i tshe de'i dus kyi gzhon nu thams cad sgrol gang yin pa de ni nga nyid yin no/_/de'i tshe de'i dus kyi dzu dzu ka gang yin pa de ni lha sbyin 'di nyid yin te/_de na yang 'di byas pa mi gzo ba dang byas pa mi tshor ba yin no/_/da ltar yang 'di byas pa mi gzo ba dang byas 
[\[200b.6\]]pa mi tshor ba yin no/_/de lta bas na dge slong dag 'di ltar bslab par bya ste/_byas pa gzo ba dang byas pa tshor bar bya ste/_cung zad byas pa yang chud mi gsan par bya na mang po la lta smos kyang ci dgos te/_dge slong dag khyed kyis de ltar bslab par bya'o/_/sangs rgyas 
[\[200b.7\]]bcom ldan 'das rgyal po'i khab 'od ma'i tshal bya ka lan da ka gnas pa na bzhugs so/_/de'i tshe yul tsam pa na khyim bdag gru 'dzin zhes bya ba phyug pa nor mang ba longs spyod che ba yongs su gzung ba yangs shing rgya che ba/_rnam thos kyi bu'i nor dang ldan pa rnam thos kyi bu la nor 
[\[201a\]]
[\[201a.1\]]gyis 'gran pa zhig gnas te/_des rigs mnyam pa las chung ma blangs nas/_de de dang lhan cig rtse bar byed/_dga' bar byed/_dga' mgur spyod par byed de/_de rtse bar byed/_dga' bar byed/_dga' mgur spyod par byed pa las/_dus gzhan zhig 
[\[201a.2\]]na chung ma sems can dang ldan par gyur te/_'di ltar de'i mngal yongs su smin par bya ba'i phyir de yid du mi 'ong ba'i sgra cung zad kyang mi thos shing grang ba na grang ba'i yo byad dang /_dro ba na dro ba'i yo byad dang /_sman pas bcas pa'i kha zas ha cang kha ba ma yin pa dang /_ha cang skyur ba ma 
[\[201a.3\]]yin pa dang /_ha cang lan tshwa che ba ma yin pa dang /_ha cang mngar ba ma yin pa dang /_ha cang tsha ba ma yin pa dang /_ha cang bska ba ma yin pa ste/_de ltar kha ba dang /_skyur ba dang /_lan tshwa dang /_mngar ba dang /_tsha ba dang /_bska ba spangs pa'i kha zas kyis bsnyen bkur byed cing do 
[\[201a.4\]]shal dang /_se mo dos lus brgyan nas lha'i bu mo dga' tshal na rgyu ba bzhin du khri'u nas khri'ur dang /_khri nas khrir rgyu zhing 'og gis gzhi la mi 'bab bo/_/de'i tshe khyim bdag gru 'dzin dgos pa 'ga' zhig la rgyal po'i khab tu song ngo /_/de yang zla ba dgu 'am/_bcu lon te rgyu skar 
[\[201a.5\]]gro bzhin la bab pa na khye'u gzugs bzang po blta na sdug pa mdzes pa de'i rkang pa'i mthil gnyis la spu gser gyi kha dog 'dra ba sor bzhi tsam skyes pa zhig btsas so/_/btsas nas ji tsam na khyim bdag gru 'dzin gyi mi zhig rings pa rings par rgyal po'i khab tu song nas khyim bdag gru 
[\[201a.6\]]'dzin la smras pa/_khyim bdag dgyes pa skyed cig_/khyod kyi khye'u zhig btsas so/_/de dga' ba dang yid bde ba skyes nas smras pa/_kye nang rje ci zhig smra/_des smras pa/_khyim bdag khyod kyi khye'u zhig btsas so/_/de dga' ba dang /_yid bde ba skyes nas yang dris pa/_
[\[201a.7\]]kye nang rje ci zhig smra/_des smras pa/_khyim bdag khyod kyi khye'u zhig btsas so/_/yang dris pa/_kye nang rje ci zhig smra/_de nas mi de 'di snyam du sems te ci khyim bdag 'di yang nas yang du 'dri ba bdag la kyal ka smra bar mi 'dod grang snyam du bsams nas cang mi smra bar 'dug go/_/khyim 
[\[201b\]]
[\[201b.1\]]bdag gis smras pa/_kye nang rje khyod kyis nyes te/_gal te khyod kyis lan brgyar smras par gyur na yang /_ngas kyang khyod kyi kha gser gyis lan brgya bkang bar 'gyur ba zhig_/de nas khyim bdag gru 'dzin gyis mi de'i kha gser gyis lan gsum bkang nas dkor pa la khye'u dkan 
[\[201b.2\]]dbab pa'i rin gser bye ba nyi shu byin cig ces spring ngo /_/khyim bdag gru 'dzin dga' ba dang yid bde bas rgyal po'i drung du song nas lha bdag gi khye'u zhig btsas so/_/rgyal pos smras pa legs so/_/ngas de la tsam pa gzhi dang bcas pa dang /_glang po che bdun gyi tshogs 
[\[201b.3\]]sbyin no/_/khyim bdag gru 'dzin gyis rgyal po gzugs can snying po la bltas te tsam par 'ongs nas de nas khyim bdag gi gnyen rnams kyis nyi ma bdun gsum nyi shu gcig tu btsas pa'i btsas ston rgya cher byas nas khye'u'i ming cir gdags zhes ming 'dogs par byed do/_/gzhan dag 
[\[201b.4\]]gis smras pa/_khye'u 'di rgyu skar gro bzhin la btsas la 'di btsas pa na phas kyang dkan dbab pa'i rin du gser bye ba nyi shu byin pas/_de bas na khye'u'i ming gro bzhin skyes bye ba nyi shu pa zhes bya bar gdags so zhes de'i ming gro bzhin skyes bye ba nyi shu pa zhes bya bar btags te/_khye'u gro bzhin skyes 
[\[201b.5\]]bye ba nyi shu pa ma ma brgyad la rjes su gtad de/_pang na 'tsho ba'i ma ma gnyis dang /_nu ma snun pa'i ma ma gnyis dang /_dri ma 'phyi ba'i ma ma gnyis dang /_rtsen grogs kyi ma ma gnyis te/_de ma ma brgyad po dag gis 'o ma dang /_zho dang /_mar dang /_zhun mar dang /_mar gyi snying khu 
[\[201b.6\]]dang gzhan yang yo byad kyi bye brag gtso bo gtso bo dag gis skyed par byed/_sring bar byed cing rdzing na gnas pa'i pad ma bzhin myur du skyed par byed de/_de gang gi tshe chen por gyur pa de'i tshe yi ge dang /_grangs dang /_rtsis dang /_lag rtsis dang /_dbyung ba dang /_gzhug pa dang /_gzhag 
[\[201b.7\]]pa la nye bar zhugs shing /_brtag pa brgyad po gzhi brtag pa dang /_gos brtag pa dang /_rin po che brtag pa dang /_shing brtag pa dang /_glang po che brtag pa dang /_rta brtag pa dang /_gzhon nu brtag pa dang /_gzhon nu ma brtag pa dang /_'byed pa dang /_klog pa la mkhas 
[\[202a\]]
[\[202a.1\]]pa dang /_g.yer por gyur to/_/de bsod nams kyi skal ba chen po dang ldan pa yin no/_/zhes rigs mnyam pa mang pos thos nas bu sring dag byin no/_/de'i phas 'dug pa'i khang pa gsum po dgun gyi dang /_dpyid kyi dang /_dbyar gyi rtsig tu bcug ste chung ma 
[\[202a.2\]]gsum po chen ma dang /_bar ma dang /_chun ma bzhag nas de steng gi khang [{]bzangs kyi [,]bzang gi [}]gzhir song ste skyes pa med pa na rtse bar byed/_dga' bar byed/_dga' mgur spyod par byed do/_/de nyi ma re re zhing lnga brgya'i ston mo snod nas 'tshed cing sbyor ro/_/lha sbyin gyis gzhon nu ma skyes dgra 
[\[202a.3\]]la rbad pa gzhon nu rgyal po thams cad ni gang gi tshe skra skya bo skyes par gyur pa de'i tshe gzhon nu'i thu bo shos rgyal srid kyi dbang phyug la bzhag nas rab tu 'byung na/_khyod kyi yab ni skra kha dog rnam pa gsum pa'i mthar phyin na 'on kyang 'dod pa rnams la zhen bzhin te nye bar zhi bar mi 'gro'o/_/
[\[202a.4\]]ma skyes dgras smras pa/_de nyid kyis shes mod/_de la ci byar yod/_lha sbyin gyis smras pa/_pha rol gnod pa gyis shig_/'dod pa don du gnyer ba rnams ni mi byed pa ci yang med pas/_ji tsam na rgyal po gzugs can snying po bcom ldan 'das mar gsol nas 'jams gsol bar 
[\[202a.5\]]bzhed pa'i 'jams kyi zhal ta byas te/_'od ma'i tshal du song ba ma skyes dgras mthong nas des rdo rje rtse gcig pa zhig 'phangs pa dang rgyal po sgra la mkhas pa yin pas des g.yon phyogs su thug pa'i rdze'u chag par gyur nas de nyid nas slar log go/_/sangs rgyas bcom ldan 'das 
[\[202a.6\]]rnams ni 'di lta bu mi mkhyen pa'am/_mi gzigs pa'am/_thugs su ma chud pa'am/_rnam par mi mkhyen pa cung zad kyang mi mnga' bas/_de nas bcom ldan 'das kyis tshe dang ldan pa maud gal gyi bu chen po la bka' stsal pa/_maud gal gyi bu ma skyes dgra mi dge ba'i bshes gnyen 
[\[202a.7\]]lha sbyin gyis zin pas/_de bzhin gshegs pa'i bsod snyoms ma rung bar byas kyis tsam par gru 'dzin gyi bu'i drung du song la bsod snyoms khyer te shog shig_/btsun pa bka' bzhin 'tshal zhes tshe dang ldan pa maud gal gyi bu chen pos bcom ldan 'das las mnyan nas ji 
[\[202b\]]
[\[202b.1\]]ltar sems mnyam par bzhag na rgyal po'i khab nas mi snang bar gyur te tsam par phyin pa de lta bu'i ting nge 'dzin la snyoms par zhugs so/_/gro bzhin skyes bye ba nyi shu pa nyi ma la dad pas de nyi ma re re zhing nang par sngar langs te nyi ma la phyag byed pa na tshe dang ldan pa maud gal gyi bu chen po'i 
[\[202b.2\]]rdzu 'phrul gyis nyi ma'i dkyil 'khor brtol nas babs pa/_tshe dang ldan pa gro bzhin skyes bye ba nyi shu pas mthong ngo /_/mthong nas kyang bdag gis mngon sum kho nar nyi ma nyid kyi gzugs mthong ngo snyam nas mchog tu ngo mtshar skyes so/_/mthong nas yang tshigs su bcad nas smras pa/_
[\[202b.3\]]nyi ma brtol nas sa steng mngon phyogs myur nyid du/_/bdag gi gnas su byon pa 'di ko su zhig lags/_/'di ci nyi ma'am nor sbyin zla ba'am brgya byin nam/_/'on te lha yi bdag po mod la gshegs shig gu/_/tshe dang ldan pa maud gal gyi bu chen po'i sems kyis kyang de'i bsam pa 
[\[202b.4\]]shes nas yang tshigs su bcad de smras pa/_kho bo 'od zer stong gi 'od 'bar nyi ma ma yin rgyu skar bdag po min/_/kho bo rnam thos ma yin mchog ldan ma yin legs pa'i brtul zhugs dbang phyug min/_/kho bo thugs zhi gzi brjid kyis 'bar sangs rgyas sras po yin par shes par 
[\[202b.5\]]byos/_/kho bo thub la bsod snyoms dgongs nas bslang ba'i phyir ni khyod kyi drung du 'ongs/_gro bzhin skyes kyis smras pa/_ci shes ldan nyid thub pa yin nam/_des tshigs su bcad de smras pa/_ji ltar gser gyi ri bo lhun po'i zlar ni yungs kar khyer te 'ong ba dang /_ji ltar nyi 
[\[202b.6\]]ma'i zlar ni sa steng srog chags srin bu me khyer 'jal ba dang /_/rin chen gyis phyug rgya mtsho'i zlar ni 'di ni gnag gi rmig rjes sgrun pa ltar/_/de bzhin mi mchog bla ma sangs rgyas la ltos ston pa'i sras dag rig par gyis/_gro bzhin skyes kyis smras pa/_rjes su dpag pa 'di yis 
[\[202b.7\]]na/_/bdag gis khyod kyi 'dren pa ni/_/ji ltar dka' thub rab che ba/_/gsal bar rab tu rtogs lags so/_/dgos pa ci la byon bka' stsol cig_/bcom ldan 'das kyi bsod snyoms phul cig_/bcom ldan 'das de su yin/_khyim bdag gi bu dge sbyong gau ta ma shAkya'i 
[\[203a\]]
[\[203a.1\]]sras shAkya'i rigs las skra dang kha spu bregs te gos ngur smrig bgos nas dad pa yang dag pa kho nas khyim nas khyim med par rab tu byung ste/_de bla na med pa yang dag par rdzogs pa'i byang chub mngon par rdzogs par sangs rgyas pa zhig yod do/_/khyim bdag gi 
[\[203a.2\]]bu de ni sangs rgyas zhes bya'o/_/des sangs rgyas zhes bya ba'i sgra sngon ma thos pa thos nas ba spu'i khung thams cad g.yos shing mngon par dad pa des snod du btsos pa lnga brgya po de nyid tshe dang ldan pa maud gal gyi bu chen po la phul lo/_/de nas tshe dang ldan pa maud gal gyi bu chen pos de las 
[\[203a.3\]]bsod snyoms blangs nas ji ltar sems mnyam par bzhag na tsam pa nas mi snang bar gyur te/_rgyal po'i khab 'od ma'i tshal bya ka lan da ka gnas par phyin pa de lta bu'i ting nge 'dzin la snyoms par zhugs nas/_des bcom ldan 'das la bsod snyoms phul te bcom ldan 'das kyis 
[\[203a.4\]]gsol par brtsams pa na/_ma ga d+hA'i rgyal po bzo sbyangs gzugs can snying pos snod nas btsos pa phyi ma shos khyer te bcom ldan 'das kyi spyan sngar song ba dang /_ji tsam na 'od ma'i tshal thams cad kha zas kyi dri zhim po rnam pa sna tshogs kyis khyab par mthong nas des bsams 
[\[203a.5\]]pa/_gdon mi za bar lha rnams kyi dbang po brgya byin nam/_lha gzhan dag gis bcom ldan 'das la bsod snyoms phul te/_'di ltar 'od ma'i tshal 'di kha zas kyi dri zhim po rnam pa sna tshogs kyis khyab par gyur to snyam du bsams nas bcom ldan 'das la 'di skad ces gsol 
[\[203a.6\]]to/_/btsun pa bcom ldan 'das la lha rnams kyi dbang po brgya byin nam/_lha gzhan dag gis bsod snyoms phul ba'am ci lags na/_'di ltar 'od ma'i tshal 'di zhal zas kyi dri bda' ba sna tshogs kyis khyab par gyur lags/_bcom ldan 'das kyis bka' stsal pa/_rgyal po 
[\[203a.7\]]chen po lha rnams kyi dbang po brgya byin gyis kyang ma yin la/_lha gzhan rnams kyis kyang ma phul te/_de lta mod kyi khyod nyid kyi yul tsam pa na gru 'dzin gyi bu nyi ma re re lnga brgya'i ston mo snod nas 'tshed cing sbyor ba yod de/_de las dge slong maud gal gyi bus blangs so/_/bcom 
[\[203b\]]
[\[203b.1\]]ldan 'das de'i bsngags pa gsung bar brtsams pa thos nas de yang mthong bar 'dod pa skyes pa dang /_bcom ldan 'das kyi thugs kyis de'i bsam pa mkhyen nas bka' stsal pa/_rgyal po chen po sems can de ni bsod nams kyi skal ba chen po dang ldan pa yin pas khyod bsod 
[\[203b.2\]]nams yongs su zad par 'gyur du 'ong gis de la bka' ma stsol cig_/de lta mod kyi rgyal po chen po lhung bzed kyi lhag ma la longs spyod cig_/des gsol pa/_btsun pa bdag rgyal po rgyal rigs spyi bo nas dbang bskur ba lags te/_sngon ni su'i lhung bzed kyi lhag ma 
[\[203b.3\]]yang ma 'tshal lags mod kyi/_bcom ldan 'das ni chos nyid kyis bdag gi yab lags pas/_gal te bcom ldan 'das kyis bka' stsal na longs spyod par bgyi'o zhes des longs spyod par brtsams so/_/bcom ldan 'das kyis bka' stsal pa/_rgyal po 
[\[203b.4\]]chen po khyod kyis sngon lan 'ga' yang bza' ba dang btung ba 'di 'dra ba longs spyad pa yod dam/_rgyal pos gsol pa/_btsun pa bdag kyang rgyal po'i rgyud du btsas/_rgyal po'i rgyud las chen por gyur cing rgyal por gyur kyang g.yar zas dang btung ba 'di 'dra ba ni sngon lan 'ga' 
[\[203b.5\]]yang myong bar ma 'tshal lags so/_/rgyal po chen po sems can skal ba chen po de ni 'di ltar 'di 'dra ba'i bza' ba dang btung ba la longs spyod do/_/de nas ma ga d+hA'i rgyal po bzo sbyangs gzugs can snying pos bcom ldan 'das kyi zhabs gnyis la mgo bos phyag 'tshal te bcom ldan 
[\[203b.6\]]'das kyi spyan snga nas song nas/_des blon po rnams la bsgo ba/_shes ldan dag yul tsam par 'dong gis dpung gi tshogs yan lag bzhi pa go skon cig_/ci'i slad du lags/_gru 'dzin gyi bu blta'o/_/lha'i yul na de mchis pas de nyid dgug tu gsol/_de ni sems can bsod 
[\[203b.7\]]nams kyi skal ba chen po dang ldan pa yin pas de la bka' mi stsol to/_/lha ji ltar bka' ma stsal kyang bdag cag gis mchi bar 'gyur ba de ltar bgyi'o/_/de bzhin du gyis shig_/de rnams kyis tsam par yi ge spring ba/_shes ldan dag rgyal po gshegs par 'gyur gyis grong khyer byi 
[\[204a\]]
[\[204a.1\]]dor gyis shig_/rtswa dang chas dag sta gon gyis shig ces spring ba de rnams kyis thos nas shin tu dga' bar gyur pa dang yang yi ge spring ba/_shes ldan dag rgyal po ni mi gshegs mod kyi gzhon nu gshegs par 'gyur ro zhes spring ba dang /_de rnams skrag ste 
[\[204a.2\]]gzhon nu gtum po lan 'ga' zhig 'ongs na yang gnod par 'gyur ro snyam nas yang spring ba/_rgyal po yang mi gshegs gzhon nu yang mi gshegs te/_de lta mod kyi khyed kyis gang gA ji ltar rgyun las bzlog phyogs su 'bab pa de ltar gags rtsigs shig ces spring ba thos nas tsam 
[\[204a.3\]]pa na gnas pa'i grong khyer gyi mi rnams 'dus nas shes ldan dag gdon mi za bar rgyal po ni bdag cag la chad pa gcad par bzhed pas des na yi ge 'di skad spring mod ces de rnams kyis blon po rnams la don de spring ba dang /_de rnams kyis blags te yang drang por spring ba/_shes ldan dag 
[\[204a.4\]]'di ni bden pa yin te/_rgyal po dang gzhon nu yang mi gshegs la/_gang gA gags brtsig pa yang dgos pa cung zad kyang med do/_/de lta mod kyi lha ni gru 'dzin gyi bu blta bar bzhed do zhes spring ba dang /_de rnams kyis nyan rna ba'i mi zhig mngags so/_/des kyang de bzhin du bsnyad do/_/
[\[204a.5\]]de nas de rnams 'dus nas khyim bdag gru 'dzin gyi drung du song nas khyim bdag lha gro bzhin skyes bye ba nyi shu pa blta bar bzhed nas blon po rnams kyis bdag la drang por spring ste/_nyan rna ba'i mis kyang don de nyid smras na/_'di thong shig_/des smras pa/_shes ldan dag kho bo'i gags 
[\[204a.6\]]kyi skal ba gang yin pa gser gyi gong bus rtsig kyang bla'i mi btang ngo /_/de rnams kyis smras pa/_khyim bdag gal te de lta yin du zin kyang ma 'ongs pa'i skye bo rnams la snying brtse bar gyis shig des smras pa/_shes ldan dag gal te de lta na dam zhig bca' ste/_gal te khyed 
[\[204a.7\]]cag gi bu rnams kyang gro bzhin skyes dang lhan cig gtong ba lta na btang ngo /_/de rnams kyis smras pa/_khyim bdag de bzhin du bgyi'o/_/'o na shes ldan dag [{]ding [,]deng [}]shig_/khyim bdag gru 'dzin gro bzhin skyes bye ba nyi shu pa gang na ba der song ste phyin nas gro bzhin skyes bye ba nyi shu pa 
[\[204b\]]
[\[204b.1\]]la 'di skad ces smras so/_/bu grong mi 'di dag 'di skad ces zer ro/_/des smras pa/_yab gal te de lta na mchi'o/_/bu gdon mi za bar rgyal po de khyod kyi rkang mthil gyi spu gser gyi kha dog can blta bar 'dod kyis/_rgyal po de dag ni gnas ma yin par khro bas khyod la gnod 
[\[204b.2\]]pa byed par 'gyur du 'ong gis khyod kyis rkang pa bteg ste de la bstan par mi bya'i/_'di re mu tig phreng ba 'di rgyal po de'i zhabs kyi drung du zhog la phyag byas nas de'i spyan sngar skyil mo krung chos te 'dug shig dang /_des na spu rnams mthong bar 'gyur ro/_/khyim bdag gru 'dzin gyis 
[\[204b.3\]]bsams pa/_gro bzhin skyes bzhon pa gang gis gtang /_ci glang po che'i bzhon pas sam/_rta'i bzhon pas sam/_shing rta'i bzhon pas sam/_'on te gru'i bzhon pas snyam pa las de 'di snyam du sems te/_'di dag gi nang na gru'i bzhon pa mchog yin pas gru'i 
[\[204b.4\]]bzhon pas gtang ngo snyam du bsams nas des chu bo gang gA la gru sbrengs nas der skyed mos tshal rnam pa sna tshogs byed du bcug ste/_me tog dang 'bras bu rnam pa sna tshogs dang ldan zhing ngang pa dang /_khrung khrung dang /_rma bya dang /_ne tso dang /_ri skegs dang /_khu byug la sogs 
[\[204b.5\]]pa bya rnams skad 'byin cing rol mo'i cha byad sna tshogs dang /_bud med rgyan sna tshogs kyis bklubs pa dag 'dug tu bcug ste/_'byor pa des chu'i nang nas btang ngo /_/de rim gyis rgyal po'i khab tu nye bar phyin pa/_rgyal po gzugs can snying pos gru 'dzin gyi bu 'ong ngo zhes thos nas 
[\[204b.6\]]des rgyal po'i khab nas gang gA'i 'bab chu'i bar der 'obs brkos nas chus bkang ste de'i nang nas gru drangs so/_/rgyal po'i khab kyi grong khyer yang rdo ba dang /_gseg ma dang /_gyo mo bsal cing tsan dan gyi chus chag chag btab/_dri zhim po'i pog phor bzhag_/dar gyi chun 
[\[204b.7\]]'phyang mang po btags/_rgyal mtshan dang /_ba dan btsugs me tog sna tshogs kyis lha rnams kyi dga' tshal gyi skyed mos tshal bzhin du dga' dga' ltar byas te/_de 'byor pa des rgyal po'i khab kyi grong khyer du khrid do/_/de nas rgyal po seng ge'i khri la 'dug pa'i rkang pa'i drung du 
[\[205a\]]
[\[205a.1\]]mu tig gi phreng ba bzhag nas mgo bos phyag byas te mdun du skyil mo krung bcas nas 'dug pa dang /_rgyal pos de'i rkang pa gnyis la gser gyi kha dog 'dra ba'i spu yod pa mthong ngo /_/mthong nas kyang kye ma gro bzhin skyes bye ba nyi shu pa ni bsod nams kyi 
[\[205a.2\]]skal ba chen po dang ldan pa yin no zhes mchog tu ngo mtshar skyes so/_/mthong nas smras pa gro bzhin skyes khyod kyis bcom ldan 'das mthong ngam/_lha ma mthong lags so/_/tshur shog 'dong ngo /_/des dris pa lha ci bcom ldan 'das bzhon pas gshegs sam/_'on te 
[\[205a.3\]]zhabs kyis lags/_rgyal pos smras pa/_de rab tu byung ba yin na de la bzhon pas ci bya/_des smras pa/_lha gal te de lta na bdag kyang sug pa kho nas 'chi'o zhes de rkang pa kho nas chas pa na/_de'i zho shas 'tsho ba rnams kyis sa la gos dag bting ba dang /_des smras 
[\[205a.4\]]pa/_ci bcom ldan 'das gding ba las bzhud dam/_'on te gding ba med par bzhud/_de rnams kyis smras pa/_gding ba med par bzhud do/_/des smras pa/_gding ba sdus shig_/bdag kyang gding ba med par 'gro'o/_/zho shas 'tsho ba rnams kyis gos 
[\[205a.5\]]rnams bsdus pa dang /_mi ma yin pa rnams kyis bting nas des smras pa/_shes ldan dag ngas khyed cag la ma bzlog gam/_de rnams kyis smras pa/_lha bzlog lags so/_/'o na yang su zhig gis bting /_lha khyod bsod nams kyi skal ba chen po mnga' bas mi ma 
[\[205a.6\]]yin pa rnams kyis bting lags grang /_des snying nas tshig tu smras pa/_mi ma yin pa dag gos rnams sdus shig_/de rnams kyis bsdus nas rkang pa sa la bzhag pa nas chen po rnam pa drug tu g.yos par gyur te/_sa chen po 'di g.yos/_rab tu g.yos/_kun tu rab 
[\[205a.7\]]tu g.yos/_ldeg rab tu ldeg_/kun tu rab tu ldeg par gyur te/_shar phyogs mtho na nub phyogs dma'/_nub phyogs mtho na shar phyogs dma'/_lho phyogs mtho na byang phyogs dma'/_byang phyogs mtho na lho phyogs dma'/_mtha' mtho na dbus dma'/_dbus 
[\[205b\]]
[\[205b.1\]]mtho na mtha' dma' bar gyur to/_/de nas bcom ldan 'das kyis dge slong rnams la bka' stsal pa/_dge slong dag 'di nas bzung ste bskal pa dgu bcu rtsa gcig gi bar du gru 'dzin gyi bus lan 'ga' yang gding ba med par rkang pas lam bor te/_da ltar bor ba yang chos la 
[\[205b.2\]]gus pas yin gyi bsod nams yongs su zad pas ni ma yin te/_des nas 'di rnam pa drug tu g.yos par gyur to/_/de nas gro bzhin skyes bye ba nyi shu pa bcom ldan 'das gang na ba der song ste phyin nas bcom ldan 'das kyi zhabs gnyis la mgo bos phyag byas te phyogs gcig tu 
[\[205b.3\]]'dug go/_/de nas bcom ldan 'das kyis de'i bsam pa dang /_bag la nyal dang /_khams dang rang bzhin thugs su chud nas gang thos pas 'phags pa'i bden pa bzhi so sor rtogs par 'gyur ba de lta bu'i chos bshad par mdzad pas gro bzhin skyes bye ba nyi shu pas 'jig 
[\[205b.4\]]tshogs la lta ba'i ri'i rtse mo nyi shu mtho ba ye shes kyi rdo rjes bcom nas rgyun du zhugs pa'i 'bras bu mngon sum du byas te/_des bden pa mthong ba dang /_de stan las langs te bla gos phrag pa gcig tu gzar nas bcom ldan 'das gang na ba de logs su thal mo sbyar ba btud de 
[\[205b.5\]]bcom ldan 'das la 'di skad ces gsol to/_/btsun pa bdag legs par gsungs pa'i chos 'dul ba la rab tu byung ba dang bsnyen par rdzogs pa dge slong gi dngos po thob pa lta na/_bdag bcom ldan 'das kyi spyan sngar tshangs par spyad pa spyod lags so/_/bcom ldan 'das 
[\[205b.6\]]kyis bka' stsal pa/_khyim bdag gi bu de bzhin gshegs pa rnams sam/_de bzhin gshegs pa'i nyan thos rnams ni pha mas ma gnang ba'i rigs kyi bu rab tu 'byin pa dang bsnyen par rdzogs par mi byed kyis song la pha dang /_ma la rtogs shig_/rgyal pos gsol pa/_btsun 
[\[205b.7\]]pa bdag ni rten pa thams cad kyi dpon po lags te don du 'di ni chos nyid kyis bdag gi bu lags pas 'di bdag gis gnang lags kyis bcom ldan 'das ci legs su rab tu dbyung du gsol/_de nas bcom ldan 'das kyis dge slong tshur shog ces bya bas dge slong tshur shog tshangs 
[\[206a\]]
[\[206a.1\]]par spyad pa spyod cig ces gsungs so/_/de nas bcom ldan 'das kyis bka' stsal ma thag kho nar skra byi ba dang snam sbyar gyon par gyur te skra dang kha spu zhag bdun skyes pa tsam dang /_lag pa lhung bzed dang /_bya ma bum gyis 'brel pa dang /_lo brgya 
[\[206a.2\]]lon pa'i spyod lam lta bur gnas par gyur to/_/'dir smras pa/_de bzhin gshegs pas tshur shog bka' stsal pas/_/skra byi snam sbyar gyon pa'i lus ldan zhing /_/mod la dbang po rab zhir gnas gyur te/_/sangs rgyas dgongs pas lus gzugs bkab par gyur/_/
[\[206a.3\]]drug sde rnams kyis de la co dri bar brtsams pa/_re zhig bstan pa la ni gcig tu brtson par bya dgos pa yin na/_mar sar gyi gong bu 'dis khyad par ci zhig rtogs par 'gyur zhes de rnams kyis de co dris pa dang /_tshe dang ldan pa kun dga' bo gang na ba der song ste phyin nas tshe dang ldan 
[\[206a.4\]]pa kun dga' bo la 'di skad ces smras so/_/btsun pa kun dga' bo bcom ldan 'das kyis dge slong gcig tu brtson pa'i rnal 'byor dang mthun pa'i ting nge 'dzin du gsungs pa gang lags/_tshe dang ldan pa gro bzhin skyes 'chag pas thob pa'i ting nge 'dzin ni yun ring du gnas par 
[\[206a.5\]]'gyur ro zhes bcom ldan 'das kyis bka' stsal to/_/des bsil ba'i tshal gyi dur khrod du song ste/_'chag sa byas nas de na tshe dang ldan pa gro bzhin skyes bye ba nyi shu pa rgyal po'i khab kyi bsil ba'i tshal gyi dur khrod du gnas nas rtag tu 'grus pa dang ldan par byang chub kyi phyogs dang 
[\[206a.6\]]mthun pa'i chos rnams la rnal 'byor gyi rjes su brtson pa'i sgom pas gnas so/_/de nas tshe dang ldan pa gro bzhin skyes bye ba nyi shu pa gcig pu dben par song ste nang du yang dag bzhag pa na sems la sems kyi rnam par rtog pa 'di snyam du skyes par gyur te/_bcom ldan 'das kyi 
[\[206a.7\]]nyan thos brtson 'grus brtsams te gnas pa ji snyed cig yod pa de rnams kyi nang na bdag mchog yin na/_'on kyang bdag len pa med par zag pa rnams las sems rnam par grol bar ma gyur gyis/_bdag gi nye du rnams la longs spyod rgya chen po yod pas/_ma la bdag 'dug la 
[\[206b\]]
[\[206b.1\]]'dod pa rnams la longs spyod cing sbyin pa dag sbyin bsod nams dag bya'o snyam mo/_/de nas bcom ldan 'das kyi thugs kyis tshe dang ldan pa gro bzhin skyes bye ba nyi shu pa'i bsam pa mkhyen nas dge slong zhig la bka' stsal pa/_dge slong tshur shog_/khyod gro bzhin skyes bye ba nyi 
[\[206b.2\]]shu pa gang na ba der song la phyin nas gro bzhin skyes bye ba nyi shu pa la 'di skad ces gro bzhin skyes bye ba nyi shu pa khyod la ston pa gsung ngo zhes sgo shig_/btsun pa bka' bzhin 'tshal zhes dge slong des bcom ldan 'das las mnyan nas tshe dang ldan pa gro bzhin skyes bye ba nyi shu pa gang na ba der 
[\[206b.3\]]song ste phyin nas tshe dang ldan pa gro bzhin skyes bye ba nyi shu pa la 'di skad ces smras so/_/tshe dang ldan pa gro bzhin skyes khyod la ston pa gsung ngo /_/tshe dang ldan pa bka' bzhin 'tshal zhes tshe dang ldan pa gro bzhin skyes bye ba nyi shu pas dge slong de las mnyan nas bcom ldan 'das gang 
[\[206b.4\]]na ba der song ste phyin pa dang /_bcom ldan 'das kyi zhabs gnyis la mgo bos phyag byas te phyogs gcig tu 'dug go/_/phyogs gcig tu 'dug nas bcom ldan 'das kyis tshe dang ldan pa gro bzhin skyes bye ba nyi shu pa la 'di skad ces bka' stsal to/_/gro bzhin skyes khyod 
[\[206b.5\]]gcig pu dben par song ste nang du yang dag bzhag pa na sems la sems kyi rnam par rtog pa 'di lta bu bcom ldan 'das kyi nyan thos brtson 'grus brtsams te gnas pa ji snyed yod pa de rnams kyi nang na bdag mchog yin na/_'on kyang bdag len pa med par zag pa rnams las 
[\[206b.6\]]sems rnam par grol bar ma gyur gyis/_bdag gi nye du rnams la longs spyod rgya chen po yod pas ma la bdag 'dug la 'dod pa rnams la longs spyod cing sbyin pa dag sbyin/_bsod nams dag bya'o snyam pa skyes par ma gyur tam/_de nas tshe dang ldan pa gro bzhin skyes 'di snyam 
[\[206b.7\]]du sems te/_bcom ldan 'das kyi thugs kyis bdag gi sems mkhyen to snyam du bsams nas 'jigs pa dang skrag pa dang skyobs pa spu zing zhes byed nas bcom ldan 'das la 'di skad ces gsol to/_/btsun pa de lta lags so/_/de'i phyir gro bzhin skyes khyod la dri yis 
[\[207a\]]
[\[207a.1\]]khyod kyis ji ltar bzod pa bzhin de'i lan thob shig_/gro bzhin skyes ji snyam du sems khyod sngon khyim par gyur pa na pi bang gi rgyud kyi sgra la mkhas pa yin nam/_btsun pa bdag sngon khyim par gyur pa na pi bang gi rgyud kyi sgra la mkhas pa mad lags so/_/gro 
[\[207a.2\]]bzhin skyes ji snyam du sems/_gang gi tshe pi bang gi rgyud shin tu bsdams par gyur pa de'i tshe ji ga pi bang gi sgra snyan par 'gyur ba'am/_sgra yid du 'ong ba'am/_sgra dang ldan pa'am/_las su rung bar 'gyur ram/_btsun pa ma lags so/_/'o na gang gi tshe pi bang gi rgyud 
[\[207a.3\]]lhag par lhod par gyur pa de'i tshe ji ga pi bang gi sgra snyan par 'gyur ba'am/_sgra yid du 'ong ba'am/_sgra dang ldan pa'am/_las su rung bar 'gyur ram/_btsun pa ma lags so/_/gang gi tshe pi bang gi rgyud shin tu bsdams pa ma yin zhing lhag par lhod pa ma yin par gyur te rgyud ran par 
[\[207a.4\]]'dug pa de'i tshe pi bang gi sgra snyan par 'gyur ba'am/_sgra yid du 'ong ba'am/_sgra dang ldan pa'am/_las su rung bar 'gyur ba ma yin nam/_btsun pa de lta lags so/_/gro bzhin skyes de bzhin du ha cang brtson 'grus brtsams pa ni rgod par 'gyur ro/_/ha cang zhan na ni zhum 
[\[207a.5\]]par 'gyur ro/_/gro bzhin skyes de lta bas na khyod kyis ran pa nyid rtogs par bya ste/_des kyang nga rgyal du mi bya zhing de la yang bag yod par bya/_de'i tshe mtshan ma yang gzung bar bya/_gro bzhin skyes khyod gnas pa 'dis gnas na ring po mi thogs pa kho nar zag pa rnams zad 
[\[207a.6\]]nas zag pa med pa rnam par grol ba'i sems dang /_rnam par grol ba'i shes rab mthong ba'i chos nyid la rang gi mngon par shes pas mngon sum du byas nas rdzogs par byas te/_bdag gi skye ba zad do/_/tshangs par spyod pa bsten to/_/bya ba byas so/_/srid pa 'di las 
[\[207a.7\]]gzhan mi shes so zhes sgrogs par 'gyur ro/_/de nas tshe dang ldan pa gro bzhin skyes bye ba nyi shu pa bcom ldan 'das kyis gsungs pa la mngon par dga' ste rjes su yi rangs nas bcom ldan 'das kyi zhabs gnyis la mgo bos phyag byas te bcom ldan 'das kyi spyan snga nas song ngo /_/de 
[\[207b\]]
[\[207b.1\]]nas bcom ldan 'das kyis pi bang gi dpe 'dis tshe dang ldan pa gro bzhin skyes la gdams ngag phog nas gcig pu dben pa bag yod pa rtun pa dang ldan pa bdag nyid gtong bar gnas so/_/gcig pu dben pa bag yod pa rtun pa dang ldan pa bdag nyid gtong bar gnas pa na gang gi phyir rigs kyi bu 
[\[207b.2\]]rnams skra dang kha spu bregs te gos ngur smrig bgos nas dad pa yang dag pa kho nas khyim nas khyim med par rab tu 'byung bar byed pa/_tshangs par spyod pa'i mtha' bla na med pa de tshe de nyid la rang gi mngon par shes pas mngon sum du byas te/_bsgrubs nas bdag gi skye ba zad do/_/tshangs 
[\[207b.3\]]par spyod pa bsten to/_/bya ba byas so/_/'di las srid pa gzhan mi shes so zhes go bar byed cing tshe dang ldan pa de kun shes par gyur te/_sems shin tu rnam par grol ba'i dgra bcom par gyur to/_/de nas tshe dang ldan pa gro bzhin skyes bye ba nyi shu pa dgra bcom pa thob ste/_rnam 
[\[207b.4\]]par grol ba'i dga' ba'i bde ba nyams su myong nas de 'di snyam du sems te/_bdag bcom ldan 'das blta ba dang bsnyen bkur bya ba'i phyir 'gro ba'i dus ni 'di yin no snyam nas de nas tshe dang ldan pa gro bzhin skyes bye ba nyi shu pa dgongs ka nang du yang dag 'jog las langs te bcom 
[\[207b.5\]]ldan 'das gang na ba der song nas phyin pa dang bcom ldan 'das kyi zhabs gnyis la mgo bos phyag byas te phyogs gcig tu 'dug go/_/phyogs gcig tu 'dug nas bcom ldan 'das la tshe dang ldan pa gro bzhin skyes bye ba nyi shu pas 'di skad ces gsol to/_/btsun pa 
[\[207b.6\]]dge slong dgra bcom pa/_zag pa zad pa/_bya ba byas pa/_byed pa byas pa/_khur bor ba/_bdag gi don rjes su thob pa/_srid par kun tu sbyor ba yongs su zad pa/_yang dag pa'i shes pas sems shin tu rnam par grol bar gyur pa gang lags pa de de'i tshe gnas drug 
[\[207b.7\]]la mos par 'gyur te nges par 'byung ba la mos par 'gyur ba lags/_'tshe ba ma mchis pa la mos par 'gyur ba lags/_rab tu dben pa la mos par 'gyur ba lags/_sred pa zad pa dang /_len pa zad pa dang /_mi brjed pa'i sems la mos par 'gyur ba lags 
[\[208a\]]
[\[208a.1\]]so/_/btsun pa 'di na kha cig 'di snyam du kye ma tshe dang ldan pa 'di dad pa tsam kho na la gnas pas nges par 'byung ba la mos so snyam du sems na/_btsun pa de ltar blta bar mi bgyi ste/_'dod chags zad pa dang /_zhe sdang zad pa dang /_gti mug zad 
[\[208a.2\]]pas nges par 'byung ba la mos par 'gyur lags so/_/btsun pa 'di na kha cig 'di snyam du kye ma tshe dang ldan pa 'di tshul khrims tsam kho na la brten nas mi 'tshe ba la mos so snyam du sems na/_btsun pa de ltar blta bar mi bgyi ste/_'dod chags zad pa dang /_zhe sdang 
[\[208a.3\]]zad pa dang /_gti mug zad pas mi 'tshe ba la mos par 'gyur lags so/_/btsun pa 'di na kha cig 'di snyam du kye ma tshe dang ldan pa 'di rnyed pa dang /_bkur sti dang /_tshigs su bcad pa tsam kho na tshol ba'i slad du rab tu dben pa la mos so snyam du sems na/_btsun pa 
[\[208a.4\]]de ltar blta bar mi bgyi ste/_'dod chags zad pa dang /_zhe sdang zad pa dang /_gti mug zad pa dang /_sred pa zad pa dang /_len pa zad pa las mi brjed pa'i sems la yang mos par 'gyur lags te/_btsun pa dge slong dgra bcom pa zag pa zad pa/_bya ba byas 
[\[208a.5\]]pa/_byed pa byas pa/_khur bor ba/_rang gi don rjes su thob pa/_srid par kun tu sbyor ba yongs su zad pa/_yang dag pa'i shes pas sems shin tu rnam par grol bar gyur pa gang lags pa de de'i tshe de gnas drug po 'di dag la mos par 'gyur lags so/_/btsun pa 
[\[208a.6\]]dge slong slob pa gang yin pa ma thob pa gang lags pa de gong ma'i grub pa dang bde ba'i mya ngan las 'das pa don du gnyer ba'i tshul la lan mang du gnas te/_de de'i tshe slob pa'i tshul khrims dang /_slob pa'i dbang po dang ldan pa lags so/_/de dus gzhan na zag pa rnams 
[\[208a.7\]]zad nas zag pa med pa'i rnam par grol ba'i sems dang /_rnam par grol ba'i shes rab mthong ba'i chos nyid la rang gi mngon par shes pas mngon sum du bgyis te bsgrubs nas bdag gi skye ba zad do/_/tshangs par spyod pa bsten to/_/srid pa 'di las gzhan mi shes 
[\[208b\]]
[\[208b.1\]]so zhes sgrogs pa de'i tshe ni de mi slob pa'i tshul khrims dang /_mi slob pa'i dbang po rnams dang ldan lags so//_//'dul ba gzhi/_bam po brgya rtsa gcig pa/_btsun pa dper na bus pa gzhon nu chung ngu zhan pa gan rkyal du nyal ba de ni de'i tshe byis pa'i 
[\[208b.2\]]ngang tshul dang /_byis pa'i dbang po rnams dang ldan lags la/_de dus gzhan na chen por gyur pa'i rgyus dbang po rnams yongs su smin pa de'i tshe na chen po'i ngang tshul dang /_chen po'i dbang po dang ldan lags so/_/btsun pa de bzhin du dge slong slob pa yid ma thob pa gang 
[\[208b.3\]]lags pa de gong ma'i grub pa dang bde ba'i mya ngan las 'das pa la don du gnyer ba'i tshul la lan mang du gnas te/_de de'i tshe slob pa'i tshul khrims dang slob pa'i dbang po dang ldan lags so/_/de dus gzhan na zag pa rnams zad nas zag pa med pa'i rnam par grol ba'i 
[\[208b.4\]]sems dang /_rnam par grol ba'i shes rab mthong ba'i chos nyid la rang gi mngon par shes pas mngon sum du bgyis te bsgrubs nas bdag gi skye ba zad do/_/tshangs par spyod pa bsten to/_/bya ba byas so/_/srid pa 'di las gzhan mi shes so zhes sgrogs pa de'i 
[\[208b.5\]]tshe ni de mi slob pa'i tshul khrims dang /_mi slob pa'i dbang po dang ldan lags so/_/gal te de'i mig gis rnam par shes par bya ba'i gzugs rnams mig la shin tu snang bar gyur kyang de'i rnam par grol ba'i sems dang /_rnam par grol ba'i shes rab de gtugs 
[\[208b.6\]]par mi 'gyur te/_de'i sems phyin ci ma log pa shin tu rnam par grol ba/_shin tu bsgoms pa de nang du gnas par 'gyur zhing de la zad par yang rjes su blta'o/_/gal te de'i rna bas rnam par shes par bya ba'i sgra rnams dang /_snas rnam par shes par bya ba'i dri rnams 
[\[208b.7\]]dang /_lces rnam par shes par bya ba'i ro rnams dang /_lus kyis rnam par shes par bya ba'i reg bya rnams dang /_yid kyis rnam par shes par bya ba'i chos rnams yid la shin tu snang bar gyur kyang de'i rnam par grol ba'i sems dang /_rnam par grol ba'i shes rab de 
[\[209a\]]
[\[209a.1\]]gtugs par mi 'gyur te de'i sems phyin ci ma log pa/_shin tu rnam par grol ba/_shin tu bsgoms pa de nang du gnas par 'gyur zhing de la zad par yang rjes su blta'o/_/btsun pa dper na grong khyer ram/_grong rdal dang ha cang yang thag mi ring ba 
[\[209a.2\]]zhig na ri brag chen po ser ga ma mchis pa/_shin tu mkhregs pa gcig tu 'thas pa zhig mchis na/_de la gal te shar phyogs nas rlung gi shugs drag po langs kyang de g.yos par mi 'gyur/_de 'gul bar mi 'gyur zhing de nub phyogs su bkur bar mi nus lags so/_/
[\[209a.3\]]gal te lho phyogs dang /_nub phyogs dang /_byang phyogs nas rlung gi shugs drag po langs kyang de g.yos par mi 'gyur/_de 'gul bar mi 'gyur zhing de lho phyogs su bkur bar mi nus lags te/_gang nas rlung gi shugs drag po langs kyang des de g.yos par mi 'gyur/_
[\[209a.4\]]de 'gul bar mi 'gyur zhing de gang du yang bkur bar mi nus lags so/_/de bzhin du gal te de'i mig gis rnam par shes par bya ba'i gzugs rnams mig la shin tu snang bar gyur kyang de'i rnam par grol ba'i sems dang /_rnam par grol ba'i shes rab de gtugs par mi 
[\[209a.5\]]'gyur te de'i sems phyin ci ma log pa/_shin tu rnam par grol ba/_shin tu bsgoms pa de nang du gnas par 'gyur zhing de la zad par yang rjes su lta'o/_/gal te de'i rna bas rnam par shes par bya ba'i sgra rnams dang /_snas rnam par shes par bya ba'i dri rnams dang /_
[\[209a.6\]]lces rnam par shes par bya ba'i ro rnams dang /_lus kyis rnam par shes par bya ba'i reg bya rnams dang /_yid kyis rnam par shes par bya ba'i chos rnams yid la shin tu snang bar gyur kyang de'i rnam par grol ba'i sems dang /_rnam par grol ba'i shes rab de gtugs 
[\[209a.7\]]par mi 'gyur te/_de'i sems phyin ci ma log pa/_shin tu rnam par grol ba/_shin tu bsgoms pa de nang du gnas par 'gyur zhing de la zad par yang rjes su lta'o/_/tshe dang ldan pa gro bzhin skyes bye ba nyi shu pas/_de skad ces gsol nas gnas brtan dgra bcom 
[\[209b\]]
[\[209b.1\]]pas gzhan yang 'di skad ces gsol to/_/nges par 'byung la mos pa dang /_/sems ni 'tshe ba med pa dang /_/rab tu dben la mos pa dang /_/sred pa zad la dga' ba dang /_/len pa zad la mos pa dang /_/sems ni brjed pa med gyur pa/_/skye mched skye 
[\[209b.2\]]ba shes nas su/_/sems ni rnam par grol bar 'gyur/_/de nas sems ni rnam grol zhing /_/sems zhi ba yi skyob pa yis/_/bya ba dag ni byas zin pas/_/bya ba yod pa ma yin no/_/ji ltar brag gi ri bo la/_/rlung gis rab tu mi g.yos pa/_/de bzhin 
[\[209b.3\]]sdug dang mi sdug pa'i/_/gzugs rnams dang ni sgra dag dang /_/dri dang ro dang reg pa dang /_/chos kyis skyob pa mi g.yo ste/_/bkrir mi btub pa'i sems gnas shing /_/de la'ang zad par rjes su lta/_/dge slong rnams the tsom skyes te the tsom thams cad gcod 
[\[209b.4\]]pa/_sangs rgyas bcom ldan 'das la zhus pa/_btsun pa tshe dang ldan pa gro bzhin skyes bye ba nyi shu pas las ci zhig bgyis na las de'i rnam par smin pas phyug cing nor mang ba longs spyod che ba'i rigs su skyes shing rkang pa'i mthil gnyis su spu gser gyi kha dog 'dra ba 
[\[209b.5\]]skyes pa dang /_gdugs re re zhing lnga brgya'i ston mo snod nas sgrol zhing sbyor ba dang /_'di nas bzung ste bskal pa dgu bcu rtsa gcig gi bar du lan 'ga' yang gding ba ma mchis pa'i sa phyogs su rkang pa ma bzhag pa dang /_btsas ma thag tu dkan dbab pa'i rin gser bye ba 
[\[209b.6\]]phrag nyi shu thob cing bcom ldan 'das kyi bstan pa la rab tu byung nas kyang nyon mongs pa thams cad spangs te dgra bcom pa mngon sum du bgyis lags/_bcom ldan 'das kyis bka' stsal pa/_dge slong dag gro bzhin skyes bye ba nyi shu pa 'di nyid kyis las tshogs rnyed 
[\[209b.7\]]pa rkyen yongs su bsgyur ba/_'od pa bzhin du nye bar gnas pa/_gdon mi za bar 'byung bar 'gyur ba'i las dag byas shing bsags pas gro bzhin skyes 'di nyid kyis las byas shing bsags pa dag gzhan su zhig gis so sor myong bar 'gyur/_dge slong dag las byas 
[\[210a\]]
[\[210a.1\]]shing bsags pa dag ni phyi rol gyi sa'i khams la rnam par smin par mi 'gyur/_chu'i khams la mi 'gyur/_me'i khams la mi 'gyur/_rlung gi khams la mi 'gyur gyi 'di ltar las dge ba dang mi dge ba byas shing bsags pa dag ni zin pa'i phung 
[\[210a.2\]]po dang /_khams dang /_skye mched rnams la rnam par smin par 'gyur te/_las rnams bskal pa brgyar yang ni/_/chud mi za ba'ang tshogs dang dus/_/rnyed na lus can rnams la ni/_/'bras bu dag tu 'gyur ba nyid/_/dge slong dag sngon byung ba bskal pa dgu 
[\[210a.3\]]bcu rtsa gcig na 'jig rten du yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo sgyur ba/_bla na med pa/_lha dang mi rnams kyi ston pa/_sangs rgyas bcom ldan 'das 
[\[210a.4\]]rnam par gzigs zhes bya ba byung ste/_de dge slong drug khri nyis stong gis yongs su bskor nas ljongs rgyu zhing gshegs pa na rgyal po'i pho brang bshes ldan zhes bya bar gshegs so/_/rgyal po'i pho brang bshes ldan na dga' sde rab tu mang po gnas te/_de rnams kyis 
[\[210a.5\]]yang dag par rdzogs pa'i sangs rgyas rnam par gzigs dge slong drug khri nyis stong gis yongs su bskor te ljongs rgyu zhing gshegs pa na 'dir byon to zhes thos so/_/thos nas kyang thams cad 'dus te yang dag par rdzogs pa'i sangs rgyas rnam par gzigs gang na ba 
[\[210a.6\]]der dong ste lhags nas yang dag par rdzogs pa'i sangs rgyas rnam par gzigs kyi zhabs gnyis la mgo bos phyag byas te phyogs gcig tu 'dug go/_/phyogs gcig tu 'dug nas yang dag par rdzogs pa'i sangs rgyas rnam par gzigs kyis dga' sde rnams la 
[\[210a.7\]]chos dang ldan pa'i gtam gyis yang dag par ston par mdzad/_yang dag par 'dzin du 'jug par mdzad/_yang dag par gzengs stod par mdzad/_yang dag par rab tu dga' bar mdzad de/_rnam grangs du mar chos dang ldan pa'i gtam gyis yang dag par bstan/_
[\[210b\]]
[\[210b.1\]]yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas cang mi gsung ngo /_/de nas dga' sde rab tu mang po stan las langs te bla gos phrag pa gcig tu gzar nas yang dag par rdzogs pa'i sangs rgyas rnam par gzigs 
[\[210b.2\]]gang na ba de logs su thal mo sbyar ba btud de/_yang dag par rdzogs pa'i sangs rgyas rnam par gzigs la 'di skad ces gsol to/_/bcom ldan 'das dge slong gi dge 'dun dang thabs cig la bdag cag dgung zla gsum du na bza' chos gos dang /_bsod snyoms 
[\[210b.3\]]dang /_gzims cha dang /_snyun dpyad kyi rkyen sman dang /_yo byad rnams sbyor zhing mchis na gnang bar mdzad du gsol/_yang dag par rdzogs pa'i sangs rgyas rnam par gzigs kyis dga' sde rab tu mang po rnams la cang mi gsung bas gnang ngo /_/de nas dga' sde rab tu 
[\[210b.4\]]mang pos yang dag par rdzogs pa'i sangs rgyas rnam par gzigs cang mi gsung bas gnang bar rig nas bcom ldan 'das kyis gsungs pa la mngon par dga' ste rjes su yi rangs nas/_bcom ldan 'das kyi zhabs gnyis la mgo bos phyag byas nas stan las langs 
[\[210b.5\]]te dong ngo /_/de rnams 'dun khang du 'dus te gros bya bar brtsams pa/_shes ldan dag bdag cag gis bcom ldan 'das ji ltar gdugs tshod gsol bar bya/_ci 'dus te bya 'am/_'on te re res bya/_de na kha cig gis smras pa/_nyi ma re re zhing 'dus te gdugs 
[\[210b.6\]]tshod gsol na bdag cag gi zhing blas kyi mtha' rnams bar chad du 'gyur bas shes ldan dag gal te 'dod na re mos re mos gdugs tshod gsol bar bya'o zhes de rnams kyis re mos re mos spyi bu ngas las ston mo bya bar brtsams te/_'byor pa ji lta ba bzhin bdag nyid kyi yang snon 
[\[210b.7\]]par byed do/_/de nas dga' sde rnams kyi nang na bram ze'i khye'u bkren pa zhig yod pa de ma'i drung du song ste smras pa/_yum dga' sde rnams kyis khrims su bcas pa re mos re mos bcom ldan 'das gdugs tshod gsol bar bya'o zhes bcas na/_de la bdag gi 'byor pa 
[\[211a\]]
[\[211a.1\]]ni nyung na bdag gis ji ltar gdugs tshod gsol bar bgyi/_des smras pa/_bu gal te de lta na khyod kyis nyi ma tha ma zung la dus de'i bar du cung zad sgrubs shig_/tshogs kyi rgyu lhag kyang cung zad rnyed grang /_des nyi ma tha ma bzung nas de na tshogs kyi rgyu 
[\[211a.2\]]lhag pa rab tu mang po yod pa dang /_des kyang cung zad bsgrubs nas de nas des gnas khang rtsig tu bcug ste/_der gos rnams bting nas grwa rnams su kAr+ShA pa Na lnga lnga bzhag_/de la dom lpags shig bdog pa de yang gnas khang gi sgor bting ngo /_/de nas lnga brgya'i ston 
[\[211a.3\]]mo snod du btsos shing sbyar nas bkur sti chen pos yang dag par rdzogs pa'i sangs rgyas rnam par gzigs la gdugs tshod gsol te zhabs la gtugs nas smon lam btab pa/_dge ba'i rtsa ba 'dis bdag phyug cing nor mang ba longs spyod che ba'i rigs su skye zhing lan 
[\[211a.4\]]'ga' yang gding ba ma mchis pa'i sa phyogs su rkang pa mi 'jog pa dang /_yang dag par rdzogs pa'i sangs rgyas rnam par gzigs kyi zhabs kyi mthil gnyis la spu gser gyi kha dog 'dra ba sor bzhi tsam 'khrungs pa ji 'dra ba de lta bur bdag gi yang de dang 'dra ba dang yon 
[\[211a.5\]]tan 'di lta bu dag kyang thob cing /_ston pa 'di 'dra ba mnyes par bgyid par 'gyur gyis mi mnyes par bgyid par ma gyur cig ces byas so/_/dge slong dag ji snyam du sems/_de'i tshe de'i dus kyi dga' sde'i bram ze'i khye'u gang yin pa de ni gro bzhin skyes bye ba nyi shu pa 'di 
[\[211a.6\]]nyid yin te/_'dis yang dag par rdzogs pa'i sangs rgyas rnam par gzigs la bya ba byas shing smon lam btab pa de'i las kyi rnam par smin pa gang yin pas phyug cing nor mang la longs spyod che ba'i rigs su skyes pa dang /_rkang pa gnyis la spu gser gyi kha dog 'dra ba sor 
[\[211a.7\]]bzhi tsam skyes pa dang /_'di nas bzung ste bskal pa dgu bcu rtsa gcig gi bar du lan 'ga' yang gding ba med pa'i sa phyogs su rkang pa ma bor ba dang /_btsas pa na yang dkan dbab pa'i rin du gser bye ba phrag nyi shu thob cing /_nga'i bstan pa la rab tu byung nas kyang nyon mongs 
[\[211b\]]
[\[211b.1\]]pa thams cad spangs nas dgra bcom pa mngon sum du byas so/_/dge slong dag de lta bas na las gcig tu gnag pa rnams kyi rnam par smin pa ni gcig tu gnag pa yin la/_gcig tu dkar ba rnams kyi ni gcig tu dkar ba yin/_'dren ma rnams kyi ni 'dren ma yin pas/_
[\[211b.2\]]dge slong dag de lta bas na las gcig tu gnag pa rnams dang 'dren ma rnams ni spangs la/_las gcig tu dkar ba rnams la brtsal bar bya ste/_dge slong dag khyed kyis de ltar bslab par bya'o/_/gang gi tshe ma skyes dgra mi dge ba'i bshes gnyen lha sbyin gyis zin pas 
[\[211b.3\]]rgyal po gzugs can snying po la rdo rje rtse gcig pa 'phangs pa de'i tshe/_rgyal po'i khab na gnas pa'i grong mi rnams kyis 'phya bar brtsams te/_de na kha cig ni rgyal po la mi snyan pa sgrogs par byed de/_'di ma btsas pa nyid nas yab la dgrar 'gyur ro zhes lung 
[\[211b.4\]]bstan na/_ci'i phyir ma btsas pa nyid du mi bsad/_gzhan dag gis smras pa/_shes ldan dag rgyal pos mnyes te ci thams cad kyi lung bstan pa [(]bdan [,]bden [)]par 'gyur ram/_gzhon nu nyid dul ba yin mod kyi 'on kyang lha sbyin mi dge ba'i bshes gnyen gyis bslus nas des na bya 
[\[211b.5\]]ba ngan pa la shin tu zhugs par gyur to/_/gzhan dag gis smras pa/_shes ldan dag rgyal po dang lha sbyin gyis kyang ma nyes te/_'on kyang lha sbyin khrid de 'jig rten gyi khams kyi bar du mi bzhag par 'di ltar rab tu 'byin par mdzad pas na bcom ldan 'das kho nas nongs so/_/
[\[211b.6\]]kha cig gis smras pa/_bcom ldan 'das kyis ma nongs te/_de gang gi phyir gnas nas dbyung ba'i las ma byas pas dge 'dun gyis nyes so/_/de nas gang dag rgyal po la mi snyan par sgrogs pa des rgyal po ngo tsha bar mi byed kyi/_sngon gyi tshe rabs rnams su bdag gis 
[\[211b.7\]]las 'di dag byas shing bsags pa yin no snyam mo/_/gang dag bcom ldan 'das dang dge 'dun la mi snyan pa sgrogs pa des ni rgyal po shin tu ngo tsha bar byed de/_bdag gi lus ngan pa gang yin pa des 'jig rten bcom ldan 'das dang dge 'dun gyi mi snyan pa 
[\[212a\]]
[\[212a.1\]]brjod do snyam mo/_/dge slong rnams the tshom skyes te the tshom thams cad gcod pa bcom ldan 'das la zhus pa/_btsun pa nongs pa gzhan gyis bgyis la skyon gzhan la bsgo ba la gzigs/_bcom ldan 'das kyis bka' stsal pa/_dge slong dag 
[\[212a.2\]]da ltar gyi 'di 'ba' zhig tu ma zad de/_ji ltar 'dis 'das pa'i dus na yang nyes pa gzhan gyis byas la skyon gzhan la bsgos pa de nyon cig_/dge slong dag sngon byung ba grong khyer bA rA Na sI na rgyal po tshangs sbyin zhes bya ba 'byor pa dang /_rgyas pa dang /_bde ba dang /_lo 
[\[212a.3\]]legs pa skye bo'i tshogs mang pos rab tu gang ba na rgyal srid byed du 'jug go/_/de la khyi gnyis zhig yod pa 'gram dang nye 'gram zhes bya ste/_de gnyis kyis rgyal po'i rta khrab kyi cha spyad 'chos so/_/ji tsam dus gzhan zhig na rgyal po tshangs sbyin dra ma la cha ba na des blon po 
[\[212a.4\]]rnams la bsgo ba/_shes ldan dag rta khrab kyi yo byad ltos shig_/de rnams kyis blta bar brtsams pa na thams cad bcad cing rab tu gtubs par mthong nas de rnams kyis rgyal po la smras pa/_lha rta khrab kyi cha spyad zhes rnams kyis 'tshal to/_/rgyal pos smras pa/_shes 
[\[212a.5\]]ldan dag gal te de lta na ngas khyi rnams yongs su spang ngo /_/de na kha cig ni bsad do/_/kha cig ni bros so/_/ji tsam na yul gzhan gyi khyi zhig yul nas bA rA Na sIr 'ong ba na des de rnams 'bros pa mthong nas dris pa/_shes ldan dag ci'i phyir khyed 'di ltar skrag_/de rnams 
[\[212a.6\]]kyis ji ltar gyur pa rgyas par smras pa dang des smras pa/_khyed ci'i phyir rgyal po la gsol bar ma byas/_de rnams kyis smras pa/_gzhan dag ni kha btag_/kho bo cag ni bros na rgyal po la gsol bar bya ba'i gtol ga la yod/_des smras pa/_'dug shig dang khyed 
[\[212a.7\]]kyi don du kho bos rgyal po la gsol ba bya'o/_/des de rnams dbugs phyung nas slar log pa dang /_de nas des rgyun lugs tshad tsam na thos pa'i nyen kor du 'dug nas tshigs su bcad pas gsol ba btab pa/_rgyal po'i khab na zhes gnyis mchis pa 'gram dang ni/_/nye 
[\[212b\]]
[\[212b.1\]]'gram stobs dang kha dog ldan pa gang lags pa/_/de 'dir dgum rgyu bdag cag dgum pa'i rgyu ma lags/_lha cig dgum rgyu ma lags bkum pa rigs pa min/_/rgyal pos thos nas des nam langs pa dang blon po rnams la bsgo ba/_shes ldan dag mdang sum nga 
[\[212b.2\]]la tshigs su bcad pas gsol ba byed pa gang yin pa de tshol cig_/de rnams kyis sku srung rnams la bsgo ba/_shes ldan dag mdang sum lha la tshigs su bcad pas gsol ba byed pa de tshol cig_/de rnams kyis smras pa/_yul gyi khyi lags so/_/rgyal pos 
[\[212b.3\]]smras pa/_shes ldan dag ci 'gram dang nye 'gram gyis zos sam 'on te/_khyi gzhan rnams kyis yin rtogs shig_/blon po rnams 'dus nas gros bya bar brtsams pa/_shes ldan dag lhas 'di skad ces khyi rnams rtogs shig ces bka' stsal na/_de rnams 
[\[212b.4\]]la ji ltar brtag par bya/_gzhan dag gis smras pa/_de la gzhan brtag tu ci yod/_skra'i thum po byin te skyug tu gzhug mod/_de rnams kyis skra'i thum po byin te skyug tu bcug pa las/_ji tsam na 'gram dang nye 'gram gnyis ko ba'i dum bur skyugs nas rgyal po la rig par byas 
[\[212b.5\]]pa dang /_rgyal pos de gnyis spangs te/_lhag ma rnams la mi 'jigs pa byin no/_/dge slong dag ji snyam du sems/_de'i tshe de'i dus kyi 'gram dang nye 'gram gang yin pa de gnyis ni lha sbyin dang /_ma skyes dgra 'di gnyis yin te/_de na yang 'di gnyis kyis nyes pa 
[\[212b.6\]]byas la skyon gzhan la bsgo'o/_/da ltar yang 'di gnyis kyis nyes pa byas la skyon gzhan la bsgo'o/_/gzhan yang ji ltar lha sbyin byas pa mi gzo ba dang byas pa mi tshor ba de nyon cig_/dge slong dag sngon byung ba grong khyer bA rA Na sI na rgyal po tshangs sbyin zhes bya ba rgyal srid byed du 'jug go/_/ji tsam na mi 
[\[212b.7\]]zhig sta re dang khur shing thogs te shing gi phyir nags khrod du song nas/_de de na shing tshol bar byed pa na seng ges skrag nas bros pa las su ra khung zhig du lhung ngo /_/seng ges kyang de bza' ba'i bsam pas de nyid du lhung ngo /_/sbrul zhig gis byi ba zhig skrag nas bros pa dang /_khras byi ba bza' 
[\[213a\]]
[\[213a.1\]]ba'i phyir bsnyags pa las/_ci tsam na thams cad sur khung du lhung ste/_de dag thams cad gcig la gcig bsad par 'dod pa'i gnod sems dang ldan par gyur pa dang seng ges smras pa/_shes ldan dag khyed thams cad kho bo'i bgrod pa yin te/_
[\[213a.2\]]de lta mod kyi bdag cag sdug bsngal mi bzad pa dog pa thob pas 'di ni gnod par bya ba'i dus ma yin gyis ma 'gul bar 'khod cig_/stes dbang gis rngon pa zhig [{]ri dgas [,]ri dwags [}]rnams tshol zhing phyogs der phyin pa dang /_des sur khung der blta bar brtsams pa las/_de rnams 
[\[213a.3\]]kyis brtabs pa'i tshig gis smras pa/_kye nang rje skyabs gyis shig_/de nas rngon pa des shes nas thog mar seng ge phyung ba dang /_des rkang pa la gtugs te smras pa/_khyod kyi drin gzo bar bya ste/_'on kyang 'di na mgo nag po gnas pa de ni byas pa chud gson pa yin 
[\[213a.4\]]gyis khyod kyis ma dbyung shig ces smras nas song ngo /_/ji tsam na rngon pa des thams cad mthar gyis phyung ngo /_/ji tsam dus gzhan zhig na seng ges [{]ri dgas [,]ri dwags [}]shig bsad pa dang rngon pa de yang phyogs der phyin pa seng ges de ngo shes nas rngon pa'i rkang pa la gtugs te [{]ri dgas [,]ri dwags [}]
[\[213a.5\]]de byin no/_/dus gzhan zhig na rgyal po tshangs sbyin btsun mo dang lhan cig skyed mos tshal gyi sar song nas des skyed mos tshal der bde ba nyams su myong bar byas nas gnyid kyis log go/_/btsun mo bud med rnams kyang bag yangs su gnas pas gos dag phud de skems/_
[\[213a.6\]]rgyan dag bkrol nas phyogs dag tu bzhag ste skyed mos tshal na 'chag par byed/_'dug par byed/_nyal bar byed/_gnyid log par byed do/_/ji tsam na btsun mo zhig rgyan rnams bkrol te phyogs zhig tu bzhag nas gnyid log pa dang khras de blangs nas rngon pa de la byas pa 
[\[213a.7\]]gzo bar bya ba'i phyir byin no/_/rgyal po tshangs sbyin gnyid kyis snyom pa bsal nas myur ba myur bar bA rA Na sIr zhugs so/_/btsun mo dang /_gzhon nu dang /_blon po dang /_grong mi dang /_yul mi rnams kyang rings par dong ngo /_/ji tsam na btsun mo des rgyan btsal ba las 
[\[213b\]]
[\[213b.1\]]ma rnyed nas des rgyal po la smras pa/_lha skyed mos tshal du bdag gi rgyan stor lags so/_/rgyal pos blon po rnams la bsgo ba/_shes ldan dag rgyan stor gyis su yis khyer tshol cig_/de rnams kyis btsal bar brtsams pa na mgo nag po de rngon pa'i drung du dus dus 
[\[213b.2\]]su 'gro bas de de'i khyim du song ba na mtshan ma las de la rgyan yod par shes nas/_byas pa chud gzon pa des rgyal po'i drung du song nas gsol pa dang /_de nas rgyal po mchog tu khros te rgyal po'i mi rnams kyis rngon pa bkug nas smras pa/_kwa'i nang rje khyod kyis skyed mos 
[\[213b.3\]]tshal nas rgyan brkus so/_/de nas de skrag nas ji ltar gyur pa smras te rgyan de rgyal po la phul na/_'on kyang mi de bcings nas btson rar bzhag go/_/byi bas song nas sbrul la smras pa/_mgo nag po sdig pa byed pa des bya ba byas nas bdag cag gi dge ba'i 
[\[213b.4\]]bshes gnyen rgyal pos bcings nas btson rar bzhag go/_/sbrul gyis smras pa/_kye rngon pa de ring bdag gis rgyal po la zin par byas khyod kyis sngags kyi tshig 'di dang sman 'di dag gis gsos shig dang /_de ltar na rgyal po de dga' nas khyod gdon mi za bar 
[\[213b.5\]]btang nas longs spyod kyang bgo bsha' byed par 'gyur ro/_/des smras pa legs kyis de bzhin gyis shig_/sbrul gyis rgyal po zin pa dang rngon pas song ste sngags dang sman de dag gis gsos so/_/de nas rgyal po mgu nas btson las btang ste longs spyod dag 
[\[213b.6\]]gis bgo bsha' yang byas so/_/bcom ldan 'das kyis bka' stsal pa/_dge slong dag ji snyam du sems/_de'i tshe de'i dus kyi rngon pa gang yin pa de ni nga nyid yin no/_/de'i tshe de'i dus kyi byas pa chud gson pa'i mi gang yin pa de ni lha sbyin 'di nyid yin te/_de na 
[\[213b.7\]]yang 'di byas pa mi gzo ba dang byas pa mi tshor ba yin no/_/da ltar yang 'di byas pa mi gzo ba dang byas pa mi tshor ba yin no/_/gzhan yang ji ltar 'di byas pa mi gzo ba dang byas pa mi tshor ba de nyon cig_/dge slong dag sngon byung ba dus ma yin par zhag bdun du sprin chags te 
[\[214a\]]
[\[214a.1\]]lhas char phab nas ne'u le zhig byi ba'i tshang du zhugs so/_/sbrul zhig kyang char pas skrag nas phan tshun rgyu ba na de nyid du zhugs so/_/ji tsam na ne'u le des byi ba de gsad par brtsams pa na sbrul gyis smras pa/_shes ldan dag bdag cag sdug bsngal mi bzad pa 
[\[214a.2\]]dog pa thob kyis gcig la gcig gnod pa ma byed par ma 'gul bar 'khod cig_/de na sbrul gyi ming ni dga' sde zhes bya'o/_/ne'u le'i ming ni dga' bo zhes bya'o/_/byi ba'i ming ni gang gAs byin zhes bya'o/_/dga' sde dang /_dga' bos gang gAs byin la smras pa/_khyod 'jab cing song 
[\[214a.3\]]la bdag cag gi kha zas tshol cig_/de drang zhing bsam pa bzang ba yin pas de gnyis kyi ched du snying nas kha zas btsal bar brtsams pa na ma rnyed do/_/dga' bos dga' sde la smras pa/_gal te gang gAs byin kha zas med par 'ongs na de nyid bdag gis bza' bar bya'o/_/dga' sdes bsams 
[\[214a.4\]]pa/_sdug bsngal mi bzad pa dog pa thob na yang 'di de la gsod par rtsom na/_gal te de kha zas med par 'ongs na lta smos kyang ci dgos pas ye de la spring bar bya'o snyam nas des de la spring ba/_dga' bo na re 'di skad ces gal te gang gAs byin kha zas med par 'ongs na de nyid bdag gis 
[\[214a.5\]]bza' bar bya'o zhes zer ro/_/gang gAs byin gyis kha zas btsal ba las cung zad kyang ma rnyed nas des bsams pa/_gdon mi za bar des bdag zos par 'gyur ro snyam nas des dga' sde la spring ba/_mi bkren ltogs pa'i shugs kyis yongs dub nas/_/nyam thag snying rje med par 'gyur 
[\[214a.6\]]bas khyod/_/byas pa chud gson sems can de la ni/_/gang gAs byin pa phyir mi 'ong zhes gsungs/_/zhes spring ngo /_/dge slong dag ji snyam du sems/_de'i tshe de'i dus kyi gang gAs byin gang yin pa de ni nga nyid yin no/_/de'i tshe de'i dus kyi ne'u le dga' bo gang yin pa de ni 
[\[214a.7\]]lha sbyin 'di nyid yin te/_de na yang 'di byas pa mi gzo ba dang byas pa mi tshor ba yin no/_/da ltar yang 'di byas pa mi gzo ba dang byas pa mi tshor ba yin no/_/gang gi tshe ma skyes dgras rgyal po gzugs can snying po la rdo rje rtse gcig pa 'phangs pa de'i tshe rgyal pos de la spyos nas 
[\[214b\]]
[\[214b.1\]]gzhon nu ci'i phyir khyod kyis nga la rdo rje rtse gcig pa 'phangs/_des smras pa/_lha tshig pa 'tshal ba'i slad du ste/_lha la ni longs spyod mnga' na bdag la ma mchis so/_/rgyal pos smras pa/_bu gal te de lta na song la tsam pa gzhi dang bcas pa khyod kyi yin no/_/
[\[214b.2\]]de dga' ba dang /_mgu ba dang /_rab tu dga' bas lha sbyin gyi drung du song ste smras pa/_'phags pa bdag gis tsam pa gzhi dang bcas pa thob bo/_/des smras pa/_gzhon nu khyod kyis pha rol gnon pa'i 'bras bu mthong ngam/_'phags pa mthong ngo /_/da dung 
[\[214b.3\]]yang pha rol gnon pa gyis shig dang /_khyod kyi mngon par 'phel bar 'gyur ro/_/des tsam par dpyad bab pas gtse bar brtsams te gtses pa na skye bo'i tshogs 'bros pa la zhugs te/_kha cig ni rgyal po'i khab tu dong ngo /_/kha cig ni yul gzhan du dong nas 
[\[214b.4\]]blon po rnams kyis rgyal po la pho nyas bzlugs pa/_lha gzhon nus tsam pa'i skye bo gtses te/_gtses pa na 'bros lags kyis/_lha gzhon nu de las bzlog par mdzad pa'i rigs so/_/rgyal pos smras pa/_gzhon nu ci'i phyir yul mi la gnod par byed/_des smras 
[\[214b.5\]]pa/_lha dpung rgyas par mi 'gyur lags so/_/rgyal pos smras pa/_gzhon nu gal te de lta na rgyal po'i khab 'ba' zhig ma gtogs par yul ma ga d+hA khyer cig_/des yul ma ga d+hA blangs nas lha sbyin gyi drung du dong ste smras pa/_'phags pa bdag gis rgyal 
[\[214b.6\]]po'i khab 'ba' zhig ma gtogs pa yul ma ga d+hA thams cad thob bo/_/des smras pa/_gzhon nu pha rol gnon pa'i 'bras bu ni de 'dras yang pha rol gnon pa gyis shig_/des yul ma ga d+hA brlag par bya bar brtsams pa na yul ma ga d+hA na gnas pa'i skye bo'i tshogs kyis 
[\[214b.7\]]rgyal po gzugs can snying po la gsol pa/_lha gzhon nus yul ma ga d+hA brlag par bgyis kyis zlog mdzod cig_/rgyal pos de bkug ste smras pa/_gzhon nu ci'i phyir yul ma ga d+hA brlag par bya/_des smras pa/_lha bdag gi skye bo'i tshogs phal mo che rgyas par mi 
[\[215a\]]
[\[215a.1\]]'gyur lags so/_/rgyal pos smras pa/_gzhon nu gal te de lta na mdzod cig ma gtogs pa thams cad khyod kho na'i yin no/_/des rgyal po'i khab kyang blangs nas lha sbyin gyi drung du song ste smras pa/_'phags pa bdag gis mdzod cig ma gtogs par longs 
[\[215a.2\]]spyod thams cad thob bo/_/des smras pa/_pha rol gnon pa'i 'bras bu de yin mod kyi 'on kyang rgyal po rnams ni mdzod kyi mthu can yin te/_gang la mdzod yod pa de rgyal po yin pas mdzod kyi phyir pha rol gnon pa gyis shig_/des rgyal po'i khab kyang brlag par bya bar 
[\[215a.3\]]brtsams pa na rgyal po'i khab na gnas pa'i skye bo'i tshogs dang /_yul ma ga d+hA na gnas pa'i skye bo'i tshogs dang /_tsam pa ba thams cad skrag par gyur nas/_ji ltar ma skyes dgras mi mthong ba de ltar pho nya btang ste rgyal po la gsol pa/_lhas bdag cag bu bzhin du so 
[\[215a.4\]]sor bskyangs na gzhon nus ma 'os pa bzhin du bkren par bgyis pas lha'i yul mi phal cher bros lags te/_bdag cag kyang 'bros par 'tshal lags so/_/rgyal po snying rje'i bdag nyid can chos gtsor byed pa de mi bde ba skyes nas ma skyes dgra bkug ste/_dga' ba 
[\[215a.5\]]dang /_snyan pa dang /_rjes su mthun pa'i tshig gis mgo la byugs te smras pa/_bu ngas khyod la yul thams cad byin na ci'i phyir yi chad par bya so sor skyongs shig_/des smras pa/_lha rgyal po rnams ni mdzod kyi mthu can lags na/_bdag la mdzod kyi mthu ma 
[\[215a.6\]]mchis na ji ltar bgyi/_des smras pa/_gal te de lta na btsun mo'i 'khor ma gtogs pa thams cad khyod kho na'i yin no/_/'on kyang rang bzhin ngan cing sdig pa'i grogs po can de 'dug tu mi btub cing brlag pa kho nar byed do/_/rgyal pos spyo ba dang bcas pas smras pa/_
[\[215a.7\]]bang mdzod dang /_mdzod dang /_yul thams cad khyod kho na la byin na ci'i phyir da dung rlag par byed/_de skad ces smras pa dang de khros nas blon po rnams la smras pa/_shes ldan dag rgyal po rgyal rigs spyi bo nas dbang bskur ba la smod pa gang yin pa de la chad pa cis gcad/_
[\[215b\]]
[\[215b.1\]]blon po rnams kyis smras pa/_lha chad par dgum lags mod/_des smras pa/_de nga'i yab yin pas ji ltar bsad kyis/_deng la de zung ste phyag sbal du chug la zhog shig_/de phyag sbal du bcug pa dang /_rgyal po de la grong mi rnams dga' bas yul de na gnas 
[\[215b.2\]]pa'i skye bo'i tshogs kyis thos nas yid mi bde bar gyur na ma skyes dgra gtum pa dang /_brlang ba dang /_gzu lums che bas de la su yang kha zer mi phod do/_/rgyal po gzugs can snying po phyag sbal na las kho na la rten cing 'dug pa de la lus 'phags mas snod du btsos pa skyel 
[\[215b.3\]]bar byed do/_/ma skyes dgras btson srungs rnams la dris pa/_shes ldan dag rgyal po bgres po ji ltar 'tsho bar byed/_de rnams kyis smras pa/_lha khyod kyi yum gyis snod nas btsos pa skyel lags so/_/ma skyes dgras bsgo ba/_phyin chad bza' ba dang btung ba ji ltar yang 
[\[215b.4\]]skyel bar mi 'gyur bar khog shig_/btsun mo rnams la yang bsgo ba/_sus kyang phyag sbal du bza' ba dang btung ba bskyal bar mi bya'o/_/gang zhig skyel na de chad pas bsad do/_/de zhe gnag pa'i las can yin par shes pas su yang kha zas sbyor ba yang mi byed na 
[\[215b.5\]]skyel ba lta smos kyang ci dgos/_de nas lus 'phags ma khyim thab la sdug par 'chums pa'i snying gis phye'i 'de gus lus byugs shing rkang gdub kyi sbubs chus bkang nas bskyal bar brtsams te de des 'tsho bar byed do/_/btson srungs kyi mi rnams kyis de'i thabs shes mod kyi 
[\[215b.6\]]rgyal po de la dga' bas mthong yang ma skyes dgra la ma sbran to/_/ji tsam na yang ma skyes dgras btson srungs kyi mi rnams la smras pa/_shes ldan dag rgyal po bgres po ji ltar 'tsho bar byed/_de rnams kyis rgyas par smras pa dang /_des smras pa/_shes ldan dag lus 
[\[215b.7\]]'phags ma ji ltar yang phyis skyel bar mi 'gyur bar khog shig_/de nas bcom ldan 'das kyis de'i dge ba'i rtsa ba bskyed pa'i phyir skar khung gi drang thad kyi bya rgod kyi phung po'i ri la 'chag par brtsams nas/_rgyal po gzugs can snying pos skar khung nas drang thad kyi bya rgod 
[\[216a\]]
[\[216a.1\]]kyi phung po'i ri la bcom ldan 'das gang na ba la bltas nas dga' bskyed pas des na srog dang bral bar ma gyur to/_/ma skyes dgras yang btson srungs kyi mi rnams la smras pa/_shes ldan dag bza' ba dang btung ba ni bkag na da ltar rgyal po bgres po ji ltar 
[\[216a.2\]]'tsho bar byed/_de rnams kyis smras pa/_bcom ldan 'das kyis de rjes su gzung ba'i slad du skar khung gi drang thad kyi bya rgod kyi phung po'i ri la 'chag par mdzad pa de la de gdugs re re zhing bzhengs nas gzigs lags so/_/des smras pa/_skar khung khog la de'i rkang pa gnyis 
[\[216a.3\]]kyang spu gris dros shig_/de rnams kyis skar khung dag bkag de'i rkang pa gnyis kyang spu gris dras pa dang de sdug bsngal gyi tshor bas gdungs pas mchi mas brnangs shing skad 'gags la mig mchi mas gang bas bsams pa/_bdag sdug bsngal mi bzad pa dog pa thob na bcom ldan 
[\[216a.4\]]'das kyis ma dgongs pa lta zhig snyam mo/_/sangs rgyas bcom ldan 'das rnams ni de lta bu mi mkhyen pa'am/_mi gzigs pa'am/_thugs su mi chud pa'am/_rnam par mi mkhyen pa ci yang mi mnga'o/_/chos nyid kyis sangs rgyas bcom ldan 'das thugs rje chen po 
[\[216a.5\]]dang ldan pa/_'jig rten la phan par zhugs pa/_bsrung ba gcig pu pa/_nyag gcig dpa' ba/_zla med pa/_gnyis su mi gsung ba/_zhi gnas dang lhag mthong gis bzhugs pa/_dul ba'i gnas gsum gyi gzhi la mkhas pa/_chu bo bzhi las rgal ba/_rdzu 
[\[216a.6\]]'phrul gyi rkang pa bzhi'i zhabs kyi mthil legs par gnas pa/_bsdu ba'i dngos po bzhi la yun ring po nas yongs su sbyang ba mdzad pa/_yan lag lnga spangs pa/_'gro ba lnga las yang dag par 'das pa/_yan lag drug dang ldan pa/_pha rol tu phyin pa drug yongs su rdzogs 
[\[216a.7\]]pa/_byang chub kyi yan lag bdun gyi me tog gis phyug pa/_lam gyi yan lag brgyad ston pa/_mthar gyis gnas pa'i snyoms par 'jug pa dgu la mkhas pa/_stobs bcu'i stobs dang ldan pa/_phyogs bcur snyan pas yang dag par rgyas pa/_brgya phrag bcur dbang 
[\[216b\]]
[\[216b.1\]]sgyur ba las khyad par du 'phags pa rnams ni sangs rgyas kyi spyan gyis nyin lan gsum mtshan lan gsum du 'jig rten la rnam par gzigs nas gang ni nyams/_gang ni 'phel/_gang ni mi bzad par gyur/_gang ni dog par gyur/_gang ni sdug bsngal bar gyur/_gang ni mi 
[\[216b.2\]]bzad pa dang dog pa dang sdug bsngal bar gyur/_gang ni ngan song la gzhol/_gang ni ngan song la 'bab/_gang ni ngan song la bab/_ngas gang ni ngan song nas drangs te mtho ris dang thar pa dang 'bras bu la gzhag par bya/_gang gi dge ba'i rtsa ba dag ma bskyed pa ni bskyed par bya/_gang 
[\[216b.3\]]gi dge ba'i rtsa ba bskyed pa dag ni yongs su smin par bya/_gang gi yongs su smin pa ni rnam par grol bar bya zhes ye shes gzigs pa la 'jug par mdzad do/_/de nas bcom ldan 'das kyis tshe dang ldan pa maud gal gyi bu chen po la bka' stsal pa/_maud gal gyi bu song la 
[\[216b.4\]]nga'i tshig gis rgyal po gzugs can snying po la nad med par gyur cig ces byos la 'di skad ces bcom ldan 'das kyi zhal nas dge ba'i bshes gnyen gyis bya ba gang yin pa de ngas khyod la mdzad zin te/_khyod sems can dmyal ba dang /_dud 'gro'i skye gnas dang /_yi 
[\[216b.5\]]dgas rnams nas ni rkang pa drangs/_lha dang mi rnams su ni rab tu bzhag_/'khor ba'i ni mthar byas/_khrag dang mchi ma'i rgya mtsho ni bskams/_rus pa'i ri bo las ni bsgral/_ngan song rnams kyi sgo ni bcad/_mtho ris dang thar pa'i sgo rnams ni phye na/_'on kyang 
[\[216b.6\]]khyod nyid kyi las tshogs rnyed pa/_rkyen yongs su bsgyur ba/_'od pa bzhin du nye bar gnas pa/_gdon mi za bar 'byung bar 'gyur ba'i las dag khyod nyid kyis byas shing bsags pa dag gzhan su zhig gis so sor myong bar 'gyur/_rgyal po chen po las byas shing bsags 
[\[216b.7\]]pa dag ni phyi rol gyi sa'i khams la rnam par smin par mi 'gyur/_chu'i khams la mi 'gyur/_me'i khams la mi 'gyur/_rlung gi khams la mi 'gyur gyi/_'di ltar las dge ba dang mi dge ba byas shing bsags pa dag ni zin pa'i phung po dang /_khams dang /_skye mched 
[\[217a\]]
[\[217a.1\]]rnams kho na la rnam par smin par 'gyur te/_las rnams bskal pa brgyar yang ni/_/chud mi za ba'ang tshogs dang dus/_/rnyed na lus can rnams la ni/_/'bras bu dag tu 'gyur ba nyid/_/rgyal po chen po de lta bas na las kyi skyabs can du gyis 
[\[217a.2\]]shig ces gsung ngo /_/zhes byos shig_/btsun pa bka' bzhin 'tshal zhes tshe dang ldan pa maud gal gyi bu chen pos bcom ldan 'das las mnyan nas ji ltar sems mnyam par bzhag na bya rgod kyi phung po'i ri las mi snang bar gyur to/_/phyag sbal du rgyal po gzugs can snying 
[\[217a.3\]]po'i mdun du 'dug pa de lta bu'i ting nge 'dzin la snyoms par bzhugs te 'di skad ces smras so/_/rgyal po chen po bcom ldan 'das kyi zhal nas khyod nad med par gyur cig ces gsung ngo /_/btsun pa maud gal gyi bu chen po bcom ldan 'das la phyag 'tshal lo/_/rgyal po chen 
[\[217a.4\]]po bcom ldan 'das kyi zhal nas 'di skad ces/_dge ba'i bshes gnyen gyis bya ba gang yin pa de ngas khyod la mdzad de/_khyod sems can dmyal ba dang /_dud 'gro dang /[ {]yi dgas [,]yi dwags [}]rnams nas ni rkang pa drangs/_lha dang mi rnams su ni rab tu bzhag_/'khor ba'i ni 
[\[217a.5\]]mthar byas/_khrag dang mchi ma'i rgya mtsho ni bskams/_rus pa'i ri bo las ni bsgral/_ngan song rnams kyi sgo ni bcad/_mtho ris dang thar pa'i sgo rnams ni phye na/_'on kyang khyod nyid kyi las tshogs rnyed pa/_rkyen yongs su bsgyur ba/_'od pa bzhin du nye bar gnas 
[\[217a.6\]]pa/_gdon mi za bar 'byung bar 'gyur ba'i las dag khyod nyid kyis byas shing bsags pa dag gzhan su zhig gis so sor myong bar 'gyur/_rgyal po chen po las byas shing bsags pa dag ni phyi rol gyi sa'i khams la rnam par smin par mi 'gyur/_chu'i khams la mi 
[\[217a.7\]]'gyur/_me'i khams la mi 'gyur/_rlung gi khams la mi 'gyur gyi/_'di ltar las dge ba dang mi dge ba byas shing bsags pa dag ni zin pa'i phung po dang /_khams dang /_skye mched rnams kho na la rnam par smin par 'gyur te/_las rnams bskal pa brgyar yang 
[\[217b\]]
[\[217b.1\]]ni/_/chud mi za ba'ang tshogs dang dus/_/rnyed na lus can rnams la ni/_/'bras bu dag tu 'gyur ba nyid/_/rgyal po chen po de lta bas na khyod kyis las kyi skyabs can du gyis shig ces gsung ngo /_/de phyag sbal du bcug pa dang /_spu gris rkang pa dras pa dang /_bza' 
[\[217b.2\]]ba dang btung ba dang bral ba'i sdug bsngal gyis nyen pas smras pa/_btsun pa maud gal gyi bu chen po gang na kha zas bzang po 'tshal lags/_des smras pa/_rgyal po chen po rgyal chen bzhi'i ris kyi lha rnams na'o zhes smras nas/_tshe dang ldan pa maud gal gyi bu chen pos 
[\[217b.3\]]ji ltar sems mnyam par bzhag na phyag sbal de nas mi snang bar gyur te/_bya rgod kyi phung po la phyin pa de lta bu'i ting nge 'dzin la snyoms par zhugs so/_/ma skyes dgra'i bu 'char byed bzang po'i mdzub mo la phol mig byung bas de ngu bar gyur nas ma skyes dgras drung du song ste/_
[\[217b.4\]]des de pang bar bzhag nas mgul nas 'khyud/_'o byas/_kun tu 'khyud na 'on kyang de ngu ste 'dug tu mi btub bo/_/de nas ma skyes dgras de'i mdzub mo khar bcug pa dang /_pho la mig khar rdol nas ma skyes dgras rnag khrags la pho'o/_/gzhon nu 'char byed bzang pos 
[\[217b.5\]]rnag khrag de mthong nas lhag par ngu bar brtsams pa dang /_btsun mo lus 'phags mas 'dzum phyung ba ma skyes dgras mthong nas smras pa/_yum 'di ji lta bu zhig_/des smras pa/_bu nad 'di ni khyed kyi yab mes brgyud de 'ongs pa yin te/_khyod kyang de ltar gyur pa na khyod kyi 
[\[217b.6\]]yab kyis mdzub mo khar bcug pa dang /_phol mig rdol nas khyod mi ngu bar bya ba'i phyir rnag khrag sa la ma pho bar khong du mid do des smras pa/_yum bdag gi yab 'di 'dra bar byams par gyur tam/_des smras pa/_de 'dra'o/_/de nas ma skyes dgra pha la zhe sdang gi kun nas 
[\[217b.7\]]dkris pa dang bral zhing rjes su chags pa skyes te/_des blon po rnams la smras pa/_shes ldan dag gang zhig nga la rgyal po bgres po gson no zhes zer ba de la ngas rgyal srid phyed sbyin no/_/rgyal po de la grong mi dang yul mi rnams dga' ba yin pas skye bo'i tshogs chen pos 
[\[218a\]]
[\[218a.1\]]phyag sbal logs su brgyugs pa'i sgra rgyal pos thos nas bsams pa/_da ni gnod pa mi bzad pa ci zhig byed par 'gyur ro snyam ste/_skrag nas shugs nar zhes phyung ste shi ba dang /_rgyal po chen po rnam thos kyi bu'i bur skyes te pang du 'dug nas lha'i 
[\[218a.2\]]bdud rtsis longs spyod par byed do/_/rnam thos kyi bus smras pa/_khyod su zhig_/des bdag ni rgyal ba khyu mchog lags so/_/zhes smras pas/_de'i ming rgyal ba khyu mchog rgyal ba khyu mchog ces bya bar grags so/_/dge slong rnams the tshom skyes te the tshom thams 
[\[218a.3\]]cad gcod pa sangs rgyas bcom ldan 'das la zhus pa/_btsun pa rgyal po gzugs can snying po las ci zhig bgyis na las de'i rnam par smin pas phyug cing nor mang la longs spyod che ba'i rgyal po'i rigs su skyes par gyur cing bcom ldan 'das kyi spyan snga nas bden pa mthong 
[\[218a.4\]]bar bgyis pa dang /_spu gris sug pa rkang pa dras te phyag sbal du stsal cing bkres pa dang /_skom pas gzir nas gum par gyur lags/_bcom ldan 'das kyis bka' stsal pa/_dge slong dag rgyal po gzugs can snying po 'di nyid kyis las tshogs rnyed pa/_
[\[218a.5\]]rkyen yongs su bsgyur ba/_'od pa bzhin du nye bar gnas pa/_gdon mi za bar 'byung bar 'gyur ba'i las dag byas shing bsags pas/_gzugs can snying pos las byas shing bsags pa dag gzhan su zhig gis so sor myong bar 'gyur/_dge slong dag 
[\[218a.6\]]las byas shing bsags pa dag ni phyi rol gyi sa'i khams la rnam par smin par mi 'gyur/_chu'i khams la mi 'gyur/_me'i khams la mi 'gyur/_rlung gi khams la mi 'gyur gyi/_'di ltar las dge ba dang mi dge ba byas shing bsags pa dag ni zin pa'i 
[\[218a.7\]]phung po dang /_khams dang /_skye mched rnams kho na la rnam par smin par 'gyur te/_las rnams bskal pa brgyar yang ni/_/chud mi za ba'ang tshogs dang dus/_/rnyed na lus can rnams la ni/_/'bras bu dag tu 'gyur ba nyid/_/dge slong dag sngon byung 
[\[218b\]]
[\[218b.1\]]ba sangs rgyas rnams 'byung ba med pa na 'jig rten du rang sangs rgyas dman pa dang ngan pa la snying brtse ba can/_bas mtha'i gnas mal la dga' ba/_'jig rten gyi yon gnas gcig pu dag 'byung bar 'gyur ba yin pas/_ji tsam na rang sangs rgyas zhig 
[\[218b.2\]]ljongs rgyu zhing spyod pa na bA rA Na sIr phyin nas bA rA Na sI'i rdza mkhan zhig gi las khang du nub mo nye bar brten te gnas so/_/'gron pa zhig kyang las khang de nyid du gnas btab pa las der 'gron pa des bshang ba byas nas nub mo nyid langs te song ngo /_/dgra bcom pa rnams 
[\[218b.3\]]dang /_rang sangs rgyas rnams ni ma bsams par ye shes mthong ba mi 'jug pa yin pas rang sangs rgyas kyis 'di nyid du bsod snyoms spyad par bya'o snyam nas de nyid du 'dug go/_/ji tsam na rdza mkhan nam nangs nas las kyi khang par zhugs na mi gtsang bas ma rungs par 
[\[218b.4\]]byas pa mthong ngo /_/mi phal pa rnams ni mi rtog pa yin pas des rang sangs rgyas la sems rab tu gdug par byas te de sems rab tu sdang bas smras pa/_rab tu byung ba khyod kyi rkang pa gnyis spu gris dras sam cin gang gi phyir khyod kyis las khang du bshang ba byas shing phyi rol 
[\[218b.5\]]du ma song /_des de sgo bcad nas 'di nyid du skom pa dang bkres pas shi shig ces bzhag go/_/bdag nyid chen po des bsams pa/_nyon mongs pa 'di ni nyams kyis gal te bdag gis sgo phye ste song bar gyur na lhag par yang nyams par 'gyur ro snyam nas de cang mi smra bar 
[\[218b.6\]]'dug go/_/ji tsam na rdza mkhan dro'i dus la bab nas de'i zhe sdang gi kun nas dkris pa dang bral nas des smras pa/_kye rab tu byung ba gdugs tshod gsol gyis tshur spyon/_rang sangs rgyas kyis smras pa/_bzhin [{]bzangs [,]bzang [}]kho bo dus su longs spyod pa yin pa las dus las yol zin 
[\[218b.7\]]to/_/des smras pa/_gal te de lta na 'di nyid du bzhugs te/_sang bshos gsol la gshegs shig_/des de la snying brtse ba'i phyir khas blangs so/_/des de phyi de nyin par kha zas bsod pas tshim par byas so/_/bdag nyid chen po de dag ni lus kyis chos ston gyi ngag 
[\[219a\]]
[\[219a.1\]]gis ma yin pas de steng gi nam mkha' la mngon par 'phags te 'bar ba dang /_gsal ba dang /_char 'bebs pa dang /_glog 'byin pa'i cho 'phrul dag bya bar brtsams so/_/so so'i skye bo ni rdzu 'phrul la myur du sems gtod pa yin pas de shing rtsa ba 
[\[219a.2\]]nas bcad pa bzhin du rkang pa gnyis la gtugs te smras pa/_yon gnas chen po mar spyon/_mar spyon/_bdag 'dod pa'i 'dam du bying ba lag nas drang du gsol/_de babs pa dang /_des de'i rkang pa gnyis la gtugs te smon lam btab pa/_bdag gis yon gnas 
[\[219a.3\]]dam pa 'di lta bu la gnod pa bgyis pa'i las gang lags pa de'i skal ba can du ma gyur cig_/bya ba byas pa'i dge ba'i rtsa ba gang yin pa 'dis bdag phyug cing nor mang la longs spyod che ba'i rigs su skye zhing 'di bas khyad par du 'phags pa'i ston pa mnyes par bgyid kyi mi mnyes par mi 
[\[219a.4\]]bgyid pa dang /_'di lta bu'i chos rnams kyang thob par gyur cig ces byas so/_/dge slong dag ji snyam du sems de'i tshe de'i dus kyi rdza mkhan gang yin pa de ni gzugs can snying po 'di nyid yin te/_rang sangs rgyas la sems rab tu gdug pas ngag rtsub po'i las phyung ba gang yin pa de'i 
[\[219a.5\]]las kyi rnam par smin pas spu gris rkang pa gnyis dras pa dang /_phyag sbal du bcug pa dang /_skom pa dang bkres pas shi ba yin no/_/des bzod pa gsol nas smon lam btab pa gang yin pa de'i las kyi rnam par smin pas phyug pa dang rgyal po'i rigs su skyes nas kyang nga'i spyan snga 
[\[219a.6\]]nas 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom nas rgyun du zhugs pa'i 'bras bu mngon sum du thob par byas so/_/dge slong dag de lta bas na las gcig tu gnag pa rnams kyi rnam par smin pa ni gcig tu gnag pa yin la/_gcig tu dkar ba rnams 
[\[219a.7\]]kyi ni gcig tu dkar ba yin/_'dren ma rnams kyi ni 'dren ma yin no/_/dge slong dag de lta bas na las gcig tu gnag pa rnams dang 'dren ma rnams spangs te/_las gcig tu dkar ba la brtsal bar bya ste/_dge slong dag khyed kyis de lta bu la bslab par bya'o//_//_
[\[219b\]]
[\[219b.1\]]'dul ba gzhi/_bam po brgya rtsa gnyis pa/_blon po rnams kyis ma skyes dgra la smras pa/_lha rgyal po bgres po ni nongs so/_/des thos nas brgyal te sa la 'gyel ba dang /_chus gtor nas dbugs slar byung nas mya ngan gyi khang par zhugs te 'dug go/_/de'i mya ngan 
[\[219b.2\]]bsal bar sus kyang mi nus nas blon po rnams kyis de'i mya ngan bsal ba brtsal bar brtsams pa las/_ji tsam na lho phyogs nas gar mkhan zhig 'ongs nas/_blon po rnams kyis de de'i mdun du gar byed du bcug kyang ma skyes dgra yid mi bde ba nyid pas sus kyang de la legs 
[\[219b.3\]]so zhes bya ba ma byin nas/_gar mkhan phyir byung ba dang bcom ldan 'das kyang phyogs der gshegs so/_/des bcom ldan 'das mthong nas des bsams pa/_skyes bu dam pa 'di lta bu dag la byas dang des bdag la legs so zhes bya ba byin pa zhig snyam ste/_de bcom ldan 
[\[219b.4\]]'das la sems mngon par dad pas rdza rnga chen po brdungs so/_/de nas bcom ldan 'das kyis 'dzum pa mdzad do/_/chos nyid kyis gang gi tshe sangs rgyas bcom ldan 'das rnams 'dzum pa mdzad pa de'i tshe zhal nas 'od zer sngon po dang /_ser po dang /_dmar po dang /_dkar po dang /_
[\[219b.5\]]btsod ka dag byung nas kha cig ni 'og tu 'gro/_kha cig ni steng du 'gro la/_gang dag 'og tu dong ba de dag ni sems can dmyal ba yang sos dang /_thig nag dang /_bsdus 'joms dang /_ngu 'bod dang /_ngu 'bod chen po dang /_tsha ba dang /_rab tu tsha ba dang /_mnar med pa 
[\[219b.6\]]dang /_chu bur can dang /_chu bur rdol ba can dang /_so thams thams dang /_kyi hud zer dang /_a cu zer dang /_ut+pal ltar gas pa dang /_pad ma ltar gas pa dang /_pad ma ltar gas pa chen por song ste/_sems can dmyal ba tsha ba gang yin pa de dag ni bsil 
[\[219b.7\]]bar gyur te 'bab par byed la/_sems can dmyal ba grang ba gang yin pa de dag tu dro bar gyur te 'bab par byed do/_/des sems can dmyal ba de dag gi gnod pa'i bye brag dag rgyun gcod par byed cing de dag 'di snyam du shes ldan dag ci bdag cag 'di nas shi 'phos sam 'on 
[\[220a\]]
[\[220a.1\]]te gzhan du skyes snyam du sems so/_/de dad pa bskyed par bya ba'i phyir bcom ldan 'das kyis sprul pa gtong bar mdzad de/_de dag gis sprul pa mthong nas 'di snyam du sems te/_shes ldan dag bdag cag 'di nas shi 'phos pa yang ma yin la gzhan du 
[\[220a.2\]]skyes pa yang ma yin te/_'di ltar sems can sngon ma mthong ba 'di'i mthus bdag cag gi gnod pa'i bye brag dag rgyun chad par gyur to snyam mo/_/de dag sprul pa la sems mngon par dad par gyur nas sems can dmyal ba myong bar 'gyur ba'i las de zad par byas nas gang du 
[\[220a.3\]]bden pa dag gi snod du gyur par 'gyur ba'i lha dang mi rnams kyi nang du nying mtshams sbyor ba len par byed do/_/gang dag steng du 'dong ba de dag ni rgyal chen bzhi'i ris dang /_sum bcu rtsa gsum dang /_'thab bral dang /_dga' ldan dang /_'phrul dga' dang /_gzhan 'phrul 
[\[220a.4\]]dbang byed dang /_tshangs ris dang /_tshangs pa'i mdun na 'don dang /_tshangs chen dang /_'od chung dang /_tshad med 'od dang /_'od gsal dang /_dge chung dang /_tshad med dge dang /_dge rgyas dang /_sprin med dang /_bsod nams 'phel dang /_'bras bu che ba dang /_mi 
[\[220a.5\]]che ba dang /_mi gdung ba dang /_gya nom snang ba dang /_shin tu mthong dang /_'og min gyi lha rnams kyi nang du song nas mi rtag pa dang /_sdug bsngal ba dang /_stong pa dang /_bdag med pa zhes bya ba'i sgra sgrog par byed cing /_tshigs su bcad pa gnyis po/_brtsam par bya 
[\[220a.6\]]zhing 'byung bar bya/_/sangs rgyas bstan la 'jug par bya/_/'dam bu'i khyim la glang chen bzhin/_/'chi bdag sde ni gzhom par bya/_/gang zhig rab tu bag yod par/_/chos 'dul 'di la spyod 'gyur ba/_/skye ba'i 'khor ba rab spangs nas/_/sdug bsngal tha mar 
[\[220a.7\]]byed par 'gyur/_/zhes bya bar yang sgrogs so/_/de nas 'od zer de dag gis stong gsum gyi stong chen po'i 'jig rten gyi khams byul nas bcom ldan 'das nyid kyi rjes bzhin rjes bzhin du 'gro ste/_de la gal te bcom ldan 'das 'das pa'i las lung ston par bzhed na ni 
[\[220b\]]
[\[220b.1\]]bcom ldan 'das kyi snam logs su nub par 'gyur ro/_/ma 'ongs pa'i las lung ston par bzhed na ni mdun logs su nub par 'gyur/_sems can dmyal bar skye bar lung ston par bzhed na ni zhabs kyi mthil du nub par 'gyur/_dud 'gror skye bar lung ston par bzhed 
[\[220b.2\]]na ni rting bar nub par 'gyur/[ {]yi dgas [,]yi dwags [}]su skye bar lung ston par bzhed na ni zhabs kyi mthe bor nub par 'gyur/_mir skye bar lung ston par bzhed na ni pus mor nub par 'gyur/_stobs kyi 'khor los sgyur ba'i rgyal srid lung ston par bzhed na ni phyag mthil g.yon par nub 
[\[220b.3\]]par 'gyur/_'khor los sgyur ba'i rgyal srid lung ston par bzhed na ni phyag mthil g.yas par nub par 'gyur/_lhar skye bar lung ston par bzhed na ni lte bar nub par 'gyur/_nyan thos kyi byang chub tu lung ston par bzhed na ni zhal du nub par 'gyur/_rang sangs rgyas kyi byang 
[\[220b.4\]]chub tu lung ston par bzhed na ni mdzod spur nub par 'gyur/_bla na med pa yang dag par rdzogs pa'i byang chub tu lung ston par bzhed na ni gtsug tor du nub par 'gyur ro/_/de nas 'od zer de dag gis bcom ldan 'das la lan gsum du bskor ba byas te bcom ldan 'das kyi mdzod 
[\[220b.5\]]spur nub bo/_/de nas bcom ldan 'das la tshe dang ldan pa kun dga' bos thal mo sbyar te zhus pa/_kha dog sna tshogs stong gis bkra ba yi/_/tshogs rnams zhal gyi sgo nas byung gyur pa/_/ji ltar gdugs ni shar bar gyur pa bzhin/_/de yis phyogs rnams kun tu snang 
[\[220b.6\]]bar bgyis/_/yang tshigs su bcad de gsol pa/_rgod bral zhum dang rgyags pa spangs pa yi/_/sangs rgyas 'gro nang mchog gi rgyur gyur pa/_/rgyal ba dgra thul byed rgyu ma mchis par/_/rtsa lag dung ltar dkar 'dzum ston mi mdzad/_/de slad brtan pa nyid blos dus mkhyen 
[\[220b.7\]]nas/_/rgyal ba'i dbang po thub pa skyes kyi mchog_/nyan par 'tshal ba nyan pa po rnams kyi/_/the tshom skyes pa gsung tshig brtan pa dang /_/dam pa bzang po dag gis bsal du gsol/_/tshwa chu ri dbang lta bur brtan pa'i mchog_/rdzogs sangs rgyas rnams blo bur 'dzum mi ston/_/
[\[221a\]]
[\[221a.1\]]brtan pa ci slad 'dzum pa ston mdzad pa/_/skye bo phal chen 'di dag de nyan 'tshal/_/kun dga' bo khyod kyis gar mkhan nga la sems mngon par dad par byas nas rdza rnga chen po rdung bar byed pa de mthong ngam/_btsun pa de mthong lags so/_/kun dga' bo gar mkhan 
[\[221a.2\]]de sems bskyed pa des rang sangs rgyas rnga sgra zhes bya bar 'gyur te/_de'i sbyin pa'i chos ni 'di yin te/_nga la sems dad par byas pa gang yin pa'o/_/lha sbyin gyis ma skyes dgra la smras pa/_kho bos khyod rgyal srid la bzhag pa yin gyis khyod kyis kyang kho bo sangs rgyas nyid du skos 
[\[221a.3\]]shig_/des smras pa/_bcom ldan 'das ni sku gser gyi kha dog tu 'dug la re zhig dang por gser gyi kha dog nyid med do/_/des smras pa/_kho bos kyang gser gyi kha dog tu snang bar bsgyur ro/_/zhes des gser mgar bkug nas smras pa/_kho bo'i lus gser gyis 
[\[221a.4\]]g.yogs shig_/des smras pa/_'phags pa gal te tshor ba mnags phong na'o/_/des smras pa/_khyod kyis g.yogs shig dang phod par bya'o/_/des tsan tsu zhes bya ba'i 'bru mar gyis lus byugs nas gser gyi gyim phag gis lus g.yogs pa dang de sdug bsngal mi bzad 
[\[221a.5\]]pa tshab rtsub pa yid du mi 'ong ba'i tshor ba nyams su myong ngo /_/dge slong rnams kyis ko ka li ka la dris pa/_lha sbyin gang na/_des smras pa/_phyogs che ge mo zhig na gser gyi kha dog tu snang bar sgyur ro/_/dge slong rnams phyogs der song ba dang /_de rnams kyis de sdug 
[\[221a.6\]]bsngal gyi tshor bas nyen te/_ku co 'don pa thos nas de rnams bcom ldan 'das kyi spyan sngar dong ngo /_/dge slong rnams the tshom skyes te the tshom thams cad gcod pa sangs rgyas bcom ldan 'das la zhus pa/_btsun pa lha sbyin gser gyi kha dog don du gnyer bas sdug 
[\[221a.7\]]bsngal mi bzad pa tsha ba rtsub pa yid du mi mchi ba'i tshor ba nyams su myong ba la gzigs/_bcom ldan 'das kyis bka' stsal pa/_dge slong dag da ltar gyi 'di 'ba' zhig tu ma zad de/_ji ltar 'di 'das pa'i dus na yang gser gyi zhwa don du gnyer ba'i phyir tshul ma yin pas 
[\[221b\]]
[\[221b.1\]]sdug bsngal bar gyur pa de nyon cig_/dge slong dag sngon byung ba grong khyer bA rA Na sI na khyo lam ring por song ba'i bud med cig yod pa de'i mdun du bya rog cig skad snyan pa snyan par 'byin nas des smras pa/_bya rog song shig bya rog song shig gal te bdag gi khyim thab 
[\[221b.2\]]bde bar 'khor na khyod la gser gyi zhwa zhig sbyin no/_/ci tsam na de'i khyim thab de yang bde bar slar 'ongs so/_/bya rog de gser gyi zhwa'i ched du de'i mdun du 'dug nas skad snyan pa snyan par phyung ba dang de nas des de la gser gyi zhwa zhig byin no/_/des de gyon nas phan tshun du lding ba 
[\[221b.3\]]dang /_de gser gyi zhwa'i phyir bya khras mgo bcad do/_/lhas tshigs su bcad de smras pa/_don med gzhi dang ldan pa yi/_/nor ni phung bar 'gyur ba ste/_/gang gi mgo la gser yod pa'i/_/bya rog gis ni phung byed btsal/_/bcom ldan 'das kyis bka' stsal pa/_
[\[221b.4\]]dge slong dag ji snyam du sems/_de'i tshe de'i dus kyi bya rog gang yin pa de ni lha sbyin 'di nyid yin te/_de na yang 'di gser gyi rgyus tshul ma yin pas sdug bsngal bar gyur to/_/da ltar yang 'di gser gyi kha dog don du gnyer ba'i phyir sdug bsngal mi bzad pa tsha ba rtsub pa yid du mi 
[\[221b.5\]]'ong ba'i tshor ba nyams su myong bar gyur to/_/gzhan yang lha sbyin gyis ma skyes dgra la smras pa/_kho bos ni khyod rgyal srid la bzhag gis khyod kyis kyang kho bo sangs rgyas nyid du chug shig_/des smras pa/_bcom ldan 'das kyi zhabs kyi mthil la ni 'khor lo'i mtshan gyis 
[\[221b.6\]]mtshan pa'i rtags yod na/_khyod kyi rkang pa'i mthil la ni 'khor lo'i mtshan gyis mtshan pa'i rtags med do/_/des smras pa/_kho bos kyang rkang pa'i mthil la ni 'khor lo'i rtags bsgrub par bya'o zhes des lcags mgar rnams bkug nas smras pa/_kho bo'i rkang mthil la 
[\[221b.7\]]'khor lo 'dri nus sam/_de rnams kyis smras pa/_'phags pa gal te tshor ba mnags phod na'o/_/des smras pa/_phod kyis gyis shig_/de rnams kyis bsams pa/_'di mthu dang ldan pa yin pas gal te 'di bzhin du bris na rdog pas bdag cag srog dang phral bar 
[\[222a\]]
[\[222a.1\]]'gyur ba'i gnas gang yin pa 'di yod do snyam nas/_de rnams kyis rtsig pa 'bigs su bcug nas smras pa/_'phags pa rtsig pa'i bu ga 'dir rkang pa gnyis chug shig_/des rtsig pa'i bu gar rkang pa gnyis bcug pa dang lcags mgar rnams kyis 'khor 
[\[222a.2\]]lo me'i kha dog tu 'dug par byas nas rkang pa bsregs pa dang /_de sdug bsngal mi bzad pa tsha ba rtsub pa yid du mi 'ong ba'i tshor ba nyams su myong bar gyur to/_/dge slong rnams kyis ko ka li ka la dris pa/_lha sbyin gang na/_phyogs ga ge mo zhig na rkang pa'i mthil la 'khor lo'i 
[\[222a.3\]]rtags sgrub bo/_/dge slong rnams phyogs der song ba dang de rnams kyis de sdug bsngal gyi tshor bas nyen cing ku co 'don pa yang thos nas de rnams bcom ldan 'das kyi spyan sngar dong ngo /_/dge slong rnams the tshom skyes nas the tshom thams cad gcod pa/_sangs rgyas bcom 
[\[222a.4\]]ldan 'das la zhus pa/_btsun pa lha sbyin rkang pa'i mthil la 'khor lo'i rtags don du gnyer bas sdug bsngal mi bzad pa tsha ba rtsub pa yid du mi mchi ba'i tshor ba nyams su myong bar gyur pa la gzigs/_bcom ldan 'das kyis bka' stsal pa/_dge slong dag da ltar gyi 'di 
[\[222a.5\]]'ba' zhig tu ma zad de/_ji ltar 'das pa'i dus na yang 'di rkang rjes kyi phyir tshul ma yin pas sdug bsngal bar gyur pa de nyon cig_/dge slong dag sngon byung ba gangs can la glang po che zhig yod pa chu 'thung du 'babs pas de'i phyi bzhin wa zhig kyang babs pa dang /_des glang po che'i 
[\[222a.6\]]rjes mthong nas bdag nyid kyi gom pas gzhal bar brtsams te des bsams pa/_rjes 'di ni bdag gi yin no zhes de mchong zhing mchong zhing rjes kyi steng du rkang pa 'jog pa na sdom dum khye'u ga zhig gi steng du rdeg 'chos par gyur to/_/lhas tshigs su bcad de smras pa/_mdor na 
[\[222a.7\]]glang chen rkang rjes dang /_/blun po khyod rjes mi 'dra yi/_/don med blo 'di slongs byos shig_/ngal ba thob par gyur ta re/_/dge slong dag ji snyam du sems/_de'i tshe de'i dus kyi wa gang yin pa de ni lha sbyin 'di nyid yin te/_de na yang 'di rkang rjes kyi phyir tshul ma yin pas 
[\[222b\]]
[\[222b.1\]]sdug bsngal bar gyur to/_/da ltar yang 'di rkang pa'i mthil la 'khor lo'i rtags don du gnyer ba'i phyir sdug bsngal mi bzad pa tsha ba rtsub pa yid du mi 'ong ba'i tshor ba nyams su myong bar gyur to/_/sangs rgyas bcom ldan 'das rgyal po'i khab na bya rgod kyi phung po'i ri la gnod sbyin 
[\[222b.2\]]kum bi ra'i gnas na bzhugs so/_/lha sbyin gyis yang ma skyes dgra la smras pa/_kho bos khyod ni rgyal srid la bzhag na khyod kyis kho bo sangs rgyas su gzhug ma nus kyis/_da ni kho bos dge sbyong gau ta ma srog dang dbral gyis khyod kyis sus bsad dam/_gang du 
[\[222b.3\]]bsad pa ma smra shig_/des smras pa/_de bzhin du gyis shig_/ji tsam na lho phyogs nas 'khrul 'khor gyi sgyu rtsal gyi slob dpon zhig 'ongs nas lha sbyin gyis de bkug nas smras pa/_kye slob dpon khyod kyis mi lnga brgyas 'phen pa de lta bu'i sgyogs nus sam/_des 
[\[222b.4\]]smras pa/_'phags pa nus so/_/des de la mu tig gi do shal brgya stong ri ba byin zhing mi stong gi gla yang byin nas smras pa/_gnas gang na bcom ldan 'das bzhugs pa de'i drang thad kyi bya rgod kyi phung po'i ri'i steng der sgyogs chos shig_/sgyogs 'phen pa'i mi lnga brgya po de dag 
[\[222b.5\]]kyang 'khod du bcug go/_/gnas gzhan zhig tu nyis brgya lnga bcu 'khod du bcug nas bsgo ba/_khyed cag gal te dge sbyong gau ta ma sgyogs kyis ma sod na khyed kyis sod cig de'i don du gnas gzhan dang gzhan du yang mi rnams 'khod du bcug nas thams cad la bsgo ba/_khyed cag 
[\[222b.6\]]gang gi gor dge sbyong gau ta ma 'ongs dang de dag gis sod cig_/bdag nyid kyang phyogs gzhan zhig tu 'dug nas 'di rnams kyis shor dang bdag gis bsad do snyam mo/_/ji tsam na mi lnga brgyas sgyogs 'phang bar brtsams te smras pa/_su'i phyir sgyogs 'phang /_ji tsam na sangs rgyas 
[\[222b.7\]]bcom ldan 'das shod na bzhugs pa mthong nas de rnams kyis smras pa/_shes ldan dag bdag cag rang gi srog btang ba ni bla'i lha dang mis mchod pa'i sangs rgyas bcom ldan 'das bgrongs pa ni de lta ma yin gyis sgyogs bor ro zhes de rnams kyis sgyogs bor nas bya rgod kyi phung po'i ri la 
[\[223a\]]
[\[223a.1\]]phan tshun du rgyu zhing gnas gang zhig nas babs na lha sbyin gyis mi mthong bar 'gyur snyam mo/_/de rnams kyis bsam pa/_bcom ldan 'das kyis thugs su chud nas them skas shig sprul pa dang /_de rnams kyis them skas mthong nas 'di snyam du sems te/_
[\[223a.2\]]shes ldan dag them skas 'di sus btsugs snyam na de ni bcom ldan 'das kyi mthus yin no snyam nas/_de rnams kyi lhag par yang bcom ldan 'das la sems mngon par dad par gyur te them skas de las babs nas bcom ldan 'das gang na ba der dong ngo /_/bcom ldan 'das kyang 
[\[223a.3\]]de dag gdul ba kho na la ltos nas bya rgod phung po'i ri la 'chag cing bzhugs so/_/de nas de rnams kyis bcom ldan 'das kyi zhabs gnyis la mgo bos phyag byas te chos mnyan pa'i phyir spyan snga na 'dug go/_/bcom ldan 'das kyis de rnams kyi bsam pa dang /_bag la nyal 
[\[223a.4\]]dang /_khams dang /_rang bzhin mkhyen nas gang thos pas 'phags pa'i bden pa bzhi so sor rtogs par 'gyur ba de lta bu'i chas bshad pa mdzad pas/_de rnams kyis 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom nas rgyun du zhugs pa'i 'bras 
[\[223a.5\]]bu mngon sum du byas te bden pa mthong ba dang lan gsum du ched du brjod pas ched du brjod pa/_btsun pa bdag cag la phas ma bgyis/_mas ma lags/_rgyal pos ma lags/_lha rnams kyis ma lags/_sdug pas ma lags/_rang gi skye bo dang gnyen gyi tshogs kyis ma 
[\[223a.6\]]lags/_sngon gyi 'das pa rnams kyis ma lags/_dge sbyong dang bram ze rnams kyis ma lags pa gang lags pa de bcom ldan 'das kyis bdag cag la mdzad de/_dmyal ba dang /_dud 'gro dang /[ {]yi dgas [,]yi dwags [}]rnams nas ni rkang pa drangs/_lha dang mi rnams su 
[\[223a.7\]]ni rab tu bzhag_/'khor ba'i ni mthar bgyis/_khrag dang mchi ma'i rgya mtsho ni bskams/_rus pa'i ri bo las ni bsgral/_ngan song gi sgo rnams ni bskum/_mtho ris dang thar pa'i sgo rnams ni phye/_thog ma med pa'i dus nas bsags pa'i 'jig tshogs la lta ba'i 
[\[223b\]]
[\[223b.1\]]ri'i rtse mo nyi shu mtho ba ye shes kyi rdo rjes bcom ldan nas rgyun du zhugs pa'i 'bras bu mngon sum du bgyis te/_btsun pa bdag cag ni 'phags so/_/mngon par 'phags so/_/bdag cag bcom ldan 'das dang chos dang dge slong gi dge 'dun la skyabs su mchi lags kyis/_bcom 
[\[223b.2\]]ldan 'das kyis bdag cag dge bsnyen du gzung du gsol/_deng slan chad du ji srid 'tsho'i bar du srog dang yang bsdos te skyabs su mchi bar mngon par dad lags so zhes gsol nas/_bcom ldan 'das kyi spyan snga nas bslab pa'i gzhi lnga rnams blang bar brtsams so/_/'khrul 'khor 
[\[223b.3\]]gyi sgyu rtsal gyi slob dpon yang 'di ni sangs rgyas bcom ldan 'das bgrongs par byed pa yin no snyam du bsams nas/_de rnams kyi phyi bzhin them skas la babs nas mu tig gi do shal brgya stong ri ba khyer te bros so/_/lha sbyin ni rdo ba 'phen par dga' bas yang dang yang du lta ba na ma 
[\[223b.4\]]'phangs so snyam ste/_rang nyid kyis mi lnga brgya po gzhan khrid de bya rgod kyi bung po'i ri la 'dzeg par brtsams pa na/_mi lnga brgya po de dag bcom ldan 'das kyi spyan snga na chos nyan pa mthong ngo /_/mthong nas kyang lhag par yang mi bzod pa skyes te phyogs gzhan zhig nas bya rgod kyi phung 
[\[223b.5\]]po'i ri la 'dzegs pa dang /_ji tsam na 'khrul 'khor gyi slob dpon yang bros par mthong nas/_de rang nyid kyis 'khor lnga brgya dang sgyogs 'phang bar brtsams so/_/bcom ldan 'das kyis dgongs pa/_nga nyid kyis las tshogs rnyed pa/_rkyen yongs su bsgyur ba/_'od pa 
[\[223b.6\]]bzhin du nye bar gnas pa/_gdon mi za bar 'byung bar 'gyur ba'i las dag byas shing bsags pas/_nga nyid kyis las byas shing bsags pa dag gzhan su zhig gis so sor myong bar 'gyur snyam du dgongs nas mi lnga brgya po de dag la 'di skad ces bka' stsal to/_/shes ldan dag 
[\[223b.7\]]lha sbyin kun nas dkris pa drag po la gnas nas bya rgod kyi phung po'i ri la 'dzeg gis deng shig_/'di dag ni nga'i las yin no/_/de nas mi lnga brgya po de dag bros so/_/lha rnams kyi shes pa mthong ba ni 'og tu 'jug pa yin pas de nas gnod sbyin lag na rdo rjes 'di snyam du 
[\[224a\]]
[\[224a.1\]]sems te/_lha sbyin ni bcom ldan 'das bgrongs pa'i phyir pha rol gnon pa byed do snyam du bsams nas/_gnod sbyin kum bir gang na ba der song ste phyin pa dang /_gnod sbyin kum bi ra la 'di skad ces smras so/_/lha sbyin ni bya rgod kyi phung po'i ri la sgyogs 
[\[224a.2\]]kyis bcom ldan 'das la rdo ba 'phen par rtsom la/_bcom ldan 'das ni khyod kyi gnas na bzhugs na/_de la kho bos 'bad de rdo ba bar snang la rdo rjes phye mar brlag na gal te phye mar brlags pa'i dum bus bcom ldan 'das kyi steng du 'bab par 'gyur gyis/_khyod kyis 
[\[224a.3\]]grogs gyis shig_/des smras pa/_bdag bka' bzhin 'tshal bcom ldan 'das kyis ni bla gab med pa na bzhugs bzhugs nas ri'i phug tu gshegs so/_/lha sbyin 'khor lnga brgya pos sgyogs drangs te bcom ldan 'das la rdo ba 'phangs so/_/gnod sbyin lag na rdo rje'i 
[\[224a.4\]]rdo rjes phye mar byas pa las de'i phyed bcom ldan 'das kyi gnas su lhung ngu cha ba gnod sbyin kum bi ras legs par ma zin pa des bsad nas rdo ba'i dum bu yar ba zhig gis bcom ldan 'das kyi zhabs la rma byung bar gyur to/_/de nas bcom ldan 'das kyis de'i tshe tshigs su bcad de bka' 
[\[224a.5\]]stsal pa/_gang du gnas na las kyis mi rdzi ba'i/_/sa phyogs de ni yod pa ma yin te/_/bar snang nyid min rgya mtsho'i nang min zhing /_/ri bo'i phug tu zhugs pa'ang ma yin no/_/gnod sbyin kum bi ra yang dge ba'i sems kyis shi ste shi nas sum bcu rtsa gsum pa'i lha gya nom pa 
[\[224a.6\]]rnams kyi nang du skyes so/_/chos nyid kyis lha'i bu'am lha'i bu mo ni skyes nas ring po ma lon par sems gsum skye bar 'gyur te/_gang nas shi 'phos pa dang /_gang du skyes pa dang /_las gang gis yin pa'o/_/des gnod sbyin las shi 'phos pa dang /_sum bcu rtsa gsum 
[\[224a.7\]]pa'i lha gya nom pa rnams kyi nang du skyes pa dang /_bcom ldan 'das la sems mngon par dad par byas pa yin par mthong ste/_de nas sngon gnod sbyin byed byed pa'i lha'i bu 'di snyam du sems te/_zhag lon nas bcom ldan 'das la blta ba'i phyir 'gro ba ni bdag gi cha ma yin gyis/_
[\[224b\]]
[\[224b.1\]]ma la bdag gis zhag ma lon par bcom ldan 'das la blta ba dang bsnyen bkur bya ba'i phyir 'gro'o snyam nas/_de nas sngon gnod sbyin byed byed pa'i lha'i bu rna cha gdub kor dri ma med cing g.yo ba thogs pa/_do shal dang se mo dos lus brgyan nas de nyid kyi mtshan mo lha rnams kyi me 
[\[224b.2\]]tog ut+pal dang /_pad ma dang /_ku mu da dang /_pad ma dkar po dang /_man dA ra ba rnams kyis thu ba bkang ste/_bya rgod kyi phung po'i ri thams cad snang ba rgya chen pos gsal bar byas nas bcom ldan 'das la me tog gis gtor nas/_bcom ldan 'das kyi spyan sngar chos mnyan pa'i 
[\[224b.3\]]phyir 'dug go/_/bcom ldan 'das kyis de'i bsam pa dang /_bag la nyal dang /_khams dang /_rang bzhin thugs su chud nas gang thos pas 'phags pa'i bden pa bzhi so sor rtogs par 'gyur ba de lta bu'i chos bshad pa mdzad pas sngon gnod sbyin byed byed pa'i lha'i bu 'jig 
[\[224b.4\]]tshogs la lta ba'i ri'i rtse mo nyi shu mtho ba ye shes kyi rdo rjes bcom nas rgyun du zhugs pa'i 'bras bu mngon sum du byas te bden pa mthong nas lan gsum du ched du brjod pas ched du brjod pa/_btsun pa bdag la phas ma lags/_mas ma lags/_rgyal pos ma lags/_lha 
[\[224b.5\]]rnams kyis ma lags/_sdug pas ma lags/_rang gi skye bo dang gnyen gyi tshogs kyis ma lags/_sngon gyi 'das pa rnams kyis ma lags/_dge sbyong dang bram zes ma lags pa gang lags pa de bcom ldan 'das kyis bdag la mdzad de/_khrag dang mchi ma'i rgya mtsho ni 
[\[224b.6\]]bskams/_rus pa'i ri bo las ni bsgral/_ngan song rnams kyi sgo ni bkum/_mtho ris dang thar pa'i sgo rnams ni phye/_lha dang mi rnams su ni bdag rab tu bzhag go/_/yang gsol pa/_khyod mthus nyes pa mang ldan mi bzad pa'i/_/ngan song lam bkag bsod nams mang 
[\[224b.7\]]po yi/_/mtho ris 'gro ba phye zhing bdag gis ni/_/mya ngan 'das pa'i lam yang thob par gyur/_/khyod la brten nas shin tu rnam dag mig_/nyes bral dag pa de ring bdag gis thob/_/go 'phang zhi ba 'phags pa rjes thob ste/_/sdug bsngal rgya mtsho'i pha rol rgal lags 
[\[225a\]]
[\[225a.1\]]so/_/'gro bar lha min lha dang mis mchod pa/_/skye dang rga dang na 'chi bral ba po/_/srid pa stong du mthong bar rab dka' ba/_/thub pa deng khyod mthong ba'i 'bras bu mchis/_/de nas do shal rab 'phyang dag 'gyur pa/_/zhabs gnyis la ni mngon par phyag 
[\[225a.2\]]'tshal nas/_/dgra thub pa la g.yas nas bskor byas nas/_/lha yi 'jig rten mngon phyogs mkha' la song /_/de nas sngon gnod sbyin byed byed pa'i lha'i bu tshong ba khe spogs rnyed pa lta bu dang /_zhing pa lo thog legs pa lta bu dang /_dpa' bo g.yul ngo rgyal ba lta bu dang /_nad pa 
[\[225a.3\]]nad thams cad las yongs su thar ba lta bur 'byor ba gang gis bcom ldan 'das kyi spyan sngar song ba'i 'byor ba de nyid kyis rang gi gnas su song ngo /_/dge slong rnams nam gyi cha stod dang cha smad la mi nyal bar rnal 'byor la rjes su brtson pas gnas pa na/_de rnams kyis bcom ldan 'das kyi 
[\[225a.4\]]spyan snga na snang ba rgya chen po de mthong ngo /_/mthong nas the tshom skyes te bcom ldan 'das la zhus pa/_bcom ldan 'das ci lags/_mdang sum bcom ldan 'das la blta ba'i slad du mi mjed kyi bdag po tshangs pa'am/_lha rnams kyi dbang po brgya byin nam/_'jig rten skyong ba bzhi mchis 
[\[225a.5\]]lags sam/_bcom ldan 'das kyis bka' stsal pa/_dge slong dag ngal blta ba'i phyir 'ongs pa ni mi mjed kyi bdag po tshangs pa yang ma yin/_lha rnams kyi dbang po brgya byin yang ma yin/_'jig rten skyong ba bzhi yang ma yin te/_de lta mod kyi lha sbyin nga bsad pa'i phyir 'bad 
[\[225a.6\]]pas bya rgod kyi phung po'i ri las sgyogs kyi rdo 'phangs pa gang yin pa de bar snang nyid la gnod sbyin lag na rdo rjes phye mar byas pa de'i phyed nga'i steng du lhung ba gnod sbyin kum bi ras gzung nyes pas de des bsad do/_/nga la sems mngon par dad par byas nas shi bas sum bcu rtsa gsum pa'i lha gya 
[\[225a.7\]]nom pa rnams kyi nang du skyes pa yin te/_de mdang sum nga'i spyan sngar 'ongs nas ngas de la chos bshad de bden pa mthong bar byas nas rang gi gnas su song ba yin no/_/dge slong dag de lta bas na las gcig tu gnag pa rnams kyi rnam par smin pa ni gcig tu gnag pa yin la/_gcig 
[\[225b\]]
[\[225b.1\]]tu dkar ba rnams kyi ni gcig tu dkar ba yin/_'dren ma rnams kyi ni 'dren ma yin pas/_dge slong dag de lta bas na las gcig tu gnag pa rnams dang 'dren ma rnams ni spangs la/_las gcig tu dkar ba la brtsal bar bya ste/_dge slong dag khyed kyis de lta bu la bslab 
[\[225b.2\]]par bya'o/_/dge slong rnams the tshom skyes te the tshom thams cad gcod pa sangs rgyas bcom ldan 'das la zhus pa btsun pa gnod sbyin kum bi ras bcom ldan 'das kyi slad du bdag nyid yongs su btang ba la gzigs/_bcom ldan 'das kyis bka' stsal pa/_dge slong 
[\[225b.3\]]dag da ltar gyi 'ba' zhig tu ma zad de/_ji ltar 'das pa'i dus na yang 'dis nga'i phyir bdag nyid yongs su btang ba de nyon cig_/dge slong dag sngon byung ba grong khyer bA rA Na sI na rgyal po tshangs sbyin zhes bya ba 'byor pa dang /_rgyas pa dang /_bde ba dang /_lo legs pa/_skye bo dang 
[\[225b.4\]]mi mang pos rab tu gang ba na rgyal srid byed du 'jug go/_/de'i tshe grong khyer bA rA Na sI dang ha cang yang mi ring ba zhig na yod pa'i bsti gnas rtsa ba dang /_me tog dang /_'bras bu dang /_chu phun sum tshogs pa dang /_bya sna tshogs skad 'byin pa zhig na drang srong dka' thub drag po spyod pa chu 
[\[225b.5\]]dang rtsa ba dang 'bras bu la longs spyod pa/_pags pa dang shing shun gyon pa zhig gnas so/_/de'i bsti gnas kyi nye 'khor na rngon pa zhig [{]ri dgas [,]ri dwags [}]bsad cing 'tsho bar byed de/_de dus dus su drang srong de'i gan du 'ong ngo /_/drang srong des kyang de la ci nas kyang rngon pa 'dis bdag gi nye 
[\[225b.6\]]'khor na gnas pa'i [{]ri dgas [,]ri dwags [}]rnams gsod par mi 'gyur bar bya ba'i phyir de la ngal sos nas rtsa ba dang 'bras bus stobs par byed pas/_de gnyis gcig la gcig pha dang bu'i 'du shes skyes par gyur te rngon pas ni drang srong la pha zhes tshig tu 'bod do/_/drang srong gis kyang rngon pa la 
[\[225b.7\]]bu zhes 'bod do/_/ji tsam dus gzhan zhig na rgyal po tshangs sbyin nang par sngar langs te [{]ri dgas [,]ri dwags [}]shor du phyir byung ba des [{]ri dgas [,]ri dwags [}]shig la mdas shi gsor du bsnun pa dang drang srong de'i bsti gnas su zhugs so/_/der yang rgyal pos lcags mdas gnad du bsnun pas shi bar gyur to/_/
[\[226a\]]
[\[226a.1\]]de nas drang srong de khro ba'i kun nas dkris pas smras pa/_rgyal po khyod ni phung krol spyod pa ngan pa zhig ste/_des na [{]ri dgas [,]ri dwags [}]nga la skyabs su 'ongs pa bsad do zhes de skad ces smras pa dang /_rgyal po de zhe sdang gi kun nas dkris pa la zhen pa'i blos blon po rnams 
[\[226a.2\]]la smras pa/_shes ldan dag rgyal po rgyal rigs spyi bo nas dbang bskur ba la kha tshas zer ba gang yin pa de la chad pa ci bcad blon po rnams kyis smras pa/_lha chad pas dgum lags mod/_rgyal pos smras pa/_gal te de lta na drang srong 'di ngas yongs su spangs so/_/
[\[226a.3\]]blon po rnams kyis drang srong gsad par brtsams pa na stes dbang gis rngon pa de yang drang srong de'i nyen 'khor na 'dug nas des bsams pa/_bdag gson bzhin du drang srong ci'i phyir gsod du gzhug snyam nas/_des g.yul 'gyed par brtsams pa na drang srong bros nas/_dpung 
[\[226a.4\]]chen po'i tshogs kyis de bsad do/_/bcom ldan 'das kyis bka' stsal pa/_dge slong dag ji snyam du sems/_de'i tshe de'i dus kyi drang srong gang yin pa de ni nga nyid yin no/_/de'i tshe de'i dus kyi rngon pa gang yin pa de ni gnod sbyin kum bi ra 'di nyid yin te/_de na yang 'dis 
[\[226a.5\]]nga'i phyir bdag nyid yongs su btang ngo /_/da ltar yang 'dis nga'i phyir bdag nyid yongs su btang ngo /_/bcom ldan 'das kyi zhabs la rdo ba'i dum bus rma byung ba khrag 'chad du ma btub nas de bzhin du 'dzag go/_/sman pa'i rgyal po 'tsho byed bcom ldan 'das kyi snyun 
[\[226a.6\]]brtag pa'i phyir dus gsum du spyan sngar 'gro'o/_/rgyal po'i khab na gnas pa'i skye bo'i tshogs dad pa can dang /_yul sna tshogs nas lhags pa'i yang dag pa'i lta ba dang ldan pa nor can dang /_tshong dpon dang /_ded dpon rnams kyang 'ongs te/_de na kha cig 
[\[226a.7\]]gis smras pa/_'tsho byed sman 'di ni de la bzang ngo /_/gzhan dag gis smras pa/_'di ni de bas kyang bzang ngo /_/sman pa'i rgyal po 'tsho byed kyis smras pa/_'di la mod la gdangs par 'gyur ba'i sman yod mod kyi de ni rnyed par dka'o/_/tshe dang ldan pa kun 
[\[226b\]]
[\[226b.1\]]dga' bos smras pa/_'tsho byed de ci yin/_des smras pa/_tsan dan sa mchog yin no/_/de'i tshe tsan dan sa mchog rnyed pa nyid med do/_/ji tsam na tshong pa zhig yod pas 'di ltar bdag gis tsan dan sa mchog dus dus su btsongs pas ma skyes dgra 'di ni gtum pa 
[\[226b.2\]]brlang ba/_gzu lums can yin pas gal te ma stes te de la tsan dan sa mchog dgos par gyur la/_de ma rnyed na gdon mi za bar mgo gcod par yang 'gyur ro snyam nas tsan dan sa mchog bsres te bzhag pa zhig yod do/_/des sman pa'i rgyal po 'tsho byed kyis ji ltar 
[\[226b.3\]]bcom ldan 'das kyi snyun la ni tsan dan sa mchog gis gdangs par 'gyur ro zhes bstan pa thos nas des bsams pa/_ma skyes dgra 'di lha sbyin gyis rbad pas bcom ldan 'das la zhe 'gras pa'i blo yod de/_gal te bdag gis bcom ldan 'das la tsan dan sa mchog phul 
[\[226b.4\]]na bdag la gnod pa byed pa'i gnas gang yin pa de yod do snyam mo/_/yang bsams pa/_bcom ldan 'das ni lha dang mis mchod pa yin pas gal te de'i don du srog dang phral na yang phral du zad/_ma la bdag gis bcom ldan 'das la tsan dan sa mchog dbul lo snyam nas/_des 
[\[226b.5\]]tsan dan sa mchog khyer te bcom ldan 'das kyi spyan sngar song nas zhabs la gtugs te gsol pa/_bcom ldan 'das bdag gis bcom ldan 'das la tsan dan sa mchog gis bgyi ba ci mchis pa glo bar chud na/_bcom ldan 'das kyis thugs brtse bar dgongs te 'di bzhes su 
[\[226b.6\]]gsol/_de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo bdag nyid chen po 'di las tsan dan sa mchog long shig_/tshe dang ldan pa kun dga' bos blangs so/_/de nas tshong pa de dga' ba dang mgu ba skyes nas bcom ldan 'das 
[\[226b.7\]]kyi zhabs gnyis la mgo bos phyag byas te bcom ldan 'das kyi spyan snga nas song ngo /_/de nas bcom ldan 'das 'dzum pa mdzad do/_/chos nyid kyis gang gi tshe sangs rgyas bcom ldan 'das rnams 'dzum pa mdzad pa de'i tshe zhal nas 'od zer sngon po dang /_ser po dang /_dmar 
[\[227a\]]
[\[227a.1\]]po dang /_dkar po dang /_btsod ka dag byung nas kha cig ni 'og du 'gro/_/kha cig ni steng du 'gro la/_gang dag 'og tu 'gro ba de dag ni sems can dmyal ba yang sos dang /_thig nag dang /_bsdus 'joms dang /_ngu 'bod dang /_ngu 'bod chen po dang /_
[\[227a.2\]]tsha ba dang /_rab tu tsha ba dang /_mnar med pa dang /_chu bur can dang /_chu bur rdol pa can dang /_so thams thams dang /_kyi hud zer ba dang /_a cu zer ba dang /_ut+pal ltar gas pa dang /_pad ma ltar gas pa dang /_pad ma ltar gas pa chen por song ste/_sems 
[\[227a.3\]]can dmyal ba tsha ba gang yin pa de dag tu ni bsil bar gyur te 'bab par byed la/_sems can dmyal ba grang ba gang yin pa de dag tu ni dro bar gyur te 'bab par byed do/_/des sems can dmyal ba de dag gi gnod pa'i bye brag dag rgyun gcod par byed cing /_de dag 'di snyam du 
[\[227a.4\]]shes ldan dag ci bdag cag 'di nas shi 'phos sam/_'on te gzhan du skyes snyam du sems so/_/de dag dad pa bskyed par bya ba'i phyir bcom ldan 'das kyis sprul pa gtong bar mdzad de/_de dag gis sprul pa mthong nas 'di snyam du sems te/_shes ldan dag bdag cag 'di 
[\[227a.5\]]nas shi 'phos pa yang ma yin la gzhan du skyes pa yang ma yin te/_'di ltar sems can sngon ma mthong ba 'di'i mthus bdag cag gi gnod pa'i bye brag dag rgyun chad par gyur to snyam mo/_/de nas sprul pa la sems mngon par dad par gyur nas sems can dmyal ba myong bar 'gyur ba'i 
[\[227a.6\]]las de zad par byas nas gang du bden pa dag gi snod du gyur par 'gyur ba'i lha dang mi rnams kyi nang du nying mtshams sbyor ba len par byed do/_/gang dag steng du 'gro ba de dag rgyal chen bzhi'i ris dang /_sum bcu rtsa gsum dang /_'thab bral ba dang /_dga' ldan dang /_'phrul dga' dang /_
[\[227a.7\]]gzhan 'phrul dbang byed dang /_tshangs ris dang /_tshangs pa'i mdun na 'don dang /_tshangs chen dang /_'od chung dang /_tshad med 'od dang /_'od gsal dang /_dge chung dang /_tshad med dge dang /_dge rgyas dang /_sprin med dang /_bsod nams 'phel dang /_'bras 
[\[227b\]]
[\[227b.1\]]bu che ba dang /_mi che ba dang /_mi gdung ba dang /_gya nom snang dang /_shin tu mthong dang /_'og min gyi lha rnams kyi nang du song nas mi rtag pa dang /_sdug bsngal ba dang /_stong pa dang /_bdag med pa zhes bya ba'i sgra sgrogs par byed cing tshigs su bcad pa gnyis po/_/
[\[227b.2\]]brtsam par bya zhing 'byung bar bya/_/sangs rgyas bstan la 'jug par bya/_/'dam bu'i khyim la glang chen bzhin/_/'chi bdag sde ni gzhom par bya/_/gang zhig rab tu bag yod par/_/chos 'dul 'di la spyod 'gyur ba/_/skye ba'i 'khor ba rab spangs nas/_/sdug 
[\[227b.3\]]bsngal tha mar byed par 'gyur/_/zhes bya ba yang sgrogs so/_/de nas 'od zer de dag gis stong gsum gyi stong chen po'i 'jig rten gyi khams byul nas bcom ldan 'das nyid kyi rjes bzhin rjes bzhin du 'gro ste/_de la gal te bcom ldan 'das 'das pa'i las lung 
[\[227b.4\]]ston par bzhed na ni bcom ldan 'das kyi snam logs su nub par 'gyur ro/_/ma 'ongs pa lung ston par bzhed na ni mdun logs su nub par 'gyur/_sems can dmyal bar skye bar lung ston par bzhed na ni zhabs kyi mthil du nub par 'gyur/_dud 'gror skye bar lung ston 
[\[227b.5\]]par bzhed na ni rting par nub par 'gyur/[ {]yi dgas [,]yi dwags [}]su skye bar lung ston par bzhed na ni zhabs kyi mthe bor nub par 'gyur/_mir skye bar lung ston par bzhed na ni pus mor nub par 'gyur/_stobs kyi 'khor los sgyur ba'i rgyal srid lung ston par bzhed na ni phyag g.yon pa'i 
[\[227b.6\]]mthil du nub par 'gyur/_'khor los sgyur ba'i rgyal srid lung ston par bzhed na ni phyag g.yas pa'i mthil du nub par 'gyur/_lhar skye bar lung ston par bzhed na ni lte bar nub par 'gyur/_nyan thos kyi byang chub tu lung ston par bzhed na ni zhal du nub par 'gyur/_rang sangs 
[\[227b.7\]]rgyas kyi byang chub tu lung ston par bzhed na ni mdzod spur nub par 'gyur/_bla na med pa yang dag par rdzogs pa'i byang chub lung ston par bzhed na ni gtsug tor du nub par 'gyur ro/_/de nas 'od zer de dag gis bcom ldan 'das la lan gsum bskor ba byas nas mdzod spur nub 
[\[228a\]]
[\[228a.1\]]par gyur to/_/de nas tshe dang ldan pa kun dga' bos thal mo sbyar te/_bcom ldan 'das la zhus pa/_kha dog sna tshogs stong gis bkra ba yi/_/tshogs rnams zhal gyi sgo nas byung gyur pa/_/ji ltar gdugs ni shar bar gyur pa bzhin/_/de yis phyogs 
[\[228a.2\]]rnams kun du snang bar bgyis/_/yang tshigs su bcad de gsol pa/_rgod bral zhum dang rgyags pa spangs pa yi/_/sangs rgyas 'gro nang mchog gi rgyur gyur pa/_/rgyal ba dgra thul byed rgyu ma mchis par/_/rtsa lag dung ltar dkar 'dzum ston mi mdzad/_/de slad brtan pa nyid 
[\[228a.3\]]blos dus mkhyen nas/_/rgyal ba'i dbang po thub pa skyes kyi mchog_/nyan par 'tshal ba nyan pa po rnams kyi/_/the tshom skyes pa gsung tshig brtan pa dang /_/dam pa bzang po dag gis bsal du gsol/_/tshwa chu ri rgyal lta bur brtan pa'i mchog_/rdzogs sangs rgyas rnams blo bur 
[\[228a.4\]]'dzum mi ston/_/brtan pa ji slad 'dzum pa ston mdzad pa/_/skye bo phal chen 'di dag de nyan 'tshal/_/kun dga' bo de de bzhin te/_de de bzhin no/_/de bzhin gshegs pa dgra bcom pa yang dag par rdzogs pa'i sangs rgyas ni rgyu med rkyen med par 'dzum pa mi mdzad de/_
[\[228a.5\]]kun dga' bo khyod kyis de bzhin gshegs pa la tshong pas sems mngon par dad par byas nas tsan dan sa mchog phul ba gang yin pa de mthong ngam/_btsun pa mthong lags so/_/kun dga' bo tshong ba de dge ba'i rtsa ba dang /_sems bskyed pa dang /_sbyin pa'i chos yongs su 
[\[228a.6\]]btang ba des rang sangs rgyas tsan dan can zhes bya bar 'gyur ro/_/de'i sbyin pa'i chos ni 'di yin te/_nga la sems dad par byas pa gang yin pa'o/_/'on kyang khrag de 'chad du ma btub nas de bzhin du 'dzag go/_/'tsho byed kyis smras pa/_da ni bud med gzhon nu'i 'o mas gdab 
[\[228a.7\]]'tshal lo/_/dge slong rnams kyis bud med gzhon nu ci 'dra ba ma shes nas/_des smras pa/_bu thon bu btsas pa gang yin pa de ni bud med gzhon nu 'dod de/_de'i 'o ma gang yin pa de ni bud med gzhon nu'i 'o ma zhes bgyi'o/_/tshe dang ldan pa kun dga' bos lha sbyin dang /_lha 
[\[228b\]]
[\[228b.1\]]sbyin gyi phyogs ma gtogs par 'khor bzhi po dge slong dang /_dge slong ma dang /_dge bsnyen dang /_dge bsnyen ma dang /_rgyal po'i khab na gnas pa'i skye bo'i tshogs phal cher la yang bsgo nas thams cad kyis bud med gzhon nu'i 'o ma btsal bar brtsams so/_/'khor 
[\[228b.2\]]bzhi po dang skye bo'i tshogs rnams tshol ba na de rnams kyis thabs yod yod kyis bgegs byed do/_/ji tsam na rgyal po'i khab na bu thon bu btsas pa'i bud med gzhon nu 'o ma nyung ste rang gi bu yang 'o mas mi ngoms na gzhan la sbyin du lta ga la yod pa zhig 'dug pa des ji ltar bcom 
[\[228b.3\]]ldan 'das la bud med gzhon nu'i 'o ma'i dgos pa byung ba thos nas des bsams pa/_gal te phul na ni bdag gi bu nyam chung bas 'o ma med na 'chi bar 'gyur la nyes dmigs de 'ba' zhig tu ma zad kyi gzhan 'di yang yod de/_lha sbyin bcom ldan 'das la yun ring po nas phyir 
[\[228b.4\]]rgol ba dgrar gyur ba yin te/_des rbad pa ni rgyal po ma skyes dgra yin/_lha sbyin gyi phyogs ni ko ka li ka dang /_khan da dra ba bya dang /_ka ti ma ra ka ti Sh+ya dang /_rgya mtshos byin yin pas 'di dag gis kyang bdag gdon mi za bar bsad par 'gyur ro snyam mo/_/yang bsams 
[\[228b.5\]]pa/_bdag bsad pa dang bu dang bral ba ni bla'i lha dang mis mchod pa'i sangs rgyas bcom ldan 'das snyun gyis 'o brgyal ba'i tshor ba sku nyams su brtar nas des na rgyal po'i khab na gnas pa'i skye bo'i tshogs thams cad 'khrugs par gyur pa ni de lta ma yin gyi/_ma la bdag gis 'o ma khyer 
[\[228b.6\]]la 'gro'o snyam ste/_de bcom ldan 'das la sems shin tu dad pa byas nas snod gsar par 'o ma bzhos te/_bcom ldan 'das gang na ba der song nas phyin pa dang /_bcom ldan 'das kyi zhabs gnyis la mgo bos phyag byas te 'di skad ces gsol to/_/btsun pa bcom ldan 
[\[228b.7\]]'das la 'tsho byed kyis bud med gzhon nu'i 'o ma bstan par bdag gis 'tshal na/_bdag rjes su gzung ba'i slad du bud med gzhon nu'i 'o ma 'di bzhes su gsol/_de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo bsam pa bzang po can 
[\[229a\]]
[\[229a.1\]]gyi bu mo 'di las 'o ma long shig_/des blangs pa dang des bcom ldan 'das kyi zhabs gnyis la mgo bos phyag byas te bcom ldan 'das kyi spyan snga nas song ngo /_/de nas bcom ldan 'das kyis 'dzum pa mdzad do/_/chos nyid kyis gang gi tshe sangs rgyas bcom 
[\[229a.2\]]ldan 'das rnams 'dzum pa mdzad pa de'i tshe zhal nas 'od zer sngon po dang /_ser po dang /_dmar po dang /_dkar po dag byung nas/_kha cig ni 'og tu 'gro/_/kha cig ni steng du 'gro la/_gang dag 'og tu 'gro ba de dag ni sems can dmyal ba yang sos dang /_thig nag dang /_
[\[229a.3\]]bsdus 'joms dang /_ngu 'bod dang /_ngu 'bod chen po dang /_tsha ba dang /_rab tu tsha ba dang /_mnar med pa dang /_chu bur can dang /_chu bur rdol dang /_so thams thams dang /_kyi hud zer dang /_a chu zer dang /_ut+pal ltar gas pa dang /_pad ma ltar gas pa dang /_
[\[229a.4\]]pad ma ltar gas pa chen por song ste/_sems can dmyal ba tsha ba gang yin pa de dag tu ni bsil bar gyur te 'bab par byed la/_sems can dmyal ba grang ba gang yin pa de dag tu ni dro bar gyur te 'bab par byed do/_/des sems can dmyal ba de dag gi gnod pa'i bye brag dag rgyun 
[\[229a.5\]]gcod par byed cing /_de dag 'di snyam du shes ldan dag ci bdag cag 'di nas shi 'phos sam/_'on te gzhan du skyes snyam du sems so/_/de dag dad pa bskyed par bya ba'i phyir bcom ldan 'das kyi sprul pa gtong bar mdzad de/_de dag gis sprul pa mthong nas 'di snyam du sems te shes 
[\[229a.6\]]ldan dag bdag cag 'di nas shi 'phos pa yang ma yin la/_gzhan du skyes pa yang ma yin te/_'di ltar sems can sngon ma mthong ba 'di'i mthus bdag cag gi gnod pa'i bye brag dag rgyun chad par gyur to snyam mo/_/de dag sprul pa la sems mngon par dad par gyur nas/_sems can 
[\[229a.7\]]dmyal ba myong bar 'gyur ba'i las de zad par byas nas gang du bden pa dag gi snod du gyur par 'gyur ba'i lha dang mi rnams kyi nang du nying mtshams sbyor ba len par byed do//_//'dul ba gzhi/_bam po brgya rtsa gsum pa/_gang dag steng du 'gro ba de dag ni rgyal chen bzhi'i 
[\[229b\]]
[\[229b.1\]]ris dang /_sum bcu rtsa gsum dang /_'thab bral dang /_dga' ldan dang /_'phrul dga' dang /_gzhan 'phrul dbang byed dang /_tshangs ris dang /_tshangs pa'i mdun na 'don dang /_tshangs chen dang /_'od chung dang /_tshad med 'od dang /_'od gsal dang /_dge chung 
[\[229b.2\]]dang /_tshad med dge dang /_dge rgyas dang /_sprin med dang /_bsod nams 'phel dang /_'bras bu che ba dang /_mi che ba dang /_mi gdung ba dang /_gya nom snang dang /_shin tu mthong dang /_'og min gyi lha rnams kyi nang du song nas mi rtag pa dang /_sdug bsngal ba dang /_stong pa 
[\[229b.3\]]dang /_bdag med pa zhes bya ba'i sgra sgrogs par byed cing /_tshigs su bcad pa gnyis po/_brtsam par bya zhing 'byung bar bya/_sangs rgyas bstan la 'jug par bya/_/'dam bu'i khyim la glang chen bzhin/_/'chi bdag sde ni gzhom par bya/_/gang zhig rab tu bag yod 
[\[229b.4\]]par/_/chos 'dul 'di la spyod 'gyur ba/_/skye ba'i 'khor ba rab spangs nas/_/sdug bsngal tha mar byed par 'gyur/_/zhes bya ba yang sgrogs par byed do/_/de nas 'od zer de dag gis stong gsum gyi stong chen po'i 'jig rten gyi khams byul nas bcom ldan 'das nyid kyi rjes bzhin 
[\[229b.5\]]rjes bzhin du song ste/_de la gal te bcom ldan 'das 'das pa'i las lung ston par bzhed na ni bcom ldan 'das kyi snam logs su nub par 'gyur ro/_/ma 'ongs pa'i las lung ston par bzhed na ni mdun logs su nub par 'gyur/_sems can dmyal bar skye bar lung ston par 
[\[229b.6\]]bzhed na ni zhabs kyi mthil du nub par 'gyur/_dud 'gror skye bar lung ston par bzhed na ni rting par nub par 'gyur/_/[{]yi dgas [,]yi dwags [}]su skye bar lung ston par bzhed na ni zhabs kyi mthe bor nub par 'gyur/_mir skye bar lung ston par bzhed na ni pus mor nub par 'gyur/_stobs 
[\[229b.7\]]kyi 'khor los sgyur ba'i rgyal srid lung ston par bzhed na ni phyag mthil g.yon par nub par 'gyur/_'khor los sgyur ba'i rgyal srid du lung ston par bzhed na ni phyag mthil g.yas par nub par 'gyur/_lhar skye bar lung ston par bzhed na ni lte bar nub par 'gyur/_nyan thos kyi byang 
[\[230a\]]
[\[230a.1\]]chub tu lung ston par bzhed na ni zhal du nub par 'gyur/_rang sangs rgyas kyi byang chub tu lung ston par bzhed na ni mdzod spur nub par 'gyur/_bla na med pa yang dag par rdzogs pa'i byang chub tu lung ston par bzhed na ni gtsug tor du nub par 'gyur ro/_/de nas 'od zer 
[\[230a.2\]]de dag gis bcom ldan 'das la lan gsum du bskor ba byas te bcom ldan 'das kyi mdzod spur nub bo/_/de nas bcom ldan 'das la tshe dang ldan pa kun dga' bos thal mo sbyar te zhus pa/_kha dog sna tshogs stong gis bkra ba yis/_/tshogs rnams zhal gyi sgo nas byung gyur 
[\[230a.3\]]pa/_/ji ltar gdugs ni shar bar gyur pa bzhin/_/de yis phyogs rnams kun tu snang bar bgyis/_/yang tshigs su bcad de gsol pa/_rgod bral zhum dang rgyags pa spangs pa yi/_/sangs rgyas 'gro nang mchog gi rgyur gyur pa/_/rgyal ba dgra thul byed rgyu mchis par/_/rtsa 
[\[230a.4\]]lag dung ltar dkar 'dzum ston mi mdzad/_/de slad brtan pa nyid blos dus mkhyen nas/_/rgyal ba'i dbang po thub pa skyes kyi mchog_/nyan par 'tshal ba nyan pa po rnams kyi/_/the tshom skyes pa gsung tshig brtan pa dang /_/dam pa bzang po dag gis bsal du gsol/_/tshwa chu ri 
[\[230a.5\]]rgyal lta bur brtan pa'i mchog_/rdzogs sangs rgyas rnams blo bur 'dzum mi ston/_/brtan pa ji slad 'dzum pa ston mdzad pa/_/skye bo phal chen 'di dag de nyan 'tshal/_/bcom ldan 'das kyis bka' stsal pa/_kun dga' bo khyod kyis nga la bud med kyis sems mngon par dad 
[\[230a.6\]]par byas te bud med gzhon nu'i 'o ma phul ba gang yin pa de mthong ngam/_btsun pa mthong lags so/_/kun dga' bo bu mo de ni dge ba'i rtsa ba dang /_sems bskyed pa dang /_sbyin pa'i chos yongs su btang ba des rang sangs rgyas 'o ma sbyin pa zhes bya bar 'gyur te/_de'i sbyin 
[\[230a.7\]]pa'i chos ni 'di yin te/_nga la sems mngon par dad pa gang yin pa'o/_/'on kyang khrag de 'chad du ma btub nas de bzhin du 'dzag go/_/yul sna tshogs na gnas pa'i dge slong rnams dang /_gzhan yang bram ze dang khyim bdag dad pa can mang pos bcom ldan 'das de ltar thugs 
[\[230b\]]
[\[230b.1\]]mi bde'o zhes thos te lhags nas/_de na kha cig ni sman dag 'debs par byed do/_/kha cig ni sngags kyi dpyad byed do/_/tshe dang ldan pa 'od srung stobs bcu ldan gyis bden pa gsol bar brtsams pa/_bcom ldan khyod kyi thugs la ni/_/sras dang dgra bor mtshungs she na/_/
[\[230b.2\]]bden pa'i tshig ni 'di yis su/_/rma yi 'dzag pa chad par shog_/bden pa gsol zin pa'i mod kho nar khrag de mi 'dzag par gyur pa dang /_lha sbyin dang /_ma skyes dgra dang /_ko ka li ka dang /_khan da drab bya dang /_ka ti mo ra ka ti Sh+ya dang /_rgya mtshos byin rnams ma gtogs 
[\[230b.3\]]par dge slong dang /_dge slong ma dang /_dge bsnyen dang /_dge bsnyen ma rnams dang /_rgyal po'i khab na gnas pa'i skye bo'i tshogs phal cher thams cad rab tu dga' bar gyur to/_/bcom ldan 'das ni mkhyen bzhin du gang zhig ji ltar dpyad byed pa de la de bzhin du rjes su dgyes 
[\[230b.4\]]par mdzad de/_de rnams kyi dge ba'i rtsa ba bskyed pa'i phyir ro/_/dge slong rnams the tshom skyes te the tshom thams cad gcod pa sangs rgyas bcom ldan 'das la zhus pa/_btsun pa tshe dang ldan pa 'od srung stobs bcu ldan gyis bden pa gsol bas bcom ldan 'das kyi khrag 'dzag 
[\[230b.5\]]pa chad par gyur pa la gzigs/_bcom ldan 'das kyis bka' stsal pa/_dge slong dag da ltar gyi 'di 'ba' zhig tu ma zad de/_ji ltar 'das pa'i dus na yang nga dug 'bags nas kun tu 'khrugs par gyur pa na 'dis dug zhi bar byas pa de nyon cig_/dge slong dag sngon byung ba ri 
[\[230b.6\]]'or dang ha cang yang mi ring ba zhig na skyed mos tshal rtsa ba dang /_sdong bu dang /_me tog dang /_chu phun sum tshogs pa/_bya sna tshogs skad 'byin pa zhig yod de/_de na drang srong chu dang /_rtsa ba dang /_'bras bu longs spyod pa/_pags pa dang /_shing shun gyon pa/_rig sngags dang /_
[\[230b.7\]]gsang sngags 'chang ba zhig gnas so/_/ri 'or de na khyim bdag cig gnas pa des rigs mnyam pa las chung ma blangs te/_de de dang lhan cig rtse bar byed/_dga' bar byed/_dga' mgur spyod par byed de/_de rtse bar byed/_dga' bar byed/_dga' mgur spyod par byed pa las 
[\[231a\]]
[\[231a.1\]]dus gzhan zhig na chung ma sems can dang ldan par gyur to/_/de zla ba brgyad dam dgu lon pa dang khye'u zhig btsas te/_nyi ma bdun gsum nyi shu rtsa gcig tu de'i btsas pa'i btsas ston rgya cher byas te ming btags nas de bskyed bsrings te chen por gyur to/_/de 
[\[231a.2\]]'chag pa'am/_'greng ba 'am/_'dug pa'am nyal ba na yang dge ba sems shing dge ba'i las byed pas de skye bo'i tshogs kyis chos 'dod ces bya bar ming btags so/_/de dge ba ci yin zhes tshol ba'i phyir ri 'or nas byung nas dus dus su drang srong de'i drung du 'gro zhing de la bsnyen bkur byed 
[\[231a.3\]]de dka' thub kyi drung du 'gro bas dka' thub ldan dka' thub ldan zhes bya bar yang grags so/_/de dus gzhan zhig na dug cig gis 'bags pa langs nas de la dug sman du ma dang sngags kyi sbyor bas dpyad byas na yang de'i nad de zhi bar ma gyur nas de'i pha dang ma gnyis drang srong de'i 
[\[231a.4\]]drung du song ste/_drang srong chen po khyod kyi rim gro bgyid pa ni dug gis 'bags nas srog dang bral la thug gis dpyad mdzod cig_/des bden pa gsol bar brtsams te/_bu gcig khyod kyis sems la ni/_/dgra dang mdza' bo mtshungs she na/_/bden pa'i tshig ni 'di yis su/_/
[\[231a.5\]]khye'u khyod dug ni med par shog_/des bden pa gsol ma thag_/kho nar dug zhi bar gyur to/_/dge slong dag ji snyam du sems/_de'i tshe de'i dus kyi khye'u gang yin pa de ni nga nyid yin no/_/drang srong gang yin pa de ni 'od srung stobs bcu ldan 'di nyid yin te/_de na yang 
[\[231a.6\]]'dis bden pa gsol bas nga sos bar byas so/_/da ltar yang 'di'i bden pa gsol bas nga sos par byas so/_/lha sbyin sdug bsngal zhing yid mi bde ba dang 'gyod pas sems pa/_bdag gis dge sbyong gau ta ma la rdo 'phangs pa ni don med pa zhig byas te/_dge sbyong gau ta ma 
[\[231a.7\]]yang ma sod la/_skye bo mang pos kyang rab tu shes par gyur to snyam nas/_de shing drung zhig tu song ste sems khong du chud cing skyil mo krung bcas te 'dug go/_/dge slong rnams gnas dang gnas rnams su btsun pa dag gzigs shig_/lha sbyin 'di 'dra bar zhe gdug ste/_
[\[231b\]]
[\[231b.1\]]gang gi phyir bcom ldan 'das rab tu byung ba de la yang pha rol gnon pas steng du rdo ba 'phen no zhes smod par byed/_gzhogs 'phyas byed/_kha zer bar byed pa dang /_ko ka li ka dang /_khan da drab bya dang /_ka ti mo ra ka ti Sh+ya dang /_rgya mtshos byin rnams kyis smras pa/_
[\[231b.2\]]shes ldan dag ma brtags par byung rgyal du ci brdol/_lha sbyin shing che ge mo zhes bya ba'i drung na bsam gtan bzhi pa la snyoms par zhugs pa ma mthong ngam/_bdag nyid chen po de de lta bu byed par ga la 'gyur/_dge slong rnams the tshom skyes nas the tshom thams cad gcod 
[\[231b.3\]]pa sangs rgyas bcom ldan 'das la zhus pa/_btsun pa ko ka li ka dang /_khan da drab bya dang /_ka ti mo ra ka ti Sh+ya dang /_rgya mtshos byin rnams bdag nyid ngo tsha ma mchis pas lha sbyin ngo tsha ma mchis pa'i bsngags pa sgrogs pa la gzigs/_bcom ldan 'das kyis 
[\[231b.4\]]bka' stsal pa/_dge slong dag da ltar gyi 'di 'ba' zhig tu ma zad de/_ji ltar 'das pa na yang ngo tsha med pa 'dis ngo tsha med pa'i bsngags pa smras pa de nyon cig_/dge slong dag sngon byung ba rgyal po'i khab kyi mi rnams dang rgyal pos dgos pa 'ga' zhig gi phyir khrims su 
[\[231b.5\]]bcas pa/_dur khrod gnyis bshams la gcig tu ni skyes pa rnams dor bar bya'o/_/gcig tu ni bud med rnams so zhes bcas so/_/ji tsam dus gzhan zhig na ma ning zhig shi nas de dur khrod gcig tu yang gnas skabs ma rnyed cing gnyis par yang ma rnyed do/_/rgyal po'i khab 
[\[231b.6\]]kyi phyogs zhig na skyed mos tshal rtsa ba dang 'bras bu dang me tog phun sum tshogs pa/_bya sna tshogs skad 'byin pa zhig yod de/_de na drang srong spyi cer chu dang rtsa ba dang 'bras bu la longs spyod pa/_pags pa dang /_shing shun gyon pa zhig gnas so/_/phyogs de na yang zhing gru 
[\[231b.7\]]gsum zhig la shing e ran da zhig skyes nas ma ning gi ro de der bor ro/_/ro'i dri tshor nas wa zhig 'ongs te des ma ning gi ro de la bza' bar brtsams so/_/bya rog gcig kyang shing e ran da'i kha na tshang bcas te 'dug go/_/de'i blo skyes nas wa la bsngags pa smras pa dang /_gal 
[\[232a\]]
[\[232a.1\]]te na zos pa'i lhag ma ster ro snyam nas des de la tshigs su bcad de bsngags pa smra ngar brtsams pa/_ji ltar khyod ni seng ge'i mgrin pa dang /_/ji ltar khyu mchog bshul dang ldan pa yi/_/[{]ri dgas [,]ri dwags [}]rgyal po khyod la phyag 'tshal nas/_/gsol ba'i pham 'babs las 
[\[232a.2\]]ni thugs dpag mdzod/_/was bltas te slar tshigs su bcad pas smras pa/_bya yi rab mchog mkha' 'gro ba/_/phyogs kun gsal bar mdzad nas ni/_/rin chen sbram ltar mdzes gyur pa/_/shing mchog rtse la bzhugs 'di gang /_/bya rog gis smras pa/_skal ldan 
[\[232a.3\]]chen po blta ba'i phyir/_/khyod kyi drung du bdag mchis te/_/[{]ri dgas [,]ri dwags [}]rgyal khyod phyag 'tshal na/_/gsol ba'i pham 'babs thugs dpag mdzod/_/was smras pa/_rma bya'i mgrin pa lta bu yi/_/pho rog blta na sdug pa khyod/_/kun dga' byed pa rnams kyi gtso/_/ci 
[\[232a.4\]]bder gsol gyis mar spyon cig_/de babs nas wa dang lhan cig ma ning gi ro la za bar byed pa drang srong gis mthong nas des tshigs su bcad de smras pa/_ljon shing tha chad grib ma la/_/ngo tsha med pa 'dug nas su/_/tha chad ro la longs spyod pa/_/e ma'o ring zhig lon nas 
[\[232a.5\]]mthong /_/bya rog gis thos nas de ma bzod nas tshigs su bcad de smras pa/_'di ltar seng ge rma bya dag_/dam pa'i sha la longs spyod na/_/gzhan gyis byin pas 'tsho ba yi/_/spyi cer 'dir ni ci zhig gtogs/_/drang srong de yang mi bzod pa skyes nas tshigs su bcad de smras 
[\[232a.6\]]pa/_'dab chags tha chad bya rog dang /_/rkang bzhi tha chad wa dang ni/_/ljon shing tha chad e ran da/_/mi yi tha chad ma ning ro/_/zhing gi tha chad gru gsum ste/_/ngo tsha med rnams 'dus la ltos/_/de nas bya rog lhag par yang mi bzod pa skyes nas drang srong gi me khang du 
[\[232a.7\]]zhugs te blta bar brtsams pa las/_ci yang mi snang nas ril ba spyi blugs bcag ste bros so/_/ji tsam na drang srong de me khang du zhugs na ril ba spyi blugs chag pa mthong nas/_des bsams pa/_'di ni bya rog gdug pa de'i las kyis byas kyi gzhan ni su yang ma yin no 
[\[232b\]]
[\[232b.1\]]snyam du rig nas tshigs su bcad de smras pa/_su la 'di 'dra'ang mi smra ste/_/ngo tsha med pa'i gdug sems kyis/_/me khang ma rung byas nas ni/_/ril ba yang ni bcag par gyur/_/bsngags 'os smad par 'os kyang rung /_/yong ye cung zad smra mi bya/_/blo gros ldan pas rtag 
[\[232b.2\]]tu ni/_/kha rog pas ni bde ba 'thob/_/dge slong dag ji snyam du sems/_de'i tshe de'i dus kyi drang srong gang yin pa de ni nga nyid yin no/_/de'i tshe de'i dus kyi wa gang yin pa de ni lha sbyin yin no/_/de'i tshe de'i dus kyi bya rog gang yin pa de ni ko ka li ka yin te/_de na yang ngo tsha med pa de dag gis ngo 
[\[232b.3\]]tsha med pa'i bsngags pa brjod do/_/da ltar yang ngo tsha med pa 'di dag ngo tsha med pa'i bsngags pa brjod do/_/dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa bcom ldan 'das dang lha sbyin thog mar gang du mi mthun par 
[\[232b.4\]]gyur lags/_bcom ldan 'das kyis bka' stsal pa/_dge slong dag sngon byung ba shang shang ti'u gnyis lus gcig tu gyur nas rgya mtsho'i 'gram na gnas te/_chos can dang chos ma yin pa zhes bya'o/_/ji tsam na chos ma yin pa ni gnyid log chos can ni mel tse byed pa dang /_des bdud 
[\[232b.5\]]rtsi'i 'bras bu zhig chus khyer ba mthong nas/_des de blangs te bsams pa/_ci re zhig 'di yang bslang ngam/_'on te bza' snyam mo/_/yang bsams pa/_thos kyang lus 'di gcig kho na gso bar zad do snyam nas des de ma bslang ba dang /_rang nyid sad de/_de sad pa na chos can la 
[\[232b.6\]]bdud rtsi'i 'bras bu'i sgregs pa byung ba chos ma yin pas tshor nas des smras pa/_de ci'i sgregs pa yin/_des smras pa/_bdud rtsi'i 'bras bu'i'o/_/de gang nas rnyed/_des smras pa/_khyod gnyid log pa na kho bos bdud rtsi'i 'bras bu rnyed nas lus gcig kho na gso bar zad do snyam nas 
[\[232b.7\]]khyod ma bslang bar kho bos zos so/_/des smras pa/_khyod kyis ma legs pa zhig byas te ngas kyang dus shes par bya'o/_/ji tsam dus gzhan zhig na chos can gnyid log nas chos ma yin pa mel tse byed pa na des dug gi 'bras bu chus khyer ba zhig mthong nas des de zos pa dang /_de gnyi ga 
[\[233a\]]
[\[233a.1\]]brgyal bar gyur to/_/chos ma yin pa dug gi 'bras bus kun nas 'khrugs pas smras pa/_gang dang gang du skyes pa'i tshe rabs de dang de dag tu khyod la gsod pa dang phyir rgol ba dang dgra bor gyur cig_/chos can gyis smras pa/_bdag kyang gang dang gang du skyes pa'i tshe rabs 
[\[233a.2\]]de dang de dag tu khyod la byams pa sgrub par gyur cig ces byas so/_/bcom ldan 'das kyis bka' stsal pa/_dge slong dag ji snyam du sems/_de'i tshe de'i dus kyi chos can gang yin pa de ni nga nyid yin no/_/de'i tshe de'i dus kyi chos ma yin pa gang yin pa de ni lha sbyin yin no/_/der thog 
[\[233a.3\]]mar nga dang 'di mi mthun par gyur to/_/ngas kyang de la byams pa'i thugs bzhag go/_/gzhan yang ji ltar 'dis nga la mi mthun par byas pa dang /_ngas kyang 'di la byams par bsams pa de nyon cig_/dge slong dag sngon byung ba grong khyer bA rA Na sI na rgyal po sra rtsi ldan zhes bya ba 'byor ba 
[\[233a.4\]]dang /_rgyas pa dang /_bde ba dang /_lo legs pa/_skye bo dang /_mi mang pos rab tu gang ba na rgyal srid byed du 'jug go/_/des yul gzhan gyi rgyal po'i bu mo zhig blangs nas de de dang lhan cig rtse bar byed/_dga' bar byed/_dga' mgur spyod par byed do/_/de rtse bar byed/_dga' 
[\[233a.5\]]bar byed/_dga' mgur spyod par byed pa las bu mo de dus gzhan zhig na sems can dang ldan par gyur te/_de zla ba brgyad dam dgu lon pa'i nyi ma'i rtse na khye'u gzugs bzang po mdzes pa blta na sdug pa zhig btsas te/_de'i btsas pa'i btsas ston rgya cher byas nas khye'u'i ming cir gdags 
[\[233a.6\]]zhes ming 'dogs par byed do/_/blon po rnams kyis smras pa/_lha khye'u 'di gdugs kyi rtse na btsas pas/_de'i slad du khye'u'i ming nyi ma'i mu khyud ces bgyi bar gdags so/_/zhes de'i ming nyi ma'i mu khyud ces bya bar btags nas khye'u nyi ma'i mu khyud ma ma brgyad po pang na 'tsho ba'i ma ma 
[\[233a.7\]]gnyis dang /_nu ma snun pa'i ma ma gnyis dang /_dri ma 'phyi ba'i ma ma gnyis dang /_rtsen grogs kyi ma ma gnyis la rjes su gtad de/_de ma ma brgyad po dag gis 'o ma dang /_zho dang /_mar dang /_zhun mar dang /_mar gyi snying khu dang /_gzhan yang yo byad kyi bye brag gtso 
[\[233b\]]
[\[233b.1\]]bo gtso bo dag gis srid par byed skyed par byed cing rdzing na gnas pa'i pad ma bzhin du myur du skyed par byed do/_/de gang gi tshe chen por gyur pa de'i tshe/_yi ge dang /_grangs dang /_rtsis dang /_lag rtsis la nye bar zhugs shing rgyal po rgyal rigs spyi bo nas dbang bskur ba yul dang 
[\[233b.2\]]dbang phyug dang mthu thob pa sa'i dkyil 'khor chen po mngon par zil gyis mnan nas gnas pa rnams kyi bzo'i gnas dang las kyi gnas tha dad par gyur pa gang dag yin pa 'di lta ste/_glang po che'i gnyar zhon pa dang /_rta la zhon pa dang /_shing rta'i thabs dang /_ral gri'i 
[\[233b.3\]]thabs dang /_'phong dang /_phyir bsnur ba dang /_mdun du bsnur ba dang /_lcags kyus sgyur thabs dang /_mda' bo che 'phen pa dang /_zhags pa gdab pa dang /_bcad pa dang /_dral ba dang /_dbug pa dang /_'dzin stangs dang /_gom stangs dang /_thor tshugs 
[\[233b.4\]]dang /_rgyang nas phog pa dang /_sgra grag par phog pa dang /_gnad du phog pa dang /_mi 'chor bar phog pa dang /_tshabs cher phog pa ste bzo'i gnas dang /_las kyi gnas lnga po de dag la yang byang bar gyur nas phas de rgyal tshab tu bcug go/_/rgyal po sra rtsi ldan gyi btsun 
[\[233b.5\]]mo dam pa ni chos ldan zhes bya'o/_/blon po'i mchog ni phyugs 'dug ces bya ste/_de la rgyal po lhag par snying 'jog go/_/ji tsam dus gzhan zhig na rgyal po sra rtsi ldan chos ldan ma dang lhan cig rtse bar byed/_dga' bar byed/_dga' mgur spyod par byed do/_/de rtse bar 
[\[233b.6\]]byed/_dga' bar byed/_dga' mgur spyod par byed pa las chos ldan ma sems can dang ldan par gyur to/_/de mtshan mkhan rnams kyis khye'u zhig btsa' bar 'gyur te/_des rgyal po srog dang phral nas rang nyid cod pan bcings te rgyal srid kyi dbang phyug la dbang byed par 'gyur ro/_/
[\[233b.7\]]zhes lung bstan to/_/ji tsam na rgyal po sra rtsi ldan nad kyis thebs par gyur nas de la rtsa ba dang /_sdong bu dang /_'dab ma dang /_me tog dang /_'bras bu'i sman rnams kyis bsnyen bkur byas kyang de'i nad zhi bar ma gyur te/_des lus kyi gnas skabs rig par byas nas des 
[\[234a\]]
[\[234a.1\]]bsams pa/_bdag 'das nas nyi ma'i mu khyud rgyal por 'gyur te/_des gdon mi za bar chos ldan ma bsad par mi 'gyur bar 'dir ye ji ltar bya ba'i dus la bab/_yang bsams pa/_blon po phyugs 'dug 'di la bdag gis longs spyod bzang po dag gis 
[\[234a.2\]]bgo bsha' byas shing spyan ras kyis btsas pa yin gyis 'di la chos ldan ma gtad do snyam nas des phyugs 'dug bkug ste bsgo ba/_nga'i btsun mo dam pa ni chos ldan ma yin la/_blon po'i mchog ni khyod yin te/_ngas lus kyi gnas skabs shes na gdon mi za bar nga srog dang 
[\[234a.3\]]'bral bar 'gyur gyis/_khyod kyis nga la sdug par sems na nyi ma'i mu khyud kyis chos ldan ma ji ltar yang srog dang phral bar mi 'gyur ba de ltar gyis shig des smras pa/_lha de tsam yang rngo mi thog gam/_lha thugs las chung ngur mdzod cig dang ji ltar mi bkum pa de ltar bgyi'o/_/
[\[234a.4\]]bsags pa kun gyi mtha' zad cing /_/mthon po rnams kyi mtha' ltung 'gyur/_/phrad pa'i mtha' ni 'bral ba ste/_/gson pa'i mtha' ni 'chi ba yin/_/rgyal po sra rtsi ldan shi nas de gdugs dang /_rgyal mtshan dang /_ba dan la sogs pa bzang po rnams kyis bkur sti cher byas 
[\[234a.5\]]te bsregs so/_/nyi ma'i mu khyud rgyal po'i rgyal srid chen po'i dbang bskur bas dbang bskur to/_/des blon po rnams la bsgo ba/_chos ldan ma sod cig_/phyugs 'dug gis smras pa/_lha ma brtags par bkum ste ci rung /_ci khye'ur btsa' bar 'gyur ram/_'on te bu 
[\[234a.6\]]mor 'gyur sus 'tshal/_gal te khye'u btsas par gyur na/_de nyid dgum mod/_rgyal po nyi ma'i mu khyud kyis smras pa/_de bzhin du gyis la khyod kho nas srungs shig_/des khyim du bzhag pa na zla ba brgyad dam dgu lon nas khye'u zhig btsas so/_/de nyid kyi nyi ma la nya pa'i chung 
[\[234a.7\]]ma zhig la bu mo zhig btsas so/_/des btsas ma thag kho nar nya pa'i chung ma la nor gyis brid de brjes nas phyugs 'dug gis rgyal po la smras pa/_lha chos ldan ma la bu mo zhig btsas lags so/_/legs pa zhig smras so/_/khye'u de nya pa'i chung mas bsnun bsnyod gsos te 
[\[234b\]]
[\[234b.1\]]chen por gyur nas yig 'bru dang bklag pa bslabs te/_snyan dngags bya bar brtsams nas de'i ming nya pa'i khye'u snyan dngags mkhan nya pa'i khye'u snyan dngags mkhan zhes bya bar gyur to/_/phyugs 'dug gis chos ldan ma la smras pa/_khyod la ni khye'u snyan dngags mkhan zhig 
[\[234b.2\]]btsas par gyur to/_/de ci 'dra ba zhig yin re zhig blta'o/_/des smras pa/_de blta ci dgos zhog shig_/de bu la mngon par dga' zhing blta 'dod pas 'dug tu mi btub bo/_/phyugs 'dug gis nges par gal gyis 'chu bar shes nas thabs shig bshams te/_nya zhig 
[\[234b.3\]]bskur nas btang ngo /_/de nang du zhugs pa de kho na na mtshan mkhan rnams kyis nya pa'i khye'u snyan dngags mkhan 'di ni rgyal po srog dang phral te rang nyid cod pan bcings nas rgyal srid byed par 'gyur ro zhes lung bstan pa rgyal pos thos nas de blon po rnams la bsgo ba/_ci nas 
[\[234b.4\]]kyang de ma shor bar zung shig_/des gcig nas gcig tu brgyud pa las thos nas de phan tshun bros pa las rgan mo zhig gi khyim du zhugs pa dang des de sbas te/_de nas yung dang 'bru mar gyis lus bskus nas khyogs kyi steng du bzhag ste ro lta bur bcos nas phyung ste dur khrod du bor 
[\[234b.5\]]ba dang langs te bros pa phyogs de na mi zhig me tog dang 'bras bu tshol ba des de bros pa mthong ngo /_/de'i phyi bzhin snyegs shing rgyugs pa'i mi rnams kyis mi de la dris pa kye nang rje bong tshod dang kha dog 'di 'dra ba'i mi 'ga' zhig lam 'di nas 'gro ba khyod kyis ma mthong ngam/_des smras pa/_
[\[234b.6\]]mthong ste lam 'di nas song ngo /_/de rnams de'i rjes bzhin du dong ngo /_/de yang ri 'or der btso blag mkhan zhig gi khyim du zhugs nas de la ji ltar gyur pa smras pa dang /_snyegs ma'i mi rnams kyis ri 'or btsal bar brtsams pa na btso blag mkhan gyis gos kyi thum po'i nang du bcug nas 
[\[234b.7\]]bong bu la bkal te ri 'or nas phyir byung ste khrus byed pa'i sar khyer nas btang ba dang langs te phyogs bzhir bltas te bros so/_/der yang mi gzhan zhig gis mthong nas/_des snyegs ma'i mi rnams la smras pa/_shes ldan dag khyed gang gi don du ri 'or na tshol ba'i mi de ni lam 'di 
[\[235a\]]
[\[235a.1\]]nas song gis myur du deng shig_/de rnams dong ba las de yang grong gzhan zhig tu lham mkhan gyi khyim zhig tu zhugs nas des de la ji ltar gyur pa bsnyad nas smras pa/_mchil lham bol rting bar bltas pa zhig gyis shig_/des smras pa/_bdag gis sngon lan 'ga' 
[\[235a.2\]]yang mchil lham de lta bu byed ma myong ngo /_/des tshigs su bcad de smras pa/_blo gros sna tshogs rang bzhin du ma ste/_/de dag srang gcig tu ni gzhal ba med/_/lham mkhan khyod kyis nga yi tshig bzhin 'dir/_/rting pa gang de mdun du lta bar gyis/_/des lham mkhan de la bslabs 
[\[235a.3\]]nas lham mkhan gyis de 'dra ba'i mchil lham zhig byas so/_/ri 'or der bas bskor ba yin pas de mchil lham de gyon nas/_stor khung nas 'dzul te bros so/_/snyegs ma'i mi rnams kyis mchil lham gyi rjes bzhin ri 'or de nyid bskor te de yang bros nas so/_/chur zhugs pa 
[\[235a.4\]]dang klu rnams kyis gnas su khrid do/_/rgyal pos gcig nas gcig tu brgyud pa las de ji ltar klu rnams kyis klu'i gnas su khrid do zhes thos so/_/rgyal pos blon po rnams la bsgo ba/_shes ldan dag nga'i yul na sbrul khas sdigs ji snyed gnas pa de dag thams cad nga'i spyan 
[\[235a.5\]]sngar khug shig_/de rnams kyis yul thams cad na gnas pa'i sbrul khas sdigs rnams rgyal po la phul lo/_/rgyal pos de rnams la bsgo ba/_shes ldan dag deng la klu'i gnas che ge mo zhes bya bar klu zung shig_/lha bka' bzhin 'tshal zhes sbrul khas sdigs thams cad 
[\[235a.6\]]kyis rgyal po las mnyan nas klu'i gnas su dong ngo /_/'brog gcig na gnod sbyin ser skya zhes bya ba khrag dang sha za ba gcig yod do/_/des skrag pas gcan gzan rnams kyis kyang 'brog de yongs su spangs na mi rnams kyis lta smos kyang ci dgos te de ser skya'i 'brog ces bya bar grags 
[\[235a.7\]]so/_/sbrul khas sdigs rnams kyi sngags kyi mthus ji ltar klu de la gnod par 'gyur ba de ltar byas pas de skrag nas de ser skya'i 'brog de rgal bar mi nus par bor ro/_/klu rnams kyis gros byas pa bdag cag gis 'di ltar de ser skya'i 'brog las ma bsgral ba ni ma legs pa zhig byas te/_
[\[235b\]]
[\[235b.1\]]de yang gnod sbyin ser skyas bsad la bdag cag kyang de'i phyir gtses par 'ong na de la ji ltar bsgrub par bya/_klu'i rgyal po des smras pa/_don de sbrul khas sdigs rnams la rig par bya'o zhes de rnams kyis sbrul khas sdigs rnams la smras pa/_shes ldan dag gang gi phyir bdag cag 
[\[235b.2\]]'khrugs par byas pa de ni bdag cag gis thabs kyis bsad pa nyid de 'di ltar ser skya'i 'brog tu bor ro/_/sbrul khas sdigs rnams kyis don de rgyal po la smras pa dang /_rgyal pos smras pa/_gal te de lta na yang 'on kyang tshol cig_/de ser skya'i 'brog na phan tshun 'khyam par 
[\[235b.3\]]brtsams pa na gnod sbyin ser skya yang phyogs shig na khyi rnams kyis yongs su bskor te 'dug go/_/de dang khyi rnams kyis de rgyang ring po kho na nas mthong nas des bsams pa/_ci 'dis bdag shi bar gyur to zhes thos nas des na de 'dir 'ongs sam snyam mo/_/des de la khyi 
[\[235b.4\]]rnams sbad pa las de bros te shing ljon pa zhig la 'dzegs pa dang /_khyi rnams dang /_ser skyas ljon shing gi drung du bsdad de/_ser skyas smras pa/_kwa'i nang rje khyod kyi ser skya'i 'brog na mi ma yin pa ser skya zhes bya ba gnas te/_der song ba gang yin pa de des gsod 
[\[235b.5\]]par 'gyur ro zhes ma thos sam/_khyod kyi dus la bab kyis bobs shig_/des smras pa/_ji srid 'tsho ba de srid du 'dug go/_/gnod sbyin ser skya pus skyud kyis bcings te sgrim pas 'dug nas de yur ba na des de'i steng du gos shig bor ro/_/khyi rnams kyis bsams pa/_
[\[235b.6\]]'di ni mi de kho na lhung ba yin no snyam nas de rnams kyis gnod sbyin ser skya zos nas dong ngo /_/de ljon shing las dal gyis dal gyis babs te song nas de de dang de na 'khor zhing bsams pa/_bdag gi zhang po drang srong rnams kyi nang du rab tu byung ba zhig yod kyis de'i drung du 'gro'o 
[\[235b.7\]]snyam nas drang srong de la yang ri 'or zhig na skyed mos tshal rtsa ba dang /_me tog dang /_'bras bu dang /_chu phun sum tshogs pa shing rnam pa sna tshogs tshang tshing gis mdzes par byas pa/_bya sna tshogs skad 'byin pa zhig yod de de rim gyis thos pa gcig nas gcig tu brgyud de de'i 
[\[236a\]]
[\[236a.1\]]drung du 'ongs nas gnyen du 'brel bas smras te 'dug go/_/der yang rgyal po'i mi rnams kyis btsal te de rnams kyis de gzung bar brtsams pa las des ri'i g.yang sa nas bdag nyid mchongs so/_/de mchongs pa dang mi zhig gis gtsug pud nas bzung ba las gtsug 
[\[236a.2\]]pud byung nas de lhung ngo /_/de rnams kyis bsams pa 'di ni shi bas 'dong ngo zhes gtsug pud khyer te rgyal po'i drung du song nas/_de rnams kyis smras pa/_lha nya pa'i khye'u snyan dngags mkhan de bkum nas gtsug pud kyang 'di lags so/_/rgyal po mgu nas des de rnams la longs spyod 
[\[236a.3\]]kyis bgo bsha' byas so/_/de nas drang srong gi skyed mos tshal na gnas pa'i lha gang yin pa des drang srong de la smras pa/_khyod kyi tsha bo ni sdug bsngal mi bzad pa dog pa nyam nga ba thob na ma dgongs sam/_des smras pa/_gal te bdag gis ma bsams par gyur na de ring nyid du srog dang 
[\[236a.4\]]bral bar 'gyur ro/_/drang srong de ni rig sngags dang gsang sngags 'chang ba yin te/_gang gis ni skyes pa bud med du 'gyur zhing phyir yang skyes par 'gyur ba de lta bu'i rig sngags shes pas des de la rig sngags de bslabs te smras pa/_da ni song la 'jigs pa dang bag tsha ba med pas 'dug 
[\[236a.5\]]shig_/des rig sngags kyis dpes bskrun par mi nus pa'i bud med kyi cha byad du mngon par sprul nas bA rA Na sIr song ste/_rgyal po'i skyed mos tshal na 'dug pa skyed mos tshal gyi srung mas mthong nas mchog tu ngo mtshar skyes te des myur ba myur bar song nas rgyal po nyi ma'i mu khyud la smras pa/_
[\[236a.6\]]lha skyed mos tshal na bud med gzugs phun sum tshogs pa dar la bab ba zhig mchis so/_/des bsgo ba khrid de shog shig_/des dpal gyi 'byor ba chen pos blangs te rgyal po'i pho brang du khrid nas de la rgyal po nyi ma'i mu khyud lhag par chags par gyur pa dang des skabs rnyed nas dben pa na 
[\[236a.7\]]'dug pa la bsad de slar yang rig sngags bzlas te skyes par gyur pa dang /_de nas rang nyid kyis cod pan bcings te blon po phyugs 'dug la go bar byas nas rgyal srid la 'dug go/_/lhas tshigs su bcad de smras pa/_gang gis mgo ma bcad pa de bsad min/_phyir yang langs nas 
[\[236b\]]
[\[236b.1\]]las ni byed par 'gyur/_/ji ltar snyan dngags mkhan de glags rnyed nas/_/sra rtsi can bu lta bu de bsad yin/_/dge slong dag ji snyam du sems/_de'i tshe de'i dus kyi rgyal po sra rtsi ldan gyi bu nyi ma'i mu khyud ces bya ba gang yin pa de ni lha sbyin 'di nyid yin no/_/de'i tshe de'i dus kyi snyan 
[\[236b.2\]]dngags mkhan gang yin pa de ni nga nyid yin te/_de na yang 'dis nga la shar gnyer la da ltar yang 'dis shar gnyer ro/_/gzhan yang ji ltar 'dis nga la shar gnyer ba de nyon cig_/dge slong dag sngon byung ba ri 'or zhig na nor bu mkhan gnyis shig gnas te de gnyis kyis lam po che 
[\[236b.3\]]dang grong bgos so/_/de'i tshe tshong pa 'byor pa yongs su zad pa zhig yod pa de nor bu'i snod khyer nas ri 'or der phyin to/_/da nas lam gyis dub pa ngal sos nas nor bu mkhan gcig gi drung du song ste smras pa/_nor bu'i snod 'di rin thang chod cig_/des de'i rin thang chung ngu zhig tu 
[\[236b.4\]]bcad pa dang /_des smras pa/_'di ltar kho bo longs spyod las nyams kyang shes rab las ma yin pas kho bos 'di ci ri ba lta shes na/_de skad du smra ba ci'i tha tshig_/de de'i drung nas log pa ste/_cig shos kyi drung du song nas smras pa/_nor bu'i snod 'di rin thang chod cig_/
[\[236b.5\]]des de'i rin thang thog tu bab par bcad nas des smras pa/_'di snyed kyi rin thang re zhig bdag la mi bdog go/_/des smras pa/_ci bdog pa de byin la khyer cig_/des blangs so/_/nor bu mkhan cig shos po des thos nas/_de mi bzod pa skyes te/_de'i drung du song nas bdag 
[\[236b.6\]]gis 'di thog mar khyim du khrid cing bdag gis 'di'i rin thang yang bcad na khyod kyis ci'i phyir bkur/_de gnyis phan tshun 'khon byung bar gyur to/_/dge slong dag de ji snyam du sems/_de'i tshe de'i dus kyi nor bu mkhan nor bu'i snod rin thang chung ngur gcod pa gang yin pa de ni lha sbyin 
[\[236b.7\]]'di nyid yin no/_/de'i tshe de'i dus kyi nor bu mkhan cig shos rin thang thog tu bab par gcod pa gang yin pa de ni nga nyid yin te/_de na yang nged phan tshun mi mthun par gyur te/_da ltar yang nged phan tshun mi mthun par gyur to/_/gzhan yang ji ltar nged mi mthun par gyur pa 
[\[237a\]]
[\[237a.1\]]de nyon cig_/dge slong dag sngon byung ba ri 'or zhig na khyim bdag cig gnas pa des rigs mnyam pa las chung ma blangs te/_de de dang lhan cig rtse bar byed/_dga' bar byed/_dga' mgur spyod par byed do/_/de rtse bar byed/_dga' bar byed/_dga' 
[\[237a.2\]]mgur spyod par byed pa las dus gzhan zhig na chung ma sems can dang ldan par gyur nas de zla ba brgyad dam dgu lon pa na khye'u zhig btsas so/_/btsas nas de'i chung ma shi'o/_/des bsams pa/_khye'u gsor gzhug pa'i phyir gzhan zhig blang ngo snyam nas des gzhan zhig blangs te/_de 
[\[237a.3\]]de dang lhan cig rtse bar byed/_dga' bar byed/_dga' mgur spyod par byed pa las de las kyang khye'u zhig btsas nas de yang shi'o/_/khyim bdag des bsams pa/_gal te gzhan blangs na de yang shi bar 'gyur gyis khye'u phu bo shos kyi khyim dbub par bya'o snyam nas de'i khye'u phu bo shos kyi 
[\[237a.4\]]khyim phub pa las de las khye'u dang bu mo mang du btsas so/_/de'i chung ma des smras pa/_rje'i sras khye'u 'di khyod kyi cir mchi/_des smras pa/_spun du 'ong ste nu bo yin no/_/des smras pa/_rje'i sras khyod la ni sras mang la/_'di ni gcig pu lags na/_'di dag dang 'di'i 
[\[237a.5\]]khyim dang longs spyod mnyam par stsal lam/_des smras pa/_bzang mo 'di ni 'jig rten gyi chos yin no/_/des smras pa/_rje'i sras gal te de lta na 'di khum shig_/'dod pa la so sor sen pa ni sdig pa'i las mi byed pa ci yang med pas des de me tog dang 'bras bu la brid nas 
[\[237a.6\]]dgon par khrid de rdos bsnun te bsad do/_/dge slong dag ji snyam du sems/_de'i tshe de'i dus kyi khyim bdag gi bu phu bo shos gang yin pa de ni lha sbyin 'di nyid yin no/_/de'i tshe de'i dus kyi nu bo shos gang yin pa de ni nga nyid yin te/_de na yang 'dis nga la mi mthun par byas so/_/da 
[\[237a.7\]]ltar yang 'dis nga la mi mthun par byas so/_/gzhan yang nged ji ltar mi mthun par gyur pa de nyon cig_/dge slong dag sngon byung ba ri 'or zhig na bram ze zhig gnas pa des rigs mnyam pa las chung ma blangs te/_de de dang lhan cig rtse bar byed/_dga' bar byed/_dga' 
[\[237b\]]
[\[237b.1\]]mgur spyod par byed do/_/de rtse bar byed/_dga' bar byed/_dga' mgur spyod par byed pa na chung ma sems can dang ldan par gyur te/_de zla ba brgyad dam dgu lon pa na bu mo gzugs bzang ba blta na sdug pa mdzes pa zhig btsas so/_/bram ze des bsams pa/_de ring 
[\[237b.2\]]bdag gi khyim du bram ze su bsod snyoms kyi phyir zhugs pa de la bu mo 'di bsod snyoms kyi gor sbyin no snyam mo/_/ji tsam na bram ze'i khye'u zhig bsod snyoms kyi phyir de'i khyim du zhugs nas bkra shis par gyur cig_/bsod snyoms byin cig_/bram ze des de la bos te smras pa/_
[\[237b.3\]]bram ze'i khye'u bu mo gzhon nu 'di bdag gis khyod la bsod snyoms kyi gor sbyin no/_/des smras pa/_de ring mi blang gi nyi ma dang yud tsam dag bstun nas blang ngo zhes song ngo /_/ji tsam na bram ze'i khye'u gzhan zhig bsod snyoms kyi phyir de'i khyim du zhugs nas bkra shis par 
[\[237b.4\]]gyur cig_/bsod snyoms byin cig_/bram ze des de la smras pa/_bram ze'i khye'u bu mo gzhon nu 'di bdag gis khyod la bsod snyoms kyi gor sbyin no/_/des smras pa/_'dir bram ze'i khye'u gzhan zhig bsod snyoms la zhugs na de la ci'i phyir ma byin/_des smras pa/_
[\[237b.5\]]de na re rgyu skar mi bzang zhes zer ro/_/des smras pa/_gal te de ltar na blang bar bgyi'o/_/bram zes smras pa/_khyod rgyu skar la ci'i phyir mi sdod/_des tshigs su bcad de smras pa/_don rnams grub par gyur na ni/_/de dag thams cad mthun pa ste/_/rgyu skar thams cad bzang po 
[\[237b.6\]]yin/_/nyi ma thams cad dge ba yin/_/rgyu skar rtsi ba lhur len pa'i/_/mi rnams don ni nyams 'gyur te/_/'di yi don ni rgyu skar yin/_/skar ma rnams kyis ci zhig bya/_/zhes smras nas des khyer te song ngo /_/bram ze gzhan po des bram ze de las bram ze che ge mo 
[\[237b.7\]]zhes bya bas bu mo khyer ro zhes thos nas de de'i drung du song ste smras pa/_bram ze'i khye'u bdag gi bu mo de sngar thob zin na khyod kyis ci'i phyir bkur/_des smras pa/_rgyu skar rtsi ba lhur len pa khyod re zhig rgyu skar la rtogs shig_/kho bo la ni rgyu skar bzang ngo zhes byas pa dang de 
[\[238a\]]
[\[238a.1\]]khros par gyur to/_/dge slong dag ji snyam du sems/_de'i tshe de'i dus kyi bram ze'i khye'u snga ma shos gang yin pa de ni lha sbyin 'di nyid yin no/_/de'i tshe de'i dus kyi bram ze'i khye'u phyi ma shos gang yin pa de ni nga nyid yin no/_/de na yang 'di nga la mi 
[\[238a.2\]]mthun par gyur to/_/da ltar yang 'di nga dang mi mthun par gyur to/_/sangs rgyas bcom ldan 'das rgyal po'i khab 'od ma'i tshal bya ka lan da ka gnas pa na bzhugs so/_/de'i tshe rgyal po ma skyes dgra'i glang po che gdug pa nor skyong zhes bya ba zhig yod pa de nyin re zhing khyim nas byung 
[\[238a.3\]]ba na skye bo mang po kha 'dog par byed do/_/rgyal po'i khab na gnas pa'i skye bo'i tshogs kyis rgyal po ma skyes dgra la gsol ba btab pa/_lha glang po che gdug pa nor skyong gdugs re zhing gnas nas byung ba na lam po che dang /_srang dang /_bzhi mdo dang /_sum mdo rnams su skye bo mang po 
[\[238a.4\]]kha 'dog par bgyid kyis/_lhas glang po che'i 'dul mkhan rnams la bka' stsal te ci nas gdugs re zhing mi 'byung bar sang lta bu 'byin pa na yang dril sgrogs su stsal ba'i rigs so/_/rgyal pos smras pa/_de bzhin du byas khyed deng shig_/rgyal pos blon po rnams la bsgo 
[\[238a.5\]]ba/_shes ldan dag glang po che'i 'dul mkhan rnams khug shig_/de rnams kyis glang po che'i 'dul mkhan rnams bkug pa dang /_rgyal pos smras pa/_shes ldan dag rgyal po'i khab na gnas pa'i skye bo'i tshogs kyis nga la gsol ba/_glang po che gdug pa nor skyong 
[\[238a.6\]]gdugs re zhing gnas nas byung ba na lam po che dang srang dang bzhi mdo dang sum mdo rnams su skye bo mang po kha 'dog par bgyid kyis/_lhas glang po che 'dul mkhan rnams la bka' stsal te/_ci nas gdugs re zhing mi dbyung bar sang lta bu 'byin pa na yang dril sgrogs su stsal ba'i rigs 
[\[238a.7\]]so zhes gsol gyis/_khyed kyis de nyin re zhing ma dbyung bar sang lta bu 'byin pa na yang dril sgrogs shig_/lha bka' bzhin 'tshal zhes glang po che'i 'dul mkhan rnams kyis rgyal po ma skyes dgra las mnyan nas rkang pa la gtugs te dong ngo /_/rgyal po'i khab na khyim bdag phyug 
[\[238b\]]
[\[238b.1\]]pa nor mang ba longs spyod che ba zhig gnas pa des sangs rgyas la sogs pa dge slong gi dge 'dun sang khyim du gdugs tshod la spyan drangs so/_/lha sbyin gyis ji ltar khyim bdag che ge mo zhig gis sangs rgyas la sogs pa dge slong gi dge 'dun sang khyim du gdugs tshod la spyan 
[\[238b.2\]]drangs pa thos nas des glang po che'i 'dul mkhan la mu tig gi do shal brgya stong ri ba byin nas smras pa/_khyim bdag che ge mos dge sbyong gau ta ma nyan thos kyi dge 'dun dang thabs cig sang khyim du gdugs tshod la spyan drangs kyis de la khyod kyis glang po che nor skyong rbod cig_/des 
[\[238b.3\]]smras pa/_'phags pa de bzhin du bgyi lags kyis/_'on kyang 'ol byi lha la yang mkhyen par mdzod cig_/de nas lha sbyin rgyal po ma skyes dgra gang na ba der song ste phyin nas/_rgyal po ma skyes dgra la 'di skad ces smras so/_/khyod kyis ni bdag sangs rgyas nyid du gzhug 
[\[238b.4\]]ma nus na khyod kyis yab srog dang bral nas rgyal srid la 'dug na bdag gis kyang dge sbyong gau ta ma bsad la thams cad mkhyen pa nyid byas/_glang po che dam pa nor skyong rbod cig_/ma skyes dgras smras pa/_khyod kyis sangs rgyas bcom ldan 'das rnams ni ma thul ba 'dul bar mdzad 
[\[238b.5\]]pa yin no zhes ma thos sam/_des smras pa/_gal te ma dul ba 'dul ba yin par gyur na 'dis re zhig bdag kho na 'dul bar 'gyur grang zhes des de la 'ol byi smras nas/_glang po che'i 'dul mkhan rnams kyi drung du song ste smras pa/_lha la yang bdag gis rig par byas kyis khyod 
[\[238b.6\]]kyis sang glang po che dam pa nor skyong rbod cig_/de nas glang po che'i 'dul mkhan rnams kyis rgyal po'i khab kyi grong khyer du dril bsgrags nas rgyal po'i khab na gnas pa'i grong mi shes ldan dag nyon cig_/sang glang po che dam pa nor skyong gtong gis de bas na khyed cag thams cad sang rang 
[\[238b.7\]]rang srung ba la sgrims shig ces bsgrags pa/_khyim bdag des thos nas bdag 'dra ba byur ngan pa bdag gis sangs rgyas la sogs pa dge slong gi dge 'dun sang khyim du gdugs tshod la spyan drangs na glang po che gdug pa nor skyong yang sang gtong na bdag gis sangs rgyas la sogs pa dge 
[\[239a\]]
[\[239a.1\]]slong gi dge 'dun ji ltar gdugs tshod gsol bar bya snyam ste sems khong du chud cing 'dug go/_/yang bsams pa/_g.yos byas la de nyid du khyer te bcom ldan 'das gdugs tshod gsol lo snyam nas des de nyid kyi nub mo nas gtsang zhing bsod pa'i bza' 
[\[239a.2\]]ba dang bca' ba dag sta gon byas nas nang par sngar langs te/_bcom ldan 'das kyi spyan sngar song nas bcom ldan 'das rgyal po'i khab tu dril bsgrags pa/_sang glang po che dam pa nor skyong gtong gis khyed cag rang rang srung ba la sgrims shig ces mchi bas/_de bas na bcom 
[\[239a.3\]]ldan 'das rgyal po'i khab tu ma gshegs shig_/zhal zas dang btung ba 'tshal te bdag 'di nyid du mchi'o/_/bcom ldan 'das kyis bka' stsal pa/_khyim bdag khyod sems las chung ngur gyis la zhal zas dang btung ba sta gon byos shig dang /_de bzhin gshegs pa 
[\[239a.4\]]ni glang po che'i bsnyengs pa dang bral ba yin pas nga nyan thos kyi dge 'dun dang thabs cig rgyal po'i khab tu gshegs so/_/de nas khyim bdag yid dga' nas rang gi khyim du song ste zhal zas dang btung ba sta gon byas gdan bshams nas bcom ldan 'das la sdod cing 'dug go/_/
[\[239a.5\]]de nas bcom ldan 'das snga dro na bza' chos gos mnabs lhung bzed bsnams te dge slong lnga brgya dang thabs cig rgyal po'i khab tu zhugs pa na glang po che dam pa nor skyong yang rbad do/_/glang po che'i dam pa nor skyong gis bcom ldan 'das rgyang ring po kho na nas mthong ngo /_/mthong nas kyang 
[\[239a.6\]]'gying zhing skad phyung nas bcom ldan 'das gang na ba de logs su mod la shugs ci yod pas bang thag pas brgyugs so/_/de nas lha sbyin ma skyes dgra'i grogs can steng gi khang [{]bzangs kyi [,]bzang gi [}]gzhir 'dzegs nas dge sbyong gau ta ma gsod pa la lta zhing 'dug go/_/de nas lha sbyin gyis bcom ldan 'das 
[\[239a.7\]]de mthong nas dga' ba dang /_mgu ba dang /_rab tu dga' bas gsang bstod de tshigs su bcad pas smras pa/_glang po che yi las bltas na/_/khyod ni glang chen mthus brdzis nas/_/shAkya'i bu khyod de ring du/_/nyan thos bcas te re snyam med/_/bcom ldan 'das kyis bka' 
[\[239b\]]
[\[239b.1\]]stsal pa/_lha sbyin ngan khyod nga la ni/_/khyad gsod co 'dri smra bar byed/_/stobs bcu'i stobs ldan rmad byung ba'i/_/stobs kyi mthu la da ltos shig_/de nas bcom ldan 'das kyis phyag g.yas pa'i mthil nas seng ge ral pa can lnga sprul to/_/des de rnams kyi dri tshor nas 
[\[239b.2\]]gcin dang rtug pa shor te 'bros par brtsams pa na/_bcom ldan 'das kyis nyid kyi zhabs kyi drung grang zhing bsil bar gyur pa ma gtogs par phyogs thams cad 'bar rab tu 'bar/_kun tu rab tu 'bar te/_me lce gcig tu gyur par byin gyis brlabs so/_/de nas glang 
[\[239b.3\]]po che dam pa nor skyong phan tshun du brgyug par brtsams pa na bcom ldan 'das kyi zhabs kyi drung du grang zhing bsil bar gyur pa ma gtogs par phyogs thams cad 'bar/_rab tu 'bar/_kun tu rab tu 'bar te/_/me lce gcig tu gyur par mthong ngo /_/nor skyong 'khrugs pa mthong 
[\[239b.4\]]nas tshe dang ldan pa kun dga' bo ma gtogs par dge slong thams cad bros so/_/de nas nor skyong dregs pa'i shugs dang bral nas dal gyis 'gro ba'i 'gros kyis bcom ldan 'das kyi spyan sngar song ba dang /_bcom ldan 'das kyi phyag 'khor lo dang /_bkra shis dang /_/g.yung 
[\[239b.5\]]drung 'khyil bas brgyan pa/_bsod nams brgya phrag du mas bskyed pa/_skrag pa rnams dbugs 'byin par mdzad pas de'i mgo la byugs nas tshigs su bcad de bka' stsal pa/_glang chen gtso bo la ni tho ma 'tsham/_/glang chen de la tho 'tsham sdug bsngal 'gyur/_/gtso la gnod 
[\[239b.6\]]pa byas pa pha rol tu/_/'gro ba bzang por 'gyur ba ma yin no/_/bzhin [{]bzangs [,]bzang [}]khyod re zhig sngon gyi nyes par spyad pas dman pa dud 'gro'i skye gnas su skyes na khyod da dung gzhan gyi srog gcod cing gzhan gyi srog gcod pas yongs su dga' bar byed pa 'di nas shi 'phos na khyod kyi 'gro 
[\[239b.7\]]ba ni cir 'gyur/_skye ba ni gang tshe phyi ma ni cir 'gyur/_bzhin [{]bzangs [,]bzang [}]de lta bas na 'du byed thams cad ni sdug bsngal ba/_chos thams cad ni bdag med pa/_mya ngan las 'das pa ni zhi ba yin gyis/_nga la sems mngon par dad par gyis la ci nas kyang dud 
[\[240a\]]
[\[240a.1\]]'gro'i skyes gnas la 'dod chags dang bral bar gyis shig ces bka' stsal nas khyim bdag gi khyim gang na ba der gshegs te byon nas gdan bshams pa nyid la bzhugs so/_/nor skyong yang bcom ldan 'das kyi rjes bzhin rjes bzhin song ste 
[\[240a.2\]]bcom ldan 'das nang du gshegs pa na sgo drung du sdod pa las bcom ldan 'das ma mthong nas khyim gzhig par brtsams so/_/bcom ldan 'das kyis khyim de shel gyi rang bzhin du sprul nas de la sangs rgyas kyi sku sgrib pa med par snang ngo /_/des bcom ldan 'das mthong nas de ma 
[\[240a.3\]]bshig go/_/bcom ldan 'das nyan thos kyi dge 'dun dang thabs cig gdugs tshod gsol nas yon bsngo ba mdzad de gshegs so/_/de bcom ldan 'das kyi rjes bzhin rjes bzhin song ba'i skabs de blon po rnams kyis rgyal po la rig par byas so/_/ma skyes dgras lha sbyin 
[\[240a.4\]]la smras pa/_khyod kyis bdag la gnod pa byas te/_glang po che dam pa 'di la brten nas mtshams gzhan gyi rgyal po rnams kho bo la gnod pa byed par mi 'gyur na de yang khyod kyis dul bar byas so/_/de cang mi smra bar 'dug go/_/rgyal pos blon po rnams la bsgo ba/_gang 
[\[240a.5\]]gi tshe bcom ldan 'das phyir byung bar gyur pa de'i tshe glang po che dam pa nor skyong ji ltar yang khyod kyis bcom ldan 'das kyi phyi bzhin 'brang bar mi 'gyur bar sgo chod la zhog shig_/blon po rnams kyis glang po che 'dul mkhan rnams la bsgo ba/_glang po che dam pa nor skyong ji ltar yang bcom 
[\[240a.6\]]ldan 'das kyi phyi bzhin 'gro bar mi 'gyur bar sgo chod la zhog shig_/des bcom ldan 'das ma mthong nas rdog pas sna brdzis nas shi ba dang rgyal chen bzhi'i ris kyi lha rnams su skyes so//_//'dul ba gzhi/_bam po brgya rtsa bzhi pa/_chos nyid kyis lha'i bu'am lha'i bu mo 
[\[240a.7\]]ni skyes nas ring por ma lon par sems gsum skye bar 'gyur te/_gang nas shi 'phos pa dang /_gang du skyes pa dang /_las gang gis yin pa'o/_/des glang po che las shi 'phos pa dang /_rgyal chen bzhi'i ris kyi lha rnams su skyes pa dang /_bcom ldan 'das la sems 
[\[240b\]]
[\[240b.1\]]mngon par dad par byas pa yin par mthong nas/_de nas sngon glang po che byed byed pa'i lha'i bu 'di snyam du sems te/_bdag zhag lon nas bcom ldan 'das la blta ba'i phyir 'gro ba ni bdag gi cha ma yin gyis/_ma la bdag gis zhag ma lon par bcom ldan 'das la blta ba dang bsnyen 
[\[240b.2\]]bkur bya ba'i phyir 'gro'o snyam mo/_/de nas sngon glang po che byed byed pa'i lha'i bu rna cha dri ma med cing g.yo ba thogs la/_do shal dang se mo dos lus brgyan nas de nyid kyi mtshan mo lha rnams kyi me tog ut+pal dang /_pad ma dang /_ku mud dang /_pad ma dkar po dang /_man dA ra 
[\[240b.3\]]ba rnams kyis thu ba bkang ste/_'od ma'i tshal bya ka lan da ka'i gnas thams cad snang ba rgya chen pos gsal bar byas nas bcom ldan 'das la me tog gis gtor te bcom ldan 'das kyi spyan sngar chos mnyan pa'i phyir 'dug go/_/de nas bcom ldan 'das kyis de'i bsam pa dang /_
[\[240b.4\]]bag la nyal dang /_khams dang /_rang bzhin mkhyen nas gang thos pas 'phags pa'i bden pa bzhi so sor yang dag par rtogs par 'gyur ba de lta bu'i chos bshad pa mdzad pas sngon gyi glang po che lha'i bus 'jig tshogs la lta ba'i ri'i rtse mo nyi shu mtho ba ye shes kyi rdo rjes 
[\[240b.5\]]bcom nas rgyun du zhugs pa'i 'bras bu mngon sum du byas te/_bden pa mthong nas lan gsum du ched du brjod pas ched du brjod pa/_btsun pa bdag la phas ma bgyis te/_mas ma lags/_rgyal pos ma lags/_lha rnams kyis ma lags/_sdug pas 
[\[240b.6\]]ma lags/_rang gi skye bo dang gnyen gyi tshogs kyis ma lags/_sngon gyi 'das pas ma lags/_dge sbyong dang bram zes ma lags pa gang lags pa de bcom ldan 'das kyis bdag la mdzad de/_khrag dang mchi ma'i rgya mtsho ni bskams/_rus pa'i ri bo las ni bsgral/_
[\[240b.7\]]ngan song gi sgo rnams ni bkum/_mtho ris dang thar pa'i sgo rnams ni phye/_bdag lha dang mi rnams su ni bzhag_/yang gsol pa/_khyod mthus rab drag nyes pa mang ldan pa'i/_/ngan song shul bkag bsod nams rab ldan pa'i/_/mtho ris 'gro ba phye bzhin bdag 
[\[241a\]]
[\[241a.1\]]gis ni/_/mya ngan 'das pa'i shul yang thob par gyur/_/shin tu rnam dag khyod brten bdag gis ni/_/de ring skyon bral dag pa'i mig thob cing /_/go 'phang zhi ba 'phags pa dgyes thob ste/_/sdug bsngal rgya mtsho'i pha rol rgal bar gyur/_/'gro bar 
[\[241a.2\]]lha min mi dang lhas mchod pa/_/skye dang rga dang na 'chi bral ba po/_/srid pa stong du mthong bar rab dkon pa/_/thub pa de ring khyod mthong 'bras bu mchis/_/de nas gdud byas do shal rab 'phyang bas/_/zhabs la phyag 'tshal rangs pa skyes gyur nas/_/dgra thul 
[\[241a.3\]]g.yas nas g.yon du bskor byas nas/_/lha yi 'jig rten mngon phyogs mkha' la song /_/de nas sngon glang po che byed byed pa'i lha'i bu tshong pa khe spogs rnyed pa lta bu dang /_zhing pa lo thog legs pa lta bu dang /_dpa' bo g.yul ngo rgyal ba lta bu dang /_nad pa 
[\[241a.4\]]nad thams cad las yongs su thar ba lta bur 'byor pa gang gis bcom ldan 'das kyi spyan sngar 'ongs pa'i 'byor pa de nyid kyis rang gi gnas su song ngo /_/dge slong rnams nam gyi cha stod dang cha smad la mi nyal bar rnal 'byor la rjes su brtson pas gnas pa na/_de rnams 
[\[241a.5\]]kyis bcom ldan 'das kyi spyan snga na snang ba rgya chen po mthong ngo /_/mthong nas kyang yid gnyis su gyur te bcom ldan 'das la zhus pa/_bcom ldan 'das ci lags/_mdang sum bcom ldan 'das la blta ba'i slad du mi mjed kyi bdag po tshangs pa'am/_lha rnams 
[\[241a.6\]]kyi dbang po brgya byin nam/_'jig rten skyong ba bzhi mchis lags sam/_bcom ldan 'das kyis bka' stsal pa/_dge slong dag nga blta ba'i phyir 'ongs pa ni mi mjed kyi bdag po tshangs pa yang ma yin/_/lha rnams kyi dbang po brgya byin yang ma yin/_'jig rten 
[\[241a.7\]]skyong ba bzhi yang ma yin te/_de lta mod kyi dge slong dag khyed kyis glang po che dam pa nor skyong zhes bya ba 'di ltar gdug pa/_'di ltar gtum pa des de bzhin gshegs pa bgrongs pa'i phyir pha rol gnon pa byas pa gang yin pa de mthong ngam/_btsun pa mthong lags so/_/ngas de 
[\[241b\]]
[\[241b.1\]]btul nas nga la mngon par dad par byas te shi nas rgyal chen bzhi'i ris kyi lha rnams kyi nang du skyes pa yin te/_de mdang sum nga'i spyan sngar 'ongs nas ngas de la chos bshad de bden pa mthong bar byas nas rang gi gnas su song ba yin no/_/dge slong rnams the tshom skyes te the tshom thams 
[\[241b.2\]]cad gcod pa sangs rgyas bcom ldan 'das la zhus pa/_btsun pa nor skyong gis las ci zhig bgyis na las de'i rnam par smin pas dud 'gror skyes lags/_las ci zhig bgyis na des na rgyal chen bzhi'i ris kyi lha rnams kyi nang du skyes nas bden pa mthong bar bgyis lags/_bcom 
[\[241b.3\]]ldan 'das kyis bka' stsal pa/_dge slong dag nor skyong 'di nyid kyis las tshogs rnyed pa/_rkyen yongs su bsgyur ba/_'od pa bzhin du nye bar gnas pa gdon mi za bar 'byung bar 'gyur ba'i las dag byas shing bsags pas zhes bya ba nas/_lus can dag la 'bras 
[\[241b.4\]]bur 'gyur/_/zhes bya ba'i bar gong ma bzhin du'o/_/dge slong dag sngon byung ba bskal pa bzang po 'di nyid la skye dgu rnams kyi tshe lo nyi khri thub pa na 'jig rten du ston pa sangs rgyas bcom ldan 'das/_rig pa dang zhabs su ldan pa bde bar gshegs pa/_'jig rten 
[\[241b.5\]]mkhyen pa/_skyes bu 'dul ba'i kha lo sgyur ba bla na med pa/_lha dang mi rnams kyi ston pa/_'od srung zhes bya ba byung ste/_de grong khyer bA rA Na sI zhes bya bar nye bar brten nas drang srong smra ba'i [{]ri dgas [,]ri dwags [}]kyi nags na bzhugs so/_/de'i bstan pa la 'di rab tu byung ste zhal ta byed pa na 
[\[241b.6\]]de na 'di bslab pa'i gzhi phra mo phra mo rnams la gus par ma byas pas las de nyid kyi rnam par smin pas dud 'gror skyes par gyur to/_/de na 'dis dge 'dun la bkur sti byas pa'i las kyi rnam par smin pa gang yin pa des bza' ba dang btung ba thob par gyur to/_/nga la sems mngon 
[\[241b.7\]]par dad par byas te shi ba gang yin pa des rgyal chen bzhi'i ris kyi lha rnams kyi nang du skyes so/_/yang dag par rdzogs pa'i sangs rgyas 'od srung la rab tu byung nas bklag pa dang /_mnod par byas shing phung po la mkhas par byas/_khams la mkhas par byas/_skye mched la 
[\[242a\]]
[\[242a.1\]]mkhas par byas/_rten cing 'brel bar 'byung ba la mkhas par byas pa gang yin pa des lhar gyur nas nga las bden pa mthong bar byas so/_/dge slong dag de lta bas na las gcig tu gnag pa rnams kyi zhes bya ba nas las gcig tu dkar ba la brtsal bar bya ste/_
[\[242a.2\]]dge slong dag khyed kyis de ltar bslab par bya'o zhes bya ba'i bar gong ma bzhin du'o//_//sdom ni/_ngang pa gad rgyangs dbyung ba dang /_/[{]ri dgas [,]ri dwags [}]rul dang spre'u dang ni/_/glang po che dang byi la dang /_/ba lang zla ba rdo ba dang /_/glang chen wa dang bram ze'o/_/dge slong rnams 
[\[242a.3\]]the tshom skyes te the tshom thams cad gcod pa sangs rgyas bcom ldan 'das la zhus pa/_btsun pa bcom ldan 'das dge slong lnga brgyas yongs su btang na tshe dang ldan pa kun dga' bos yongs su ma btang ba la gzigs/_bcom ldan 'das kyis bka' stsal pa/_dge slong 
[\[242a.4\]]dag da ltar gyi 'di 'ba' zhig tu ma zad de/_ji ltar 'das pa'i dus na yang kun dga' bo 'dis nga yongs su ma btang ba de nyon cig_/dge slong dag sngon byung ba mtsho chen po ma dros pa na ngang pa'i dpon po yul 'khor skyong zhes bya bar gyur to/_/de la bu gnyis yod la/_gang 
[\[242a.5\]]ba dang /_bzhin rgyas zhes bya ba ste/_gang ba ni phu bo yin no/_/bzhin rgyas ni nu bo yin no/_/de gnyis las gang ba ni gtum pa/_brlang ba/_gzu lums can zhig ste rtag tu ngang pa rnams la sdigs par byed de/_kha cig la sgro 'byin/_kha cig la 
[\[242a.6\]]ni sder mos rma 'byin par byed cing de lta bu dang gzhan yang gnod pa brgya phrag dag byed de/_ngang pa rnams nyi ma re re zhing ngang pa rnams kyi dpon po yul 'khor skyong gi gan du song ste rig par byed nas des bsams pa/_gang ba gtum pa/_brlang ba/_gzu lums can 
[\[242a.7\]]yin pas gal te bdag gis 'di rgyal tshab la bzhag na bdag shi nas 'dis ngang pa'i tshogs bshig par 'gyur gyis/_de la thabs shig bsham par bya'o snyam mo/_/des gang ba dang bzhin rgyas gnyis bkug nas bsgo ba/_'bab chu'i dngo dang mtsho dang mtshe'u rnams 
[\[242b\]]
[\[242b.1\]]bltas nas/_nga'i drung du thog mar su 'ongs pa de ngang pa rnams kyi dpon por gzhug go/_/de gnyis kyang gcig la gcig 'gran pa'i phyir 'khor lnga brgya lnga brgya dang dong ste/_de gnyis kyis phan tshun gyi 'bab chu'i dngo dang mtsho dang mtshe'u rnams bltas nas mthar gyis grong khyer bA 
[\[242b.2\]]rA Na sIr phyin to/_/de'i tshe grong khyer bA rA Na sI na rgyal po tshangs sbyin zhes bya ba 'byor pa dang /_rgyas pa dang /_bde ba dang /_lo legs pa dang /_skye bo dang mi mang pos rab tu gang ba na rgyal srid byed du 'jug go/_/des bA rA Na sI'i skyed mos tshal dang ha cang yang mi ring ba zhig tu 
[\[242b.3\]]tshangs ldan zhes bya ba'i rdzing mtshe'u bas ches khyad par du 'phags pa zhig rkor bcug ste/_der chu nas skyes pa'i me tog rnam pa sna tshogs bskyed do/_/'gram dang phyogs bzhi kun tu yang me tog dang 'bras bu'i shing stong phrag du ma bskyed do/_/der ut+pa la dang /_pad ma dang /_ku mud 
[\[242b.4\]]dang /_pad ma dkar pos yog par byas shing shing tshang tshing du mas mdzes pa/_bya sna tshogs mang po skad 'byin pa'i 'byor pa de lta bu de mthong nas ngang pa gang ba 'khor lnga brgyas yongs su bskor te babs nas ci dga' ba'i spyod pa rtse bar brtsams so/_/bzhin rgyas la rang rang gi 
[\[242b.5\]]tshogs kyis smras pa/_khyod kyang bobs la rtsed mo gyis shig_/des smras pa/_re zhig rgyal srid blangs la de nas phyis log ste rtse bar bya'o zhes de rings pa rings par song ste rgyal srid blangs so/_/de nas de ngang pa lnga brgyas yongs su bskor te bA rA Na sIr 'ongs nas tshangs ldan 
[\[242b.6\]]gyi rdzing du babs te bag rkyong zhing bag rkyong zhing gnas pas rtse bar brtsams so/_/de de ltar bag yod pas gnas pa skye bo'i tshogs kyis mthong nas mchog tu ngo mtshar skyes te/_kye ma ngang pa'i dpon po mchog tu gzugs blta na sdug pa gang nas 'dir 'ongs te/_gzugs 
[\[242b.7\]]bzang pos chu na rgyu ba'i 'dab chags thams cad zil gyis mnan nas tshangs ldan gyi rdzing gi rgyan byed cing dga' bar gnas shing 'jig rten dga' ba skyed par byed/_bA rA Na sI na gnas pa'i skye bo'i tshogs thams cad kyis kyang thos nas tshangs ldan gyi rdzing kun nas bskor te/_de'i 
[\[243a\]]
[\[243a.1\]]gzugs bzang po dang /_bag rkyong zhing gnas pa na rtog cing 'khod do/_/blon po rnams kyis rgyal po la smras pa/_lha ngang pa rnams kyi dpon po zhig ga zhig nas 'dir mchis te tshangs ldan gyi rdzing du babs nas ngang pa brgya phrag du mas yongs su bskor cing gzugs 
[\[243a.2\]]bzang pos chab na rgyu ba'i 'dab chags thams cad zil gyis mnan nas 'jig rten dga' ba bskyed cing bag rkyong zhing mchis lags so/_/rgyal pos smras pa/_shes ldan dag gal te de lta na bya pa rnams khug shig_/de rnams kyis bkug pa dang rgyal pos bsgo ba/_shes ldan 
[\[243a.3\]]dag tshangs ldan gyi rdzing na ngang pa'i dpon po gzugs mchog tu blta na sdug pa zhig gzhig nas 'ongs so zhes thos kyis khyed kyis de gcig pu rnyis ma snad par zung la nga la phul cig_/de rnams kyis de mchog tu rnyi 'jam pos ma snad par gzung ba dang des tshigs su bcad de smras pa/_
[\[243a.4\]]kho bo rnyis ni dam por bzung zin te/_/mi yi dbang du song bas kho bo la/_/ci byar med kyis ngang pa'i tshogs deng de/_/ma dros par ni myur du 'dod bar gyis/_/ngang pa gcig gis lnga brgyar ma tshang ba ni bros so/_/gcig pu zhig rnyis zin pa de nyid la mya ngan byed cing 'dug pa de bya pa 
[\[243a.5\]]rnams kyis mthong nas mchog tu ngo mtshar skyes zhing rgyal pos skrag nas ma bzung ma bsad de/_de rnams kyis ngang pa'i dpon po de khyer nas rgyal po'i drung du song ba dang /_cig shos ma bzung ba de yang chags pa'i rnyis bzung bas rang nyid 'ongs so/_/ngang pa'i dpon po rgyal po la 
[\[243a.6\]]phul ba dang /_rgyal pos smras pa/_shes ldan dag cig shos 'di ci'i phyir khyer te 'ongs de rnams kyis smras pa/_lha bdag cag gis 'di ma bzung mod kyi rang nyid mchis lags so/_/rgyal po mchog tu ngo mtshar skyes te smras pa/_gdon mi za bar 'di ni de'i chung ma yin 
[\[243a.7\]]pas 'ongs kyis ngang pa'i dpon po 'di dang spa shug lhan cig thong la khyed cag su yang 'di gnyis ma gsod cig_/bya pa rnams kyis smras pa/_lha gzhan gyis bkum du mchis bka' stsal du gsol/_rgyal pos blon po rnams la bsgo ba/_shes ldan dag deng la grong khyer bA rA Na sIr 
[\[243b\]]
[\[243b.1\]]dril sgrogs su chug ste/_lha nyid kyis bka' stsal pa/_nga'i yul na gnas pa sus kyang chu na rgyu ba'i 'dab chags rnams ma gsad cig ces sgrogs shig_/de rnams kyis dril bsgrags so/_/dge slong dag ji snyam du sems/_de'i tshe de'i dus kyi ngang pa'i dpon po bzhin rgyas gang yin 
[\[243b.2\]]pa de ni nga nyid yin no/_/de'i tshe de'i dus kyi de'i chung ma gang yin pa de ni kun dga' bo yin no/_/ngang pa gcig gis lnga brgyar ma tshang ba gang yin pa de ni dge slong lnga brgyar gcig gis ma tshang ba 'di dag nyid yin te/_de na yang 'di rnams ngang par gyur pa na da yongs su btang ste/_kun 
[\[243b.3\]]dga' bo ngang par gyur pas ni nga yongs su ma btang ngo /_/da ltar yang nga 'di dag gis yongs su btang gi dge slong kun dga' bos ni yongs su ma btang ngo /_/dge slong dag gzhan yang ji ltar 'di dag gis nga yongs su btang na dge slong kun dga' bos yongs su ma btang ba de nyon cig_/dge 
[\[243b.4\]]slong dag sngon byung ba grong khyer bA rA Na sI na rgyal po gang rgyangs can zhes bya ba 'byor pa dang /_rgyas pa dang /_bde ba dang /_lo legs pa skye bo'i tshogs dang mi mang pos rab tu gang ba na rgyal srid byed du 'jug go/_/de la blon po lnga brgya yod de/_de rnams kyi mthus mtshams kyi rgyal po 
[\[243b.5\]]rnams kyis zil gyis mi non to/_/ji tsam na lho phyogs kyi lam nas bya ma bum gyi dbyug gu can zhes bya ba dmag stong thub pa zhig 'ongs nas/_de blon po gzhan zhig gis rgyal po la phul te/_lha bya ma bum gyi dbyug gu can zhes bgyi ba dmag stong thub pa 'di lha'i slad du lho phyogs kyi shul 
[\[243b.6\]]nas mchis kyis/_lhas 'di yongs su bzung ba'i rigs so/_/rgyal pos de yongs su bzung nas longs spyod kyi bgo bsha' yang byas so/_/ji tsam dus gzhan zhig na rgyal po gang rgyangs can gyi yul gzhan gyi rgyal po rnams mthu dang dpung chen por gyur to/_/de rnams dpung gi 
[\[243b.7\]]tshogs yan lag bzhi po glang po che ba'i tshogs dang /_rta pa'i tshogs dang /_shing rta pa'i tshogs dang /_dpung bu chung gi tshogs go bskon nas rgyal po gad rgyangs can dang g.yul sprad pa'i phyir 'ongs so/_/rgyal po gad rgyangs can gyis kyang dpung gi tshogs yan lag bzhi po glang po che 
[\[244a\]]
[\[244a.1\]]pa'i tshogs dang /_rta pa'i tshogs dang /_shing rta pa'i tshogs dang /_dpung bu chung gi tshogs go bskon nas sa gzhan gyi rgyal po rnams dang g.yul sprad pa'i phyir spags te bsu'o/_/rgyal po gad rgyangs can gyis sa gzhan gyi rgyal po rnams bcom/_bred par 
[\[244a.2\]]byas/_thag bcug_/pam par byas/_rgyab kyis bltas par byas te/_rang rang gi yul du dong ngo /_/de rnams slar yang 'dus nas rgyal po gad rgyangs can gyi blon po lnga brgya la khyed cag tshur sheg shig dang /_khyed cag las longs spyod ches khyad par du 'phags pa dag gis bgo 
[\[244a.3\]]bsha' bya'o zhes yo byad kyis kha drangs pa dang de rnams kyis khas blangs so/_/de nas sa gzhan gyi rgyal po rnams kyis slar yang dpung gi tshogs yan lag bzhi po glang po che pa'i tshogs dang /_rta pa'i tshogs dang /_shing rta pa'i tshogs dang /_dpung bu chung gi tshogs go bskon nas 
[\[244a.4\]]rgyal po gad rgyangs can dang g.yul sprad pa'i phyir 'ongs so/_/rgyal po gad rgyangs can gyis kyang dpung gi tshogs yan lag bzhi po glang po che pa'i tshogs dang /_rta pa'i tshogs dang /_shing rta pa'i tshogs dang /_dpung bu chung gi tshogs go bskon nas sa gzhan gyi rgyal po rnams dang 
[\[244a.5\]]g.yul sprad pa'i phyir spags te bsu'o/_/gad rgyangs can gyi blon po lnga brgya g.yul sprad pa na phyir log nas bya ma bum gyi dbyug gu can dmag stong thub dang lhan cig g.yul 'gyed par brtsams pa rgyal pos mthong nas bag tsha bar gyur pa dang /_bya ma bum gyi dbyug gu can dmag stong 
[\[244a.6\]]thub kyis tshigs su bcad de smras pa/_khyed ni bya ma bum gyi dbyug_/grogs po gcig pus ma btang gi/_/yun ring po nas gnang ba yi/_/grogs po kun gyis khyod btang ngo /_/des de dag thams cad kha btag go/_/dge slong dag ji snyam du sems/_de'i tshe de'i dus kyi 
[\[244a.7\]]rgyal po gad rgyangs can gang yin pa de ni nga nyid yin no/_/de'i tshe de'i dus kyi bya ma bum gyi dbyug gu can gang yin pa de ni kun dga' bo yin no/_/blon po lnga brgya po gang yin pa de dag ni dge slong lnga brgya po 'di dag nyid yin te/_de na yang 'di dag gis nga yongs su btang ngo /_/da ltar yang 'di 
[\[244b\]]
[\[244b.1\]]dag gis nga yongs su btang gi kun dga' bos ni yongs su ma btang ngo /_/gzhan yang ji ltar 'di dag gis nga yongs su btang gi kun dga' bos yongs su ma btang ba de nyon cig_/dge slong dag sngon byung ba byang chub sems dpa' ma nges pa'i phung po la gnas pa na ri'i phyogs shig na [{]ri dgas [,]ri dwags [}]kyi 
[\[244b.2\]]dpon po seng ger gyur te/_de'i lhag ma za ba wa lnga brgya rjes bzhin du 'brang zhing ri la nye bar brten te gnas so/_/seng ges srog chags rnams bsad de sha'i dam pa dang khrag gi dam pa de 'thungs nas bor te 'gro bas de rnams de lta bus dus ring mo zhig 'das par gyur to/_/ji tsam dus gzhan 
[\[244b.3\]]zhig na [{]ri dgas [,]ri dwags [}]kyi rgyal po seng ge mtshan mo srog chags tshol ba na khron par lhung ba dang wa lnga brgya po de rnams las wa lnga brgyar gcig gis ma tshang ba so sor dong ste/_wa gcig pu zhig seng ge la rtog cing khron pa'i khar 'dug ste gang gis na 'di phyin par 'gyur ba'i thabs de ci yod snyam sems shing 
[\[244b.4\]]de khron pa'i nyen kor phan tshun song ba las ji tsam na khron pa dang ha cang yang mi ring ba zhig na mtshe'u zhig mthong nas/_des brtags nas phyogs gcig nas 'og brus bcug ste khron par mtshe'u'i chus bkang ba dang /_seng ge rang nyid byung bar gyur to/_/lhas tshigs su bcad de smras pa/_stobs 
[\[244b.5\]]che ba 'am gzhan kyang rung /_/grogs po dag tu bya dgos te/_/was ni khron pa rnying pa nas/_/seng ge phyung bar gyur la ltos/_/dge slong dag ji snyam du sems/_de'i tshe de'i dus kyi seng ge gang yin pa de ni nga nyid yin no/_/de'i tshe de'i dus kyi wa gcig po gang yin pa de ni dge slong kun 
[\[244b.6\]]dga' bo yin no/_/wa gcig gis lnga brgyar ma tshang ba gang yin pa de ni dge slong lnga brgya po 'di dag yin te/_de na yang 'di dag gis nga yongs su btang gi kun dga' bos ni yongs su ma btang ngo /_/da ltar yang 'di dag gis nga yongs su btang gi kun dga' bos ni yongs su ma btang 
[\[244b.7\]]ngo /_/gzhan yang ji ltar 'di dag gis nga yongs su btang na kun dga' bos yongs su ma btang ba de nyon cig_/dge slong dag sngon byung ba byang chub sems dpa' ma nges pa'i phung po la gnas pa na phyogs shig na [{]ri dgas [,]ri dwags [}]lnga brgya'i [{]ri dgas [,]ri dwags [}]kyi dpon por gyur to/_/ji tsam na rngon pa zhig gis [{]ri dgas [,]ri dwags [}]
[\[245a\]]
[\[245a.1\]]rnams bshor ba'i phyir mdzol dang /_rnyi dang /_rnyong rab tu mang po dag btsugs so/_/[{]ri dgas [,]ri dwags [}]kyi dpon po de bag rkyong zhing gnas pas 'khor lnga brgya dang [{]ri dgas [,]ri dwags [}]kyi nags na rgyu zhing de [{]ri dgas [,]ri dwags [}]kyi tshogs rnams kyi sna la 'gro ba na rnyis zin to/_/rnyis zin pa de 
[\[245a.2\]]mthong nas [{]ri dgas [,]ri dwags [}]thams cad ni bros so/_/[{]ri dgas [,]ri dwags [}]mo gcig pu zhig tshogs kyi dpon po'i drung na 'dug go/_/[{]ri dgas [,]ri dwags [}]kyi dpon po de 'bad kyang rnyi gcad par ma nus shing de de ltar phra shags byed pa'i [{]ri dgas [,]ri dwags [}]mo des mthong nas tshigs su bcad de smras pa/_rnyi 'di gang gis btsugs 
[\[245a.3\]]pa yi/_/rngon pa de ni mchi lags kyis/_/skal chen po ni 'bad mdzod cig_/[{]ri dgas [,]ri dwags [}]dam pa 'bad mdzod cig_/des kyang tshigs su bcad de smras pa/_rmig pa sar btsugs 'then kyang ni/_/'breng ba'i rnyi ni dam po yis/_/bdag gis rkang pa rab smas kyi/_/gcad mi 
[\[245a.4\]]nus na ci byar yod/_/de nas rngon pa de mda' dang gzhu lag par thogs shing gos ngur smrig bgos nas phyogs der phyin to/_/[{]ri dgas [,]ri dwags [}]mo des rngon pa de [{]ri dgas [,]ri dwags [}]kyi dpon po de bsad pa'i phyir bsgrims pas nye bar 'ongs pa mthong ngo /_/mthong nas kyang rings pa rings par tshigs su bcad de 
[\[245a.5\]]smras pa/_rnyi 'di gang gis btsugs pa yi/_/rngon pa de ni mchis lags kyi/_/skal chen da ni 'bad mdzod cig_/[{]ri dgas [,]ri dwags [}]dam pa 'bad mdzod cig_/des kyang tshigs su bcad de smras pa/_rmig pa sar btsugs 'then kyang ni/_/'breng ba'i rnyi ni dam po yis/_/bdag gi rkang 
[\[245a.6\]]pa rab smas kyis/_/bcad mi nus na ci byar yod/_/de nas [{]ri dgas [,]ri dwags [}]mo de snying stongs nas rngon pa de'i mdun du mngon du song ste/_de la bsnyen nas tshigs su bcad de smras pa/_rngon pa gzhu ni phob mdzod la/_/rngon pa ral gri blang mdzod de/_/thog mar bdag khum de nas ni/_/[{]ri dgas [,]ri dwags [}]
[\[245a.7\]]dpon po la mdzod cig_/de nas rngon pa de ngo mtshar gyis bsdus pa'i blos bsams pa 'di khyod kyi cir 'ong /_des smras pa/_khyim thab bo/_/des de la tshigs su bcad de slar smras pa/_bdag gis khyod kyang mi bsad la/_/[{]ri dgas [,]ri dwags [}]dpon po'ang mi bsad par/_/snying du sdug pa'i 
[\[245b\]]
[\[245b.1\]]khyim thab dang /_/khyod ni lhan cig 'grogs par bya/_/des kyang tshigs su bcad pas smras pa/_ji ltar rngon pa bdag dang ni/_/sdug pa'i khyim thab dga' ba ltar/_/de bzhin rngon pa gnyen kun dang /_/lhan cig tu ni dgar gyur cig_/de nas rngon pa de lhag par yang ngo mtshar skyes 
[\[245b.2\]]nas [{]ri dgas [,]ri dwags [}]de bkrol nas lhan cig dong ngo /_/dge slong dag ji snyam du sems/_de'i tshe de'i dus kyi [{]ri dgas [,]ri dwags [}]kyi dpon po gang yin pa de ni nga nyid yin no/_/de'i tshe de'i dus kyi [{]ri dgas [,]ri dwags [}]mo gang yin pa de ni kun dga' bo yin no/_/[{]ri dgas [,]ri dwags [}]gcig gis lnga brgyar ma tshang ba bros pa gang yin 
[\[245b.3\]]pa de dag ni dge slong gcig gis lnga brgyar ma tshang ba 'di dag nyid yin te/_de na yang nga 'di dag gis yongs su btang gi kun dga' bos ni yongs su ma btang ngo /_/da ltar yang nga 'di dag gis yongs su btang gi dge slong kun dga' bos ni yongs su ma btang ngo /_/dge slong rnams the tshom skyes te 
[\[245b.4\]]the tshom thams cad gcod pa sangs rgyas bcom ldan 'das la zhus pa/_btsun pa lha sbyin rul pa rnyed pa dang bkur sti rul pas bcom pa la gzigs/_bcom ldan 'das kyis bka' stsal pa/_dge slong dag da ltar gyi 'di 'ba' zhig tu ma zad de/_ji ltar 'das pa'i dus na yang rul pa 
[\[245b.5\]]'di rnyed pa dang bkur sti rul pas bcom pa de nyon cig_/dge slong dag sngon byung ba ri'i phyogs gcig cig na pad ma'i rdzing chen po zhig yod de/_de dang nye ba na glang po che zhig gnas so/_/phyogs gzhan zhig na wa zhig kyang gnas so/_/ji tsam dus gzhan zhig na glang po che pad ma'i rdzing de nas 
[\[245b.6\]]chu 'thungs nas 'gro ba dang wa 'ong ba des glang po che la smras pa/_'thab mo bya'am lam las 'dzur/_glang po ches bsams pa/_rul pa nyon mongs spyi rtol can 'di gal te bdag gis rkang lag gis sam/_snas sam/_mche bas bsad na mi gtsang bas ma rung bar 'gyur bas mdor na 
[\[245b.7\]]rul pa 'di ni rul pa kho nas bsad do snyam du bsams nas tshigs su bcad de smras pa/_khyod ni rkang lag gis mi bsad/_/mche bas ma yin snas min te/_/rul pa rul pas bsad bya bas/_/khyod ni rul pas bsad par bya/_/glang po ches bsams pa/_lam bzur te song dang 
[\[246a\]]
[\[246a.1\]]gdon mi za bar 'ong bdag gi rjes bzhin 'ong ngo snyam nas/_des lam bzur nas myur ba myur bar song ba dang /_was bsams pa/_tshig tsam kho nas bdag gis 'di bcom pa yin te/_des na myur ba myur bar bros so snyam nas/_/de'i rjes bzhin rjes bzhin 
[\[246a.2\]]'brengs pa dang /_glang po ches nye bar 'ongs par shes nas shugs drag pos de'i steng du rtug pa bor bas phog nas shi bar gyur to/_/dge slong dag ji snyam du sems/_de'i tshe de'i dus kyi wa gang yin pa de ni lha sbyin 'di nyid yin te/_de na yang rul pa 'di rul pas bcom mo/_/da ltar 
[\[246a.3\]]yang rul pa 'di rnyed pa dang bkur sti rul pas bcom mo/_/gzhan yang dge slong rnams the tshom skyes te the tshom thams cad gcod pa sangs rgyas bcom ldan 'das la zhus pa/_btsun pa bcom ldan 'das kyi gzigs pa'i rjes su mthun par gyur pa gang lags pa de dag ni 'khor ba'i 'jigs 
[\[246a.4\]]pa chen po legs par rgal bar gyur la/_lha sbyin gyi lta ba'i rjes su mthun par gyur pa gang lags pa de dag ni tshul ma lags pas ma rung bar gyur pa la gzigs/_bcom ldan 'das kyis bka' stsal pa/_dge slong dag da ltar gyi 'di 'ba' zhig tu ma zad de/_ji ltar 'das pa'i 
[\[246a.5\]]dus na yang nga'i tshig nyan pa gang yin pa de dag ni 'jigs pa chen po las thar la lha sbyin gyi tshig nyan pa gang yin pa de dag ni tshul ma yin pas ma rung par gyur pa de nyon cig_/dge slong dag sngon byung ba ri 'or zhig dang nye ba me tog dang /_'bras bu dang /_chu phun sum tshogs pa na spre'u'i 
[\[246a.6\]]tshogs kyi dpon po gnyis shig gnas te/_re re la yang 'khor lnga brgya lnga brgya yod do/_/de na tshogs kyi dpon po cig shos gnyid log pa'i rmi lam na bdag gson po nyid du 'khor lnga brgya dang zangs su bcug pa mthong ngo /_/mthong nas kyang skrag sngangs bred de skyi bung zhes byed nas nam do 
[\[246a.7\]]ma nangs te nangs pa dang spre'u rnams bsogs te rmi lam bzlas par brtsams pa/_shes ldan dag mdang sum ngas rmi lam ngan pa zhig mthong gis/_gnas 'di nas 'dir 'dong ngo /_/spre'u rnams kyis smras pa/_de bzhin du bgyis te 'bros par bgyi'o/_/byang chub sems dpa' 
[\[246b\]]
[\[246b.1\]]rnams ni rmi lam rno ba yin pas bdag nyid chen po des tshogs kyi dpon po cig shos la smras pa/_bdag gis rmi lam 'di 'dra ba rmis nas 'dong na gzhan du 'dong ngam/_de yid ma ches nas smras pa/_ci rmi lam du rmis so cog bden par 'gyur ram/_gal te khyod 'gro na song shig_/
[\[246b.2\]]kho bo ni spyod yul ches yangs par 'gyur bas mi 'gro'o/_/des de yid ma ches par rig nas bdag nyid kyis tshogs dang de dong ngo /_/ji tsam dus gzhan zhig na ri 'or de na bran mo zhig thab na yos rngod na ma stes pas lug cig 'khyam zhing phyogs der phyin nas de nas de dag bza' bar brtsams 
[\[246b.3\]]pa dang de 'gal dum gyis bsnun pas me 'bar bzhin rgyal po'i glang po che'i bres su zhugs pa 'bar ba des glang po che'i bres bsregs te glang po che mang po zhig tshig go/_/rgyal pos sman pa bkug ste smras pa/_glang po che mes tshig pa rnams la dpyad ci yod/_sman pa de'i nas kyi zhing spre'u 
[\[246b.4\]]rnams kyis ma rung bar byas pas des bsams pa/_spre'u 'di rnams la sha gnyer ba'i dus la bab bo snyam du bsams nas smras pa/_lha spre'u'i zhag gis glang po che rnams bskus na gsos par 'gyur ro/_/rgyal pos blon po rnams la bsgo ba/_shes ldan dag spre'u'i zhag sta gon 
[\[246b.5\]]gyis shig_/de rnams kyis kyang rngon pa rnams la bsgo ba dang /_rngon pa rnams kyis ri 'or gyi nye 'khor na gnas pa'i spre'u thams cad bzung ste phul lo/_/sman pa yun ring po nas sha khon rjes su 'brel bas gson po nyid du zangs su bcug go/_/lhas tshigs su bcad de smras pa/_
[\[246b.6\]]grong rdal dang ni grong khyer na/_/mi mthun yod par gnas mi bya/_/lug dang bran mo mi mthun pas/_/spre'u rnams dag ni brlag par gyur/_/dge slong dag ji snyam du sems/_de'i tshe de'i dus kyi spre'u'i tshogs kyi dpon po rmi lam rno ba gang yin pa de ni nga nyid yin no/_/de'i tshe de'i 
[\[246b.7\]]dus kyi tshogs kyi dpon po cig shos gang yin pa de ni lha sbyin 'di nyid yin te/_de na yang nga'i tshig nyan pa gang yin pa de dag ni 'jigs pa chen po las rab tu thar ro/_/lha sbyin gyi tshig nyan pa gang yin pa de dag ni tshul ma yin pas ma rungs par gyur to/_/da ltar yang nga'i lta ba'i rjes 
[\[247a\]]
[\[247a.1\]]su mthun par gyur pa gang yin pa de dag ni 'khor ba'i 'jigs pa chen po las rab tu thar te/_lha sbyin gyi lta ba'i rjes su mthun par gyur pa gang yin pa de dag ni tshul ma yin pas ma rungs par gyur to/_/gzhan yang nga'i lta ba'i rjes su mthun par gyur pa gang yin pa 
[\[247a.2\]]de dag ni bde legs su dong bar gyur cing /_lha sbyin gyi lta ba'i rjes su mthun par gyur pa gang yin pa de dag ni tshul ma yin pas sdug bsngal du gyur pa de nyon cig_/dge slong dag sngon byung ba phyogs shig na spre'u'i tshogs kyi dpon po 'khor lnga brgya lnga brgya pa gnyis shig gnas so/_/
[\[247a.3\]]de na cig shos tshogs dang lhan cig ljongs su dong ste rim gyis ri 'or zhig tu phyin pa dang /_ri 'or de na shing kim pa ka zhes bya ba 'bras bus yal ga g.yur za bar 'dug nas spre'u rnams kyis tshogs kyi dpon po la smras pa/_tshogs kyi dpon po ljon shing lhag par 'bras bu chags 
[\[247a.4\]]pa 'bras bus yal ga g.yur za ba zhig mchis kyis 'o skol dub pa 'bras bu rnams gsol lo/_/tshogs kyi dpon pos shing de la brtags nas tshigs su bcad de smras pa/_grong gi drung na 'dug kyang ni/_/byis pas 'di la ma zos pas/_/rjes su dpags na shing 'di yi/_/
[\[247a.5\]]'bras bu bzar mi rung bar shes/_/zhes smras nas dong ngo /_/tshogs kyi dpon po cig shos kyang tshogs de nyid kyi rjes bzhin 'brangs nas rim gyis ri 'or der phyin pa dang /_spre'u rnams kyis kim pa ka'i ljon shing de mthong nas de rnams kyis tshogs kyi dpon po la smras pa/_tshogs 
[\[247a.6\]]kyi dpon po ljon shing gi 'bras bu mchis kyis 'o skol dub pa 'bras bu rnams la gsol la bde bar bzhud do/_/des smras pa/_legs kyis de bzhin du gyis shig_/de rnams kyis zos pa dang thams cad tshul ma yin pas sdug bsngal bar gyur to/_/dge slong dag ji snyam du 
[\[247a.7\]]sems/_de'i tshe de'i dus kyi tshogs kyi dpon po dang po pa gang yin pa de ni nga nyid yin no/_/de'i tshe de'i dus kyi dpon po gnyis pa shos gang yin pa de lha sbyin 'di nyid yin te/_de na yang nga'i lta ba'i rjes su mthun par gyur pa gang yin pa de dag ni bde legs su dong ngo /_/lha sbyin gyi 
[\[247b\]]
[\[247b.1\]]lta ba'i rjes su mthun par gyur pa gang yin pa de dag ni tshul ma yin pas sdug bsngal bar gyur to/_/da ltar yang nga'i lta ba'i rjes su mthun par gyur pa gang yin pa de dag ni bde legs su 'khor ba'i rgya mtsho chen po las rgal to/_/lha sbyin gyi lta ba'i rjes su mthun par gyur pa gang yin pa 
[\[247b.2\]]de dag ni tshul ma yin pas ma rungs par gyur to/_/gang gi tshe lha sbyin gyis bcom ldan 'das la bgrongs pa'i phyir rdo 'phangs pa de'i tshe bram ze dang khyim bdag rnams 'khrugs nas lha sbyin bsad kyis 'dong ngo zhes byas pa dang /_'jig rten ni mdza' ba dang /_mi mdza' ba dang /_bar ma 
[\[247b.3\]]dag yod pas gzhan zhig lha sbyin la sbran nas de skrag nas shing drung zhig tu brten te spyod lam zhi bas 'dug go/_/de rnams kyis de ltar spyod lam zhi ba mthong nas de rnams kyis smras pa/_shes ldan dag lha sbyin bdag nyid chen po 'di bcom ldan 'das bgrongs par ga la 'gyur/_kha cig gis 
[\[247b.4\]]bdag cag bslus kyis tshur 'dong ngo zhes de rnams dong ngo /_/dge slong rnams kyis lha sbyin de lta bu'i spyod lam gyis gnas pas des na grong mi 'khrugs kyang ma bsad do/_/zhes thos nas de rnams the tshom skyes te the tshom thams cad gcod pa sangs rgyas bcom ldan 'das la zhus pa/_btsun 
[\[247b.5\]]pa lha sbyin gyi chos lta bu'i sgo nas 'jig rten bslus pa la gzigs/_bcom ldan 'das kyis bka' stsal pa/_dge slong dag da ltar gyi 'di 'ba' zhig tu ma zad de/_ji ltar 'das pa'i dus na yang 'di chos lta bu'i sgo nas byi ba rnams brid pa de nyon cig_/dge slong dag sngon byung ba 
[\[247b.6\]]phyogs shig na byi ba rnams kyi tshogs kyi dpon po 'khor lnga brgya pa zhig gnas so/_/byi la me skyes zhes bya ba zhig yod do/_/gzhon pa'i gnas skabs na phyogs gang du gnas pa'i nye 'khor du des byi ba thams cad bsad do/_/de yang dus gzhan zhig na rgas par gyur te rgas 
[\[247b.7\]]pas pha rol gnon pas byi ba gzung mi nus nas des bsams pa/_sngon bdag gzhon pa'i gnas skabs na ni pha rol gnon pas byi ba 'dzin nus na da ni mi nus te 'on kyang thabs shig bshams la bza'o snyam nas de 'jab cing 'jab cing byi ba rnams btsal bar brtsams te/_des btsal 
[\[248a\]]
[\[248a.1\]]ba na byi ba lnga brgya'i tshogs yod par shes nas/_de byi ba de rnams kyi khung bu dang ha cang yang mi ring ba zhig tu ngan g.yo'i dka' thub kyis dka' thub byed pa na/_byi ba rnams phan tshun 'khyams pas spyod lam zhi bas gnas pa de mthong nas/_de rnams kyis rgyang ring 
[\[248a.2\]]bor 'dug nas smras pa/_zhang po ci byed/_des smras pa/_kho bo gzhon pa'i gnas skabs na bsod nams ma yin pa mang du byas pas de zad par bya ba'i phyir dka' thub spyod do/_/de rnams kyis 'dis dam pa ma yin pa'i chos sdig pa spangs so zhes de la chos kyi rgyu las byung ba'i dad pa 
[\[248a.3\]]skyes par gyur to/_/de rnams de la nyi ma re re zhing bskor ba byas nas khung du 'jug pa na/_des de rnams kyi nang gi tha ma bzung zhing bzung zhing za'o/_/ji tsam na tshogs de 'gribs nas tshogs kyi dpon pos bsams pa/_bdag gi byi ba rnams ni nyung bar gyur la byi la 'di ni nyam skyes 
[\[248a.4\]]par gyur pas 'di la ni rgyu zhig yod par 'gyur ro snyam nas/_des byi la de la brtag par brtsams pa dang /_ji tsam na rtug pa spu can du mthong nas des bsams pa/_gdon mi za bar 'dis byi ba rnams bsad par gyur gyis/_ma la bdag gis ni mngon sum du bab par bya'o 
[\[248a.5\]]snyam nas/_des de mi mngon pa'i sa nas brtag pa lhur len cing gnas pa na/_ji tsam na des de tha ma'i byi ba za ba mthong nas de de logs su song ste rgyang ring por 'dug nas tshigs su bcad de smras pa/_zhang po'i yan lag rgyas gyur cing /_/bdag gi tshogs ni 'gribs 
[\[248a.6\]]gyur la/_/'bras bu rtsa ba za ba yi/_/rtug pa spu can mi 'byung bas/_/dka' thub 'di chos dka' thub min/_/dka' thub 'di ni don phyir te/_/byi ba rnams ni 'gribs gyur pas/_/me skyes khyod ni bkra shis shog_/dge slong dag ji snyam du sems/_de'i tshe de'i 
[\[248a.7\]]dus kyi byi la me skyes zhes bya ba gang yin pa de ni de'i tshe de'i dus na lha sbyin yin te/_de na yang 'dis chos lta bu'i sgo nas byi ba rnams zos so/_/da ltar yang 'dis chos lta bu'i sgo nas 'jig rten bslus so/_/dge slong rnams the tshom skyes te the tshom thams cad gcod pa sangs 
[\[248b\]]
[\[248b.1\]]rgyas bcom ldan 'das la zhus pa/_btsun pa bcom ldan 'das kyi gzigs pa'i rjes su mthun par gyur pa gang lags pa de dag bde ba dang legs par 'khor ba'i 'brog dgon pa las rgal cing /_lha sbyin gyi lta ba'i rjes su mthun par gyur pa gang lags pa de dag ni tshul ma 
[\[248b.2\]]lags par sdug bsngal bar gyur pa la gzigs/_bcom ldan 'das kyis bka' stsal pa/_dge slong dag da ltar gyi 'di 'ba' zhig tu ma zad kyi ji ltar 'das pa'i dus na yang nga'i lta ba'i rjes su mthun par gyur pa gang yin pa de dag ni bde ba dang legs par 'brog dgon pa 
[\[248b.3\]]nas thar la/_lha sbyin gyi lta ba'i rjes su mthun par gyur pa gang yin pa de dag ni tshul ma yin pas sdug bsngal bar gyur pa gang yin pa de nyon cig_/dge slong dag sngon byung ba tshong dpon gnyis shig shing rta lnga brgya lnga brgya dang lhan cig tshong sgyur zhing dgon pa'i lam zhig tu zhugs te/_
[\[248b.4\]]de gnyis dgon pa'i lam du zhugs nas glang rnams res 'ga' ni rtswa nyung /_res 'ga' ni chu nyung /_res 'ga' ni med do/_/de nas tshong pa de glang rnams dang bcas te lhag par dub par sdug bsngal gyis dgon pa'i lam du zhugs pa las phyogs shig na gsing ma dang chu phun 
[\[248b.5\]]sum tshogs pa mthong nas tshong pa rnams kyis der glang rnams gtang rang rang khrus byas nas chu mang du 'thungs so/_/de nas glang chu nyungs pa dang /_rtswa nyungs pas yongs su dub pa de rnams kyis rtswa 'grangs par zos chu 'thungs te ngal sos pa dang /_de rnams kyi nang na glang gtso 
[\[248b.6\]]bo gang yin pa des de rnams la shes par byas pa/_shes ldan dag bdag cag rtswa nyung ngu dang /_chu nyung ngus yongs su dub pa las phyogs 'di ni gsing ma dang /_chu phun sum tshogs pa yin gyis/_gal te khyed cag 'dod na 'di nyid du 'then te 'dug par bya'o/_/glang 
[\[248b.7\]]gtso bo cig shos kyis rang gi tshogs rnams la smras pa/_shes ldan dag mi rnams ni mthu dang ldan zhing gdul dka' ba 'dul bar byed pa yin gyis gnod pa 'thob par 'gyur du 'ong bas bdag cag khal ji ltar bkal ba de bzhin du khyer cig_/de skad ces smras pa dang /_glang 
[\[249a\]]
[\[249a.1\]]gtso bo cig shos khros nas rang gi tshogs rnams la smras pa/_shes ldan dag zla ba'i rgyab sus mthong /_'di dag khal khyer la rag_/yu pus ni mi bskur ro/_/ji tsam na tshong pa rnams kyis glang rnams gtad par brtsams pa na glang de rnams phyi 
[\[249a.2\]]lang byed cing 'dug pa dang /_tshong pa rnams kyis mang du brdegs shing lcag gzer bu can gyis gzhus pas khrag 'dzag cing shing rta dang sbyar to/_/gzhan ni cang mi byed par khal mnos pas de dag la cung zad kyang ma byas so/_/lhas tshigs su bcad de smras pa/_glang gis 
[\[249a.3\]]ba lang 'di dag ni/_/log pa dag tu btams pas na/_/rma dag 'byung zhing khrag 'dzag la/_/ltogs shing skom par ldan la ltos/_/glang gis ba lang 'di dag ni/_/legs pa dag tu btams pas na/_/de rnams dgon pa las rgal nas/_/bsil ba'i 
[\[249a.4\]]chu la 'thung la ltos/_/dge slong dag ji snyam du sems/_de'i tshe de'i dus kyi glang gtso bo legs par ston pa gang yin pa de ni nga nyid yin no/_/de'i tshe de'i dus kyi glang gtso bo bslu bar byed pa gang yin pa de ni lha sbyin 'di nyid yin te/_de na yang nga'i tshig nyan pa gang yin pa de 
[\[249a.5\]]dag ni bde ba dang legs par dgon pa nas rgal to/_/lha sbyin gyi tshig nyan pa gang yin pa de dag ni tshul ma yin pas sdug bsngal bar gyur to/_/da ltar yang nga'i lta ba'i rjes su mthun par gyur pa gang yin pa de dag ni bde ba dang legs par 'khor ba'i 'brog dgon pa nas rgal to/_/
[\[249a.6\]]lha sbyin gyi lta ba'i rjes su mthun par gyur pa gang yin pa de dag ni tshul ma yin pas sdug bsngal bar gyur to/_/dge slong rnams the tshom skyes te the tshom thams cad gcod pa sangs rgyas bcom ldan 'das la zhus pa/_btsun pa lha sbyin blun zhing 'khor blun pa la gzigs/_
[\[249a.7\]]bcom ldan 'das kyis bka' stsal pa/_dge slong dag da ltar gyi 'di 'ba' zhig tu ma zad de/_ji ltar 'das pa'i dus na yang lha sbyin blun zhing 'khor blun pa de nyon cig_/dge slong dag sngon byung ba dgon pa'i gnas zhig na spre'u'i tshogs shig gnas te/_de 'khyams pa na 
[\[249b\]]
[\[249b.1\]]khron par zla ba'i gzugs brnyan shar ba de mthong nas tshogs kyi dpon pos smras pa/_shes ldan dag zla ba khron par lhung gis 'jig rten zla ba med par bya 'am ci dbyung ngo /_/de rnams kyis smras pa/_legs kyis dbyung ngo /_/de rnams kyis gros bya bar brtsams pa/_
[\[249b.2\]]de ji ltar dbyung bar bya/_gzhan dag gis smras pa/_ci mi shes sam/_spre'u brgyus la dbyung mod ces de rnams kyis spre'u brgyus te dang mo bas shing gi yal ga la 'jus nas de'i mjug ma la gzhan gyis 'jus shing de'i la'ang gzhan gyis 'jus te/_de bzhin du thams cad 
[\[249b.3\]]'jus pas yal ga lhag par g.yur zos so/_/chu glongs pa dang zla ba'i gzugs brnyan yang mi mngon par gyur/_yal ga yang chag nas thams cad khron par lhung ste/_tshul ma yin pas sdug bsngal bar gyur to/_/lhas tshigs su bcad de smras pa/_'di na blun po gang 
[\[249b.4\]]dag la/_/'dren pa blun po yod gyur pa/_/de dag thams cad brlag 'gyur te/_/zla ba 'byin pa'i spre'u bzhin/_/dge slong dag ji snyam du sems/_de'i tshe de'i dus kyi spre'u'i tshogs kyi dpon po gang yin pa de ni lha sbyin yin te/_de na yang 'di blun zhing 'khor yang 
[\[249b.5\]]blun pa yin no/_/da ltar yang 'di blun zhing 'khor yang blun pa yin no/_/sangs rgyas bcom ldan 'das rgyal bu rgyal byed kyi tshal mgon med zas sbyin gyi kun dga' ra ba na bzhugs so/_/de nas bcom ldan 'das 'di snyam du dgongs te/_de bzhin gshegs pa nyid kyis 
[\[249b.6\]]las byas shing tshogs rnyed pa/_rkyen yongs su bsgyur ba/_'od pa bzhin du nye bar gnas pa/_gdon mi za bar 'byung bar 'gyur ba'i las dag byas shing bsags pas nga nyid kyis las byas shing bsags pa dag gzhan su zhig gis so sor myong bar 'gyur/_las 
[\[249b.7\]]byas shing bsags pa dag ni phyi rol gyi sa'i khams la rnam par smin par mi 'gyur zhes bya ba nas/_lus can dag la 'bras bur 'gyur zhes bya ba'i bar gong ma bzhin du'o/_/gdon mi za bar lha sbyin gyis de bzhin gshegs pa'i dge 'dun 'byed par 'gyur ro/_/rgyu lngas 
[\[250a\]]
[\[250a.1\]]na dge 'dun bye bar mi 'gyur te/_re zhig dang por sangs rgyas 'jig rten du 'byung ba'i tshe dge 'dun bye bar mi 'gyur te/_kye ma'o grogs po dag sangs rgyas 'jig rten du 'byung zhes grag go zhes bya ba'i 'jig rten de la phyogs pas so/_/ston pa yongs su mya ngan 
[\[250a.2\]]las 'das nas dge 'dun bye bar mi 'gyur te/_gang la la zhig 'di skad du nga nyid ston pa yin no zhes zer na de la gang gi tshe bcom ldan 'das zhal bzhugs shing 'tsho la gzhes pa de'i tshe khyod gar song zhes brjod par zad pas so/_/lta ba'i nyes pa dang /_tshul khrims 
[\[250a.3\]]kyi nyes pa ma byung ba'i tshe dang /_nyan thos zung mchog tu ma bstan pa de'i tshe dge 'dun bye bar mi 'gyur te/_de ci'i phyir zhe na/_dge 'dun bye ba gdon mi za bar nyan thos zung gis sdum par byed pas so/_/mtshams ma bcad pa na dge 'dun bye bar mi 'gyur te/_de ci'i phyir 
[\[250a.4\]]zhe na/_mtshams kyi nang du dge 'dun 'byed par 'gyur gyi mtshams kyi phyi rol du ni ma yin no/_/de nas bcom ldan 'das 'di snyam du dgongs te/_nga'i dge slong gi dge 'dun skyon med pa las tshul khrims kyi skyon dang lta ba'i skyon gyi skyon byung ste/_tshul khrims kyi skyon ni ka 
[\[250a.5\]]lan da ka'i bu bzang byin las byung ngo /_/lta ba'i skyon yang dge slong 'chi ltas kyis phyung bas gdon mi za bar lha sbyin gyis dge 'dun 'byed par 'gyur gyis/_ma la nga rgyal po'i khab tu dbyar bzhugs par dam bca'o snyam mo/_/de nas bcom ldan 'das 'di snyam du dgongs te/_slob 
[\[250a.6\]]pa dang mi slob pa'i gang zag rnams dang /_thabs cig rgyal po'i khab tu gshegs na/_lha sbyin gyis dge 'dun gyi dbyen bya bar mi nus kyis/_ma la nga so so'i skye bo'i dge ba'i gang zag rnams dang thabs cig 'gro'o snyam ste/_mnyan yod du ji tsam bzhed kyi bar du 
[\[250a.7\]]bzhugs nas rim gro byed pa tshe dang ldan pa sgra can zin dang /_dge slong lnga brgya dang thabs cig tu rgyal po'i khab gang na ba der rgyu zhing gshegs te/_rim gyis rgyu zhing gshegs pa na rgyal po'i khab tu byon to//_//'dul ba gzhi/_bam po brgya rtsa lnga pa/_sangs rgyas 
[\[250b\]]
[\[250b.1\]]bcom ldan 'das rgyal po'i khab 'od ma'i tshal bya ka lan da ka gnas par dbyar bzhugs par zhal gyis bzhes so/_/de'i tshe mu ge nyam nga ba dgon pa slong mo pas zas rnyed par dka' ba byung ngo /_/de nas bcom ldan 'das kyis dge slong rnams la bka' stsal pa/_dge slong dag 
[\[250b.2\]]nga dbyar gyi zla ba gsum po 'di la nang du yang dag par 'jog par bzhed kyis/_bsod snyoms stobs pa dang /_gso sbyong de nyid kyi tshe ma gtogs par dge slong su yang nga'i spyan sngar ma 'ongs shig_/dge slong gi dge 'dun gyis kyang khrims su bcas pa/_tshe dang ldan pa dag 
[\[250b.3\]]dbyar gyi zla ba gsum po 'di la bsod snyoms stobs pa dang /_gso sbyong de nyid kyi tshe ma gtogs par bcom ldan 'das la blta ba'i phyir bdag cag su yang 'gro bar mi bya'o zhes bcas so/_/de'i tshe tshe dang ldan pa shA ri'i bu dang /_maud gal gyi bu gnyis ni lho phyogs kyi ri la 
[\[250b.4\]]dbyar gnas par dam bcas so/_/lha sbyin gyis zla ba gsum du dge slong gi dge 'dun la chos gos dang /_bsod snyoms dang /_gnas mal dang /_nad kyi rkyen sman gyi yo byad rnams kyis bstabs te zla ba gsum 'das pa dang /_des dge slong rnams la smras pa/_tshe 
[\[250b.5\]]dang ldan pa dag dge sbyong gau ta ma ni nyan thos rnams la 'di skad ces dge slong dgon pa pa nyid kyis ni dag pa dang /_grol ba dang /_nges par 'byung ba dang /_bde ba dang sdug bsngal ba las 'da' ba dang /_bde ba dang sdug bsngal las 'das pa yang thob par 'gyur ro/_/bsod 
[\[250b.6\]]snyoms pa nyid dang /_phyag dar khrod pa nyid dang /_chos gos gsum pa nyid dang /_bla gab med pa nyid kyis ni dag pa dang /_grol ba dang /_nges par 'byung ba dang /_bde ba dang sdug bsngal las 'da' ba dang /_bde ba dang sdug bsngal las 'das pa thob par 'gyur 
[\[250b.7\]]ro zhes chos 'chad kyis/_tshe dang ldan pa dag gang su dag brtul zhugs kyi gzhi lnga po 'di dag mi 'dod pa dang /_mi bzod pa dang /_yid la mi 'bab pa de ni dge sbyong gau ta ma las ring du 'gyur/_thag ring du 'gyur gyis de tshul shing long shig ces byas pa dang /_dge 
[\[251a\]]
[\[251a.1\]]slong lnga brgyas tshul shing blangs te lha sbyin stan las langs te song ba'i rjes bzhin rjes bzhin du dge slong lnga brgya 'brang ngo /_/tshe dang ldan pa sgra can zin sgo na 'dug pa des de dag lha sbyin gyi rjes bzhin rjes bzhin du 'brang ba mthong nas des smras pa/_tshe dang ldan pa dag 
[\[251a.2\]]ci'i phyir de bzhin gshegs pa dgra bcom pa yang dag par rdzogs pa'i sangs rgyas spangs te sdig pa 'dod pa 'di'i rjes bzhin rjes bzhin du 'brang /_de rnams kyis smras pa/_tshe dang ldan pa sgra can zin mu ge'i dgon pa nyam nga ba 'di 'dra ba byung ba na/_bcom ldan 'das ni 
[\[251a.3\]]mi snang ba na bzhugs te/_bdag cag lha sbyin gyi mthus srog dang ma bral mod/_gal te lha sbyin gyis zla ba gsum du dge slong gi dge 'dun ma gsos par gyur na/_dge slong gcig kyang gson por mi 'gyur ro/_/gang gi tshe lha sbyin gyis de bzhin gshegs pa'i nyan thos 
[\[251a.4\]]kyi dge 'dun mthun pa phye ba de'i tshes chen po 'di g.yos par gyur/_skar mda' lhung /_phyogs rnams dmar por gyur/_bar snang la lha rnams rnga'i sgra 'byin nges pa la ma zhugs pa rnams nges pa la mi 'jug_/'bras bu mi 'thob/_'dod chags dang bral bar mi 'gyur/_zag 
[\[251a.5\]]pa rnams zad par mi 'gyur/_lung mi 'bog_/mi klog_/mi 'don/_mdo sde dang /_'dul ba dang /_chos mngon pa 'dzin pa dang /_dgon pa pa rnams mdo sde dang /_'dul ba dang /_chos mngon pa dang /_dgon pa sems pa la rab tu sbyor bar mi byed/_nyan thos kyi byang 
[\[251a.6\]]chub kyi sa bon skyed par mi byed cing /_rang sangs rgyas kyi byang chub kyi ma yin/_bla na med pa yang dag par rdzogs pa'i byang chub kyi ma yin no/_/lha dang mir bcas pa'i 'gro ba yang 'khrugs par gyur to/_/stong gsum gyi stong chen po'i 'jig rten gyi khams na chos kyi 'khor lo rgyun chad 
[\[251a.7\]]de/_sems can gyi rgyud la mi 'byung ngo /_/tshe dang ldan pa shA ri'i bu dang /_maud gal gyi bus bsams pa/_ci'i phyir sa chen po 'di g.yos par gyur snyam mo/_/dgra bcom pa rnams ni ma bsams par shes pa mthong bar mi 'jug pas de gnyis kyis bsam pa la zhugs na/_lha 
[\[251b\]]
[\[251b.1\]]sbyin gyis bcom ldan 'das kyi nyan thos kyi dge 'dun phye bar mthong nas de gnyis 'di snyam du sems te/_song la bcom ldan 'das kyi nyan thos kyi dge 'dun dang slar sdums bya'o snyam mo/_/de nas tshe dang ldan pa shA ri'i bu dang /_maud gal gyi bu chen po gnyis kyis dbyar gyi 
[\[251b.2\]]zla ba gsum po dag 'das nas chos gos byas pa dang ldan/_chos gos zin pa dang ldan nas chos gos dang lhung bzed thogs te/_rgyal po'i khab gang na ba der rgyu zhing dong nas rim gyis rgyu zhing dong ba dang rgyal po'i khab tu phyin to/_/de nas tshe dang ldan pa shA ri'i bu dang /_maud gal 
[\[251b.3\]]gyi bus chos gos dang lhung bzed mkhos su phab nas rkang pa gnyis bkrus te bcom ldan 'das gang na ba der dong ngo /_/de'i tshe tshe dang ldan pa sgra can zin sgo na 'dug go/_/de nas tshe dang ldan pa sgra can zin gyis tshe dang ldan pa shA ri'i bu la 'di skad ces smras so/_/mkhan po lha sbyin 
[\[251b.4\]]gyis bcom ldan 'das kyi nyan thos kyi dge 'dun phye'o/_/des smras pa/_tshe dang ldan pa bdag cag don 'di kho na'i phyir 'ongs kyis/_khyod sems las chung ngur mdzod cig_/slar sdums bya'o zhes smras nas/_bcom ldan 'das kyi spyan sngar dong ste lhags nas bcom ldan 
[\[251b.5\]]'das kyi zhabs gnyis la mgo bos phyag byas te phyogs gcig tu 'khod do/_/phyogs gcig tu 'khod nas bcom ldan 'das la tshe dang ldan pa shA ri'i bu dang /_maud gal gyi bus 'di skad ces gsol to/_/btsun pa bdag cag de bzhin gshegs pa'i nyan thos kyi dge 'dun 
[\[251b.6\]]bye ba slar sdums bgyid du mchi'o/_/bcom ldan 'das kyis bka' stsal pa/_shA ri'i bu dang maud gal gyi bu dag legs so legs so/_/gang zhig de bzhin gshegs pa'i nyan thos kyi dge 'dun bye ba slar sdums byed pa de ni bsod nams mang po tshad med cing grangs med pa 
[\[251b.7\]]skyed par 'gyur ro/_/dper na 'ga' zhig gi skra dum bu brgyar gtubs pa 'phro dang 'phror sbyor bar byed pa de bzhin du gang zhig_/de bzhin gshegs pa'i nyan thos kyi dge 'dun bye ba slar sdums byed na de ni bsod nams mang po tshad med cing grangs med pa skyed par 'gyur ro/_/shA 
[\[252a\]]
[\[252a.1\]]ri'i bu dang maud gal gyi bu gang zag bzhi po 'di dag ni tshangs pa'i bsod nams skyed par 'gyur ro/_/bzhi gang zhe na gang zag gang zhig sngon mi bzhugs pa'i sa phyogs su/_de bzhin gshegs pa'i sku gdung gi mchod rten gnas par byed pa 'di ni tshangs pa'i 
[\[252a.2\]]bsod nams skyed pa'i gang zag dang po yin te/_bskal par mtho ris rnams su dga' bar 'gyur ro/_/gzhan yang gang zag gang zhig sngon med pa'i sa phyogs su phyogs bzhi'i dge slong gi dge 'dun gyi gtsug lag khang byed du 'jug pa 'di ni tshangs pa'i bsod nams skyed pa'i 
[\[252a.3\]]gang zag gnyis pa yin te/_bskal par mtho ris rnams su dga' bar 'gyur ro/_/gzhan yang gang zag gang zhig de bzhin gshegs pa'i nyan thos kyi dge 'dun bye ba slar sdums byed pa 'di ni tshangs pa'i bsod nams skyed pa'i gang zag gsum pa yin te/_bskal 
[\[252a.4\]]par mtho ris rnams su dga' bar 'gyur ro/_/gzhan yang gang zag gang zhig byams pa dang ldan pa'i sems 'khon med pa/_'gran zla med pa/_gnod pa med pa/_yangs pa rgya chen por gyur pa/_tshad med pa/_shin tu bsgoms pas phyogs gcig tu mos te khyab par 
[\[252a.5\]]byas nas rdzogs par byas te gnas shing de bzhin du gnyis pa dang /_de bzhin du gsum pa dang /_de bzhin du bzhi pa dang /_bla dang /_'og dang /_thad kar rnam pa thams cad du thams cad dang ldan pa'i 'jig rten 'di byams pa dang ldan pa'i sems 'khon med pa/_'gran zla med 
[\[252a.6\]]pa/_gnod pa med pa/_yangs pa/_rgya chen por gyur pa/_tshad med pa/_shin tu bsgoms pas mos te khyab par byas nas rdzogs par byas te gnas pa dang /_de bzhin du snying rje dang /_dga' ba dang /_btang snyoms dang ldan pa'i sems 'khon med pa/_'gran zla med pa/_gnod 
[\[252a.7\]]pa med pa/_yangs pa/_rgya chen por gyur pa/_tshad med pa/_shin tu bsgoms pas phyogs gcig tu mos te khyab par byas nas rdzogs par byas te gnas shing de bzhin du gnyis pa dang /_de bzhin du gsum pa dang /_de bzhin du bzhi pa dang /_bla dang /_'og dang /_thad 
[\[252b\]]
[\[252b.1\]]kar rnam pa thams cad dang ldan pa'i 'jig rten 'di btang snyoms dang ldan pa'i sems 'khon med pa/_'gran zla med pa/_gnod pa med pa/_yangs pa/_rgya chen por gyur pa/_tshad med pa shin tu bsgoms pas mos te/_khyab par byas nas rdzogs par byas te/_gnas pa 'di ni tshangs 
[\[252b.2\]]pa'i bsod nams skyed pa'i gang zag bzhi pa yin te/_bskal par mtho ris rnams su dga' bar 'gyur ro/_/de nas tshe dang ldan pa shA ri'i bu dang /_maud gal gyi bu bcom ldan 'das kyis gsungs pa la mngon par dga' ste rjes su yi rangs nas bcom ldan 'das kyi zhabs gnyis la mgo 
[\[252b.3\]]bos phyag 'tshal nas/_bcom ldan 'das kyi spyan snga nas chas te lha sbyin gang na ba der dong ngo /_/de'i tshe lha sbyin lho phyogs kyi ril ko ka li ka ni de'i g.yas su bzhag_/khaN Da dra ba bya ni g.yon du bzhag nas sangs rgyas ltar 'chos shing 'chad pa na/_lha sbyin gyis tshe dang ldan pa 
[\[252b.4\]]shA ri'i bu dang /_maud gal gyi bu gnyis rgyang ring po kho na nas mthong ngo /_/mthong nas kyang bsams pa/_bdag gis nyan thos chen po dag kyang dbang du byas pas da ni bdag thams cad mkhyen pa yin no snyam nas/_ko ka li ka dang /_khaN Da dra ba bya la longs shig longs shig_/
[\[252b.5\]]ces gru phugs byas pa dang /_de gnyis kyis bsams pa/_bdag cag gis 'di ltar 'di dge 'dun 'byed pa'i grogs byas pa de nyid bdag cag gis nyes te/_'di mthu dang ldan pa yin pas gal te bdag cag brdegs na gdon mi za bar 'chi bar 'gyur gyis ldang ngo snyam nas de gnyis 
[\[252b.6\]]langs pa dang /_tshe dang ldan pa shA ri'i bu ni g.yas phyogs su 'dug go/_/tshe dang ldan pa maud gal gyi bu chen po ni g.yon phyogs su 'dug go/_/de nas lha sbyin gyis tshe dang ldan pa shA ri'i bu la smras pa/_shA ri'i bu nga rgyab na thugs mi bde ste re zhig de bsal gyis khyod dge slong 
[\[252b.7\]]rnams la chos kyi gtam spobs par gyis shig_/tshe dang ldan pa shA ri'i bus kyang mi smra bas lha sbyin la khas blangs so/_/de nas lha sbyin bla gos bzhi bltab tu bting /_snam sbyar bltab ste sngas su bcug nas glo g.yas pa phab ste gnyid log pa las tshe dang ldan pa shA ri'i bus ji ltar 
[\[253a\]]
[\[253a.1\]]lus gan rkyal gyis sdur ba'i sgra 'byin cing 'dug pa de lta bur byin gyis brlabs so/_/de nas tshe dang ldan pa shA ri'i bus dge slong rnams la smras pa/_tshe dang ldan pa dag ston pa lus gan rkyal gyis sdur cing gnyid log pa'i gnas skabs la ltos/_de nas tshe 
[\[253a.2\]]dang ldan pa shA ri'i bus tshe dang ldan pa maud gal gyi bu chen po la 'di skad ces smras so/_/tshe dang ldan pa maud gal gyi bu chen po 'khor rnams skyo ba skyed cig_/de nas tshe dang ldan pa maud gal gyi bu chen po ji ltar sems mnyam par bzhag na shar phyogs kyi steng gi nam mkha' la mngon 
[\[253a.3\]]par 'phags nas spyod lam rnam pa bzhi byed de/_'chag pa dang /_'greng ba dang /_'dug pa dang /_nyal bar byed do/_/me'i ting nge 'dzin la'ang snyoms par 'jug ste/_me'i ting nge 'dzin la snyoms par zhugs pa na/_tshe dang ldan pa maud gal gyi bu chen po'i lus las 'od zer 
[\[253a.4\]]sngon po dang /_ser po dang /_dmar po dang /_dkar po dang /_btsod ka dang /_shel gyi kha dog dag 'byin par byed do/_/cho 'phrul zung du yang ston par byed de/_lus kyi smad nas me 'bar bar byed cing /_lus kyi stod nas chu grang mo'i rgyun 'bebs par byed do/_/lus kyi stod 
[\[253a.5\]]nas me 'bar bar byed cing /_lus kyi smad nas chu grang mo'i rgyun 'bebs par byed pa de lta bu'i ting nge 'dzin la snyoms par zhugs so/_/shar phyogs la ji lta ba bzhin du lho phyogs dang /_nub phyogs dang /_byang phyogs su yang de bzhin te/_phyogs bzhir rdzu 'phrul gyi cho 'phrul rnam pa 
[\[253a.6\]]bzhi bstan nas rdzu 'phrul gyi mngon par 'du byed pa de dag bsdus te stan bshams pa nyid la 'dug pa dang /_tshe dang ldan pa maud gal gyi bu chen pos dge slong rnams skyo ba bskyed do/_/de nas tshe dang ldan pa shA ri'i bus dge slong rnams kyis gang thos na lha sbyin spong bar 'gyur ba de lta bu'i chos 
[\[253a.7\]]bshad nas yang smras pa/_tshe dang ldan pa dag khyed cag las gang dag ston pa la dga' ba de dag ni longs shig 'dong ngo zhes tshe dang ldan pa shA ri'i bu dang /_maud gal gyi bu gnyis chas pa na dge slong de rnams kyang de'i rjes bzhin rjes bzhin du 'brang ngo /_/ko ka li kas lha sbyin bslang ba/_
[\[253b\]]
[\[253b.1\]]longs longs nyan thos chen po dag gis khyod kyi 'khor phrogs so/_/de nas tshe dang ldan pa shA ri'i bu 'di snyam du sems te/_gal te lha sbyin gyis 'khor ma mthong bar khrid na khrag dron du skyugs nas 'chi bar 'gyur ba'i gnas gang yin pa 'di yod kyis/_mdor na mthong ba kho nar byas 
[\[253b.2\]]la bkri'o snyam nas de dag dal gyis 'gro ba'i spyod lam gyis dge slong gi dge 'dun dang lhan cig dong ba dang /_lha sbyin kun nas dkris pa drag pos mig sdog cing bsnyags pa las tshe dang ldan pa shA ri'i bus 'obs mchog tu 'jigs su rung ba sa'i gting mi snang ba zhig sprul pa dang lha sbyin ko 
[\[253b.3\]]ka li ka dang /_khaN Da drab bya dang /_ka ti mo ra ka ti Sh+ya dang /_rgya mtshos byin rnams dang lhan cig 'obs de'i mthar kun du bskor bar brtsams pa na rgal ma nus nas des bsams pa/_'khor mi 'thob par ma zad tshul ma yin pas sdug bsngal bar 'gyur ro snyam du bsams nas 
[\[253b.4\]]slar log go/_/tshe dang ldan pa shA ri'i bu dang /_maud gal gyi bus kyang dge slong gi dge 'dun khrid nas bcom ldan 'das gang na ba der dong ngo /_/de nas dge slong de rnams bdag cag gis bcom ldan 'das yon tan tshad med pa dang ldan pa spangs la/_lha sbyin sdig pa can la 
[\[253b.5\]]rten pa ci tha tshig ces 'gyod pa skyes/_yid la gcags pa skyes/_yul yul por byas/_phrag pa bcum/_mgo smad de bcom ldan 'das kyi spyan sngar dong ngo /_/de nas bcom ldan 'das kyi thugs kyis dge slong de rnams kyi sems mkhyen nas dge slong rnams la 
[\[253b.6\]]bka' stsal pa/_dge slong dag khyed 'ongs pa legs so/_/rab tu byung ba legs so/_/khyed kyis mi'i rnyed pa ni legs par rnyed pa yin te/_brgya lam na lan 'ga' 'phags pa'i gnas su skye ba dang /_dbang po ma tshang ba ma yin pa dang /_glen pa ma yin pa dang /_
[\[253b.7\]]lug ltar lkugs pa ma yin pa dang /_lag brda byed pa ma yin zhing legs par smras pa dang /_nyes par smras pa rnams kyis chos kyi don shes par nus/_brgya lam na lan 'ga' de bzhin gshegs pa dgra bcom pa yang dag par rdzogs pa'i sangs rgyas rnams 'jig rten du 'byung /_
[\[254a\]]
[\[254a.1\]]brgya lam na lan 'ga' de bzhin gshegs pas gsungs pa'i chos 'dul ba 'jig rten la chos bshad pa snang ngo /_/dge slong dag de lta bas na rnyed par dka' babs kyang shin du dka' ba ni 'di yin te/_'di lta ste 'phags pa'i gnas su skye ba dang /_dbang po ma 
[\[254a.2\]]tshang ba ma yin pa dang /_glen pa ma yin pa dang /_lug ltar lkugs pa ma yin pa dang /_lag brda byed pa ma yin zhing legs par smras pa dang nyes par smras pa rnams kyis chos kyi don shes par nus pa'o/_/da ltar 'jig rten du ston pa de bzhin gshegs pa dgra bcom pa yang 
[\[254a.3\]]dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo sgyur ba bla na med pa/_lha dang mi rnams kyi ston pa/_sangs rgyas bcom ldan 'das nga byung zhing chos bshad pa nye bar zhi bar 
[\[254a.4\]]'gyur ba/_yongs su mya ngan las 'da' bar 'gyur ba/_mngon par byang chub par 'gyur ba/_bde bar gshegs pas rab tu gsungs pa 'di lta ste/_'di yod pas 'di 'byung la/_'di skyes pas 'di skye ba/_'di lta ste ma rig pa'i rkyen gyis 'du byed/_'du byed kyi rkyen 
[\[254a.5\]]gyis rnam par shes pa/_rnam par shes pa'i rkyen gyis ming dang gzugs/_ming dang gzugs kyi rkyen gyis skye mched drug_/skye mched drug gi rkyen gyis reg pa/_reg pa'i rkyen gyis tshor ba/_tshor ba'i rkyen gyis sred pa/_sred pa'i rkyen gyis len pa/_len pa'i rkyen 
[\[254a.6\]]gyis srid pa/_srid pa'i rkyen gyis skye ba/_skye ba'i rkyen gyis rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang 'khrugs pa rnams 'byung bar 'gyur te/_sdug bsngal gyi phung po chen po 'ba' zhig po 'di 'byung bar 'gyur ro/_/'di lta ste 
[\[254a.7\]]'di med pas 'di mi 'byung la/_'di 'gags pas 'di 'gag par 'gyur ba 'di lta ste ma rig pa 'gags pas 'du byed 'gag_/'du byed 'gags pas rnam par shes pa 'gag_/rnam par shes pa 'gags pas ming dang gzugs 'gag_/ming dang gzugs 'gags pas skye mched drug 
[\[254b\]]
[\[254b.1\]]'gag_/skye mched drug 'gags pas reg pa 'gag_/reg pa 'gags pas tshor ba 'gag_/tshor ba 'gags pas sred pa 'gag_/sred pa 'gags pas len pa 'gag_/len pa 'gags pas srid pa 'gag_/srid pa 'gags pas skye ba 'gag_/skye ba 'gags pas rga 
[\[254b.2\]]shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrugs pa rnams 'gag par 'gyur te/_sdug bsngal gyi phung po chen po 'ba' zhig po 'di 'gag par 'gyur ro/_/dge slong dag de lta bas na bdag gi don dang /_gzhan gyi don dang /_
[\[254b.3\]]gnyi ga'i don la rjes su lta ba rnams kyis ni 'di la rab tu bslab par bya ste/_ci nas kyang rab tu byung ba don yod pa dang /_'bras bu dang bcas pa dang /_bde ba skyed pa dang /_rnam par smin pa bde ba dang /_gang dag gis chos gos dang /_bsod snyoms dang /_gnas mal dang /_
[\[254b.4\]]nad kyi rkyen sman gyi yo byad rnams yongs su longs spyod pa de dag la ci nas kyang de dag gis phan btags pa'i 'bras bu shin tu che ba dang /_phan yon che ba dang /_gzi brjid che ba dang /_yangs shing rgya che bar 'gyur ba de ltar dge slong dag khyed kyis bslab par bya'o/_/gang gi tshe bcom ldan 
[\[254b.5\]]'das kyis dge slong de rnams 'ongs pa legs so zhes bya ba dang rab tu byung ba legs so zhes bya ba gsungs pa de'i tshe de rnams kyi zhum pa dang /_mi dga' ba dang /_'gyod pa dang /_rnam par 'gyod pa dang /_yid la gcags pa gang yin pa de dag thams cad kyi thams cad du bral bar gyur to/_/de 
[\[254b.6\]]nas dge slong gzhan rnams the tshom skyes te the tshom thams cad gcod pas sangs rgyas bcom ldan 'das la zhus pa/_btsun pa bcom ldan 'das kyis phrin las ci zhig mdzad na/_phrin las de'i rnam par smin pas bcom ldan 'das kyi nyan thos kyi dge 'dun bye bar gyur lags/_bcom ldan 
[\[254b.7\]]'das kyis bka' stsal pa/_dge slong dag de bzhin gshegs pa nyid kyis sngon gyi tshe rabs gzhan rnams su phrin las byas shing bsags pa dang tshogs rnyed pa dag ni zhes bya ba nas/_lus can dag la 'bras bur 'gyur zhes bya ba'i bar gong ma bzhin du'o/_/dge slong dag sngon byung ba 
[\[255a\]]
[\[255a.1\]]bsti gnas rtsa ba dang /_lo ma dang /_me tog dang /_'bras bu dang /_chu phun sum tshogs pa/_shing sna tshogs kyis mdzes par byas pa/_bya'i tshogs du mas bsten pa gzhan zhig na drang srong lnga brgya'i gtso bo drang srong zhig gnas so/_/ji tsam na drang srong gzhan zhig ljongs 
[\[255a.2\]]rgyu zhing song ba na bsti gnas der phyin na drang srong des de la bkur sti legs par ma byas pas de mi bzod pa skyes nas de'i 'khor 'byed par byed de/_drang srong sdig pa 'dod pa 'di cung zad kyang mi shes na ci ste de'i drung du 'dug_/tshur kho bo dang lhan cig 'dong kho bos khyed mngon par shes pa lnga 
[\[255a.3\]]rnams la rab tu dgod do zhes des de rnams la phye bas drang srong de'i gdams ngag nyan du mi btub bo/_/drang srong des bsams pa/_sdig pa byed pa 'dis bdag gi drang srong 'di rnams phye'o snyam nas/_des de la bzhams te smra bar brtsams pa/_tshe dang ldan pa 'khor 'byed par ma byed 
[\[255a.4\]]cig_/'di ni drang srong gi chos ma yin no/_/'on kyang de 'byed bzhin te 'dug tu ma btub nas drang srong de yid mi bde zhing thabs cig sems shing gnas so/_/sangs rgyas rnams 'byung ba med pa na 'jig rten du rang sangs rgyas dman pa dang ngan pa la snying brtse ba can/_bas mtha'i 
[\[255a.5\]]gnas mal la dga' ba/_'jig rten gyi yon gnas gcig pu rnams 'byung bar 'gyur pas/_de nas rang sangs rgyas zhig ljongs rgyu zhing song ba na drang srong de'i bsti gnas su phyin pa dang /_drang srong des de'i lus mdzes pa dang spyod lam zhi ba mthong ngo /_/mthong nas des de la 
[\[255a.6\]]dad pa bskyed nas des de la bya ba byas te smon lam log par btab pa/_drang srong sdig can gang yin pa 'dis bdag gi 'khor phye bas bdag gis 'di shes bya thams cad la dbang thob pa na yang 'khor 'byed par byed par gyur cig ces byas so/_/dge slong dag ji snyam du sems/_de'i tshe 
[\[255a.7\]]de'i dus kyi ljongs kyi drang srong gang gis de'i 'khor phye ba de ni nga nyid yin no/_/de'i tshe de'i dus kyi gnyug mar gnas pa'i drang srong gang yin pa de ni lha sbyin yin te/_ngas de'i 'khor phye ba'i las kyi rnam par smin pa gang yin pa des na smon lam log par btab pas 'dis nga'i dge 'dun phye ba 
[\[255b\]]
[\[255b.1\]]yin no/_/dge slong dag de lta bas na las gcig tu gnag pa rnams kyi zhes bya ba nas/_dge slong dag khyod kyis de lta bu la bslab par bya'o zhes bya ba'i bar gong ma bzhin du'o/_/dge slong rnams the tshom skyes te the tshom thams cad gcod pa sangs rgyas bcom ldan 'das la zhus pa/_btsun 
[\[255b.2\]]pa lha sbyin gyis phyi pa dag ni nang par bgyis/_nang pa dag ni phyi par bgyis pas 'khor phrogs pa la gzigs/_bcom ldan 'das kyis bka' stsal pa/_dge slong dag da ltar gyi 'di 'ba' zhig du ma zad de/_ji ltar 'das pa'i dus na yang 'dis phyi ba dag ni nang par byas/_nang pa dag ni 
[\[255b.3\]]phyi par byas pas 'khor phrogs pa de nyon cig_/dge slong dag sngon byung ba phyogs shig na srog chags wa zhig gnas te de shin tu brkam chags can zhig pas dgon par yang rgyu grong 'dab tu yang rgyu'o/_/de mthar gyis rgyu ba na rim gyis btso blag mkhan zhig gi khyim du zhugs pa las rams kyi rdza 
[\[255b.4\]]mar lhung nas de skyug bro bar gyur te de dang ha cang yang mi ring ba na tshwa sgo'i phung po zhig 'dug pa de la nyal nas glos 'gres pa las de bas kyang lhag par lus ma rung bar gyur te/_chu'i nang du zhugs nas langs te song ba dang nyi ma'i zer gyis phog pas nor bu gzi'i kha dog ltar gyur pa ji tsam na wa rnams 
[\[255b.5\]]kyis mthong nas/_de rnams phyogs phyogs su bros te rgyang ring por 'khod nas smras pa/_khyod su zhig gang nas 'dir 'ongs/_des smras pa/_kho bo ni brgyar 'gro zhes bya ste/_lha rnams kyi dbang po brgya byin gyis rkang bzhi pa rnams kyi rgyal por dbang bskur to/_/wa rnams kyis bsams 
[\[255b.6\]]pa/_/'di'i lus kyi kha dog sngon ma mthong ba las na gdon mi za bar de kho na yin no snyam nas/_wa rnams kyis rkang bzhi pa thams cad la rig par byas so/_/seng ge rnams kyis bsams pa/_bdag cag las khyad par du 'phags pa su zhig yod na de rkang bzhi pa rnams kyi rgyal por gyur 
[\[255b.7\]]re zhig dong la rang gi tshogs kyi dpon po la rig par bya'o snyam nas/_de rnams kyi tshogs kyi dpon po ral pa can zhig ri'i phyogs zhig na gnas pa de la de rnams kyis smras pa dang /_des rkang bzhi pa gzhan zhig la bsgo ba/_song la rkang bzhi pa'i dpon po de rkang bzhi pa 'ga' 
[\[256a\]]
[\[256a.1\]]zhig gis mthong ngam/_ma mthong rtogs shig_/de de'i drung du song ste brtags na sngon ma mthong ba yin zhing seng ge rnams ma gtogs par rkang bzhi pa thams cad kyis yongs su bskor bar gyur nas de de'i drung du song ste ji ltar mthong ba dag smras pa des thos 
[\[256a.2\]]nas seng ge'i tshogs kyis yongs su bskor te de'i drung du dong ngo /_/de ni rkang bzhi pa du mas yongs su bskor cing glang po che la zhon nas rgyu ba na de seng ge rnams kyis yongs su bskor cing /_de nas ni stag rnams so/_/de nas ni rkang bzhi pa rnams so/_/de rnams kyi phyi rim rgyang ring 
[\[256a.3\]]po nas ni wa rnams 'dong ngo /_/de'i ma ri sul zhig na gnas pa de la des wa zhig mngags te bus rgyal srid nyams su myong gis tshur spyon cig ces spring ba dang /_des smras pa/_de'i 'khor ci 'dra ba zhig des smras pa/_de'i 'khor nang pa ni seng ge dang /_stag dang /_glang 
[\[256a.4\]]po che dag yin no/_/phyi pa ni bdag cag nyid yin no/_/des smras pa/_ma rung zin gyis song shig_/des tshigs su bcad pas kyang smras pa/_bdag ni ri 'di'i sul na bder gnas shing /_/bsil ba'i chu la bsod nyams 'thung bar byed/_/de ni ji srid wa sgra mi grag pa/_/
[\[256a.5\]]de srid glang po che yis bder 'gro 'gyur/_/de song ste des wa rnams la smras pa/_rkang bzhi pa rnams kyi rgyal po 'di ni wa kho na yin te/_bdag gis de'i ma ri sul ga ge mo zhes bya ba na 'dug pa mthong ngo /_/de rnams kyis smras pa/_gal te de lta na de wa yin nam ma yin 
[\[256a.6\]]pa bdag cag gis brtag go/_/chos nyid kyis wa rnams ni gang zhig gis wa skad thos nas skad ma byung na de'i spu rnams 'byi bar 'gyur bas wa skad dbyung bar brtsams nas des bsams pa/_gal te bdag gis skad ma phyung na ni gdon mi za bar bdag gi spu rnams 'byi 
[\[256a.7\]]bar 'gyur la/_gal te glang po che las babs nas skad phyung na ni 'dis bdag bsad du 'ong gis 'di nyid du skad dbyung ngo snyam nas des glang po che la zhon bzhin skad dbyung bar brtsams pa dang /_glang po ches shes nas was bdag la bzhon nam zhes des de bor te rkang pas 
[\[256b\]]
[\[256b.1\]]brdzis so/_/lhas tshigs su bcad de smras pa/_gang dag nang pa phyi pa dang /_/phyi ba nang par byed de dag_/'di 'dra bar ni brlag 'gyur te/_/glang po che yis wa bzhin no/_/dge slong dag ji snyam du sems/_de'i tshe de'i dus kyi wa gang yin pa de ni lha sbyin 'di nyid yin te/_/de na 
[\[256b.2\]]yang 'dis nang pa dag ni phyi rol par byas/_phyi rol pa dag ni nang par byas pas tshul ma yin pas sdug bsngal bar gyur to/_/da ltar yang 'dis nang pa dag ni phyi rol par byas/_phyi rol pa dag ni nang par byas pas 'khor rnams phrogs par gyur to/_/gang gi tshe tshe dang ldan pa 
[\[256b.3\]]shA ri'i bu dang /_maud gal gyi bu gnyis kyis lha sbyin gyi 'khor phrogs pa de'i tshe/_lha sbyin gyis ko ka li ka dang /_khaN Da drab bya dang /_khyed gnyis kyis nga'i 'khor 'phrog tu bcug go zhes brdegs so/_/dge slong rnams the tshom skyes te the tshom thams cad gcod pa sangs 
[\[256b.4\]]rgyas bcom ldan 'das la zhus pa/_btsun pa lha sbyin gyi 'khor ni gzhan gyis phrogs la/_gzhan la 'dis sdug bsngal bskyed pa la gzigs/_bcom ldan 'das kyis bka' stsal pa/_dge slong dag da ltar gyi 'di 'ba' zhig tu ma zad de/_ji ltar 'das pa'i dus na 
[\[256b.5\]]yang 'di'i chung ma gzhan gyis phrogs la gzhan dag la tshul ma yin pa'i sdug bsngal bskyed pa de nyon cig_/dge slong dag sngon byung ba phyogs gzhan zhig na glang po che'i tshogs shig gnas so/_/de na glang po che zhig bal glang mo zhig la sdug par 'dzin pa dang /_de ni glang po che'i phru 
[\[256b.6\]]gu gzhan zhig yod pa la lhag par chags nas des glang po che'i phru gu de la smras pa/_tshor du 'ong gis bdag cag 'bros sam de nas glang po che'i phru gu des smras pa/_gang gis na bdag cag 'bros pa'i thabs ci yod/_/des smras pa/_bdag gis thabs shig shes so zhes 
[\[256b.7\]]des glang po che de la smras pa/_khrus bya ba'i phyir rdzing du 'jug par bya'o/_/de zhugs pa dang des smras pa/_bdag cag las su yun ring du nub par 'dug par blta'o blun po'i phung po can de de dang lhan cig chu nang du nub par 'dug pa na de langs te glang po che'i phru gu dang lhan cig 
[\[257a\]]
[\[257a.1\]]bros so/_/glang po che ring zhig 'dug nas langs na mi snang nas des bsams pa/_bdag pham par 'gyur du 'ong gis slar yang nub par bya'o snyam nas/_de slar yang nub par byas nas mche ba sa la btsugs te 'dug go/_/de ring zhig lon nas dbugs do chad 
[\[257a.2\]]de langs nas glang po che mo de ma mthong nas des rdzing bu de phan tshun du dkrug par brtsams pa dang /_des der nya dang /_rus sbal dang /_sbal pa la sogs pa srog chags mang po tshul ma yin pas sdug bsngal bar byas so/_/lhas tshigs su bcad pas smras pa/_kye ma'o sha yi phung po 
[\[257a.3\]]che/_/'di la shes rab yod ma yin/_/gzhan gyis chung ma phrogs gyur na/_/gzhan la sdug bsngal sten par byed/_/dge slong dag ji snyam du sems/_de'i tshe de'i dus na glang po che dam pa gang yin pa de ni lha sbyin yin te/_de na yang chung ma gzhan gyis phrogs la gzhan la 
[\[257a.4\]]tshul ma yin pa'i sdug bsngal bskyed do/_/da ltar yang 'khor gzhan gyis phrogs la gzhan la tshul ma yin pa'i sdug bsngal bskyed do//_//sdom ni/_glags dang mthong ba nyid dang ni/_/ut+pal mdog ni bsad pa dang /_/ril ba dang gsum 'o ma dang /_/sa 'tsho ma dang bzod 
[\[257a.5\]]gsol dang /_/glang dang sems pa nyid dang ni/_/bya dang tha ma bzhi yin no/_/dge slong dag the tshom skyes te the tshom thams cad gcod pa sangs rgyas bcom ldan 'das la zhus pa/_btsun pa tshe dang ldan pa shA ri'i bu dang /_maud gal gyi bu gnyis kyis lha sbyin la glags 
[\[257a.6\]]btsal ba las glags rnyed pa la gzigs/_bcom ldan 'das kyis bka' stsal pa/_dge slong dag da ltar gyi 'di 'ba' zhig tu ma zad de/_ji ltar 'das pa'i dus na yang shA ri'i bu dang /_maud gal gyi bu gnyis kyis lha sbyin la glags btsal ba las glags rnyed pa 
[\[257a.7\]]de nyon cig_/dge slong dag sngon byung ba ri 'or zhig na 'phong gi slob dpon zhig gnas te/_des rigs mnyam pa las chung ma blangs nas de de dang lhan cig rtse bar byed/_dga' bar byed/_dga' mgur spyad par byed de/_de rtse bar byed/_dga' bar byed/_dga' mgur spyod 
[\[257b\]]
[\[257b.1\]]par byed pa las dus gzhan zhig na chung ma sems can dang ldan par gyur to/_/de zla ba brgyad dam dgu lon pa na bu mo zhig btsas te btsas nas zhag bdun gsum nyi shu gcig tu de'i btsas pa'i btsas ston rgya cher byas nas rigs dang mthun pa'i ming btags te de bskyed 
[\[257b.2\]]bsrings nas chen mor gyur to/_/'phong gi slob dpon gyis bsams pa/_bu mo 'di ni bdag gis gzugs dang ldan pa'am/_tshul khrims dang ldan pa'am/_nor can su la yang sbyin par mi bya ste/_'on kyang bdag las gnas lnga bslabs te byang bar gyur pa gang yin pa 
[\[257b.3\]]de la bdag gis 'di sbyin no snyam mo/_/de las bram ze'i khye'u gnyis shig 'phong bslabs pa las/_de na gcig ni gnas lnga la byang bar gyur to/_/cig shos kyis ni gcod pa la byang bar gyur to/_/de gnyis las gnas lnga la byang bar gyur pa gang yin pa de la des bu mo 
[\[257b.4\]]byin pa dang cig shos po de mi bzod pa skyes nas chom rkun pa rnams kyi nang du zhugs te/_chom rkun lnga brgya'i sde dpon du gyur nas de phyogs gcig na lam bcad nas 'khod do/_/snga ma po des bu mo de bag mar blangs nas mda' lnga brgya shong ba'i dong pa gnyis thogs te shing 
[\[257b.5\]]rtar zhugs nas rang gi khyim du dong ngo /_/ji tsam na tshong pa chom rkun gyis 'jigs pa mdun du dong ba sdod pa dang des smras pa/_shes ldan dag deng shig ci sdod/_de rnams kyis smras pa/_chom rkun pa rnams kyis lam bcad do/_/des smras pa/_tshur ci zhig byar 
[\[257b.6\]]yod ces de chas pa dang tshong pa rnams kyis smras pa/_shes ldan dag re zhig sdod cig_/'di ni 'gro la rag ste 'di bdag nyid 'chi ba dang /_chung ma phrogs par gyur pa'i gnas gang yin pa de yod do/_/rkun po rnams shing ljon pa zhig la 'dzegs nas phyogs su lta 
[\[257b.7\]]bar byed cing 'dug pa dang /_de rnams kyis de shing rtar zhugs pa mthong nas de rnams kyis smras pa/_shes ldan dag mi zhig shing rtar zhugs nas song ngo /_chom rkun pa'i sde dpon gyis de la pho nya zhig btang ste shing rta slar bzlog pa dang /_des smras pa/_shes 
[\[258a\]]
[\[258a.1\]]ldan dpa' bo la dpa' bo'i lan byin cig_/de rnams kyis smras pa/_bdag cag kyang dpa' bo yin no zhes sde dpon gyis mi rgod lnga brgya btang ba dang des de rnams bsad do/_/de bzhin du nyi shu zhig 'ongs pa de de rnams kyang bsad de/_ji tsam na thams 
[\[258a.2\]]cad bsad nas chom rkun pa'i sde dpon 'ba' zhig lus pa dang des ral gri blangs te mdun du bsdad do/_/des mda' 'phangs par brtsams pa na de'i ral gris gtubs so/_/ji tsam na des mda' lnga brgya 'phangs pa de dag thams cad des gtubs nas mda' gcig cig lus te 
[\[258a.3\]]des de ma 'phangs pa dang /_de nas bu mo des smras pa/_mda' bzhag ste ci bgyi 'phongs shig_/des smras pa/_mda' 'di 'ba' zhig lus te 'di 'phangs na kho bo bsad nas khyod kyang phrogs par 'gyur ro/_/de nas bu mo des lus kyi sgyur stangs kyis lan bu bcos 
[\[258a.4\]]par brtsams pa na/_de la chom rkun pa'i sde dpon rtog par byed pa na des de'i gnad du mdas bsnun pa dang /_de 'chi ka na tshigs su bcad de smras pa/_shing rta can gyis bdag ma bsad/_/'dod chags sdig pa'i sems kyis ni/_/bdag ni g.yul gyi dbus zhugs 
[\[258a.5\]]nas/_/bag med bzhin la lta bas bsad/_/dge slong dag ji snyam du sems/_de'i tshe de'i dus kyi shing rta can gang yin pa de ni shA ri'i bu 'di nyid yin no/_/de'i tshe de'i dus kyi bu mo gang yin pa de ni maud gal gyi bu yin no/_/de'i tshe de'i dus kyi chom rkun pa'i sde dpon gang 
[\[258a.6\]]yin pa de ni lha sbyin yin te/_de na yang 'di gnyis kyis de la glags btsal ba las glags rnyed do/_/da ltar yang 'di gnyis kyis de la glags btsal ba las glags rnyed do/_/sangs rgyas bcom ldan 'das rgyal po'i khab 'tsho byed gzhon nus bskyed kyi a mra'i 
[\[258a.7\]]tshal na dbyar bzhugs par zhal gyis bzhes so/_/de nas lus 'phags ma'i bu ma ga d+hA'i rgyal po ma skyes dgra dbyar nye bar sgrub par dbyar zla 'bring po'i nya dbu ma de nyid kyi mtshan mo yin par shes shing mngon pa'i zla nyi mo la blon po'i tshogs kyis yongs su bskor te 
[\[258b\]]
[\[258b.1\]]steng gi khang [{]bzangs kyi [,]bzang gi [}]gzhir song nas blon po rnams la smras pa/_kye grogs po dag dbyar nye bar sgrub pa dbyar zla 'bring po'i nya dbu ma de nyid kyi mtshan mo yin par shes shing mngon pa'i zla nyi mo 'di lta bu la ngas ci zhig bya/_de nas pho brang slas kyi bud med cig gis lus 
[\[258b.2\]]'phags ma'i bu rgyal po ma skyes dgra la 'di skad ces smras so/_/lha dbyar nye bar sgrub pa dbyar zla 'bring po'i nya dbu ma'i mtshan mo lags par mkhyen cing mngon pa'i zla nyi mo 'di lta bu la lha 'dod pa'i yon tan lnga 'byor cing ldan pas rol par mdzad/_dgyes par mdzad/_
[\[258b.3\]]dgyes dgur spyod par mdzad na lha'i bgyi ba ni de lags pa snyam bdag sems lags so/_/de nas pho brang slas gzhan zhig gis yang 'di skad ces smras so/_/lha dbyar nye bar sgrub pa dbyar zla 'bring po'i nya dbu ma'i mtshan mo lags par mkhyen cing mngon pa'i zla nyi mo 'di lta 
[\[258b.4\]]bu la lha 'dod pa'i yon tan lnga 'byor cing ldan pas rgyal po'i khab kyi grong khyer gyi nye 'khor gyi shul phra mo rnams byul zhing rol par mdzad/_dgyes par mdzad/_dgyes mgur spyad par mdzad na lha'i bgyi ba ni de lags pa snyam bdag sems lags so/_/gzhon nu 'char 
[\[258b.5\]]byed bzang pos 'di skad ces smras so/_/lha dbyar nye bar sgrub pa dbyar zla 'bring po'i nya dbu ma'i mtshan mo lags par mkhyen cing mngon pa'i zla nyi mo 'di lta bu la lha dpung gi tshogs yan lag bzhi pa glang po che pa'i tshogs dang /_rta pa'i tshogs dang /_shing rta pa'i tshogs dang /_
[\[258b.6\]]dpung bu chung gi tshogs go bskon nas/_gzhan gyi yul 'khor dang /_gzhan gyi yul du gshegs te/_g.yul chen po'i g.yul sprad nas g.yul las rgyal bar bgyis te/_rgyal nas g.yul de nyid las pags te bzhugs na lha'i bgyi ba ni de lags pa snyam 
[\[258b.7\]]bdag sems lags so/_/de nas blon po rgan po gzhan zhig gis 'di skad ces smras so/_/lha dbyar nye bar sgrub pa dbyar zla 'bring po'i nya dbu ma'i mtshan mo lags par mkhyen cing mngon pa'i zla nyi mo 'di lta bu la lha 'od srung rdzogs byed 'dus pa can/_tshogs can/_
[\[259a\]]
[\[259a.1\]]tshogs kyi slob dpon/_skye bo mang pos gzugs bzang por bkur ba/_skye bo mang pos mdun gyis bltas pa/_kun tu 'tsho lnga brgya'i gtso bo de rgyal po'i khab tu dbyar gnas par dam bcas pa de la lha bsnyen bkur mdzod cig_/lha'i bgyi ba ni de lags 
[\[259a.2\]]pa snyam bdag sems lags so/_/yang blon po rgan po gzhan zhig gis 'di skad ces smras so/_/lha dbyar nye bar sgrub pa dbyar zla 'bring po'i nya dbu ma'i mtshan mo lags par mkhyen cing mngon pa'i zla nyi mo 'di lta bu lha kun du rgyu gnag lhas kyi bu dang /_smra 'dod kyi bu 
[\[259a.3\]]mo'i bu yang dag rgyal ba can dang /_mi pham skra'i la ba can dang /_/ka t+ya'i bu nog can dang /_lha gcer bu pa gnyen gyi bu 'dus pa can/_tshogs can/_tshogs kyi slob dpon/_skye bo mang pos gzugs bzang por bkur ba/_tshogs chen po'i mdun gyis bltas pa zhig mchis te/_de rgyal po'i 
[\[259a.4\]]khab 'di nyid du dbyar gnas par dam bcas pa de la lha bsnyen bkur mdzod cig_/lha'i bgyi ba ni de lags pa snyam bdag sems lags so/_/de'i tshe 'tsho byed gzhon nus bskyed 'khor de nyid kyi nang na 'dus shing 'dug par gyur to/_/de nas lus 'phags ma'i bu ma 
[\[259a.5\]]ga d+hA'i rgyal po ma skyes dgras 'tsho byed gzhon nus bskyed la smras pa kwa'i nang rje 'tsho byed ci'i phyir cang mi smra/_ci cung zad mi smra 'am/_lha dbyar nye bar sgrub pa dbyar zla 'bring po'i nya'i mtshan mo lags par mkhyen cing mngon pa'i zla nyi mo 'di lta bu la/_lha bcom ldan 'das 
[\[259a.6\]]'dus pa can/_tshogs chen tshogs kyi slob dpon/_skye bo mang pos gzugs bzang por bkur ba/_tshogs chen pos mdun gyis bltas pa de rgyal po'i khab 'di nyid kyi bdag gi a mra'i tshal na dbyar bzhugs par zhal gyis bzhes pa de la lha bsnyen bkur mdzod cig_/
[\[259a.7\]]lha'i bgyi ba ni de lags pa snyam bdag sems lags so/_/de'i tshe lus 'phags ma'i bu ma ga d+hA'i rgyal po ma skyes dgra bcom ldan 'das la sems gzhol bar gyur/_bcom ldan 'das la 'bab par gyur/_bcom ldan 'das la bab par gyur to/_/de nas lus 
[\[259b\]]
[\[259b.1\]]'phags ma'i bu ma ga d+hA'i rgyal po ma skyes dgras 'tsho byed gzhon nus bskyed la 'di skad ces smras so/_/'tsho byed song la glang po che'i dam pa chen po stod cig dang /_de la kho bo zhon nas bcom ldan 'das blta ba'i phyir 'gro'o/_/lha bka' bzhin 'tshal zhes 'tsho byed gzhon nus bskyed 
[\[259b.2\]]kyis lus 'phags ma'i bu ma ga d+hA'i rgyal po ma skyes dgra las mnyan nas glang po che dam pa chen po de dang bal glang mo lnga brgya tsam gtad nas pho brang slas lag na sgron ma thogs pa lnga brgya tsam bal glang mo re re zhon nas lus 'phags ma'i bu ma ga d+hA'i rgyal po ma skyes dgra 
[\[259b.3\]]gang na ba der song ste phyin nas lus 'phags ma'i bu ma ga d+hA'i rgyal po ma skyes dgra la 'di skad ces smras so/_/lha glang po che'i dam pa chen po bsgron lags te/_lha da de'i dus la bab par mkhyen par mdzad du gsol/_de nas lus 'phags ma'i bu ma ga d+hA'i rgyal po ma 
[\[259b.4\]]skyes dgra glang po che dam pa chen po la zhon nas pho brang slas lag na sgron ma thogs pa lnga brgya tsam bal glang mo re re zhon pas mdun du bdar nas rgyal po'i khab nas byung ste bcom ldan 'das blta ba dang bsnyen bkur bya ba'i phyir bcom ldan 'das kyi spyan sngar song ngo /_/
[\[259b.5\]]de'i tshe lus 'phags ma'i bu ma ga d+hA'i rgyal po ma skyes dgra yul spong byed pa rnams dang mi mthun par gyur to/_/de nas lus 'phags ma'i bu ma ga d+hA'i rgyal po ma skyes dgra rgyal po'i khab nas byung ma thag kho nar bdag 'tsho byed gzhon nus bskyed 'dis bsad par 'dod 
[\[259b.6\]]pa'am/_bslu bar 'dod pa'am/_khas len du gzhug par 'dod pa'am/_gshed ma'am/_phyir rgol ba'am/_mi mdza' ba dag la gtad par mi 'dod grang snyam du bsams nas skrag par gyur/_bag tsha bar gyur/_spu zing zhes byed par gyur nas 'tsho byed gzhon 
[\[259b.7\]]nus bskyed la 'di skad ces smras so/_/'tsho byed khyod kho bo la gsod par 'dod pa'am/_bslu bar 'dod pa'am/_khas len du gzhug par 'dod pa'am/_gshed ma pa'am/_phyir rgol ba'am/_mi mdza' ba dag la gtad par mi 'dod grang /_des 'di skad ces 
[\[260a\]]
[\[260a.1\]]smras so/_/lha khyod la bdag dgrongs par 'tshal ba'am/_bslu bar 'tshal ba'am/_smrar gzhug par 'tshal ba'am/_gshed ma pa'am/_phyir rgol ba'am/_mi mdza' ba dag la gtad par 'tshal ba ma lags so/_/de nas lus 'phags 
[\[260a.2\]]ma'i bu ma ga d+hA'i rgyal po ma skyes dgras 'tsho byed gzhon nus bskyed la 'di skad ces smras so/_/'tsho byed bcom ldan 'das de la 'khor ji snyed yod/_dge slong stong nyis brgya lnga bcu lhag tsam mo/_/e ma'o 'tsho byed khyod kyis nga ji ltar bsad par mi 'dod/_bslu bar 
[\[260a.3\]]mi 'dod/_smrar gzhug par mi 'dod/_gshed ma pa'am/_phyir rgol ba'am/_mi mdza' ba dag la gtod par mi 'dod/_da ltar bcom ldan 'das de la 'khor de snyed yod na lu ba'i sgra yang mi grag_/sbrid pa'i sgra yang mi grag go_/lha bcom ldan 'das de ni sgra chung 
[\[260a.4\]]ba bzhed/_sgra chung ba la dgyes/_sgra chung bas 'dul/_sgra chung ba'i bsngags pa mdzad pas 'khor yang sgra chung ba nyid do/_/lha de lta bas na myur ba myur bar glang po che dam pa chen po thob shig_/'di ltar 'khor gyi khyim na 'bru mar gyi zhugs mar gyi 'od gda'o/_/
[\[260a.5\]]de nas lus 'phags ma'i bu ma ga d+hA'i rgyal po ma skyes dgras myur ba myur bar glang po che'i dam pa chen po btab nas des ji tsam bzhon pas rung ba'i sa'i bar du bzhon pas song ste bzhon pa las babs nas rkang pa kho nas kun dga' ra ba'i nang du zhugs so/_/de'i tshe bcom 
[\[260a.6\]]ldan 'das dge slong gi dge 'dun gyi gung la mtsho ltar dang zhing gsal la rnyog pa med pas bzhugs so/_/de nas lus 'phags ma'i bu ma ga d+hA'i rgyal po ma skyes dgra 'khor gyi khyams dang nye bar song nas 'tsho byed gzhon nus bskyed la smras pa/_'tsho byed bcom ldan 
[\[260a.7\]]'das de gang na bzhugs/_lha bcom ldan 'das de ni dge slong gi dge 'dun gyi gung la mtsho ltar dang zhing gsal la rnyog pa med par bzhugs pa pha bi kho na lags so/_/de nas lus 'phags ma'i bu ma ga d+hA'i rgyal po ma skyes dgra bcom ldan 'das gang na ba der song 
[\[260b\]]
[\[260b.1\]]ste phyin nas bla gos phrag pa gcig tu gzar nas pus mo g.yas pa'i lha nga sa la btsugs nas/_bcom ldan 'das gang na ba de logs su thal mo sbyar ba btud de bcom ldan 'das la 'di skad ces gsol to/_/btsun pa bcom ldan 'das dge slong gi dge 'dun dang 
[\[260b.2\]]thugs dul ba nye bar zhi ba ji lta bu dang ldan pa de bzhin du gzhon nu 'char byed bzang po yang sems dul ba dang /_nye bar zhi ba de 'dra ba dang ldan par gyur cig_/rgyal po chen po rang nyid dga' bar rab tu bstan pa legs so legs so/_/rgyal po chen po rang gi stan la 
[\[260b.3\]]'dug shig_/de nas lus 'phags ma'i bu ma ga d+hA'i rgyal po ma skyes dgras bcom ldan 'das kyi zhabs gnyis la mgo bos phyag byas te phyogs gcig tu 'dug go/_/phyogs gcig tu 'dug nas bcom ldan 'das la lus 'phags ma'i bu ma ga d+hA'i rgyal po ma 
[\[260b.4\]]skyes dgras 'di skad ces gsol to/_/btsun pa bcom ldan 'das kyis gal te zhu ba lung bstan pa'i slad du skabs phye ba lta na bdag phyogs 'ga' zhig zhu lags so/_/rgyal po chen po ci dang ci 'dod pa zhus shig_/btsun pa las kyi gnas dang bzo'i gnas tha dad pa 
[\[260b.5\]]gang dag lags pa 'di lta ste/_/phreng rgyud pa dang /_smyug ma mkhan dang /_gdan pa dang /_rtswa thun dang /_'dul mkhan dang /_glang po che la 'tshal ba dang /_rta la 'tshal ba dang /_shing rta mkhan dang /_ral gri'i thabs dang /_gzhu'i 'dzin stangs pa dang /_
[\[260b.6\]]zhabs 'bring ba bgyid pa dang /_/go re long dang /_bro ga len pa dang /_rgyal po'i bu rab gnon tshan po che dpa' ba rtul phod pa rnams dang /_mnyes par bgyid pa dang /_skra mkhan dang /_khrus mkhan de rnams rang rang gi bzo'i gnas dang /_las kyi gnas 
[\[260b.7\]]rnams kyis bgyi ba bgyid cing sbyin pa dag stsol/_bsod nams dag bgyid la gso ba rnams gso zhing 'dod pa'i yon tan lnga 'byor cing ldan pas rtse bar bgyid/_dga' bar bgyid/_dga' mgur spyod par bgyid pa de lta bu rnams la yang dag par mthong ba'i 
[\[261a\]]
[\[261a.1\]]dge sbyong gi tshul gyi 'bras bu gdags pa 'thob lags sam//_//'dul ba gzhi/_bam po brgya rtsa drug pa/_rgyal po chen po khyod kyis 'di 'dra ba'i zhu ba 'di las sngon dge sbyong dang bram ze gzhan rnams la dris pa dran nam/_
[\[261a.2\]]btsun pa dran lags te/_btsun pa dus gcig cig na bdag 'od srung rdzogs byed gang na ba der mchis te/_mchis nas 'od srung rdzogs byed la bdag gis 'di skad ces btsun pa 'od srung las kyi gnas dang bzo'i gnas tha dad pa gang dag lags pa 'di 
[\[261a.3\]]lta ste/_phreng rgyud pa dang /_smyug ma mkhan dang /_gdan pa dang /_rtswa thun dang /_'dul mkhan dang /_glang po che la zhon pa dang /_rta la zhon pa dang /_shing rta mkhan dang /_ral gri'i thabs dang /_gzhu'i 'dzin stangs pa dang /_zham 'bring byed pa dang /_
[\[261a.4\]]go re long dang /_bro ga len pa dang /_rgyal po'i bu rab gnon tshan po che dpa' ba rtul phod pa rnams dang /_mnyes par byed pa dang /_skra mkhan dang /_khrus mkhan de rnams rang rang gi bzo'i gnas pa dang /_las kyi gnas rnams kyis bya ba byed cing sbyin pa dag 
[\[261a.5\]]gtong /_bsod nams dag byed la/_gso ba rnams gso zhing 'dod pa'i yon tan lnga 'byor cing ldan par gyur nas rtse bar byed/_dga' bar byed/_dga' mgur spyod par byed na de lta bu rnams la yang dag par mthong ba'i dge sbyong gi tshul gyi 'bras bu gdags 
[\[261a.6\]]pa 'thob bam zhes dris pa na de 'di skad ces rgyal po chen po bdag ni 'di ltar lta zhing 'di skad smra ste/_sbyin pa med do/_/mchod sbyin med do/_/sbyin sreg med do/_/legs par spyad pa med do/_/nyes par spyad pa med do/_/legs par spyad pa dang nyes par 
[\[261a.7\]]spyad pa'i las rnams kyi 'bras bu rnam par smin pa med do/_/'jig rten 'di med do/_/'jig rten pha rol med do/_/ma med do/_/pha med do/_/sems can brdzus te skye ba med do/_/'jig rten na dgra bcom pa yang dag par song ba yang dag par zhugs pa gang dag tshe 
[\[261b\]]
[\[261b.1\]]'di nyid la rang gi mngon par shes pas 'jig rten 'di dang 'jig rten pha rol mngon sum du byas nas bsgrubs te bdag ni skye bzad do/_/tshangs par spyod pa bsten to/_/bya ba byas so/_/srid pa 'di las gzhan mi shes so zhes go bar byed pa dag med do/_/srog ni 'di 
[\[261b.2\]]nyid la 'tsho zhing de phyis chad par 'gyur/_zhig par 'gyur te shi ba'i 'og tu mi 'byung ngo /_/skyes bu'i lus ni 'byung ba chen po bzhi las gyur pa yin te/_de ni gang gi tshe shi ba na de'i sa'i lus ni sa'i bag la zha chu'i lus ni chu'i me'i lus ni me'i rlung gi lus ni rlung 
[\[261b.3\]]gi bag la zha bar 'gyur ro/_/dbang po rnams ni nam mkha'i rjes su 'gro bar 'gyur ro/_/skyes bu'i ro ni khri dang lnga'i mi dag gis khyer te dur khrod du 'gro zhing bsregs phan chad mi mngon par 'gyur ro/_/bsreg bya dag ni thal bar 'gyur ro/_/rus pa dag ni thi ba'i mdog 'dra bar gnas so/_
[\[261b.4\]]'di ltar rmongs pas nye bar bstan pa ni sbyin la mkhas pas nye bar bstan pa ni len to/_/de la gang dag yod par smra ba de dag thams cad ni gsog gsob [{]brdzun [,]rdzun [}]du smra ba brdol ba yin no/_/'di ltar byis pa dang mkhas pa de gnyis ni phyis chad par 'gyur zhig par 'gyur te shi ba'i 
[\[261b.5\]]'og tu mi 'byung ngo zhes mchi ste/_btsun pa dper na mi zhig a mra'i 'bras bu rnams dris na la ku tsa'i 'bras bu rnams lung ston par bgyid la/_la ku tsa'i 'bras bu rnams dris na a mra'i 'bras bu rnams lung ston par bgyid pa de bzhin du 'od srung rdzogs byed la bdag gis yang dag par 
[\[261b.6\]]mthong ba'i dge sbyong gi tshul gyi 'bras bu dris na ma mchis pa nyid lung ston par bgyid nas/_btsun pa de la bdag 'di snyam du sems te/_bdag 'dra ba'i skyes bu mkhas pas gzugs bzang por bkur ba yul na gnyug mar gnas pa'i dge sbyong ngam bram ze la mngon sum du smad pa 
[\[261b.7\]]ni bdag gi cha ma lags so snyam nas/_btsun pa bdag gis 'od srung rdzogs byed kyis smras pa la mngon par bstod pa yang mi bgyid/_smad pa yang mi bgyid de/_mngon par bstod pa yang ma bgyis/_smad pa yang ma bgyis par stan las langs te mchis nas bdag kun du 
[\[262a\]]
[\[262a.1\]]rgyu gnag lhas kyi bu gang na ba der mchis te mchis nas/_kun du rgyu gnag lhas kyi bu la 'di skad ces btsun pa kun du rgyu 'jig rten gyi las kyi gnas dang /_bzo'i gnas tha dad pa gang dag yin pa 'di lta ste/_phreng rgyud pa dang /_smyug ma mkhan dang /_gdan 
[\[262a.2\]]pa dang /_rtswa thun dang /_'dul mkhan dang /_glang po che la zhon pa dang /_rta la zhon pa dang /_shing rta mkhan dang /_ral gri'i thabs dang /_gzhu'i 'dzin stangs pa dang /_zham 'bring byed pa dang /_go re long dang /_bro ga len pa dang /_rgyal po'i bu rab gnon 
[\[262a.3\]]tshan po che dpa' ba rtul phod pa rnams dang /_mnyes par byed pa dang /_skra mkhan dang /_khrus mkhan de rnams rang rang gi bzo'i gnas dang /_las kyi gnas rnams kyis bya ba byed cing sbyin pa dag gtong /_bsod nams dag byed la gso ba rnams gso zhing 'dod pa'i yon 
[\[262a.4\]]tan lnga 'byor cing ldan par gyur nas rtse bar byed/_dga' bar byed/_dga' mgur spyod par byed na de lta bu rnams la yang dag par mthong ba'i dge sbyong gi tshul gyi 'bras bu gdags pa 'thob bam zhes dris pas na/_de 'di skad ces rgyal po chen po bdag ni 'di ltar lta zhing 'di 
[\[262a.5\]]skad smra ste/_sems can rnams kun nas nyon mongs par 'gyur ba la rgyu med rkyen med do/_/sems can rnams rgyu med rkyen med par kun nas nyon mongs par 'gyur ro/_/sems can rnams rnam par dag par 'gyur ba la rgyu med rkyen med do/_/sems can rnams rgyu med rkyen med 
[\[262a.6\]]par rnam par dag par 'gyur ro/_/sems can rnams shes pa med par 'gyur ba dang /_mthong ba med par 'gyur ba la rgyu med rkyen med do/_/sems can rnams rgyu med rkyen med par shes pa med pa dang mthong ba med par 'gyur ro/_/sems can rnams shes par 'gyur ba 
[\[262a.7\]]dang mthong bar 'gyur ba la rgyu med rkyen med do/_/sems can rnams rgyu med rkyen med par shes pa dang mthong bar 'gyur ro/_/stobs med do/_/brtson 'grus med do/_/stobs dang brtson 'grus med do/_/skyes bu'i rtsal med do/_/pha rol gnon pa med do/_/skyes bu'i rtsal 
[\[262b\]]
[\[262b.1\]]dang pha rol gnon pa med do/_/bdag gi rtsal med do/_/gzhan gyi rtsal med do/_/bdag gi rtsal dang gzhan gyi rtsal med do/_/sems can thams cad dang srog thams cad dang /_'byung po thams cad mthu med stobs med dbang med brtson 'grus med/_pha rol gnon pa med do/_/'gro ba 
[\[262b.2\]]mtshams sbyor ba'i srid pa dag nges par gyur to/_/'di ltar 'gro ba drug po dag tu bde ba dang sdug bsngal so sor myong bar 'gyur ro zhes mchi ste/_btsun pa dper na mi zhig a mra'i 'bras bu rnams dris na la ku tsa'i 'bras bu rnams lung ston par bgyid la/_la ku tsa'i 'bras bu rnams dris 
[\[262b.3\]]na a mra'i 'bras bu rnams lung ston par bgyid pa de bzhin du kun du rgyu gnag lhas kyi bu la bdag gis yang dag par mthong ba'i dge sbyong gi tshul gyi 'bras bu dris na rgyu ma mchis pa nyid du lung ston par bgyid nas/_btsun pa de la bdag 'di snyam du sems te/_bdag 'dra ba'i skyes bu mkhas 
[\[262b.4\]]pas gzugs bzang por bkur ba yul na gnyug mar gnas pa'i dge sbyong ngam bram ze la da ji ltar mngon sum du smad par bya snyam nas/_bdag gis kun du rgyu gnag lhas kyi bu'i smras pa la mngon par bstod pa yang mi bgyid/_smad pa yang mi bgyid de/_mngon par bstod pa yang ma 
[\[262b.5\]]bgyis/_smad pa yang ma bgyis par stan las langs te mchis nas/_bdag smra 'dod kyi bu mo'i bu yang dag rgyal ba can gang na ba der mchis te mchis nas smra 'dod kyi bu mo'i bu yang dag rgyal ba can la 'di skad ces btsun pa yang dag rgyal ba can las kyi gnas dang bzo'i 
[\[262b.6\]]gnas gang dag yin pa 'di lta ste/_phreng rgyud pa dang /_smyug ma mkhan dang /_gdan pa dang /_rtswa thun dang /_'dul mkhan dang /_glang po che la zhon pa dang /_rta la zhon pa dang /_shing rta mkhan dang /_ral gri'i thabs dang /_gzhu'i 'dzin stangs pa dang /_zham 'bring 
[\[262b.7\]]byed pa dang /_go re long dang /_bro ga len pa dang /_rgyal po'i bu rab gnon tshan po che dpa' ba rtul phod pa rnams dang /_mnyes par byed pa dang /_skra mkhan dang khrus mkhan de rnams rang rang gi bzo'i gnas dang las kyi gnas rnams kyis bya ba byed cing sbyin pa dag gtong /_
[\[263a\]]
[\[263a.1\]]bsod nams dag byed la gso ba rnams gso zhing 'dod pa'i yon tan lnga 'byor cing ldan par gyur nas rtse bar byed/_dga' bar byed/_dga' mgur spyod par byed pa na de lta bu rnams yang dag par mthong ba'i dge sbyong gi tshul gyi 'bras bu gdags pa 'thob 
[\[263a.2\]]bam zhes dris pa na/_de 'di skad ces rgyal po chen po bdag ni 'di ltar blta zhing 'di skad smra ste/_byed pa dang /_byed du 'jug pa dang /_gcod pa dang /_gcod du 'jug pa dang /_sreg pa dang /_sreg tu 'jug pa dang /_rdeg pa dang /_rdeg tu 'jug pa dang /_srog chags 
[\[263a.3\]]la 'tshe ba dang /_ma byin par len pa dang /_'dod pa dag la log par spyod pa dang /_shes bzhin du [{]brdzun [,]rdzun [}]du smra ba dang /_myos par 'gyur ba'i btung ba 'thung ba dang /_khyim 'bubs pa dang /_mdud pa bkrol ba dang /_rim gyis 'phrog pa dang /_lam 'gog cing 
[\[263a.4\]]'dug pa dang /_grong 'joms par byed pa dang /_grong khyer 'joms par byed pa dang /_yul 'joms par byed pa dang /_sa gzhi chen po 'di la sems can gang dag yod pa de dag thams cad 'khor lo'i mtha' spu gri la byas pas de dag thams cad kun du gcod par byed/_kun du 'cheg 
[\[263a.5\]]par byed/_kun du rdung bar byed/_kun du 'bral bar byed cing de dag thams cad kun du bcad/_kun du gshegs/_kun du brdungs/_kun du dral nas sha'i thang ma gcig tu byed/_sha'i tshoms gcig tu byed/_sha'i bungs gcig tu byed/_sha'i phung po gcig tu 
[\[263a.6\]]byed cing sha'i thang ma gcig tu byas/_sha'i tshoms gcig tu byas/_sha'i bungs gcig tu byas/_sha'i phung po gcig tu byas nas de ltar kun du sgrub par byed pa las gzhi de las sdig pa yang med/_gzhi de las sdig par 'gyur ba yang med do/_/chu klung gang gA'i lho 
[\[263a.7\]]phyogs nas kun du gcod par byed/_kun du 'cheg par byed/_kun du rdung bar byed/_kun du 'dral bar byed cing 'gro la/_chu klung gang gA'i byang phyogs nas sbyin par byed/_mchod sbyin byed cing 'gro bar gyur na/_gzhi de las sdig pa dang bsod nams kyang med/_gzhi 
[\[263b\]]
[\[263b.1\]]de las sdig pa dang bsod nams su 'gyur ba yang med do/_/'di ltar sbyin pa dang /_dul ba dang /_yang dag par sdom pa dang /_don spyod pa dang /_don mthun pas de ltar byed pa yang bsod nams mi byed pa kho na yin no zhes mchi ste/_btsun pa dper na mi zhig a mra'i 'bras bu 
[\[263b.2\]]rnams dris na la ku tsa'i 'bras bu rnams lung ston par bgyid la/_la ku tsa'i 'bras bu rnams dris na a mra'i 'bras bu rnams lung ston par bgyid pa de bzhin du smra 'dod kyi bu mo'i bu yang dag rgyal ba can la bdag gis yang dag par mthong ba'i dge sbyong gi tshul gyi 'bras bu dri ba dris na byed 
[\[263b.3\]]pa nyid ma mchis par lung ston par bgyid do/_/btsun pa de la bdag 'di snyam du sems te/_bdag 'dra ba'i skyes bu mkhas pas gzugs bzang por bkur ba yul na gnyug mar gnas pa'i dge sbyong ngam bram ze la da ji ltar mngon sum du smad par bya snyam nas/_bdag gis smra 'dod 
[\[263b.4\]]kyi bu mo'i bu yang dag rgyal ba can la mngon par bstod pa yang mi bgyid smad pa yang mi bgyid de/_mngon par bstod pa yang ma bgyis/_smad pa yang ma bgyis par stan las langs te mchis nas bdag mi pham skra'i la ba can gang na ba der mchis te mchis nas/_mi pham skra'i 
[\[263b.5\]]la ba can la 'di skad ces btsun pa mi pham 'jig rten gyi las kyi gnas dang bzo'i gnas tha dad pa gang dag yin pa 'di lta ste/_phreng rgyud pa dang /_smyug ma mkhan dang /_gdan pa dang /_rtswa thun dang /_'dul mkhan dang /_glang po che la zhon pa dang /_rta la zhon pa 
[\[263b.6\]]dang /_shing rta mkhan dang /_ral gri'i thabs dang /_gzhu'i 'dzin stangs pa dang /_zham 'bring byed pa dang /_go re long dang /_bro ga len pa dang /_rgyal po'i bu rab gnon tshan po che dpa' ba rtul phod pa rnams dang mnyes par byed pa dang /_skra mkhan dang /_khrus mkhan de 
[\[263b.7\]]rnams rang rang gi bzo'i gnas dang /_las kyi gnas rnams kyis bya ba byed cing sbyin pa dag gtong /_bsod nams dag byed la gso ba rnams gso zhing 'dod pa'i yon tan lnga 'byor cing ldan par gyur nas rtse bar byed dga' bar byed/_dga' mgur spyod par byed na de lta bu rnams 
[\[264a\]]
[\[264a.1\]]la yang dag par mthong ba'i dge sbyong gi tshul gyi 'bras bu gdags pa 'thob bam zhes dris pa na de 'di skad ces rgyal po chen po bdag ni 'di ltar blta zhing 'di skad ces smra ste/_lus bdun po 'di dag ni ma byas pa/_byas pas ma byas pa ma sprul pa/_sprul 
[\[264a.2\]]pas ma byas pa gnod par bya ba ma yin pa ther zug tu gnas pa/_ka ba bzhin gnas pa dag yin te/_bdun gang zhe na/_'di lta ste sa'i lus dang /_chu'i lus dang /_me'i lus dang /_rlung gi lus dang /_bde ba dang /_sdug bsngal ba dang /_srog gson pa nyid ni bdun pa ste/_
[\[264a.3\]]lus bdun po de dag ni ma byas pa/_byas pas ma byas pa/_ma sprul pa/_sprul pas ma byas pa/_gnod par bya ba ma yin pa/_ther zug tu gnas pa/_ka ba bzhin du gnas pa dag yin no/_/de dag ni 'di lta ste/_bsod nams su 'gyur ba'i phyir ram/_sdig par 'gyur 
[\[264a.4\]]ba'i phyir ram/_bsod nams dang sdig par 'gyur ba'i phyir ram bde bar 'gyur ba'i phyir ram/_sdug bsngal bar 'gyur ba'i phyir ram/_bde ba dang sdug bsngal bar 'gyur ba'i phyir g.yo bar mi byed/_rnam par 'gyur bar mi byed/_gcig la gcig gnod par mi byed 
[\[264a.5\]]do/_/skyes bu gang gis skyes bu'i mgo gcod par byed pa des kyang 'jig rten na g.yo ba'am gnas pa la gnod pa cung zad kyang mi byed de/_lus bdun po dag la bar med par mtshon thal byung du 'gro zhing der srog la gnod pa yang med do/_/de la gsod par byed pa'am/_
[\[264a.6\]]gsod du bcug pa'am/_dran par byed pa'am/_dran par byed du bcug pa'am/_skul bar byed pa'am/_skul du bcug pa'am/_rnam par rig par byed pa'am/_rnam par rig par byed du bcug pa 'ga' yang med do/_/byis pa'am mkhas pa gang dag yin pa dag ni skye 
[\[264a.7\]]gnas gtso bo dang ldan pa khri bzhi stong dang /_rtog pa chen po drug khri dang drug brgya dang /_las lnga dang /_las gsum dang /_las gnyis dang las dang las phyed dang /_las drug bcu rtsa gnyis dang /_rtog pa bar ma drug bcu rtsa gnyis dang /_'du shes bdun dang /_sems 
[\[264b\]]
[\[264b.1\]]can dmyal ba brgya nyi shu dang /_dbang po brgya sum bcu dang /_rdul gyi khams sum bcu rtsa drug dang /_klu'i rigs bzhi khri dgu stong dang /_nam mkha' lding gi rigs bzhi khri dgu stong dang /_kun tu rgyu'i rigs bzhi khri dgu stong dang /_kun tu 'tsho'i rigs bzhi khri dgu stong 
[\[264b.2\]]dang /_gcer bu pa'i rigs bzhi khri dgu stong dang /_'du shes can gyi gnas bdun dang /_'du shes med pa'i gnas bdun dang /_lha ma yin bdun dang /_sha za bdun dang /_lha bdun dang /_mi bdun dang /_mtsho bdun dang /_mtsho bdun brgya dang /_'bri ba bdun 
[\[264b.3\]]dang /_'bri ba bdun brgya dang /_rmi lam bdun dang /_rmi lam bdun brgya dang /_sad pa bdun dang /_sad pa bdun brgya dang /_g.yang sa bdun dang /_g.yang sa bdun brgya dang /_rigs btsun pa drug dang /_mngon par mtho ba bcu dang /_skyes bu chen po'i sa brgyad po de dag 
[\[264b.4\]]tu bskal pa chen po brgyad khri bzhi stong du mtshams sbyor cing 'khor nas sdug bsngal mthar byed do/_/'di lta ste/_dper na/_skud pa'i dru bu yang ba steng gi nam mkha' las 'phangs pa gzangs pa na sa la 'bab pa de bzhin du byis pa'am/_mkhas pa gang dag yin pa dag 
[\[264b.5\]]kyang de dag bskal pa chen po brgyad khri bzhi stong du mtshams sbyor cing 'khor nas sdug bsngal mthar byed do/_/de la dge sbyong dang bram ze gang dag 'di skad ces bdag tshul khrims sam/_brtul zhugs sam/_dka' thub bam/_tshangs par spyod pa la gnas pa 'dis las 
[\[264b.6\]]yongs su ma smin pa ni yongs su smin par bya zhing yongs su smin pa ni reg par byas nas byang bar bya'o zhes zer ba 'ga' yang med do/_/bde ba dang sdug bsngal 'di nges pa yin no/_/yar skye ba dang mar 'grib pa ni mi srid do/_/'di lta bu 'di nyid dang gzhan ma yin pas 'khor ba gzhal 
[\[264b.7\]]lo zhes mchi ste/_btsun pa dper na mi zhig a mra'i 'bras bu rnams dris na la ku tsa'i 'bras bu rnams lung ston par bgyid la/_la ku tsa'i 'bras bu rnams dris na a mra'i 'bras bu rnams lung ston par bgyid pa de bzhin du mi pham skra'i la ba can la bdag gis yang dag par mthong 
[\[265a\]]
[\[265a.1\]]ba'i dge sbyong gi tshul gyi 'bras bu dris na 'khor ba dag nyid lung ston par bgyid nas/_btsun pa de la bdag 'di snyam du sems te/_bdag 'dra ba'i skyes bu mkhas pas gzugs mdzes par bkur ba yul na gnyug mar gnas pa'i dge sbyong ngam bram ze la da ji 
[\[265a.2\]]ltar mngon sum du smad par bya snyam nas mi pham skra'i la ba can gyis smras pa la mngon par bstod pa yang mi bgyid/_smad pa yang mi bgyid de/_mngon par bstod pa yang ma bgyis smad pa yang ma bgyis par stan las langs te mchis nas bdag gcer bu pa gnyen gyi bu gang na ba der 
[\[265a.3\]]mchis nas/_gcer bu pa gnyen gyi bu la 'di skad ces btsun pa gnyen gyi bu 'jig rten gyi las kyi gnas dang /_bzo'i gnas tha dad pa gang dag yin pa 'di lta ste/_phreng rgyud pa dang /_smyug ma mkhan dang /_gdan pa dang /_rtswa thun dang /_'dul mkhan dang /_glang po che la zhon 
[\[265a.4\]]pa dang /_rta la zhon pa dang /_shing rta mkhan dang /_ral gri'i thabs dang /_gzhu'i 'dzin stangs pa dang /_zham 'bring byed pa dang /_go re long dang /_bro ga len pa dang /_rgyal po'i bu rab gnon tshan po che dpa' ba rtul phod pa rnams dang /_mnyes par byed pa dang /_skra mkhan dang 
[\[265a.5\]]khrus mkhan de rnams rang rang gi bzo'i gnas dang /_las kyi gnas rnams kyis bya ba byed cing sbyin pa dag gtong /_bsod nams dag byed la/_gso ba ni gso zhing 'dod pa'i yon tan lnga 'byor cing ldan par gyur nas rtse bar byed/_dga' bar byed/_dga' mgur spyod par 
[\[265a.6\]]byed na de lta bu rnams la yang dag par mthong ba'i dge sbyong gi tshul gyi 'bras bu gdags pa 'thob bam zhes dris pa na/_de 'di skad ces rgyal po chen po bdag ni 'di ltar lta zhing 'di skad smra ste/_skyes bu gang zag 'dis so sor myong ba gang yin pa ci yang rung ste/_de thams cad 
[\[265a.7\]]sngon byas pa'i rgyu las byung ba yin no/_/las rnying pa rnams ni dka' thub kyis 'byang bar 'gyur la/_las sar pa rnams ni mi bya ba'i chu lon gyis bzlog par bya'o/_/de lta na phyin chad zag pa med do/_/zag pa med na las zad do/_/las zad na sdug bsngal zad do/_/
[\[265b\]]
[\[265b.1\]]sdug bsngal zad na sdug bsngal mthar byed par 'gyur ro zhes mchi ste/_btsun pa dper na mi zhig a mra'i 'bras bu rnams dris na la ku tsa'i 'bras bu rnams su lung ston par bgyid la/_la ku tsa'i 'bras bu rnams dris na a mra'i 'bras bu rnams lung ston par bgyid pa de 
[\[265b.2\]]bzhin du gcer bu pa gnyen gyi bu la bdag gis yang dag par mthong ba'i dge sbyong gi tshul gyi 'bras bu dris na sngon bgyis pa'i rgyu las byung ba nyid lung ston par bgyid nas/_btsun pa de la bdag 'di snyam du sems te/_bdag 'dra ba'i skyes bu mkhas pas gzugs 
[\[265b.3\]]bzang por bkur ba yul na gnyug mar gnas pa'i dge sbyong ngam bram ze la mngon sum du smad pa ni bdag gi cha ma lags so snyam nas/_bdag gis gcer bu pa gnyen gyi bu'i smras pa la mngon par bstod pa yang mi bgyid/_smad par yang mi bgyid de/_mngon par bstod 
[\[265b.4\]]pa yang ma bgyis smad par yang ma bgyis par stan las langs te mchis nas bdag ka t+ya'i bu nog can gang na ba der mchis te/_mchis nas ka t+ya'i bu nog can la 'di skad ces/_btsun pa ka t+ya'i bu 'jig rten gyi las kyi gnas dang /_bzo'i gnas tha dad pa gang dag yin pa 
[\[265b.5\]]'di lta ste/_phreng rgyud pa dang /_smyug ma mkhan dang /_gdan pa dang /_rtswa thun dang /_'dul mkhan dang /_glang po che la zhon pa dang /_rta la zhon pa dang /_shing rta mkhan dang /_ral gri'i thabs dang /_gzhu'i 'dzin stangs pa dang /_zham 'bring byed pa 
[\[265b.6\]]dang /_/go re long dang /_bro ga len pa dang /_rgyal po'i bu rab gnon tshan po che dpa' ba rtul phod pa rnams dang /_mnyes par byed pa dang /_skra mkhan dang /_khrus mkhan de rnams rang rang gi bzo'i gnas dang /_las kyi gnas rnams kyis khyab byed cing sbyin pa dag gtong /_bsod 
[\[265b.7\]]nams dag byed la/_gso ba rnams gso zhing 'dod pa'i yon tan lnga 'byor cing ldan par gyur nas rtse bar byed/_dga' bar byed/_dga' mgur spyod par byed na de lta bu rnams la yang dag par mthong ba'i dge sbyong gi tshul gyi 'bras bu gdags pa 'thob bam zhes de skad dris 
[\[266a\]]
[\[266a.1\]]pa dang /_ka t+ya'i bu nog can bdag la 'di skad ces rgyal po chen po bdag ni 'di ltar lta zhing 'di skad ces smra ste/_gal te 'ga' zhig bdag gi gan du mchis te 'di skad ces 'jig rten pha rol yod dam zhes 'dri na/_de la bdag 'jig rten pha rol yod do zhes dri ba 
[\[266a.2\]]dris pa'i lan 'debs so/_/'jig rten pha rol med pa dang /_'jig rten pha rol yod pa dang med pa dang /_yod pa yang ma yin med pa yang ma yin pa dang /_de bzhin du 'jig rten pha rol 'di lta bu nyid dang /_'di lta bu nyid ma yin pa dang /_gzhan nyid dang gzhan nyid ma yin pa dang /_
[\[266a.3\]]'jig rten pha rol gzhan ma yin pa nyid dang gzhan ma yin pa nyid ma yin pa yin nam zhes 'dri na de la bdag 'jig rten pha rol gzhan ma yin pa nyid dang gzhan ma yin pa nyid ma yin no zhes dris pa'i lan 'debs so zhes mchi nas bdag de la 'di snyam du sems te/_rgyal po'i khab 
[\[266a.4\]]'di na rab tu byung bar gyur pa ji snyed gnas pa de rnams kyi nang na lhag par blun pa/_lhag par glen pa/_lhag par slu bar byed pa ni 'di lta ste/_ka t+ya'i bu nog can 'di yin no snyam pa las de la yang bdag 'di snyam du sems te/_gzugs bzang por bkur ba yul na gnyug mar 
[\[266a.5\]]gnas pa'i dge sbyong ngam bram ze la mngon sum du smad pa ni bdag gi cha ma lags so snyam nas bdag gis ka t+ya'i bu nog can gyis smras pa la mngon par bstod pa yang mi bgyid/_smad pa yang mi bgyid de mngon par bstod pa yang ma bgyis/_smad pa yang ma bgyis par stan las 
[\[266a.6\]]langs te mchis lags te/_bcom ldan 'das la bdag don de kho na zhu lags na/_btsun pa 'jig rten gyi las kyi gnas dang /_bzo'i gnas tha dad pa gang dag lags pa 'di lta ste/_phreng rgyud pa dang /_smyug ma mkhan dang /_gdan pa dang /_rtswa thun dang /_'dul mkhan dang /_
[\[266a.7\]]glang po che la 'tshal ba dang /_rta la 'tshal ba dang /_shing rta mkhan dang /_ral gri'i thabs dang /_gzhu'i 'dzin stangs pa dang /_zham 'bring bgyid pa dang /_go re long dang /_bro ga len pa dang rgyal po'i bu rab gnon tshan po che dpa' ba rtul phod pa rnams dang /_mnyes par 
[\[266b\]]
[\[266b.1\]]bgyid pa dang /_skra mkhan dang /_khrus mkhan de rnams rang rang gi bzo'i gnas dang /_las kyi gnas rnams kyis bgyi ba bgyid cing sbyin pa dag stsol/_bsod nams dag bgyid la gso ba dag gso zhing 'dod pa'i yon tan lnga 'byor cing ldan par gyur nas rtse bar bgyid/_dga' 
[\[266b.2\]]bar bgyid/_dga' mgur spyod par bgyid na de lta bu rnams la yang dag par mthong ba'i dge sbyong gi tshul gyi 'bras bu gdags pa 'thob lags sam/_rgyal po chen po de'i phyir khyod nyid la dri yis khyod kyis ji ltar bzod pa de bzhin du de lung ston cig_/rgyal po chen po dper na 'di na khyod 
[\[266b.3\]]kyi bran mngag gzhug pa go re long rang dbang med la dga' mgur byar med pa zhig yod pa des khyod steng gi khang [{]bzangs kyi [,]bzang gi [}]gzhi la 'dug ste 'dod pa'i yon tan lnga 'byor cing ldan par gyur nas skyes pa med par rol mos rtse bar byed/_dga' bar byed/_dga' mgur spyod par byed 
[\[266b.4\]]pa mthong ngo /_/mthong nas kyang 'di snyam du sems te/_lus 'phags ma'i bu ma ga ng+hA'i rgyal po ma skyes dgra 'di yang mi yin la bdag kyang mi yin pa las gzhan du na lus 'phags ma'i bu ma ga ng+hA'i bu ma skyes dgras sngon bsod nams dag byas shing bsags pa des na da ltar 
[\[266b.5\]]steng gi khang [{]bzangs kyi [,]bzang gi [}]gzhi la 'dug nas skyes pa med pa'i rol mos rtse bar byed/_dga' bar byed dga' mgur spyod par byed kyis/_ma la bdag gis kyang dge ba'i chos cung zad yang dag par blangs te gnas par bya'o snyam zhing bdag gis dge ba'i chos ci zhig yang dag par blangs 
[\[266b.6\]]te gnas par bya snyam pa las/_ma la bdag skra dang kha spu bregs te gos ngur smrig bgos nas dad pa yang dag pa kho nas khyim nas khyim med par rab tu 'byung bar bya'o snyam nas des de ltar thag bcad de skra dang kha spu bregs nas gos ngur smrig bgos te dad pa yang dag pa kho nas 
[\[266b.7\]]khyim nas khyim med par rab tu byung nas des ji srid 'tsho'i bar du srog gcod pa spangs te srog gcod pa las slar log_/ma byin par len pa dang /_mi tshangs par spyod pa dang /[ {]brdzun [,]rdzun [}]du smra ba dang /_phra ma dang /_tshig rtsub po dang /_tshig kyal pa dang /_brnab sems dang /_
[\[267a\]]
[\[267a.1\]]gnod sems dang /_log par lta ba spangs te log par lta ba las slar log par gyur pa de khyod kyi zho shas 'tsho ba rnams ljongs su 'khyam zhing dong bas mthong ngo /_/mthong nas kyang de rnams 'di snyam du sems te/_'di ni lus 'phags ma'i bu ma ga d+hA'i 
[\[267a.2\]]rgyal po ma skyes dgra'i 'bangs mngag gzhug pa go re long rang dbang med pa dga' mgur byar med pa yin na/_de skra dang kha spu bregs nas gos ngur smrig bgos te dad pa yang dag pa kho nar khyim nas khyim med par rab tu byung nas de ji srid 'tsho'i bar du srog gcod pa spangs te/_srog gcod 
[\[267a.3\]]pa las slar log ma byin par len pa dang /_mi tshangs par spyod pa dang /[ {]brdzun [,]rdzun [}]du smra ba dang /_phra ma dang /_tshig rtsub po dang /_tshig kyal pa dang /_brnab sems dang /_gnod sems dang /_log par lta ba spangs te log par lta ba las slar log nas yang dag pa'i lta ba dang 
[\[267a.4\]]ldan gyis/_ma la bdag cag rgyal po'i spyan sngar dong la snyan du gsol lo zhes de rnams khyod kyi drung du 'ongs nas smras pa/_lha mkhyen par mdzad du gsol/_lha'i 'bangs mngag gzhug pa go re long rang dbang ma mchis pa dga' mgur bgyir ma mchis pa zhig mchis pa de skra 
[\[267a.5\]]dang kha spu bregs te gos ngur smrig bgos nas dad pa yang dag pa kho nas khyim nas khyim med par rab tu byung nas des ji srid 'tsho'i bar du srog gcod pa spangs te srog gcod pa las slar log_/ma byin par len pa dang /_mi tshangs par spyod pa dang /[ {]brdzun [,]rdzun [}]du smra ba dang /_phra ma 
[\[267a.6\]]dang /_tshig rtsub po dang /_tshig kyal pa dang /_brnab sems dang /_gnod sems dang /_log par lta ba spangs te log par lta ba las slar log ste/_yang dag pa'i lta ba dang ldan lags so zhes smras na/_rgyal po chen po de la ji snyam du sems/_ji ga khyod 
[\[267a.7\]]kyis de skad smra ba la shes ldan dag deng la mi de khug shig dang slar yang nga'i bran mngag gzhug pa go re long rang dbang med par 'gyur ro zhes smra bar 'gyur ram/_btsun pa ma lags so/_/gzhan du na bdag de la lta ba'i slad du mchi ste/_des sngon bdag la mngon du smra ba dang /_
[\[267b\]]
[\[267b.1\]]phyag 'tshal ba dang /_ldang ba dang /_thal mo sbyar ba dang /_'dud pa'i las gang lags pa bgyid lags pas de nyid la bdag gis de dag bgyi zhing /_ji srid 'tsho'i bar du de la 'di lta ste chos gos dang /_bsod snyoms dang /_gnas mal dang /_nad kyi rkyen sman gyi yo byad 
[\[267b.2\]]rnams kyis bstab par bgyi'o/_/rgyal po chen po de ji snyam du sems/_de lta yin na ngas yang dag par mthong ba'i dge sbyong gi tshul gyi 'bras bu bstan pa ma yin nam/_btsun pa mad lags te/_de ltar na bcom ldan 'das kyis yang dag par mthong ba'i dge sbyong gi tshul gyi 
[\[267b.3\]]'bras bu bstan lags so/_/rgyal po chen po dper na khyod kyi yul 'di na khyim bdag zhing pa skrun pa skyed pa rgyal po'i bang mdzod 'phel bar byed pa zhig yod pa des khyod steng gi khang [{]bzangs kyi [,]bzang gi [}]gzhi la 'dug nas skyes pa med par rol mos rtse bar byed/_dga' bar byed/_dga' mgur 
[\[267b.4\]]spyod par byed pa mthong ngo /_/mthong nas kyang 'di snyam du sems te/_lus 'phags ma'i bu ma ga d+hA'i rgyal po ma skyes dgra 'di yang mi yin la/_bdag kyang mi yin pa las gzhan du na lus 'phags ma'i bu ma ga d+hA'i rgyal po ma skyes dgra sngon bsod nams dag byas shing bsags pa des nad 
[\[267b.5\]]ltar steng gi khang [{]bzangs kyi [,]bzang gi [}]gzhir song nas skyes pa med pa'i rol mos rtse bar byed/_dga' bar byed/_dga' mgur spyod par byed kyis/_ma la bdag gis kyang dge ba cung zad yang dag par blangs te gnas par bya'o snyam zhing bdag gis dge ba'i chos ci zhig yang dag par blangs te 
[\[267b.6\]]gnas par bya snyam pa las/_ma la bdag skra dang kha spu bregs te gos ngur smrig bgos nas dad pa yang dag pa kho nas khyim nas khyim med par rab tu 'byung bar bya'o snyam nas/_des de ltar thag bcad de skra dang kha spu bregs nas gos ngur smrig bgos te dad pa yang dag pa kho nas 
[\[267b.7\]]khyim nas khyim med par rab tu byung nas de ji srid 'tsho'i bar du srog gcod pa spangs te srog gcod pa las slar log_/ma byin par len pa dang /_mi tshangs par spyod pa dang /[ {]brdzun [,]rdzun [}]du smra ba dang /_phra ma dang /_tshig rtsub po dang /_tshig kyal pa dang /_brnab sems dang /_gnod sems 
[\[268a\]]
[\[268a.1\]]dang /_log par lta ba spangs te log par lta ba las slar log par gyur pa de khyod kyi zho shas 'tsho ba rnams ljongs su 'khyam zhing dong bas mthong ngo /_/mthong nas kyang de dag 'di snyam du sems te/_'di ni lus 'phags ma'i bu ma ga d+hA'i rgyal po ma skyes 
[\[268a.2\]]dgra'i khyim bdag zhing bskrun pa skyed pa'i bang mdzod 'phel bar byed pa yin na/_de skra dang kha spu bregs nas gos ngur smrig bgos te dad pa yang dag pa kho nas khyim nas khyim med par rab tu byung nas/_de ji srid 'tsho'i bar du srog gcod pa spangs te/_srog gcod pa las slar log_/
[\[268a.3\]]ma byin par len pa dang /_mi tshangs par spyod pa dang /[ {]brdzun [,]rdzun [}]du smra ba dang /_phra ma dang /_tshig rtsub po dang /_tshig kyal pa dang /_brnab sems dang /_gnod sems dang /_log par lta ba spangs te/_log par lta ba las slar log nas yang dag pa'i lta ba dang ldan 
[\[268a.4\]]gyis/_ma la bdag cag rgyal po'i spyan sngar dong la snyan du gsol lo zhes de rnams khyod kyi drung du 'ongs nas smras pa/_lha mkhyen par mdzad du gsol/_lha'i khyim bdag zhing pa skrun pa skyed pa rgyal po'i bang mdzod 'phel bar bgyid pa zhig mchis pa de skra dang kha spu bregs te gos 
[\[268a.5\]]ngur smrig bgos nas dad pa yang dag pa kho nas khyim nas khyim med par rab tu byung nas de ji srid 'tsho'i bar du srog gcod pa spangs te/_srog gcod pa las slar log_/ma byin par len pa dang /_mi tshangs par spyod pa dang /[ {]brdzun [,]rdzun [}]du smra ba dang /_phra ma dang /_tshig rtsub po dang /_tshig 
[\[268a.6\]]kyal pa dang /_brnab sems dang /_gnod sems dang /_log par lta ba spangs te log par lta ba las slar log ste/_yang dag pa'i lta ba dang ldan lags so zhes smra na/_rgyal po chen po de la ji snyam du sems/_ji ga khyod kyis de skad smra ba la shes ldan dag deng la mi de khug 
[\[268a.7\]]shig dang slar yang nga'i zhing pa skrun pa skyed pa rgyal po'i bang mdzod 'phel bar 'gyur ro zhes smra bar 'gyur ram/_btsun pa ma lags so/_/gzhan du na bdag de la blta ba'i slad du mchi ste/_des sngon bdag la mngon du smra ba dang /_phyag 'tshal ba dang /_ldang ba dang /_
[\[268b\]]
[\[268b.1\]]thal mo sbyar ba dang /_'dud pa'i las gang dag lags pa bgyis lags pas de nyid la bdag gis de dag bgyi zhing ji srid 'tsho'i bar du de la yang 'di lta ste/_chos gos dang /_bsod snyoms dang /_gnas mal dang /_nad kyi rkyen sman gyi yo byad rnams kyis bstab par 
[\[268b.2\]]bgyi'o/_/rgyal po chen po de ji snyam du sems/_de lta yin na ngas yang dag par mthong ba'i dge sbyong gi tshul gyi 'bras bu bstan pa ma yin nam/_btsun pa mad lags te/_bcom ldan 'das kyis yang dag par mthong ba'i dge sbyong gi tshul gyi 'bras bu bstan lags so/_/rgyal 
[\[268b.3\]]po chen po 'di la ston pa de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa skyes bu 'dul ba'i kha lo sgyur ba bla na med pa/_lha dang mi rnams kyi ston pa/_sangs rgyas bcom ldan 
[\[268b.4\]]'das 'jig rten du byung ste/_des chos bshad pa ni thog mar dge ba/_bar du dge ba/_tha mar dge ba/_don bzang po/_/tshig 'bru bzang po ma 'dres pa yongs su rdzogs pa yongs su dag pa rnam par byang ba/_tshangs par spyod pa rab tu ston te/_chos de khyim bdag gam/_khyim bdag gi 
[\[268b.5\]]bus mnyan te/_de chos de thos nas gnas gsum po 'di lta ste/_chags pa'i chos dang /_zhe sdang gi chos dang /_gti mug gi chos la ston pa'i rnam par dag pa tshol bar byed de/_ci tshe dang ldan pa 'di la chags pa gang gis zil gyis gnon cing sems la khyab na mi shes bzhin kho 
[\[268b.6\]]nar shes so zhes smra/_ma mthong bzhin kho nar mthong ngo zhes smra zhing gzhan dag la yang gang de dag la yun ring por gnod pa dang /_ban pa ma yin pa dang /_sdug bsngal bar 'gyur ba de lta de ltar ston pa'i chags pa ma spangs pa dang /_yongs su ma shes pa dang /_ma bkag pa 
[\[268b.7\]]dang /_ma bsal ba'i chags pa de yod dam/_'on te tshe dang ldan pa 'di la chags pa gang gis zil gyis non cing sems la khyab na mi shes bzhin kho nar shes so zhes smra/_ma mthong bzhin kho nar mthong ngo zhes smra zhing gzhan dag la yang gang de dag la yun ring por gnod pa dang /_
[\[269a\]]
[\[269a.1\]]phan pa ma yin pa dang /_sdug bsngal bar 'gyur ba de lta de ltar ston pa'i chags pa ma spangs pa dang /_yongs su ma shes pa dang /_ma bkag pa dang /_ma bsal ba'i chags pa de med snyam na/_de 'di snyam du sems te/_tshe dang ldan pa 'di la 
[\[269a.2\]]chags pa gang gis zil gyis non cing sems la khyab na mi shes bzhin kho nar shes so zhes smra/_ma mthong bzhin kho nar mthong ngo zhes smra zhing gzhan dag la yang gang de dag la yun ring por gnod pa dang /_phan pa ma yin pa dang /_sdug bsngal bar 'gyur ba de lta de ltar 
[\[269a.3\]]ston pa'i chags pa ma spangs pa dang /_yongs su ma shes pa dang /_ma bkag pa dang /_ma bsal ba'i chags pa de med do/_/de ci'i phyir zhe na/_ma chags pa'i lus kyi 'du byed dang /_ngag gi 'du byed dang /_yid kyi 'du byed gang dag yin pa de dag tshe dang ldan pa 'di la yod 
[\[269a.4\]]la/_'di chos gang mdor bsdus pa'am/_rgyas par 'chad kyang rung 'di'i chos ni zhi ba gya nom pa/_zab pa zab par snang ba/_mthong bar dka' ba/_rtogs par dka' ba/_brtag par bya ba ma yin pa/_rtog ge'i spyod yul ma yin pa/_zhib mo brtags pa'i mkhas 
[\[269a.5\]]pa dang mdzangs pas rig par bya ba yin na/_de yang 'di ltar tshe dang ldan pa 'di gcig tu chags pas shes par sla ba ma yin pas tshe dang ldan pa 'di ma chags pa yin te/_tshe dang ldan pa 'di ni chags pa ma yin no snyam mo/_/gang gi tshe 'di dang po chags pa'i chos la 
[\[269a.6\]]rnam par dag par mthong nas de'i 'og tu gnyis pa zhe sdang gi chos dang /_gsum pa gti mug gi chos la tshol bar byed de/_ci tshe dang ldan pa 'di la gti mug gang gis zil gyis non cing sems la khyab na mi shes bzhin kho nar shes so zhes smra/_ma mthong bzhin kho 
[\[269a.7\]]nar mthong ngo zhes smra zhing gzhan dag la yang gang de dag la yun ring por gnod pa dang /_phan pa ma yin pa dang /_sdug bsngal bar 'gyur ba de lta de ltar ston pa'i gti mug ma spangs pa dang /_yongs su ma shes pa dang /_ma bkag pa dang /_ma bsal ba'i gti mug 
[\[269b\]]
[\[269b.1\]]de yod dam/_'on te tshe dang ldan pa 'di la gti mug gang gis zil gyis non cing sems la khyab na mi shes bzhin kho nar shes so zhes smra/_ma mthong bzhin kho nar mthong ngo zhes smra zhing gzhan dag la yang gang dag de dag la yun ring por gnod pa dang /_phan pa ma yin 
[\[269b.2\]]pa dang /_sdug bsngal bar gyur pa de lta de ltar ston pa'i gti mug ma spangs pa dang /_yongs su ma shes pa dang /_ma bkag pa dang /_ma bsal ba'i gti mug de med snyam na/_de 'di snyam du sems te/_tshe dang ldan pa 'di la gti mug gang gis zil gyis non cing sems la 
[\[269b.3\]]khyab na mi shes bzhin kho nar shes so zhes smra/_ma mthong bzhin kho nar mthong ngo zhes smra zhing gzhan dag la yang gang dag de dag la yun ring por gnod pa dang /_phan pa ma yin pa dang /_sdug bsngal bar 'gyur ba de lta de ltar ston pa'i gti mug ma spangs pa dang /_yongs 
[\[269b.4\]]su ma shes pa dang /_ma bkag pa dang /_ma bsal ba'i gti mug de med do/_/de ci'i phyir zhe na/_gti mug med pa'i lus kyi 'du byed dang /_ngag gi 'du byed dang /_yid kyi 'du byed gang dag yin pa de dag tshe dang ldan pa 'di la yod la/_'di chos gang mdor bsdus 
[\[269b.5\]]pa'am/_rgyas par 'chad kyang rung /_'di'i chos ni zhi ba/_gya nom pa/_zab pa zab par snang ba/_mthong bar dka' ba/_rtogs par dka' ba/_brtag par bya ba ma yin pa/_rtog ge'i spyod yul ma yin pa/_zhib mo brtags pa'i mkhas pa dang mdzangs pas 
[\[269b.6\]]rig par bya ba yin na/_de yang 'di ltar tshe dang ldan pa 'di gcig pu gti mug pas ni shes par sla ba ma yin pas tshe dang ldan pa 'di gti mug pa ma yin te/_tshe dang ldan pa 'di ni gti mug med pa yin no snyam mo/_/gang gi tshe 'di gsum pa gti mug gi chos la rnam par 
[\[269b.7\]]dag par mthong nas de'i 'og tu 'di la rnam pa dang ldan pa'i dad pa skyed par byed do/_/dad pa skyes nas 'di ltar slob par byed de/_khyim na gnas pa ni gnod pa can dang /_rdul khrod na gnas pa yin la/_rab tu byung ba ni mngon par skabs yod pa yin te/_khyim pa 
[\[270a\]]
[\[270a.1\]]khyim na gnas pas ni ji srid 'tsho'i bar du gcig tu sal gyis dag par tshangs par spyod pa yongs su rdzogs pa/_yongs su dag pa rnam par byang ba 'ba' zhig po 'di la spyad par sla ba ma yin pas/_ma la bdag skra dang kha spu bregs te gos ngur smrig bgos nas 
[\[270a.2\]]dad pa yang dag pa kho nas khyim nas khyim med par rab tu 'byung bar bya'o snyam ste/_des de ltar thag bcad nas nor gyi tshogs mang po'am/_nyung ngu spangs te nye du'i 'khor mang po'am nyung ngu spangs nas skra dang kha spu bregs te gos ngur smrig bgos nas dad pa yang dag pa kho nas khyim nas 
[\[270a.3\]]khyim med par rab tu byung ngo /_/de de bzhin du rab tu byung nas de tshul khrims dang ldan pa la gnas pa yin/_so sor thar pa'i sdom pas bsdams pa yin/_spyod pa dang /_spyod yul phun sum tshogs pa yin/_tha na kha na ma tho ba phra mo la yang 'jigs par lta ba yin/_
[\[270a.4\]]bslab pa'i gzhi rnams blangs te slob pa yin no/_/de srog gcod pa spangs nas srog gcod pa las slar log pa yin te/_chad pa spangs pa yin/_mtshon cha spangs pa yin/_'dzem pa dang /_snying rjer ldan pa yin/_sems can srog chags su gyur pa thams cad la chung 
[\[270a.5\]]ngu na srog chags grog sbur yan chad srog gcod pa las slar log pa yin no/_/de ma byin par len pa spangs nas ma byin par len pa las slar log pa yin te/_byin pa len pa yin/_byin pa la dga' ba yin byin pa lhug par btang ba la dga' ba yin te/_rkun ma ma yin/_
[\[270a.6\]]brkam chags ma yin/_gtsang ma yin/_dag pa yin/_bdag nyid kha na ma tho ba med par srung zhing ma byin par len pa las slar log pa yin no/_/de mi tshangs par spyod pa spangs nas mi tshangs par spyod pa las slar log pa yin te/_tshangs par spyod pa yin/_spyod pa ngan 
[\[270a.7\]]pa spangs pas dag pa yin/_gtsang ba yin/_dri nga ba med pa yin/_'khrig pa dang bral ba yin/_smad rim gyi chos dang bral ba yin/_mi tshangs par spyod pa las slar log pa yin no/_/de [{]brdzun [,]rdzun [}]du smra ba spangs nas [{]brdzun [,]rdzun [}]du smra ba las slar log pa yin te/_bden par 
[\[270b\]]
[\[270b.1\]]smra ba yin bden pa la dga' ba yin/_mnyan par 'os pa yin/_yid ches pa yin/_brtan pa yin/_'jig rten la mi bslu ba yin te/[ {]brdzun [,]rdzun [}]du smra ba las slar log pa yin no/_/de phra ma'i tshig spangs nas phra ma las slar log pa yin te/_de tshu bi dag las 
[\[270b.2\]]thos te de dag dbye ba'i phyir pha bi dag la smra ba ma yin/_pha bi dag las thos te de dag dbye ba'i phyir tshu bi dag la smra ba ma yin/_bye ba rnams sdums byed pa yin/_mthun pa rnams la gzengs bstod pa yin/_mthun pa la dga' ba yin/_mthun pa la mgu ba yin/_
[\[270b.3\]]mthun par byed pa'i tshig smra ba yin te/_phra ma las slar log pa yin no/_/de tshig rtsub po spangs nas tshig rtsub po las slar log pa yin te/_de gang yang tshig gdug pa dang /_rtsub pa dang /_pha rol la mi snyan pa dang /_pha rol spa 'gong bar byed pa dang /_skye bo mang 
[\[270b.4\]]po'i yid la mi 'thad pa dang /_skye bo mang po'i snying du mi sdug pa dang /_skye bo mang po mi dga' ba dang /_skye bo mang po'i yid du mi 'ong ba dang /_mnyam par gzhag pa ma yin pa dang /_mnyam par 'jog par 'gyur ba ma yin pa de lta bu'i tshig spangs nas gang yang mi 
[\[270b.5\]]tshugs pa dang /_rnar snyan pa dang /_snying la 'bab pa dang /_dga' bar byed pa dang /_grong khyer pa dang /_snyan cing 'jebs pa dang /_rnam par gsal ba dang /_rnam par rig par byed pa dang /_mnyan par 'os pa dang /_mi rten pa dang /_'gal ba ma yin pa 
[\[270b.6\]]dang /_thub pa med pa dang /_skye bo mang po la sdug pa dang /_skye bo mang po mgu ba dang /_skye bo mang po la dga' ba dang /_skye bo mang po'i yid du 'ong ba dang /_mnyam par gzhag pa dang /_mnyam par 'jog par 'gyur ba de lta bu'i tshig smra bas/_tshig rtsub po 
[\[270b.7\]]las slar log pa yin no/_/de tshig kyal pa spangs nas tshig kyal ba las slar log pa yin te/_de dus su smra ba yin/_yang dag par smra ba yin/_de kho na nyid smra ba yin/_don smra ba yin/_chos smra ba yin/_rtogs pa smra ba yin/_khong du chud par byed pa'i 
[\[271a\]]
[\[271a.1\]]tshig smra ba yin te/_dus su dang /_'dren ma ma yin pa dang /_gleng gzhi dang bcas pa dang /_dan rtags dang bcas pa dang /_chos dang don dang ldan pa yin te tshig kyal pa las slar log pa yin no/_/de nyo tshong spangs nas de nyo tshong las slar log pa yin 
[\[271a.2\]]te/_de gzhal blugs la g.yo byed pa dang /_srang la g.yo byed pa dang /_tshad la g.yo byed pa spangs nas gzhal blugs la g.yo byed pa dang /_srang la g.yo byed pa dang /_tshad la g.yo byed pa las slar log pa yin no/_/de gsug len pa dang /_'brid pa dang /_
[\[271a.3\]]bsdigs nas rang gir byed pa spangs nas gsug len pa dang /_'brid pa dang /_bsdigs nas rang gir byed pa las slar log pa yin no/_/de bsad pa dang /_bcings pa dang /_gcad pa dang /_dbug pa dang /_brdeg pa'i bsam pa spangs nas gsod pa dang /_
[\[271a.4\]]'ching ba dang /_gcod pa dang /_'bigs pa dang /_rdeg pa nyams su myong bar byed pa las slar log pa yin no/_/de 'od dang bud med dang lhan cig nyal ba spangs nas/_'od dang bud med dang lhan cig nyal ba las slar log pa yin no/_/de zhing gi gzhi dang /_khyim 
[\[271a.5\]]gyi gzhi dang /_tshong khang gi gzhi len pa spangs nas zhing gi gzhi dang /_khyim gyi gzhi dang /_tshong khang gi gzhi len pa las slar log pa yin no/_de glang po che dang /_rta dang /_ba lang dang /_lug dang /_bya gag dang /_phag len pa spangs nas glang po che dang /_rta dang /_ba lang 
[\[271a.6\]]dang /_lug dang /_bya gag dang /_phag len pa las slar log pa yin no/_/de bran pho dang /_bran mo dang /_las byed pa dang /_zho shas 'tsho ba len pa spangs nas bran pho dang /_bran mo dang /_las byed pa dang /_zho shas 'tsho ba len pa las slar log pa yin no/_/de bud 
[\[271a.7\]]med dang /_skyes pa dang /_khye'u dang /_bu mo len pa spangs nas bud med dang /_skyes pa dang /_khye'u dang /_bu mo len pa las slar log pa yin no/_/de gser dang /_dngul len pa spangs nas gser dang /_dngul len pa las slar log pa yin no/_/de 'bru rjen pa len pa spangs 
[\[271b\]]
[\[271b.1\]]nas 'bru rjen pa len pa las slar log pa yin no/_/de za ma gcig pa yin te/_nub mo'i spangs shing dus ma yin pa'i kha zas spangs pa yin/_dus su rgyu zhing dus su spyod pas sbyor ba la brtson pa yin/_de lus 'tsho ba tsam gyi chos gos kyis chog shes shing tshod zin pa yin/_
[\[271b.2\]]bsod snyoms lto 'grangs kyis chog shes shing tshod zin pa yin no/_/de lus 'tsho ba tsam gyi chos gos kyis chog shes shing tshod zin/_bsod snyoms lto 'grangs kyis chog shes shing tshod zin pas gang dang gang du 'gro ba na lhung bzed dang bcas chos gos dang bcas pas 
[\[271b.3\]]'gro'o/_/dper na 'dab chags bya gang dang gang du lding ba der 'dab ma dang chas gshog pa dang chas te lding ba de bzhin du de lus 'tsho ba tsam gyi chos gos kyis chog shes shing tshod zin/_bsod snyoms lto 'grangs kyis chog shes shing tshod zin pas gang dang gang du 'gro ba na lhung bzed 
[\[271b.4\]]dang bcas/_chos gos dang bcas pas 'gro'o//_//'dul ba gzhi/_bam po brgya rtsa bdun pa/_rgyal po chen po 'di ltar yang dge sbyong ngam bram ze kha cig dad pas byin pa dag spyad nas sa bon gyi tshogs dang /_'byung po'i tshogs sna tshogs rtsom pa 
[\[271b.5\]]la sbyor bar brtson pas gnas pa 'di lta ste/_rtsa ba'i sa bon dang /_sdong bu'i sa bon dang /_thor to'i sa bon dang /_'gas pa'i sa bon dang /_lnga ba sa bon gyi sa bon nyid de/_dge sbyong ni sa bon gyi tshogs dang /_'byung po'i tshogs sna tshogs rtsom pa la sbyor bar brtson 
[\[271b.6\]]pa de lta bu las slar log pa yin no/_/rgyal po chen po 'di ltar yang dge sbyong ngam bram ze kha cig dad pas byin pa dag spyad nas gsog 'jog sna tshogs rtsom pa la sbyor bar brtson pas gnas pa 'di lta ste/_zas kyi gsog 'jog dang /_skom gyi gsog 'jog dang /_gos 
[\[271b.7\]]kyi gsog 'jog dang /_dri'i gsog 'jog dang /_me tog phreng gi gsog 'jog dang /_lo ma'i gsog 'jog dang /_me tog gi gsog 'jog dang /_'bras bu'i gsog 'jog ste/_dge sbyong gi gsog 'jog sna tshogs rtsom pa la sbyor bar brtson pa de lta bu las slar log pa yin 
[\[272a\]]
[\[272a.1\]]no/_/rgyal po chen po 'di ltar yang dge sbyong ngam bram ze kha cig dad pas byin pa dag spyad nas gnas mal mthon po dang /_gnas mal chen po sna tshogs rtsom pa la sbyor bar brtson pas gnas par byed pa 'di lta ste stan dang /_khri dang /_khri snam bu can 
[\[272a.2\]]dang /_ras kyi snam bu can dang /_be'u ras kyis g.yogs pa dang /_ras yug chen gyis g.yogs pa dang /_ras khra bos g.yogs pa dang /_pa le la'i ras kyis g.yogs pa dang /_glang po che'i 'thab stan dang /_rta'i 'thab stan dang /_ngos gcig pa la las byas 
[\[272a.3\]]pa dang /_ngos gnyis ka bal las byas pa dang /_stod pa la las byas pa dang /_rgyab bal las byas pa dang /_ka ling ka'i gos kyis steng g.yogs dang bcas pa'i gos dang /_phyogs gnyis su sngas dmar po bcug pa ste/_dge sbyong ni gnas mal mthon po dang /_
[\[272a.4\]]gnas mal chen po rtsom pa la sbyor ba de lta bu las slar log pa yin no/_/rgyal po chen po 'di ltar yang dge sbyong ngam bram ze kha cig dad pas byin pa dag spyad nas chab dang /_gzhag pa sna tshogs rtsom pa la sbyor bar brtson pas gnas pa 'di lta ste/_mnye ba dang /_bkru 
[\[272a.5\]]ba dang /_dril phyi dang /_me tog gi phreng ba dang /_dri dang byug pa dang /_kha dog 'chang ba dang /_sen mo'i kha dog bsgyur ba dang /_so byi dor byed pa dang /_khar phye ma 'debs pa dang /_gdong gi byi dor dang /_gdong me long la blta ba dang /_gtsug phud 'ching ba dang /_
[\[272a.6\]]gdugs kyi rtsa ba sbu bu can dang /_ral gri dang /_rnga yab nor bu'i yu ba can dang /_mchil lham khra bo dang /_gos sar pa dang /_ras sar pa kha tshar can 'chang ba'i rang bzhin dag ste/_dge sbyong ni gzhag pa dang cha ba sna tshogs rtsom pa la sbyor bar brtson pa de lta bu 
[\[272a.7\]]las slar log pa yin no/_/rgyal po chen po 'di ltar yang dge sbyong dang /_bram ze kha cig dad pas byin pa dag spyad nas ltad mo sna tshogs rtsom pa la sbyor bar brtson pas gnas pa 'di lta ste/_glang po ches 'gyed pa dang /_rtas 'gyed pa dang /_shing rtas 'gyed pa dang /_
[\[272b\]]
[\[272b.1\]]dpung bu chung gis 'gyed pa dang /_dbyug pas 'gyed pa dang /_khu tshur gyis 'gyed pa dang /_khyu mchog gis 'gyed pa dang /_ma hes 'gyed pa dang /_ra 'gyed pa dang /_lug 'gyed pa dang /_bya gag 'thab pa dang /_mchil pa 'thab pa dang /_'ur ba 'thab pa dang /_
[\[272b.2\]]bya gag dang /_mchil ba dang /_'ur bar 'thab pa dang /_bud med 'thab pa dang /_skyes pa 'thab pa dang /_gzhon nu 'thab pa dang /_gzhon nu ma 'thab pa dang /_shing 'jog pa dang /_bro gar gyi tshogs dang /_phrag pa nas 'gong ba dang /_rgyal mtshan gyi rtse mo dang /_dpung 
[\[272b.3\]]gi tshogs dang /_g.yul bshams pa dang /_dmag gi tshogs la lta ba dang /_'dun phal chen po la lta bar 'dod pa ste/_dge sbyong ni ltad mo sna tshogs rtsom pa la sbyor bar brtson pa de lta bu las slar log pa yin no/_/rgyal po chen po 'di ltar yang dge sbyong ngam bram ze kha cig 
[\[272b.4\]]dad pas byin pa dag spyad nas sgra sna tshogs nyan pa rtsom pa la sbyor bar brtson pas gnas pa 'di lta ste/_glang po che'i skad dang /_rta'i skad dang /_shing rta'i sgra dang /_dpung bu chung gi sgra dang /_rnga pa Ta ha'i sgra dang /_dung gi sgra dang /_rnga bo che'i sgra dang /_rol mo'i tshogs pa'i 
[\[272b.5\]]sgra dang /_gar mkhan gyi sgra dang /_glu'i sgra dang /_smra ba'i sgra dang /_se gol gyi sgra dang /_thal mo'i sgra dang /_bum pa'i sgra dang /_rang bzo dang /_snyan dngags dang /_tshig dang yi ge sna tshogs dang /_'jig rten rgyang ba na dang ldan pa dang /_grags pa'i gtam nyan 'dod 
[\[272b.6\]]pa dag ste/_dge sbyong ni sgra sna tshogs nyan pa rtsom pa la sbyor bar brtson pa de lta bu las slar log pa yin no/_/rgyal po chen po 'di ltar yang dge sbyong ngam bram ze kha cig dad pas byin pa dag spyad nas/_ug shud dang /_khras dang /_rgyan po rtsom pa la sbyor bar brtson par 
[\[272b.7\]]gnas pa 'di lta ste/_mig brgyad pa dang /_mig bcu pa dang /_na ya'i mig dang /_phyogs phyogs nas 'gyed pa dang /_bum pas rtse ba dang /_tsa le dang /_su kha le dang /_pheg gis rtse ba dang /_gul tsa ba dang /_thur ma dang /_lag rgyan dang /_skugs ji lta bar 
[\[273a\]]
[\[273a.1\]]'gyed pa ste/_dge sbyong ni ug shud dang /_khras dang /_rgyan po rtsom pa la sbyor ba de lta bu las slar log pa yin no/_/rgyal po chen po 'di ltar yang dge sbyong ngam bram ze kha cig dad pas byin pa dag spyad nas gtam sna tshogs rtsom pa la sbyor bar brtson pas 
[\[273a.2\]]gnas pa 'di lta ste/_rgyal po'i gtam dang /_chom rkun gyi gtam dang /_dmag gi gtam dang /_zas kyi gtam dang /_skom gyi gtam dang /_gos kyi gtam dang /_tshong dus kyi gtam dang /_smad 'tshong gi gtam dang /_las ngan pa brjod pa'i gtam dang /_rgya mtsho 
[\[273a.3\]]chen po brjod pa'i gtam dang /_'jig rten brjod pa'i gtam dang /_ljongs dang /_sna chen po la gtogs pa brjod pa'i gtam ste/_dge sbyong ni gtam sna tshogs rtsom pa la sbyor ba de lta bu las slar log pa yin no/_/rgyal po chen po 'di ltar yang dge sbyong ngam bram ze kha 
[\[273a.4\]]cig dad pas byin pa dag spyad nas rtsod pa'i gtam rtsom pa la sbyor bar brtson pas gnas pa 'di lta ste/_ji ltar kho bos chos 'dul ba 'di kun shes pa de bzhin du khyod kyis kyang chos 'dul ba 'di kun shes mod kyi nga'i ni rigs pa dang ldan la khyod kyi ni rigs pa dang mi ldan no/_/nga'i 
[\[273a.5\]]ni 'brel la khyod kyi ni mi 'brel te sngar smra bar bya ba ni phyis smras/_phyis smra bar bya ba ni sngar smra la/_khyod kyis ha cang myur bar smras pa mi gsal lo/_/brtsad pas mjug brtul gyis/_khyod kyis rtsad pa'i don du smras pa'i tshig de thong shig_/tshar bcad zin to/_/gal te spogs 
[\[273a.6\]]nus na dris dang /_smros shig ces bya ba ste/_dge sbyong ni rtsod pa sna tshogs rtsom pa la sbyor ba de lta bu las slar log pa yin no/_/rgyal po chen po 'di ltar yang dge sbyong dang bram ze kha cig dad pas byin pa dag spyad nas pho nyar 'gro ba dang /_gtong ba log pa'i 'tsho bas 'tsho bar byed 
[\[273a.7\]]pa 'di lta ste/_de dag rgyal po'i 'am/_blon po chen po rnams kyi'am/_bram ze rnams kyi'am/_grong mi rnams kyi'am/_yul mi rnams kyi'am/_nor can rnams kyi'am/_tshong dpon rnams kyi'am/_ded dpon rnams kyi pho nya tshu bi nas khrid de pha bir sna 'dren par byed pa dang /_pha bi nas pho nya 
[\[273b\]]
[\[273b.1\]]khrid de tshu bir sna 'dren par byed pa ste/_dge sbyong ni pho nyar 'gro ba dang /_gtong ba log pa'i 'tsho ba de lta bu las slar log pa yin no/_/rgyal po chen po 'di ltar yang dge sbyong ngam bram ze kha cig dad pas byin pa dag spyad nas tshul 'chos pa dang /_kha gsag dang /_gzhogs slong 
[\[273b.2\]]dang /_thob kyis 'jal ba dang /_rnyed pas rnyed pa sgrub par byed de dge sbyong ni tshul 'chos pa dang /_kha gsag dang /_gzhogs slong dang /_thob kyis 'jal ba dang /_rnyed pas rnyed pa sgrub pa de lta bu las slar log pa yin no/_/rgyal po chen po 'di ltar yang dge sbyong ngam bram ze kha cig 
[\[273b.3\]]dad pas byin pa dag spyad nas yon po'i dpyad kyis log pa'i 'tsho bas 'tsho bar byed pa 'di lta ste/_gnam 'grum pa dang /_rma mtshan dang /_rmi lam gyi mtshan ma dang /_mes tshig pa dang /_chus reg pa dang /_byi bas zos pa dang /_'bebs pa dang /_skad nyan pa dang /_'byung po 
[\[273b.4\]]thams cad kyi skad dang /_lus kyi dpyad dang /_khyim sa'i dpyad dang /_ne tso'i dpyad dang /_bya'i dpyad dang /_kha cig mthe bo'i dpyad la sbyor ba ste/_dge sbyong ni yon po'i dpyad kyi log pa'i 'tsho ba de lta bu las slar log pa yin no/_/rgyal po chen po 'di ltar yang dge sbyong ngam 
[\[273b.5\]]bram ze kha cig dad pas byin pa dag spyad nas yon po'i dpyad kyis log pa'i 'tsho bas 'tsho bar byed pa 'di lta ste/_rgyu skar rnams la rab tu sbyor ba dang /_yud tsam dang ldang ba dang /_ro brtag pa dang /_sngags kyi las dang /_zhi ba'i las dang /_'byung po'i las dang /_
[\[273b.6\]]rgyas pa'i las dang /_dbang du bya ba'i las dang /_yi ge 'dri ba'i las dang /_bsang gtor ba'i las dang /_grangs dang /_kha cig me long gi dpyad la sbyor ba ste/_dge sbyong ni yon po'i dpyad kyi log pa'i 'tsho ba de lta bu las slar log pa yin no/_/rgyal po chen po 'di ltar 
[\[273b.7\]]yang dge sbyong ngam bram ze kha cig dad pas byin bdag spyad nas yon po'i dpyad kyis log par 'tsho bas 'tsho bar byed pa 'di lta ste/_lus kyi dpyad/_rtsa ba'i sman/_mig sman sbyin pa dang /_snum bag gi ro sbyin pa dang /_sman sbyin pa dang /_bud med kyi dpyad dang /_skyes pa'i 
[\[274a\]]
[\[274a.1\]]dpyad dang /_gzhon nu'i dpyad dang /_gzhon nu ma'i dpyad dang /_sman la sbyor bar byed pa ste/_dge slong ni yon po'i dpyad kyi log pa'i 'tsho ba de lta bu las slar log pa yin no/_/rgyal po chen po 'di ltar yang dge sbyong ngam bram ze kha cig dad pas 
[\[274a.2\]]byin pa dag dpyad nas yon po'i dpyad kyis log pa'i 'tsho bas 'tsho bar byed pa 'di lta ste/_nor bu'i mtshan nyid dang /_dbyug pa'i mtshan nyid dang /_ral gri'i mtshan nyid dang /_mda'i mtshan nyid dang /_glang po che'i mtshan nyid dang /_rta'i mtshan nyid dang /_mtshon cha'i mtshan nyid dang /_
[\[274a.3\]]ma he'i mtshan nyid dang /_khyu mchog gi mtshan nyid dang /_ra'i mtshan nyid dang /_lug gi mtshan nyid dang /_bya gag gi mtshan nyid dang /_mchil pa'i mtshan nyid dang /_'ur ba'i mtshan nyid dang /_bud med kyi mtshan nyid dang /_skyes pa'i mtshan nyid dang /_gzhon nu'i mtshan 
[\[274a.4\]]nyid dang /_gzhon nu ma'i mtshan nyid dang /_tshe thung ba'i rtags dang /_tshe ring ba'i rtags dang /_skal ba chung ba'i rtags dang /_skal ba che ba'i rtags dang /_bsod nams chung ba'i rtags dang /_bsod nams che ba'i rtags dang /_mthu chung ba'i rtags dang /_mthu che ba'i 
[\[274a.5\]]rtags dang /_jo bo'i mtshan nyid dang /_bran gyi mtshan nyid dag ste/_dge sbyong ni yon po'i dpyad kyi log pa'i 'tsho ba de lta bu las slar log pa yin no/_rgyal po chen po 'di ltar yang dge sbyong ngam bram ze kha cig dad pas byin pa dag spyad nas yon po'i dpyad kyis log pa'i 'tsho bas 
[\[274a.6\]]'tsho bar byed pa 'di lta ste/_sman mas cig car gtong ba dang /_sbrengs te gtong ba dang /_skyug pa dang /_'khru ba dang /_snar blugs pa dang /_du ba brngub pa dang /_dugs kyi las dang /_bad kan gyi dpyad dang /_pho ba'i dpyad dang /_sme ba'i dpyad dang /_phol mig gi dpyad dang /_ri 
[\[274a.7\]]dgas 'khyil ba dang /_bya rog 'khyil ba dang /_mkhur ba 'gul ba dang /_lce sos chod pa dang /_ro langs dang /_ro langs phyed kyi sbyor ba ste/_dge sbyong ni yon po'i dpyad kyi log pa'i 'tsho ba de lta bu las slar log pa yin no/_/rgyal po chen po 'di ltar yang dge sbyong ngam 
[\[274b\]]
[\[274b.1\]]bram ze kha cig dad pas byin pa dag spyad nas yon po'i dpyad kyis log pa'i 'tsho bas 'tsho bar byed pa 'di lta ste/_dgug pa dang /_kun du dgug pa dang /_rnam par dgug pa dang /_kun du rmongs pa dang /_rnam par rmongs pa dang /_rnam par 'thor ba dang /_rnam par 
[\[274b.2\]]'joms pa'i chos dang /_bde bar byed pa dang /_sdug bsngal bar byed pa dang /_bu 'chags par byed pa dang /_til gyi sbyin sreg dang /_'bras kyi sbyin sreg dang /_nor gyi sbyin sreg dang /_'bru'i sbyin sreg dang /_mon sran sde'u yi sbyin sreg dang /_mon sran na gu'i 
[\[274b.3\]]sbyin sreg dang /_rdzas kyi sbyin sreg dang /_sreg blugs kyi sbyin sreg dang /_nyi ma la bkur sti byed pa dang /_rgyu skar la bkur sti byed pa dang /_lha la bkur sti byed pa dang /_kha cig dmag mang po 'dren pa ste/_dge sbyong ni yon po'i dpyad kyi log pa'i 'tsho ba de lta bu las 
[\[274b.4\]]slar log pa yin no/_/rgyal po chen po 'di ltar yang dge sbyong ngam bram ze kha cig dad pas byin pa dag spyad nas yon po'i dpyad kyis log pa'i 'tsho bas 'tsho bar byed pa 'di lta ste/_'jigs par 'gyur ba dang /_zhi bar 'gyur ba dang /_lo nyes par 'gyur ba dang /_lo 
[\[274b.5\]]legs par 'gyur ba dang /_char mi 'bab par 'gyur ba dang /_char legs par 'bab par 'gyur ba dang /_yams kyi nad 'byung bar 'gyur ba dang /_yams kyi nad 'byung bar mi 'gyur ro zhes bya ba ste/_dge sbyong ni yon po'i dpyad kyi log pa'i 'tsho ba de lta bu las 
[\[274b.6\]]slar log pa yin no/_/rgyal po chen po 'di ltar yang dge sbyong ngam bram ze kha cig dad pas byin pa dag spyad nas yon po'i dpyad kyis log pa'i 'tsho bas 'tsho bar byed pa 'di lta ste/_zun rnams kyi rgyal po rgyal bar 'gyur zhing phyi rol pa rnams kyi rgyal po pham par 'gyur ba 
[\[274b.7\]]dang /_phyi rol pa rnams kyi rgyal po rgyal bar 'gyur zhing zun rnams kyi rgyal po pham par 'gyur ba dang /_zun rnams kyi rgyal po g.yul du 'jug par 'gyur zhing phyi rol pa rnams kyi rgyal po 'byung bar 'gyur ba dang /_phyi rol pa rnams kyi rgyal po g.yul du 'jug par 'gyur 
[\[275a\]]
[\[275a.1\]]zhing zun rnams kyi rgyal po 'byung bar 'gyur ro/_/zhes bya ba ste/_dge sbyong ni yon po'i dpyad kyi log pa'i 'tsho ba de lta bu las slar log pa yin no/_/rgyal po chen po 'di ltar yang dge sbyong ngam bram ze kha cig dad pas byin pa dag spyad nas yon po'i 
[\[275a.2\]]dpyad kyis log pa'i 'tsho bas 'tsho bar byed pa 'di lta ste/_nyi ma dang zla ba dag lam du 'gro na 'di ltar 'gyur ro/_/nyi ma dang zla ba dag lam gol bar 'gro na 'di ltar 'gyur ro/_/nyi ma gzas zin pa dang /_zla ba gzas zin pa dang /_skar mda' lhung ba dang /_phyogs dmar 
[\[275a.3\]]por gyur pa dang /_bar snang las sgra 'byung ba dang /_lam gol bar nyi ma gzas zin pa dang /_zla ba gzas zin pa dang /_skar mda' lhung ba dang /_phyogs dmar por 'gyur ba dang /_bar snang las sgra 'byung ba dang /_nyi ma dang zla ba 'di gnyis 'di ltar rdzu 
[\[275a.4\]]'phrul che zhing 'di ltar mthu che ba 'char ba dang /_nub pa dang /_bsgribs pa dang /_ma bsgribs pa dang /_'di lta ste lam dang /_lam gol ba'i gnas dag mi mngon na 'di ltar 'gyur ro zhes bya ba ste/_dge sbyong ni yon po'i dpyad kyi log pa'i 'tsho ba de lta bu las slar log pa 
[\[275a.5\]]yin no/_/rgyal po chen po 'di ltar yang dge sbyong ngam bram ze kha cig dad pas byin pa dag spyad nas yon po'i dpyad kyis log pa'i 'tsho bas 'tsho bar byed pa 'di lta ste/_nyi ma dang zla ba dag lam du 'gro na 'bras bu 'di lta bur 'gyur ba dang /_nyi ma dang zla ba dag lam gol 
[\[275a.6\]]bar 'gro na 'bras bu 'di lta bur 'gyur ba dang /_lam du nyi ma gzas zin pa dang /_zla ba gzas zin pa dang /_skar mda' ltung ba dang /_phyogs dmar por gyur pa dang /_bar snang las sgra byung na 'bras bu 'di lta bur 'gyur ba dang /_lam gol bar nyi ma gzas zin pa 
[\[275a.7\]]dang /_zla ba gzas zin pa dang /_skar mda' ltung ba dang /_phyogs dmar por gyur ba dang /_bar snang las sgra byung na 'bras bu 'di lta bur 'gyur ba dang /_nyi ma dang zla ba 'di gnyis 'di ltar rdzu 'phrul che zhing mthu che ba 'char ba dang nub pa dang /_bsgribs pa dang /_
[\[275b\]]
[\[275b.1\]]ma bsgribs pa dang /_'di lta ste lam dang /_lam gol ba mngon na 'bras bu 'di lta bur 'gyur ba ston pa ste/_dge sbyong ni yon po'i dpyad kyi log pa'i 'tsho ba de lta bu las slar log pa yin no/_/de 'phags pa'i tshul khrims kyi phung po de dang ldan pas nang gi bde ba kha na ma tho ba 
[\[275b.2\]]med pa nyams su myong bar byed cing de dbang po rnams kyi sgo bsdams pa dang /_kun du bsrungs pa'i dran pa dang /_'grus skyong gi dran pa dang /_yid dran pas bsrungs pas gnas skabs mnyam par spyod pa yin te/_de mig gis gzugs rnams mthong na yid bde bar mi 
[\[275b.3\]]'gyur/_yid mi bde bar mi 'gyur/_mtshan mar mi 'dzin mngon rtags su mi 'dzin no/_/gzhi gang gi phyir zhe na/_mig gi dbang po'i sdom pas ma bsdams par gnas pa ni 'jig rten la brnab sems dang /_yid mi bde ba dag 'byung bas sdig pa mi dge ba'i chos 
[\[275b.4\]]rnams sems kyi rjes su 'brang bar 'gyur ro/_/de rnams bsdam pa'i phyir sgrub cing bsrung bar mig gi dbang pos mig gi dbang po sdom par byed do/_/rna bas sgra dang /_snas dri dang /_lces ro dang /_lus kyis reg bya dang /_yid kyis chos rnams shes nas yid bde 
[\[275b.5\]]bar mi 'gyur/_yid mi bde bar mi 'gyur/_mtshan mar mi 'dzin/_mngon rtags su mi 'dzin no/_/gzhi gang gi phyir zhe na/_yid kyi dbang po'i sdom pas ma bsdams par gnas pa ni 'jig rten la brnab sems dang /_yid mi bde ba dag 'byung bas sdig pa 
[\[275b.6\]]mi dge ba'i chos rnams sems kyi rjes su 'brang bar 'gyur ro/_/de rnams bsdams pa'i phyir sgrub cing bsrung bar yid kyi dbang pos yid kyi dbang po sdom par byed do/_/de 'phags pa'i tshul khrims kyi phung po de dang /_dbang po'i sgo bsdams pa de dang ldan pas nang 
[\[275b.7\]]gi bde ba gnod pa med pa nyams su myong zhing de 'gro ba dang ldog pa la shes bzhin du gnas pa yin no/_/de lta ba dang /_rnam par lta ba dang /_bskum pa dang /_brkyang ba dang /_snam sbyar dang /_chos gos dang /_lhung bzed len pa dang /_'gro ba dang /_'greng ba dang /_
[\[276a\]]
[\[276a.1\]]'dug pa dang /_nyal ba dang /_mi nyal ba dang /_smra ba dang /_mi smra ba dang /_gnyid kyis dub pa sel ba la yang shes bzhin du gnas pa yin no/_/de 'phags pa'i tshul khrims kyi phung po de dang ldan zhing dbang po'i sgo bsdams pa de dang /_dran pa 
[\[276a.2\]]dang shes bzhin mchog de dang ldan pas nang gi bde ba kha na ma tho ba med pa nyams su myong ba yin no/_/de 'phags pa'i tshul khrims kyi phung po de dang ldan zhing dbang po'i sgo bsdams pa de dang /_dran pa dang shes bzhin mchog de dang ldan pas gnas mal dben pa dgon pa 
[\[276a.3\]]dang /_shing drung dang /_khang stong dag tu gnas pa yin te/_de dgon par son kyang rung /_shing drung du son kyang rung /_khang stong du son kyang rung /_'dug ste skyil mo krung bcas shing lus drang por bsrang nas dran pa mngon du bzhag ste/_de 'jig rten la brnab 
[\[276a.4\]]sems spangs te/_brnab sems dang bral ba'i sems kyis lan mang du gnas shing brnab sems yongs su sbyong ba yin no/_/'jig rten la gnod sems dang /_rmugs pa dang /_gnyid dang /_rgod pa dang /_'gyod pa dang /_the tshom spangs te yid gnyis las 
[\[276a.5\]]rgal ba yin/_the tshom dang som nyi las rgal ba yin zhing dge ba'i chos rnams la the tshom yongs su sbyong ba yin no/_/rgyal po chen po dper na mi zhig gis skyin po zhig blangs nas zhing blas kyi mtha' rnams la brtson par byas te/_de'i las kyi mtha' de rnams chud 
[\[276a.6\]]ma zos shing grub nas des de las bu lon de yang gzhal la de la chung ma gso ba chog tsam zhig kyang bdog nas de 'di snyam du sems te/_bdag gis skyin po blangs nas las kyi mtha' rnams la brtson par byas te/_bdag gi las kyi mtha' de rnams chud ma zos shing grub nas 
[\[276a.7\]]bdag gis de la bu lon de yang gzhal/_bdag la chung ma gso ba chog tsam zhig kyang bdog go snyam ste/_de gzhi des bde bar gyur yid bde bar gyur pa dang /_dper na mi na ba nad tshabs che ba sdug bsngal ba zhig yod la/_de zas zos pa ni lus la 'jur mi btub/_skom 
[\[276b\]]
[\[276b.1\]]'thungs pa ni khong du gnod par gyur pa las de dus gzhan zhig na nad med cing mthu dang ldan par gyur nas de 'di snyam du sems te/_bdag sngon na ba na nad tshabs che ba sdug bsngal bar gyur pa na/_bdag gis kha zas zos pa ni lus la 'jur mi btub/_skom 'thungs pa ni khong du 
[\[276b.2\]]gnod par gyur pa las da ni bdag nad med cing mthu dang ldan pas bde ste bdag gis zas zos pa ni lus la 'jur btub/_skom 'thungs pa ni khong du gnod par ma gyur to snyam ste/_gzhi des dga' ba dang /_rab tu dga' bar gyur pa dang /_dper na mi zhig bran du gyur te/_mngag 
[\[276b.3\]]gzhug pa go re long lto kho_la rang dbang med par gyur pa las de dus gzhan zhig na bran mi byed par gyur te mngag gzhug pa mi byed/_go re long mi byed/_lto khol mi byed de/_rang dbang yod nas de 'di snyam du sems te/_bdag sngon bran du gyur pa na mngag gzhug pa dang /_go re long 
[\[276b.4\]]dang /_lto khol dang /_rang dbang med pa las da ni bdag bran mi byed pas mngag gzhug mi byed/_go re long mi byed/_lto khol mi byed de/_rang dbang yod do snyam nas/_de gzhi des bde bar gyur/_yid bde bar gyur pa dang /_dper na mi zhig btson du bzung ste/_phyin ka log tu dam 
[\[276b.5\]]du bcings pa las de de las nor gzhal ba med par bde bar legs par thar par gyur pa dang /_de 'di snyam du sems te/_bdag sngon btson du bzung nas phyin ka log tu dam du bcings par gyur pa las da ni de las nor gzhal mi dgos par bde bar legs par thar to snyam nas/_
[\[276b.6\]]de gzhi des bde bar gyur/_yid bde bar gyur pa dang /_dper na mi zhig skrag par gyur pa las bde ba dang /_lo nyes pa las lo legs par gyur nas/_de 'di snyam du sems te/_bdag skrag pa las bde bar gyur cing /_lo nyes pa las lo legs par gyur to snyam ste/_de 
[\[276b.7\]]gzhi des bde bar gyur/_yid bde bar gyur pa de bzhin du rgyal po chen po des bdag nyid kyi sgrib pa lnga po 'di dag skyin po ji lta ba dang /_nad ji lta ba dang /_bran ji lta ba dang /_btson ji lta ba dang /_'jig pa ji lta ba bzhin du spangs pa yang dag par rjes su mthong ngo /_de sgrib 
[\[277a\]]
[\[277a.1\]]pa lnga po sems nye ba'i nyon mongs par byed pa/_shes rab nyam chung bar byed pa/_mi mthun pa'i phyogs dang mthun pa/_mya ngan las 'das par mi 'gyur ba dag spangs nas/_de 'dod pa rnams las dben/_sdig pa mi dge ba'i chos rnams las 
[\[277a.2\]]dben/_rtog pa dang bcas/_dpyod pa dang bcas/_dben pa las skyes pa'i dga' ba dang /_bde ba can bsam gtan dang po rdzogs par byas nas gnas so/_/des lus de nyid dben pa las skyes pa'i dga' ba dang bde bas mngon du rlan par byed/_yongs su rlan par 
[\[277a.3\]]byed/_yongs su tshim par byed yongs su khyab par byed de de'i lus thams cad la 'di lta ste/_dben pa las skyes pa'i dga' ba dang bde bas ma khyab pa'am/_khyab par ma gyur pa cung zad kyang med do/_/dper na khrus mkhan nam khrus mkhan gyi slob ma mkhas pa zhig 
[\[277a.4\]]kha phor ram/_gzhong bu 'am/_nya phyis kyi nang du 'dag chal gyi phye ma zhib mo blugs te chus btab ste bdas na 'dag chal gyi gong bu de gsher dang ldan/_gsher gyis zhen te/_gsher gyis phyi nang khyab pas 'bo bar mi 'gyur/_'dzag par mi 'gyur ba de bzhin 
[\[277a.5\]]du des lus de nyid dben pa las skyes pa'i dga' ba dang bde bas mngon du rlan par byed/_yongs su rlan par byed/_yongs su tshim par byed/_yongs su khyab par byed do/_/de'i lus thams cad la 'di lta ste/_dben pa las skyes pa'i dga' ba dang bde bas ma khyab pa'am/_khyab 
[\[277a.6\]]par ma gyur pa cung zad kyang med do/_/rgyal po chen po ji snyam du sems/_de lta yin na ngas yang dag par mthong ba'i dge sbyong gi tshul gyi 'bras bu bstan pa ma yin nam/_btsun pa mad lags te/_de lta lags na bcom ldan 'das kyis yang dag par mthong ba'i dge sbyong gi tshul gyi 'bras 
[\[277a.7\]]bu bstan lags so/_/de rtog pa dang dpyod pa dang bral zhing nang yongs su dngas te/_sems kyi rgyud gcig tu gyur pas rtog pa med pa/_dpyod pa med pa/_ting nge 'dzin las skyes pa'i dga' ba dang bde ba can bsam gtan gnyis pa rdzogs par byas nas gnas shing /_des lus de nyid 
[\[277b\]]
[\[277b.1\]]ting nge 'dzin las skyes pa'i dga' ba dang bde bas mngon du rlan par byed/_yongs su rlan par byed/_yongs su tshim par byed/_yongs su khyab par byed de/_de'i lus thams cad la 'di lta ste/_ting nge 'dzin las skyes pa'i dga' ba dang bde bas ma khyab pa'am/_khyab par ma gyur 
[\[277b.2\]]pa cung zad kyang med do/_/dper na ri'i rtse mo'i phyogs shig na bkod ma'i mtsho bran zhig yod par gyur la/_der ni shar phyogs nas kyang chu mi 'bab par gyur la/_lho phyogs nas ma yin/_nub phyogs nas ma yin zhing /_byang phyogs nas kyang chu mi 'bab la/_der lhas kyang dus dus 
[\[277b.3\]]su char gyi rgyun mi 'bebs te/_gzhan du na bkod ma'i mtsho bran de nyid nas bkod ma'i chu'am/_bkod ma'i chu chen po lud nas bkod ma'i mtsho bran de thams cad chu bsil bas gang bar byed/_yongs su gang bar byed/_shin tu gang bar byed/_yongs su khyab par byed de/_
[\[277b.4\]]bkod ma'i mtsho bran de thams cad 'di lta ste/_chu bsil bas ma khyab pa'am/_khyab par ma gyur pa cung zad kyang med do/_/de bzhin du des lus de nyid ting nge 'dzin las skyes pa'i dga' ba dang bde bas mngon du rlan par byed/_yongs su rlan par byed/_yongs su tshim par byed/_
[\[277b.5\]]yongs su rgyas par byed de/_de'i lus thams cad la 'di lta ste/_ting nge 'dzin las skyes pa'i dga' ba dang bde bas ma khyab pa'am/_khyab par ma gyur pa cung zad kyang med do/_/rgyal po chen po ji snyam du sems/_de lta yin na ngas yang dag par mthong ba'i dge sbyong gi tshul gyi 
[\[277b.6\]]'bras bu bstan pa ma yin nam/_btsun pa mad lags te/_de lta lags na bcom ldan 'das kyis yang dag par mthong ba'i dge sbyong gi tshul gyi 'bras bu bstan lags so/_de dga' ba'i 'dod chags dang bral bar btang snyoms la gnas shing dran pa dang shes bzhin can yin 
[\[277b.7\]]te/_bde ba lus kyis myong la 'phags pa rnams kyis gang de dran pa dang ldan pa bde ba la gnas pa btang snyoms pa'o zhes brjod pa ste/_dga' ba med pa'i bsam gtan gsum pa rdzogs par byas nas gnas te/_des lus de nyid dga' ba med pa'i bde bas mngon du rlan par 
[\[278a\]]
[\[278a.1\]]byed/_yongs su rlan par byed/_yongs su tshim par byed/_yongs su khyab par byed de/_de'i lus thams cad la 'di lta ste/_dga' ba med pa'i bde bas ma khyab pa'am/_khyab par ma gyur pa cung zad kyang med do/_dper na ut+pal 'am/_pad 
[\[278a.2\]]ma'am/_ku mu da'am/_pad ma dkar po chu las skyes shing chu nas chen por gyur pa rtses btags shing 'dug pa de dag gi rtsa ba nas rtse mo'i bar gyi gsab gseb 'di lta ste/_chu bsil bas ma khyab pa'am/_khyab par ma gyur pa cung zad kyang med pa de bzhin du des lus de nyid dga' ba med pa'i 
[\[278a.3\]]bde bas mngon du rlan par byed/_yongs su rlan par byed/_yongs su tshim par byed/_yongs su khyab par byed de/_de'i lus thams cad la 'di lta ste/_dga' ba med pa'i bde bas ma khyab pa'am/_khyab par ma gyur pa cung zad kyang med do/_/rgyal po chen po ji snyam du sems/_
[\[278a.4\]]de lta yin na ngas yang dag par mthong ba'i dge sbyong gi tshul gyi 'bras bu bstan pa ma yin nam/_btsun pa mad lags te/_de lta lags na bcom ldan 'das kyis yang dag par mthong ba'i dge sbyong gi tshul gyi 'bras bu bstan lags so/_/de bde ba yang spangs te snga nas sdug bsngal yang 
[\[278a.5\]]spangs shing yid bde ba dang /_yid mi bde ba yang nub pas bde ba yang ma yin/_sdug bsngal ba yang ma yin pa btang snyoms dang dran pa yongs su dag pa bsam gtan bzhi ba rdzogs par byas nas gnas te/_de lus de nyid yongs su dag pa dang /_rnam par byang ba'i sems kyis 
[\[278a.6\]]lhag par mos te/_khyab par byas nas rdzogs par byas te gnas pas de'i lus thams cad la 'di lta ste/_yongs su dag pa dang /_rnam par byang ba'i sems kyis ma khyab pa'am/_khyab par ma gyur pa cung zad kyang med do/_/dper na khyim bdag gam khyim bdag gi bus 
[\[278a.7\]]ras khru brgyad pa'am/_dgu pas de mgo dang /_lag pa dang rkang pa g.yogs nas/_de'i mgo dang lag pa nas rkang pa'i bar lus thams cad 'di lta ste/_ras gtsang ma yongs su dag pas ma yog pa'am/_yog par ma gyur ba cung zad kyang med do/_/de bzhin du des lus de 
[\[278b\]]
[\[278b.1\]]nyid yongs su dag pa dang /_rnam par byang ba'i sems kyis lhag par mos te khyab par byas nas rdzogs par byas te gnas pas de'i lus thams cad la 'di lta ste/_yongs su dag pa dang /_rnam par byang ba'i sems kyis ma khyab pa'am/_khyab par ma gyur pa cung zad kyang med 
[\[278b.2\]]do/_/rgyal po chen po ji snyam du sems/_de lta yin na ngas yang dag par mthong ba'i dge sbyong gi tshul gyi 'bras bu bstan pa ma yin nam/_btsun pa mad lags te/_de lta lags na bcom ldan 'das kyis yang dag par mthong ba'i dge sbyong gi tshul gyi 'bras bu bstan lags 
[\[278b.3\]]so/_/rgyal po chen po gang gi tshe 'phags pa'i nyan thos bde ba yang spangs te/_snga nas sdug bsngal yang spangs shing yid bde ba dang yid mi bde ba yang nub pas/_bde ba yang ma yin sdug bsngal ba yang ma yin pa btang snyoms dang dran pa yongs su dag pa bsam gtan bzhi 
[\[278b.4\]]pa rdzogs par byas te gnas pa de'i tshe de'i sems rgod pa ma yin zhum pa ma yin no/_/rgod pa med cing zhum pa med pas mi g.yo bar gnas pa thob bo/_/dper na khang pa rtseg ma'am/_khang pa rtseg ma'i khyams su 'bru mar gyi me mar bus pa de'i me lce rlung nas bya dang mi 
[\[278b.5\]]dang mi ma yin pa'i bar gyis ma bskyod cing ma bsgul ba de'i me lce de rgod pa ma yin zhum pa ma yin no/_/rgod pa med cing zhum pa med par gnas pas mi g.yo bar 'bar ba de bzhin du/_gang gi tshe 'phags pa'i nyan thos bde ba yang spangs te/_snga nas sdug bsngal yang spangs 
[\[278b.6\]]shing yid bde ba dang yid mi bde ba yang nub pas bde ba yang ma yin sdug bsngal yang ma yin pa btang snyoms dang dran pa yongs su dag pa bsam gtan bzhi pa rdzogs par byas te gnas pa de'i tshe de'i sems de rgod pa ma yin/_zhum pa ma yin no/_/rgod pa med cing zhum pa med 
[\[278b.7\]]pas mi g.yo bar gnas pa thob nas de 'di snyam du sems te/_bdag gi lus kyi gzugs 'di ni rags pa 'byung ba chen po bzhi'i rgyu las byung ba yin te/_'di la bdag gi rnam par shes pa rten cing 'di la gnas te 'di la khyab par gnas kyis/_ma la bdag gis lus 'di 
[\[279a\]]
[\[279a.1\]]las yid bskyod de lus gzhan yid las byung ba'i gzugs dbang po ma tshang ba ma yin zhing dman pa ma yin pa zhig mngon par sprul lo snyam nas/_de lus de las yid bskyod de lus gzhan yid las byung ba'i gzugs dbang po ma tshang ba ma yin zhing dman pa ma yin 
[\[279a.2\]]pa mngon par sprul par byed do/_/dper na nor bu baiDUr+ya bzang po rigs dang ldan pa gsal ba dang /_dang ba dang /_dri ma med pa tshon skud sna lnga pa 'di lta ste/_sngon po dang /_ser po dang /_dmar po dang /_dkar po dang /_le brgan la brgyus pa de skyes bu mig dang ldan pas 
[\[279a.3\]]mthong na 'di ni skud pa yin no/_/'di ni nor bu yin te/_skud pa 'di la nor bu brgyus so zhes bya bar shes pa de bzhin du de lus de las yid bskyod de/_lus gzhan zhig las byung ba'i gzugs dbang po ma tshang ba ma yin zhing dman pa ma yin pa mngon par sprul par byed do/_/dper 
[\[279a.4\]]na mi zhig gis rtswa mun dza las thur ma phyung pa de skyes bu mig dang ldan pas mthong na 'di ni rtswa mun dza yin no/_/'di ni thur ma yin te/_mun dza las thur ma phyung ba yin no zhes shes pa de bzhin du de lus de las yid bskyod nas lus gzhan yid las byung ba'i gzugs dbang po ma tshang 
[\[279a.5\]]ba ma yin zhing dman pa ma yin pa mngon par sgrub par byed do/_/dper na mi zhig gis za ma tog nas sbrul phyung ba de skyes bu mig dang ldan pas mthong na 'di ni za ma tog yin no/_/'di ni sbrul yin te/_za ma tog nas sbrul phyung ba yin no zhes shes pa de bzhin du de lus de las 
[\[279a.6\]]yid bskyod nas lus gzhan yid las byung ba'i gzugs dbang po ma tshang ba ma yin zhing dman pa ma yin pa mngon par sprul par byed do/_/dper na mi zhig gis ral gri shubs nas phyung ba de skyes bu mig dang ldan pas mthong na 'di ni shubs yin no/_/'di ni ral gri yin te/_ral gri 
[\[279a.7\]]shubs nas phyung ba yin no zhes shes pa de bzhin du/_de lus de las yid bskyod nas lus gzhan yid las byung ba'i gzugs dbang po ma tshang ba ma yin zhing dman pa ma yin pa mngon par sprul par byed do/_/de de ltar mnyam par gzhag pa'i sems yongs su dag pa/_rnam par byang 
[\[279b\]]
[\[279b.1\]]ba nyon mongs pa med pa/_nye ba'i nyon mongs pa dang bral ba/_drang por gyur pa las su rung ba la gnas pa/_mi g.yo ba thob nas rdzu 'phrul gyi yul shes pa mngon sum du bya ba'i mngon par shes pa la sems mngon par gtod par byed cing /_de rdzu 'phrul gyi yul rnam pa du ma nyams 
[\[279b.2\]]su myong bar byed de/_'di lta ste/_gcig tu gyur nas mang por gyur pa dang /_mang por gyur nas gcig tu gyur pa dang /_snang bar gyur cing mi snang bar gyur pa'i shes pa mthong ba nyams su myong bar byed cing /_rtsig pa la yang thad kar 'gro/_/ri la yang thad kar 'gro/_/ra 
[\[279b.3\]]ba la yang thad kar 'gro ste/_lus kyis thogs pa med par 'gro ba ni dper na nam mkha' la bya ba bzhin no/_/sa la yang steng du 'byung ba dang bye'u zul byed de/_dper na chu la bya ba bzhin no/_/chu la yang rgyun phyogs las bzlog par 'gro ste/_dper na sa la bya ba bzhin no/_/
[\[279b.4\]]nam mkha' la yang skyil mo krung gis 'gro ste/_dper na 'dab chags bya bzhin no/_/zla ba dang nyi ma 'di gnyis 'di ltar rdzu 'phrul che ba/_'di ltar mthu che ba la yang lag pas 'dzin cing kun du nyug par byed la/_tshangs pa'i 'jig rten gyi bar du lus kyis dbang sgyur bar byed 
[\[279b.5\]]do/_/dper na gser mgar ram gser mgar gyi slob ma mkhas pa zhig gis gser shin tu las su rung bar byas par rig nas rdungs su bya ba'i rnam pa phor bu 'am/_mgul rgyan nam/_lag rgyan nam/_rkang rgyan nam/_sor gdub rgya'am/_gser gyi phreng ba gang dang gang 
[\[279b.6\]]byed 'dod pa de dang de myur ba myur bar byed pa de bzhin du/_de de ltar mnyam par bzhag pa'i sems yongs su dag pa/_rnam par byang ba/_nyon mongs pa med pa/_nye ba'i nyon mongs pa dang bral ba/_drang por gyur pa/_las su rung ba la gnas pa/_mi g.yo ba thob nas 
[\[279b.7\]]rdzu 'phrul gyi yul shes pa mngon sum du bya ba'i mngon par shes pa la sems mngon du gtod par byed cing /_de rdzu 'phrul gyi yul rnam pa du ma nyams su myong bar byed de/_'di lta ste gcig tu gyur nas mang por gyur pa dang /_mang por gyur nas gcig tu gyur pa dang /_snang bar gyur cing mi snang bar 
[\[280a\]]
[\[280a.1\]]gyur pa'i shes pa mthong ba nyams su myong bar byed cing /_rtsig pa la yang thad kar 'gro/_/ri la yang thad kar 'gro/_/ra ba la yang thad kar 'gro ste/_lus kyis thogs pa med par 'gro ba ni dper na nam mkha' la bya ba bzhin no/_/sa la yang steng du 'byung ba dang bye'u 
[\[280a.2\]]zul byed de/_dper na chu la bya ba bzhin no/_/chu la yang rgyun phyogs las bzlog par 'gro ste/_dper na sa la bya ba bzhin no/_/nam mkha' la yang skyil mo krung gis 'gro ste/_dper na 'dab chags bya bzhin no/_/zla ba dang nyi ma 'di gnyis 'di ltar rdzu 'phrul che ba/_'di ltar mthu 
[\[280a.3\]]che ba la yang lag pas 'dzin cing kun du nyug par byed la/_tshangs pa'i 'jig rten gyi bar du lus kyis dbang sgyur bar yang byed do/_/dper na rdza mkhan nam rdza mkhan gyi slob ma mkhas pa zhig gis 'jim pa'i gong bu shin tu las su rung bar byas par rig nas snod kyi rnam pa gang dang gang 
[\[280a.4\]]du bsgrub par 'dod pa de dang de kho na myur bar myur bar sgrub par byed pa de bzhin du/_de de ltar mnyam par bzhag pa'i sems yongs su dag pa/_rnam par byang ba/_nyon mongs pa med pa/_nye ba'i nyon mongs pa dang bral ba/_drang por gyur pa/_las su rung ba la gnas pa/_mi g.yo ba 
[\[280a.5\]]thob nas rdzu 'phrul gyi yul shes pa mngon sum du bya ba'i mngon par shes pa la sems mngon par gtod par byed cing /_de rdzu 'phrul gyi yul rnam pa du ma nyams su myong bar byed do/_/'di lta ste gcig tu gyur nas mang por gyur pa dang /_mang por gyur nas gcig tu gyur pa dang /_snang 
[\[280a.6\]]bar gyur cing mi snang bar gyur pa'i shes pa mthong ba nyams su myong bar byed cing /_rtsig pa la yang thad kar 'gro/_ri la yang thad kar 'gro/_/ra ba la yang thad kar 'gro ste/_lus kyis thogs pa med par 'gro ba ni dper na nam mkha' la bya ba bzhin no/_/sa la yang steng du 'byung ba dang /_
[\[280a.7\]]bye'u zul byed de/_dper na chu la bya ba bzhin no/_chu la yang rgyun phyogs las bzlog par 'gro ste/_dper na sa la bya ba bzhin no/_/nam mkha' la skyil mo krung gis 'gro ste/_dper na 'dab chags bya bzhin no/_/zla ba dang nyi ma 'di gnyis 'di ltar rdzu 'phrul che ba/_'di ltar mthu che ba 
[\[280b\]]
[\[280b.1\]]la yang lag pas 'dzin cing kun du nyug par byed la/_tshangs pa'i 'jig rten gyi bar du lus kyis dbang sgyur bar yang byed do/_/dper na ba so mkhan nam ba so mkhan gyi slob ma mkhas pa zhig gis bso shin tu las su rung bar byas par rig nas gzugs kyi rnam pa gang dang gang du bsgrub 
[\[280b.2\]]par 'dod pa'i gzugs kyi rnam pa de dang de myur ba myur bar sgrub par byed pa de bzhin du/_de de ltar mnyam par gzhag pa'i sems yongs su dag pa/_rnam par byang ba/_nyon mongs pa med pa/_nye ba'i nyon mongs pa dang bral ba/_drang por gyur pa/_las su rung ba la gnas pa/_mi 
[\[280b.3\]]g.yo ba thob nas rdzu 'phrul gyi yul shes pa mngon sum du bya ba'i mngon par shes pa la sems mngon par gtod par byed cing /_de rdzu 'phrul gyi yul rnam pa du ma nyams su myong bar byed de/_'di lta ste gcig tu gyur nas mang por gyur pa dang /_mang por gyur nas gcig tu gyur pa dang /_
[\[280b.4\]]snang bar gyur cing mi snang bar gyur pa'i shes pa mthong ba nyams su myong bar byed cing /_rtsig pa la yang thad kar 'gro/_/ri la yang thad kar 'gro/_/ra ba la yang thad kar 'gro ste/_lus kyis thogs pa med par 'gro ba ni dper na nam mkha' la bya ba bzhin no/_/sa la yang steng du 
[\[280b.5\]]'byung ba dang bye'u zul byed de/_dper na chu la bya ba bzhin no/_/chu la yang rgyun phyogs las bzlog par 'gro ste/_dper na sa la bya ba bzhin no/_/nam mkha' la yang skyil mo krung gis 'gro ste/_dper na 'dab chags bya bzhin no/_/zla ba dang nyi ma 'di gnyis 'di ltar rdzu 'phrul che ba/_
[\[280b.6\]]'di ltar mthu che ba la yang lag pas 'dzin cing kun du nyug par byed la/_tshangs pa'i 'jig rten gyi bar du lus kyis dbang sgyur bar yang byed do/_/rgyal po chen po ji snyam du sems/_de lta yin na ngas yang dag par mthong ba'i dge sbyong gi tshul gyi 'bras bu bstan pa ma yin nam/_
[\[280b.7\]]btsun pa mad lags te/_de lta lags na bcom ldan 'das kyis yang dag pa mthong ba'i dge sbyong gi tshul gyi 'bras bu bstan lags so/_/de de ltar mnyam par gzhag pa'i sems yongs su dag pa/_rnam par byang ba/_nyon mongs pa med pa/_nye ba'i nyon mongs pa dang bral ba/_
[\[281a\]]
[\[281a.1\]]drang por gyur pa/_las su rung ba la gnas pa/_mi g.yo ba thob nas lha'i rna ba shes pa'i mngon par shes pa mngon sum du bya ba la sems mngon du gtod par byed cing /_de lha'i rna ba rnam par dag pa mi'i las 'das nas mi rnams kyi'am/_mi ma yin pa 
[\[281a.2\]]rnams kyi'am/_gang dag ring po'am/_gang dag nye ba'i sgra gnyi ga thos par byed do/_/dper na mi dung 'bud pa zhig ri brag chen po'i khar 'dzegs nas mtshan nam phyed kyi dus su dung bus na de'i sgra des phyogs tha dad pa thogs pa med par khyab pa de bzhin du/_de ltar mnyam par gzhag 
[\[281a.3\]]pa'i sems yongs su dag pa/_rnam par byang ba/_nyon mongs pa med pa/_nye ba'i nyon mongs pa dang bral ba/_drang por gyur pa/_las su rung ba la gnas pa/_mi g.yo ba thob nas lha'i rna ba shes pa'i mngon par shes pa mngon sum du bya ba'i mngon par shes pa la sems mngon du 
[\[281a.4\]]gtod par byed cing /_de lha'i rna ba rnam par dag pa mi'i las 'das nas mi rnams kyi'am/_mi ma yin pa rnams kyi'am/_gang dag ring po'am/_gang dag nye ba'i sgra gnyi ga thos par byed do/_/rgyal po chen po ji snyam du sems/_de lta yin na ngas yang dag par mthong ba'i dge 
[\[281a.5\]]sbyong gi tshul gyi 'bras bu bstan pa ma yin nam/_btsun pa mad lags te/_de lta lags na bcom ldan 'das kyis yang dag par mthong ba'i dge sbyong gi tshul gyi 'bras bu bstan lags so/_/de de ltar mnyam par gzhag pa'i sems yongs su dag pa/_rnam par byang ba/_nyon 
[\[281a.6\]]mongs pa med pa/_nye ba'i nyon mongs pa dang bral ba/_drang por gyur pa/_las su rung ba la gnas pa/_mi g.yo ba thob nas de sems kyi rnam grangs shes pa mngon sum du bya ba'i mngon par shes pa la sems mngon du gtod par byed cing /_de'i yid kyis sems can gzhan rnams kyi 
[\[281a.7\]]dang /_gang zag gzhan rnams kyi rnam par rtog pa dang /_rnam par dpyod pa'i yid ji lta ba bzhin du rab tu shes te/_'dod chags dang bcas pa'i sems la 'dod chags dang bcas pa'i sems yin no zhes yang dag pa ji lta ba bzhin du rab tu shes so/_/'dod chags dang bral ba'i sems la 
[\[281b\]]
[\[281b.1\]]'dod chags dang bral ba'i sems yin no zhes yang dag pa ji lta ba bzhin du rab tu shes so/_/zhe sdang dang bcas pa dang /_zhe sdang dang bral ba dang /_gti mug dang bcas pa dang /_gti mug dang bral ba dang /_bsdus pa dang /_rnam par g.yengs pa dang /_zhum pa dang /_rab tu 'dzin pa dang /_
[\[281b.2\]]rgod pa dang /_rgod pa ma yin pa dang /_nye bar zhi ba dang /_nye bar zhi ba ma yin pa dang /_mnyam par gzhag pa dang /_mnyam par gzhag pa ma yin pa dang /_bsgoms pa dang /_bsgoms pa ma yin pa dang /_rnam par grol ba ma yin pa'i sems la rnam par grol ba ma yin pa'i sems yin no 
[\[281b.3\]]zhes yang dag pa ji lta ba bzhin du rab tu shes so/_/shin tu rnam par grol ba'i sems la shin tu rnam par grol ba'i sems su yang dag pa ji lta ba bzhin du rab tu shes so/_/dper na skyes bu mig dang ldan pas me long gi dkyil 'khor shin tu yongs su dag pa blangs nas rang gi bzhin gyi 
[\[281b.4\]]mtshan ma la rtog par byed pa de bzhin du/_de de ltar mnyam par gzhag pa'i sems yongs su dag pa/_rnam par byang ba/_nyon mongs pa med pa/_nye ba'i nyon mongs pa dang bral ba/_drang por gyur pa las su rung ba la gnas pa/_mi g.yo ba thob nas sems kyi rnam grangs shes pa mngon 
[\[281b.5\]]sum du bya ba'i mngon par shes pa la sems mngon par gtod par byed cing /_de'i yid kyis sems can gzhan rnams kyi dang /_gang zag gzhan rnams kyi rnam par rtog pa dang rnam par dpyod pa'i yid ji lta ba bzhin rab tu shes te/_'dod chags dang bcas pa'i sems la 'dod chags dang 
[\[281b.6\]]bcas pa'i sems yin no zhes yang dag pa ji lta ba bzhin rab tu shes so/_/'dod chags dang bral ba'i sems la 'dod chags dang bral ba'i sems yin no zhes yang dag pa ji lta ba bzhin rab tu shes so/_/zhe sdang dang bcas pa dang /_zhe sdang dang bral ba dang /_gti mug dang bcas pa dang /_gti 
[\[281b.7\]]mug dang bral ba dang /_bsdus pa dang /_rnam par g.yengs pa dang /_zhum pa dang /_rab tu 'dzin pa dang /_rgod pa dang /_rgod pa ma yin pa dang /_nye bar zhi ba dang /_nye bar zhi ba ma yin pa dang /_mnyam par gzhag pa dang /_mnyam par gzhag pa ma yin pa dang /_bsgoms pa dang /_
[\[282a\]]
[\[282a.1\]]bsgoms pa ma yin pa dang /_rnam par grol ba ma yin pa'i sems la rnam par grol ba ma yin pa'i sems yin no zhes yang dag pa ji lta ba bzhin rab tu shes so/_/shin tu rnam par grol ba'i sems la shin tu rnam par grol ba'i sems yin no zhes yang dag pa ji lta ba 
[\[282a.2\]]bzhin rab tu shes so/_/rgyal po chen po ji snyam du sems/_de lta yin na ngas yang dag par mthong ba'i dge sbyong gi tshul gyi 'bras bu bstan pa ma yin nam/_btsun pa mad lags te/_de lta lags na bcom ldan 'das kyis yang dag par mthong ba'i dge sbyong gi tshul gyi 'bras bu bstan lags 
[\[282a.3\]]so/_/de de ltar mnyam par gzhag pa'i sems yongs su dag pa/_rnam par byang ba/_nyon mongs pa med pa/_nye ba'i nyon mongs pa dang bral ba/_drang por gyur pa las su rung ba la gnas pa/_mi g.yo ba thob nas sngon gyi gnas rjes su dran pa shes pa mngon sum du bya ba'i mngon par 
[\[282a.4\]]shes pa la sems mngon du gtod par byed cing /_de sngon gyi gnas rnam pa du ma rjes su dran te/_'di lta ste skye ba gcig dang /_gnyis dang /_gsum dang /_bzhi dang /_lnga dang /_drug dang /_bdun dang /_brgyad dang /_dgu dang /_bcu dang /_nyi shu dang /_sum bcu dang /_bzhi 
[\[282a.5\]]bcu dang /_lnga bcu dang /_skye ba brgya dang /_skye ba stong dang /_skye ba brgya stong dang /_skye ba brgya phrag du ma dang /_skye ba stong phrag du ma dang /_skye ba brgya stong phrag du ma dang /_'jig pa'i bskal pa dang /_'chags pa'i bskal pa dang /_'jig pa dang 'chags pa'i bskal pa dang /_'jig 
[\[282a.6\]]pa'i bskal pa du ma dang /_'chags pa'i bskal pa du ma dang /_'jig pa dang 'chags pa'i bskal pa du ma rjes su dran te/_gang du bdag sems can 'di dag gi nang du skyes pa na ming ni 'di zhes bya/_rigs ni 'di zhes bya/_rus ni 'di zhes bya/_kha zas ni 'di lta bu zhig za za/_bde ba dang 
[\[282a.7\]]sdug bsngal ni 'di lta bu zhig myong /_yun ni 'di srid cig gnas gnas/_tshe ni 'di tsam zhig thub bo/_bdag gnas de nas shi 'phos nas che ge mo zhig tu skyes so/_/de nas kyang shi 'phos nas ga ge mo zhig tu skyes so/_/de nas kyang shi 'phos nas 'dir skyes so zhes rnam pa dang bcas/_
[\[282b\]]
[\[282b.1\]]yul phyogs dang bcas par sngon gyi gnas rnam pa du ma rjes su dran no//_//'dul ba gzhi/_bam po brgya rtsa brgyad pa/_dper na mi zhig grong nas grong du song la de nas kyang grong gzhan du song ste/_de nas kyang 'dir 'ongs nas de 'di snyam du sems te bdag gis grong 
[\[282b.2\]]che ge mo nas grong che ge mor son to/_/de nas kyang grong che ge mor ro/_/de nas kyang 'dir 'ongs so snyam pa de bzhin du/_de de ltar mnyam par gzhag pa'i sems yongs su dag pa/_rnam par byang ba/_nyon mongs pa med pa/_nye ba'i nyon mongs pa dang bral ba/_drang por gyur pa las su rung ba la gnas pa/_
[\[282b.3\]]mi g.yo ba thob nas sngon gyi gnas rjes su dran pa shes pa mngon sum du bya ba'i mngon par shes pa la sems mngon du gtod par byed cing /_des sngon gyi gnas rnam pa du ma rjes su dran te/_'di lta ste/_skye ba gcig dang /_gnyis dang /_gsum dang /_bzhi dang /_lnga dang /_drug dang /_
[\[282b.4\]]bdun dang /_brgyad dang /_dgu dang /_bcu dang /_nyi shu dang /_sum bcu dang /_bzhi bcu dang /_lnga bcu dang /_skye ba brgya dang /_skye ba stong dang /_skye ba brgya stong dang /_skye ba brgya phrag du ma dang /_skye ba stong phrag du ma dang /_skye ba brgya stong phrag du ma dang /_'jig pa'i bskal pa 
[\[282b.5\]]dang /_'chags pa'i bskal pa dang /_'jig pa dang 'chags pa'i bskal pa dang /_'jig pa'i bskal pa du ma dang /_'chags pa'i bskal pa du ma dang /_'jig pa dang 'chags pa'i bskal pa du ma rjes su dran te/_gang du bdag sems can 'di dag gi nang du skyes pa na ming ni 'di zhes 
[\[282b.6\]]bya/_rigs ni 'di zhes bya/_rus ni 'di zhes bya/_kha zas ni 'di lta bu zhig za za/_bde ba dang /_sdug bsngal ni 'di lta bu zhig myong /_yun ni 'di srid cig gnas gnas/_tshe ni 'di tsam zhig thub bo/_/bdag gnas de nas shi 'phos nas che ge mo zhig tu skyes/_de nas kyang 
[\[282b.7\]]shi 'phos nas ga ge mo zhig tu skyes/_de nas kyang shi 'phos nas 'dir skyes so zhes rnam pa dang bcas/_yul phyogs dang bcas par sngon gyi gnas rnam pa du ma rjes su dran no/_/rgyal po chen po ji snyam du sems/_de lta yin na ngas yang dag par mthong ba'i dge sbyong gi 
[\[283a\]]
[\[283a.1\]]tshul gyi 'bras bu bstan pa ma yin nam/_btsun pa mad lags te/_de lta lags na bcom ldan 'das kyis yang dag par mthong ba'i dge sbyong gi tshul gyi 'bras bu bstan lags so/_/de de ltar mnyam par gzhag pa'i sems yongs su dag pa/_rnam 
[\[283a.2\]]par byang ba/_nyon mongs pa med pa/_nye ba'i nyon mongs pa dang bral ba/_drang por gyur pa/_las su rung ba la gnas pa/_mi g.yo ba thob nas 'chi 'pho dang /_skye ba shes pa mngon sum du bya ba'i mngon par shes pa la sems mngon du gtod par byed cing /_de'i lha'i mig 
[\[283a.3\]]rnam par dag pa mi'i las 'das pas sems can rnams kyi 'chi 'pho rnams dang /_skye ba rnams dang /_kha dog bzang po rnams dang /_kha dog ngan pa rnams dang /_dman pa rnams dang /_gya nom pa rnams dang /_bde 'gro dang /_ngan 'gror 'gro ba rnams kyang mthong 
[\[283a.4\]]zhing sems can las ji lta ba bzhin nye bar 'gro ba dag yang dag pa ji lta ba bzhin rab tu shes te/_sems can 'di dag ni lus kyi nyes par spyod pa dang ldan/_ngag dang yid kyi nyes par spyod pa dang ldan zhing 'phags pa rnams la skur pa 'debs pa dang /_log par lta ba dang /_log 
[\[283a.5\]]par lta ba'i chos kyi las blangs pa'i rgyus rgyu de dang rkyen des lus zhig nas shi ba'i 'og tu ngan song ngan 'gro log par ltung ba'i sems can dmyal ba rnams su skye bar 'gyur ro/_/sems can 'di dag ni lus kyi legs par spyod pa dang ldan/_ngag dang yid kyi legs par spyod pa 
[\[283a.6\]]dang ldan zhing /_'phags pa rnams la skur pa mi 'debs pa dang yang dag par lta ba dang yang dag par lta ba'i chos kyi las blangs pa'i rgyus/_rgyu de dang rkyen des lus zhig nas bde 'gro mtho ris kyi 'jig rten lha rnams su skye bar 'gyur ro zhes bya bar shes so/_/dper na skyes bu 
[\[283a.7\]]mig dang ldan pa zhig lam po che'i bzhi mdor 'dug nas skye bo'i tshogs chen po 'ong ba dang /_'gro ba dang /_'greng ba dang /_'dug pa dang /_spyod pa sna tshogs la rtog par byed pa de bzhin du/_de de ltar mnyam par gzhag pa'i sems yongs su dag pa/_rnam par byang ba/_nyon 
[\[283b\]]
[\[283b.1\]]mongs pa med pa/_nye ba'i nyon mongs pa dang bral ba/_drang por gyur pa las su rung ba la gnas pa/_mi g.yo ba thob nas 'chi 'pho dang /_skye ba shes pa mngon sum du bya ba'i mngon par shes pa la sems mngon du gtod par byed cing /_de'i lha'i mig rnam par dag pa mi'i 
[\[283b.2\]]las 'das pas sems can rnams kyi 'chi 'pho rnams dang /_skye ba rnams dang /_kha dog bzang po rnams dang /_kha dog ngan pa rnams dang /_dman pa rnams dang /_gya nom pa dang /_bde 'gro dang /_ngan 'gror 'gro ba rnams kyang mthong zhing sems can las ji lta ba bzhin nye 
[\[283b.3\]]bar 'gro ba dag yang dag pa ji lta ba bzhin du rab tu shes te/_sems can 'di dag ni lus kyi nyes par spyod pa dang ldan/_ngag dang yid kyi nyes par spyod pa dang ldan zhing 'phags pa rnams la skur pa 'debs pa dang /_log par lta ba dang log par lta ba'i chos kyi las blangs pa'i 
[\[283b.4\]]rgyus rgyu de dang rkyen des lus zhig nas/_shi ba'i 'og tu ngan song ngan 'gro log par ltung ba sems can dmyal ba rnams su skye bar 'gyur ro/_/sems can 'di dag ni lus kyi legs par spyod pa dang ldan/_ngag dang yid kyi legs par spyod pa dang ldan zhing 'phags pa rnams la skur 
[\[283b.5\]]ba mi 'debs pa dang /_yang dag par lta ba dang /_yang dag par lta ba'i chos kyi las blangs pa'i rgyus rgyu de dang rkyen des lus zhig nas bde 'gro mtho ris kyi 'jig rten lha rnams su skye bar 'gyur ro zhes bya bar shes so/_/rgyal po chen po ji snyam du sems/_de lta yin na ngas 
[\[283b.6\]]yang dag par mthong ba'i dge sbyong gi tshul gyi 'bras bu bstan pa ma yin nam/_btsun pa mad lags te/_de lta lags na bcom ldan 'das kyis yang dag par mthong ba'i dge sbyong gi tshul gyi 'bras bu bstan lags so/_/de de ltar mnyam par gzhag pa'i sems yongs su dag pa/_
[\[283b.7\]]rnam par byang ba/_nyon mongs pa med pa/_nye ba'i nyon mongs pa dang bral ba/_drang por gyur pa/_las su rung ba la gnas pa/_mi g.yo ba thob nas zag pa zad pa shes pa mngon sum du bya ba'i mngon par shes pa la sems mngon du gtod par byed cing /_des 'di ni sdug bsngal 'phags 
[\[284a\]]
[\[284a.1\]]pa'i bden pa yin no zhes yang dag pa ji lta ba bzhin rab tu shes so/_/'di ni sdug bsngal kun 'byung ba dang /_'di ni sdug bsngal 'gog pa dang /_'di ni sdug bsngal 'gog par 'gro ba'i lam 'phags pa'i bden pa yin no zhes yang dag pa ji lta ba 
[\[284a.2\]]bzhin rab tu shes so/_/des de ltar shes shing de ltar mthong nas 'dod pa'i zag pa las sems rnam par grol bar 'gyur/_srid pa'i zag pa dang /_ma rig pa'i zag pa las sems rnam par grol bar 'gyur ro/_/rnam par grol nas bdag gi skye ba zad do/_/tshangs par spyod 
[\[284a.3\]]pa bsten to/_/bya ba byas so/_/srid pa 'di las gzhan mi shes so zhes rnam par grol ba'i ye shes nyid mthong bar 'gyur ro/_/dper na grong rdal lam grong khyer dang ha cang yang mi ring ba na mtsho bran gting zab pa/_gsal ba dang ba/_rnam par dang ba zhig yod pa der skyes bu 
[\[284a.4\]]mig dang ldan pa zhig 'gram du 'dug nas gseg ma'am/_gyo mo'am/_nya 'am rus sbal lam/_nya phyis sam/_dung rnams mthong ba de bzhin du/_de de ltar mnyam par gzhag pa'i sems yongs su dag pa/_rnam par byang ba/_nyon mongs pa med pa/_nye ba'i nyon mongs 
[\[284a.5\]]pa dang bral ba/_drang por gyur pa/_las su rung ba la gnas pa/_mi g.yo ba thob nas zag pa zad pa shes pa mngon sum du bya ba'i mngon par shes pa la sems mngon du gtod par byed cing /_des 'di ni sdug bsngal 'phags pa'i bden pa yin no zhes yang dag pa ji lta ba bzhin 
[\[284a.6\]]rab tu shes so/_/'di ni sdug bsngal kun 'byung ba dang /_'di ni sdug bsngal 'gog pa dang /_'di ni sdug bsngal 'gog par 'gro ba'i lam 'phags pa'i bden pa yin no zhes yang dag pa ji lta ba bzhin rab tu shes so/_/des de ltar shes shing de ltar mthong nas 'dod pa'i 
[\[284a.7\]]zag pa las sems rnam par grol bar 'gyur/_srid pa'i zag pa dang /_ma rig pa'i zag pa las sems rnam par grol bar 'gyur ro/_/rnam par grol nas bdag gi skye ba zad do/_/tshangs par spyod pa bsten to/_/bya ba byas so/_/srid pa 'di las gzhan mi shes so zhes 
[\[284b\]]
[\[284b.1\]]rnam par grol ba'i ye shes nyid mthong bar 'gyur ro/_/rgyal po chen po ji snyam du sems/_de lta yin na ngas yang dag par mthong ba'i dge sbyong gi tshul gyi 'bras bu bstan pa ma yin nam/_btsun pa mang lags te/_de lta lags na bcom ldan 'das kyis yang dag par 
[\[284b.2\]]mthong ba'i dge sbyong gi tshul gyi 'bras bu bstan lags so/_/de skad ces bka' stsal pa dang /_lus 'phags ma'i bu ma ga d+hA'i rgyal po ma skyes dgra mchi ma blags te dus so/_/de nas lus 'phags ma'i bu ma ga d+hA'i rgyal po ma skyes dgras gos kyi mtha' mas mchi ma phyis nas bcom ldan 
[\[284b.3\]]'das kyi zhabs gnyis la mgo bos phyag byas te bcom ldan 'das la 'di skad ces gsol to/_/bcom ldan 'das nongs lags so/_/bde bar gshegs pa nongs lags te/_'di ltar bdag sdig pa'i grogs po'i grogs can/_sdig pa'i grogs po'i dbang du mchis pa/_sdig 
[\[284b.4\]]pa'i grogs pos zin pas pha chos dang ldan pa chos kyi rgyal po bkum pas byis pa ji lta ba dang /_blun po ji lta ba dang /_mi gsal ba ji lta ba dang /_mi mkhas pa ji lta ba lags te/_btsun pa bdag nongs par 'tshal zhing nongs par mthong na thugs brtse ba nye bar bzung ste 
[\[284b.5\]]nongs pa la nongs par gzung du gsol/_rgyal po chen po nyes pa la nyes par khyod kyis khong du chud pa ni bden te/_'di ltar khyod sdig pa'i grogs po'i grogs can/_sdig pa'i grogs po'i dbang du song ba/_sdig pa'i grogs pos zin pas pha chos dang ldan pa chos kyi rgyal po 
[\[284b.6\]]bsad pa ni byis pa ji lta ba dang /_blun po ji lta ba dang /_mi gsal ba ji lta ba dang /_mi mkhas pa ji lta ba yin te/_rgyal po chen po khyod kyis 'di ltar nyes pa shes shing mthong la de mthong nas kyang bshags nas/_phyis sdom par byed na dge ba'i chos rnams mi nyams shing 
[\[284b.7\]]'phel ba nyid du 'dod par bya'o/_/de ci'i phyir zhe na/_rgyal po chen po gang 'ga' zhig nyes pa shes shing nyes pa mthong la de mthong nas kyang bshags nas phyis sdom par byed na de'i dge ba'i chos rnams mi nyams shing 'phel ba nyid du 'dod do/_/rgyal po chen po de bzhin 
[\[285a\]]
[\[285a.1\]]du khyod kyis 'di ltar nyes pa shes shing nyes pa mthong la de mthong nas kyang bshags nas phyis sdom par byed na khyod kyi dge ba'i chos rnams mi nyams shing 'phel ba nyid du 'dod par bya'o/_/de nas bcom ldan 'das la lus 'phags ma'i bu ma ga d+hA'i rgyal po ma 
[\[285a.2\]]skyes dgras 'di skad ces gsol to/_/bcom ldan 'das dge slong gi dge 'dun dang thabs cig tu sang bdag gi sdum par gdugs tshod sbyor zhing mchis na gnang bar mdzad du gsol/_bcom ldan 'das kyis lus 'phags ma'i bu ma ga d+hA'i rgyal po ma skyes dgra la cang mi gsung bas gnang ngo /_/
[\[285a.3\]]de nas lus 'phags ma'i bu ma ga d+hA'i rgyal po ma skyes dgras bcom ldan 'das cang mi gsung bas gnang bar rig nas/_bcom ldan 'das kyis gsungs pa la mngon par dga' ste rjes su yi rangs nas bcom ldan 'das kyi zhabs gnyis la mgo bos phyag byas te/_bcom ldan 
[\[285a.4\]]'das kyi spyan snga nas song ngo /_/de nas bcom ldan 'das kyis lus 'phags ma'i bu ma ga d+hA'i rgyal po ma skyes dgra song nas ring po ma lon par thugs su chud nas dge slong rnams la bka' stsal pa/_dge slong dag lus 'phags ma'i bu ma ga d+hA'i rgyal po ma skyes dgra rma byung zhing 
[\[285a.5\]]nyams te/_sdig pa'i grogs po'i grogs can/_sdig pa'i grogs po'i dbang du song ba/_sdig pa'i grogs pos zin pa des pha chos dang ldan pa chos kyi rgyal po chos la gnas pa rgyal po chen po bsad do/_/dge slong dag gal te lus 'phags ma'i bu ma ga d+hA'i rgyal po ma skyes 
[\[285a.6\]]dgras pha chos dang ldan pa chos kyi rgyal po chos la gnas pa rgyal po chen po bsad par ma gyur na/_stan 'di nyid la 'dug bzhin du 'phags pa'i bden pa bzhi po 'di lta ste/_sdug bsngal dang /_kun 'byung dang /_'gog pa dang /_lam mngon du byas par 'gyur ba 
[\[285a.7\]]gang yin pa'i gnas 'di yod do/_/dge slong dag lus 'phags ma'i bu ma ga d+hA'i rgyal po ma skyes dgra ni de ltar rma byung zhing de ltar nyams par gyur to/_/dge slong dag de lta bas na 'di ltar bslab par bya ste/_/gang sdong dum tshig pa la yang ngan sems mi bskyed na/_rnam 
[\[285b\]]
[\[285b.1\]]par shes pa dang bcas pa'i lus la lta smos kyang ci dgos kyis/_dge slong dag khyed kyis de ltar bslab par bya'o/_/de nas lus 'phags ma'i bu ma ga d+hA'i rgyal po ma skyes dgras de nyid kyi nub mo nas gtsang zhing bsod pa'i bza' ba dang bca' ba dag lta gon byas nas nang par 
[\[285b.2\]]sngar langs te gdan bshams/_nor bu'i chu snod bzhag nas/_spyan 'dren gyis bcom ldan 'das la gdugs tshod gsol pa/_btsun pa bcom ldan 'das gdugs tshod lags na/_da de'i dus la bab par mkhyen par mdzad du gsol/_de nas bcom ldan 'das snga dro na 
[\[285b.3\]]bza' sham thabs mnabs chos gos dang lhung bzed bsnams te/_dge slong gi tshogs kyis yongs su bskor cing dge slong gi dge 'dun gyis mdun du bdar te lus 'phags ma'i bu ma ga d+hA'i rgyal po ma skyes dgra'i bkad sa gang na ba der gshegs te byon nas/_dge slong 
[\[285b.4\]]gi dge 'dun gyi gung la gdan bshams pa nyid la bzhugs so/_/de nas lus 'phags ma'i bu ma ga d+hA'i rgyal po ma skyes dgras sangs rgyas la sogs pa dge slong gi dge 'dun bde bar bzhugs par rig nas/_gtsang zhing bsod pa'i bza' ba dang /_bca' ba dag 
[\[285b.5\]]rang gi lag nas stobs shing tshim par byed de/_rnam grangs du mar gtsang zhing bsod pa'i bza' ba dang bca' ba dag rang gi lag nas bstabs shing tshim par byas te/_bcom ldan 'das kyis gsol zin nas phyag bcabs te lhung bzed gyu bar rig nas stan ches dma' ba 
[\[285b.6\]]zhig blangs te/_bcom ldan 'das kyi spyan sngar chos mnyan pa'i phyir 'dug go/_/de nas bcom ldan 'das kyis lus 'phags ma'i bu ma ga d+hA'i rgyal po ma skyes dgra'i sbyin pa la rjes su yi rang bas rjes su yi rang bar mdzad de/_sbyin sreg mchod sbyin rnams kyi mchog_/sdeb sbyor 
[\[285b.7\]]mchog ni nyi ma'i lha/_/mi yi mchog ni rgyal po ste/_/rgya mtsho chu bo rnams kyi mchog_/zla ba rgyu skar rnams kyi gtso/_/nyi ma snang byed rnams kyi gtso/_/steng dang 'og dang thad kar yang /_/'gro ba'i 'gro ba ji snyed pa/_/lha dang bcas pa'i 'jig rten na/_/smra ba'i 
[\[286a\]]
[\[286a.1\]]mchog ni rdzogs sangs rgyas/_/de nas lus 'phags ma'i bu ma ga d+hA'i rgyal po ma skyes dgra la chos dang ldan pa'i gtam gyis yang dag par ston par mdzad/_yang dag par 'dzin du 'jug par mdzad/_yang dag par gzengs stod par 
[\[286a.2\]]mdzad/_yang dag par rab tu dga' bar mdzad de/_rnam grangs du mar chos dang ldan pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas/_gdan 
[\[286a.3\]]las bzhengs te gshegs so/_/gang gi tshe bcom ldan 'das kyis lus 'phags ma'i bu ma ga d+hA'i rgyal po ma skyes dgra gzhi med pa'i dad pa la bzhag pa de'i tshe gal te khang [{]bzangs kyi [,]bzang gi [}]steng ngam/_glang po che la zhon pa las/_bcom ldan 'das mthong 
[\[286a.4\]]na yang de'i tshe bdag nyid mchod par byed do/_/ji tsam dus gzhan zhig na glang po che la zhon pas bcom ldan 'das mthong nas des bdag nyid mchongs pa dang /_bcom ldan 'das kyi rdzu 'phrul gyis blangs so/_/des zho shas 'tsho ba dang /_nang mi rnams 
[\[286a.5\]]la bsgo ba/_shes ldan dag shes par gyis shig deng phan chad nga bcom ldan 'das dang bcom ldan 'das kyi nyan thos la skyabs su song gis de lta bas na deng phan chad bcom ldan 'das kyi nyan thos dge slong dang /_dge slong ma dang /_dge bsnyen dang /_dge 
[\[286a.6\]]bsnyen ma rnams la sgo ma dgag shig_/lha sbyin dang /_lha sbyin gyi nyan thos rnams la ni sgo khog shig_/ji tsam dus gzhan zhig na/_lha sbyin rgyal po ma skyes dgra'i khyim du 'jug par brtsams pa dang /_sgo bas smras pa/_nang du ma 'jug par 
[\[286a.7\]]sdod cig_/ci'i phyir lhas bka' stsal pa/_deng phan chad nga bcom ldan 'das dang /_bcom ldan 'das kyi nyan thos rnams la skyabs su song gis/_de lta bas na deng phan chad bcom ldan 'das kyi nyan thos dge slong ngam/_dge slong ma'am/_dge bsnyen 
[\[286b\]]
[\[286b.1\]]ma rnams la sgo ma dgag shig_/lha sbyin dang /_lha sbyin gyi nyan thos rnams la ni sgo khog shig ces byung ngo /_/de yang sgo na stod cing 'dug pa las dge slong ma ut+pa la'i mdog bsod snyoms blangs te rgyal po'i pho brang nas phyir byung ba dang /_lha sbyin 'di snyam du sems 
[\[286b.2\]]te/_'di ni dge sbyong mgo reg mo 'di'i las yin te/_'dis rgyal po ma skyes dgra nang mi dang /_gzhon nu dang /_blon po dang bcas pa dang /_bdag tu dbyen byas pas des na bdag 'di 'dra ba'i gnas skabs su gyur to snyam du bsams nas/_ut+pa la'i 
[\[286b.3\]]mdog la 'di skad ces smras so/_/khyod la kho bos nyes pa ci byas na/_gang gi phyir khyod kyis kho bo bsod snyoms kyi khyim las ring du byas zhes des de bsad par brtsams te de la bsnun pa na/_de snying rje rje skad du tshig re re nas dal gyis smras pa/_'phags 
[\[286b.4\]]pa rnams mi bzod de/_ci bdag re zhig khyod bcom ldan 'das kyi mched shAkya'i rigs las rab tu byung ba la de ltar bgyid dam/_bdag gis de ltar ma bgyis kyis bzod pa mdzod cig ces de skad smras kyang /_lha sbyin gyis de'i mgo bor khu tshur gyis bsnun 
[\[286b.5\]]to/_/de gnad kyi tshor bas nyen te srog gi 'du byed byin gyis brlabs te tshe'i 'du byed btang nas brtson 'grus la gnas te dge slong ma'i dbyar khang du song ngo /_/dge slong ma rnams kyis de lta bu de mthong nas smras pa/_'phags ma ci nongs/_des smras 
[\[286b.6\]]pa/_phu nu mo dag 'dus byas thams cad ni mi rtag pa'o/_/chos thams cad ni bdag med pa'o/_/mya ngan las 'das pa ni zhi ba yin pas khyed cag dge ba'i chos rnams la bag yod par gyis shig_/lha sbyin gyis mtshams med pa gsum pa byas kyis 
[\[286b.7\]]yongs su mya ngan las 'da' bar bya'o zhes de nas des dge slong ma'i dge 'dun gyi mdun du cho 'phrul rnam pa sna tshogs byas te phung po lhag ma med pa'i mya ngan las 'das pa'i dbyings su yongs su mya ngan las 'das so/_/dge slong rnams the tshom skyes 
[\[287a\]]
[\[287a.1\]]te the tshom thams cad gcod pa sangs rgyas bcom ldan 'das la zhus pa/_btsun pa lha sbyin gyis dge slong ma ut+pa la'i mdog snying rje rje skad du smres bzhin du khu tshur gyis bsnun te bkum pa la gzigs/_bcom ldan 'das kyis bka' stsal pa/_
[\[287a.2\]]dge slong dag da ltar gyi 'di 'ba' zhig tu ma zad de ji ltar 'das pa'i dus na yang 'dis 'di snying rje rje skad du smre sngags 'don bzhin du bsad de sha zos pa de nyon cig_/dge slong dag sngon byung ba ri 'or zhig na khyim bdag cig gnas te/_de'i lug rdzis lug gi khyu 
[\[287a.3\]]de bskyang ba'i phyir grong khyer nas phyi rol du byung ngo /_/de nas bskyangs nas nyi ma nub pa'i dus kyi tshe ri 'or du 'da' bar brtsams pa dang /_de na lug ma rgan zhig phyi nas 'brang zhing song ba de spyang kis bzung ba dang smras pa/_zhang zhang cig khyod bde'am/_/zhang 
[\[287a.4\]]zhang re lta bder gyur tam/_/zhang zhang nyag gcig dgon pa na/_/ji ga bde ba bltar lags sam/_/des kyang smras pa/_kho bo'i mjug ma brdzis nas su/_/mjug ma'i spu yang byi nas ni/_/zhang po zhes pa'i tshig smras pa/_/lug khyod thar 
[\[287a.5\]]bar re'am ci/_/lug ma mos yang smras pa/_khyod kyi mjug ma phongs na yod/_/bdag gi mdun nas 'ongs gyur na/_/ji lta bu yi thabs shig gis/_/bdag gis mjug ma brdzis par 'gyur/_/spyang kis yang smras pa/_gling bzhi pa 'di rgya 
[\[287a.6\]]mtshor bcas/_/ri bor bcas pa thams cad na/_/bdag gi mjug ma yod yin na/_/khyod ni gang nas 'ongs pa zhig_/lug ma mos smras pa/_bzang po khyod kyi mjug ma ni/_/thams cad na ni mchis so zhes/_/bdag gis gnyen las sngon thos 
[\[287a.7\]]nas/_/nam mkha' las ni mchis lags so/_/spyang kis smras pa/_ma rgan khyod nyid de ring ni/_/nam mkha' las ni 'ongs nas su/_/bdag gi bza' skal gang yin pa'i/_/bdag gi [{]ri dgas [,]ri dwags [}]tshogs de bskrogs/_/de ni de skad smra bzhin du/_/
[\[287b\]]
[\[287b.1\]]sdig pa'i las can gyis mchongs nas/_/lug gi mgo bo bcad nas ni/_/bsad de sha yang zos par gyur/_/dge slong dag ji snyam du sems/_de'i tshe de'i dus kyi spyang ki gang yin pa de ni lha sbyin 'di nyid yin no/_/de'i tshe de'i dus kyi lug ma rgan gang yin 
[\[287b.2\]]pa de ni dge slong ma ut+pa la'i mdog 'di nyid yin te/_de na yang 'di snying rje rje skad du smre sngags 'don bzhin du bsad do/_/da ltar yang 'di snying rje rje skad du smre sngags 'don bzhin du bsad do/_/de nas lha sbyin 'di snyam du sems te/_bdag gis bcom 
[\[287b.3\]]ldan 'das la pha rol gnon pa mang du byas shing mtshams med pa yang gsum byas te/_bcom ldan 'das la rdo 'phangs nas khrag phyung ba 'di ni mtshams med pa dang po yin no/_/dge 'dun phye ba ni gnyis pa yin no/_/ut+pa la'i mdog bsad pa 'di ni 
[\[287b.4\]]gsum pa yin te/_thams cad mkhyen pa nyid kyang ma thob la/_gzhan yang dgos pa cung zad kyang ma grub ste/_da ni gzhan byar med sems can dmyal ba rnams su skye bar 'gyur ro snyam du bsams nas/_lag pa 'gram pa la gtad de sems khong du chud cing 
[\[287b.5\]]'dug go/_/ji tsam na rdzogs byed de'i drung du phyin nas smras pa/_lha sbyin ci'i phyir lag pa la 'gram pa gtad de sems khong du chud cing 'dug_/des smras pa/_gang gis na bdag zhe sdang gi dbang du song bas bcom ldan 'das la pha rol gnon pa mang du byas 
[\[287b.6\]]shing mtshams med pa'i las gsum byas pas mnar med pa'i sems can dmyal ba chen por yun ring du gnas par 'gyur na/_bdag ci'i phyir sems khong du chud cing mi 'dug_/des smras pa/_bdag gis shAkya rnams kyi nang na khyod 'ba' zhig mkhas pa 
[\[287b.7\]]yin no snyam du shes na khyod kyang blun pa lta/_gang gis na khyod 'di ltar sems khong du chud cing 'dug pa'i 'jig rten pha rol ga la yod/_gal te 'jig rten pha rol yod na khyod kyis las 'di 'dra ba byas pas khyod kyi phyir kho bo yang sems khong du chud cing 'dug 
[\[288a\]]
[\[288a.1\]]go/_/de yid ches par bya ba'i phyir des de'i mdun du ril ba bcag nas/_re zhig lha dang bcas pa'i 'jig rten gyis 'di slar 'byor par byos shig_/ye bag ma tsha shig_/'di la byed pa po 'am/_byed du 'jug pa po ni 'ga' yang 
[\[288a.2\]]med do/_/de lta mod kyi song la ser skya'i gzhir son nas rgyal srid byos shig dang bdag gis khyod kyi blon po'i mchog bgyi'o/_/de na lha sbyin 'phags pa la skur ba 'debs pa'i log pa'i lta ba thob ste/_des na thams cad kyi thams cad du dge ba'i rtsa ba 
[\[288a.3\]]rnams chad par gyur to/_/de na bcom ldan 'das kyis dge slong rnams la bka' stsal pa/_dge slong dag lha sbyin gyis dge ba'i rtsa ba rnams bcad de/_dge slong dag ngas ji srid lha sbyin la dkar po'i chos gzigs pa de'i bar du ngas 'di ltar lha sbyin ngan 
[\[288a.4\]]song sems can dmyal bar bskal par gnas pas gsor mi rung ba'o zhes lha sbyin lung ma bstan to/_/dper na grong khyer ram/_grong rdal dang ha cang yang mi ring ba zhig na phyi sa khung zabs su mi gang lhag tsam zhig yod pa der mi 'ga' zhig mgo dang /_
[\[288a.5\]]lag pa dang /_rkang pa dang bcas par nub par gyur pa de la mi yun ring por don du 'dod pa phan par 'dod pa/_bde bar 'dod pa/_grub pa dang bde ba la reg par 'dod pa 'ga' zhig song ste/_des phyis khung de'i nye 'khor kun tu bskor zhing song 
[\[288a.6\]]ste/_mi de'i phyi sas ma reg pa'i phyogs 'ga' zhig rnyed na 'di de nas bzung ste dbyung bar bya'o snyam nas/_des de'i nye 'khor kun tu bskor te song na mi de la des bzung ste dbyung ba'i phyogs chung ngu na lag mthil tsam yang mi gtsang bas ma reg pa cung zad 
[\[288a.7\]]kyang med pa de bzhin du/_dge slong dag ngas ji srid lha sbyin la dkar po'i chos gang na skra'i rtse mo'i cha shas tsam yang gzigs pa de'i bar du ni ngas 'di ltar lha sbyin ngan song sems can dmyal bar bskal par gnas pas gsor mi rung ba'o zhes lha sbyin lung ma 
[\[288b\]]
[\[288b.1\]]bstan gyi/_ngas gang nas lha sbyin la dkar po'i chos chung ngu na skra'i rtse mo'i cha shas tsam yang ma gzigs pa de nas/_ngas 'di ltar lha sbyin ngan song sems can dmyal bar bskal par gnas pas gsor mi rung ba'o zhes lha sbyin lung bstan to/_/dge slong 
[\[288b.2\]]dag lha sbyin sdig pa mi dge ba'i chos gsum dang ldan pas ngan song sems can dmyal bar bskal par gnas pas gsor mi rung ngo /_/dge slong dag gsum gang zhe na/_thog ma nyid nas lha sbyin sdig pa 'dod par gyur cing sdig pa 'dod pa'i dbang du gyur pa ste/_
[\[288b.3\]]gang lha sbyin thog ma nyid nas sdig pa 'dod par gyur cing sdig pa 'dod pa'i dbang du gyur pa dam pa ma yin pa'i chos dang po 'di dang ldan pas/_lha sbyin ngan song sems can dmyal bar bskal par gnas pas gsor mi rung ngo /_/dge slong dag gzhan yang lha 
[\[288b.4\]]sbyin sdig pa'i bshes gnyen can/_sdig pa'i grogs can/_sdig pa dang sdong ba ste/_gang lha sbyin thog ma nyid nas sdig pa'i bshes gnyen can/_sdig pa'i grogs can/_sdig pa dang sdong ba dam pa ma yin pa'i chos gnyis pa 'di dang ldan pas lha 
[\[288b.5\]]sbyin ngan song sems can dmyal bar bskal par gnas pas gsor mi rung ngo /_/gzhan yang lha sbyin khyad par ngan ngon cung zad tsam zhig rtogs nas gong du bya ba yod bzhin du sgyid lug par gyur te/_gang lha sbyin gyis khyad par ngan ngon cung zad rtogs nas gong du bya ba yod 
[\[288b.6\]]bzhin du bar du sgyid lug pa dam pa ma yin pa'i chos gsum pa 'di dang ldan pas lha sbyin ngan song sems can dmyal bar bskal par gnas pas gsor mi rung ngo zhes smra'o/_/bcom ldan 'das kyis de skad ces bka' stsal nas/_bde bar gshegs pas de 
[\[288b.7\]]skad ces gsungs te/_ston pas gzhan yang 'di skad ces bka' stsal to/_/'jig rten 'di na 'ga' yang ni/_/nam du'ang sdig 'dod skye ma gyur/_/des na sdig pa 'dod rnams kyi/_/'gro ba gang yin shes par gyis/_/lha sbyin mkhas par kun 
[\[289a\]]
[\[289a.1\]]grags shing /_/bsgoms pa yi ni bdag nyid du/_/bkur cing dpal gyis shin tu ni/_/mdzes par rnam par grags yin na/_/de ni bag med dang ldan 'dir/_/de bzhin gshegs la khyad bsad pas/_/rdzogs sangs rgyas ni 
[\[289a.2\]]rab mkhyen pas/_/bskal par gnas par de lung bstan/_/'jungs shing sdig pa'i kun rtog can/_/log par lta ba ma gus pa/_/sgo bzhi par ni shes pa yi/_/mnar med dmyal ba de thob bo/_/gnod pa med cing sdig pa'i las/_/mi mdzad 
[\[289a.3\]]pa la gang 'khu ba/_/'jig rten 'di dang pha rol du'ang /_/sdig pa de nyid reg par 'gyur/_/gang zhig dug gi bum pa yis/_/rgya mtsho ma rung byed 'dod pa/_/chu gter 'jigs rung chen po de/_/de yis de sun mi phyin ltar/_/gang zhig de 
[\[289a.4\]]bzhin gshegs pa la/_/kha zer sun 'byin de dang 'dra/_/yang dag gzigs pa zhi ba'i thugs/_/gang la phyar kas mi rdzi ba/_/de 'dra ba ni bshes gnyen bya/_/de ni mkhas pas bsten bya ste/_/de lta bu la bsten byas na/_/legs par 'gyur 
[\[289a.5\]]zhing sdig mi 'gyur/_/bcom ldan 'das kyis de skad ces bka' stsal nas/_dge slong de dag yi rangs te/_bcom ldan 'das kyis gsungs pa la mngon par bstod do/_/de nas lha sbyin 'phags pa la skur pa 'debs pa'i log pa'i lta ba dang ldan te/_
[\[289a.6\]]dge ba'i rtsa ba chad pa 'jig rten pha rol med do snyam pa'i nges pa thob nas nyan thos rnams la gzhi lngas chos ston par byed de/_shes ldan dag dge sbyong gau ta ma ni zho dang 'o ma la longs spyod de/_deng phyin chad bdag cag gis longs spyad par mi bya'o/_/de ci'i phyir zhe na/_
[\[289a.7\]]gzhi de las be'u rnams la gnod par 'gyur bas so/_/dge sbyong gau ta ma ni sha la longs spyod de/_bdag cag gis longs spyad par mi bya'o/_/de ci'i phyir zhe na/_gzhi de las srog chags dag gsod par 'gyur bas so/_/dge sbyong gau ta ma ni lan 
[\[289b\]]
[\[289b.1\]]tshwa la longs spyod de/_bdag cag gis longs spyad par mi bya ste/_rdul khrod nas byung ba'i phyir ro/_/dge sbyong gau ta ma ni ras kha tshar bcad pa dag gyon te/_bdag cag gis ras kha tshar ring po dag bgo'o/_/de ci'i phyir zhe na/_gzhi des ras thag pa rnams 
[\[289b.2\]]kyi skyes bu'i rtsal don med par 'gyur bas so/_/dge sbyong gau ta ma ni dgon pa na gnas te/_bdag cag grong du gnas par bya'o/_/de ci'i phyir zhe na/_gzhi de las mi rnams kyi sbyin pa'i chos la longs ma spyad par 'gyur bas so/_/zhes 'chad par 
[\[289b.3\]]byed do//_//bar sdom la/_'o ma sha dang lan tshwa dang /_/gos dang dgon par gnas pa'o/_/ji tsam na bcom ldan 'das ljongs rgyu zhing gshegs pa na mnyan yod du byon pa dang lha sbyin gyis bsams pa/_bdag gis dge sbyong gau ta ma la gnod pa ni 
[\[289b.4\]]mang po zhig byas na dge sbyong gau ta ma bsad par ma nus kyis/_song la de'i chung ma dbrog par bya'o snyam nas de ser skya'i gzhir song ste/_des grags 'dzin ma la dge sbyong gau ta ma rab tu byung nas khyod kyi phyir bdag 'ongs kyis/_bdag dang khyod du lhan cig 
[\[289b.5\]]dga' mgur spyad par bya'o zhes spring ba/_/des sa 'tsho ma la bzlas pa dang /_des smras pa/_khyod kyis 'di skad ces byang chub sems dpa' ni bdag cag gi lag pa nas 'dzin par spro na/_gal te khyod kyang spro na tshur shog shig ces spring shig_/des 
[\[289b.6\]]de la spring nas de ngo tsha med pas pho brang du zhugs so/_/des them skas la 'dzegs nas sa 'tsho ma mthong ba dang /_des 'dzum pas thal mo sbyar bar brtsams shing de ni tshan po che'i stobs can yin pas de'i lag pa g.yon pas de'i sor mo bsdams pas 
[\[289b.7\]]khrag 'dzag par gyur to/_/de nas des byang chub sems dpa'i rol pa'i rdzing du bor ro/_/de bor ba na khus btab pa shAkya rnams kyis thos nas/_lha sbyin byang chub sems dpa'i pho brang du zhugs nas btsun mo rnams 'phrog go zhes brgyugs pa na/_de 
[\[290a\]]
[\[290a.1\]]rnams de rol pa'i rdzing du bor ba mthong nas de rnams kyis gros bya bar brtsams pa/_'di bsad dam/_yang bsams pa/_shi zin pa 'di bsad de ci rung /_bcom ldan 'das kyis 'di ltar lha sbyin ngan song sems can dmyal bar 
[\[290a.2\]]bskal [(]bar [,]par [)]gnas te gsor mi rung ba'o zhes 'di lung bstan pa nyid do zhes de rnams kyis de bskrad pa dang gtor khung nas byung ste bros pa las de'i gos ral te dum bu gnyis su gyur to/_/des bsams pa/_'di ni legs kyis/_bdag gi nyan thos rnams 
[\[290a.3\]]la bskon no snyam mo/_/des dus gzhan zhig na shAkya rnams bsdus te smras pa/_bdag rgyal srid la zhog shig_/de rnams kyis smras pa/_byang chub sems dpa'i btsun mo yod kyis de re zhig bdag gir byos la/_de nas phyis rgyal srid 
[\[290a.4\]]gyis shig ces de skad smras pa dang /_lha sbyin shAkya rnams kyi dogs pa dang bral nas khang [{]bzangs kyi [,]bzang gi [}]steng du 'dzegs te grags 'dzin ma'i drung du song ste thal mo sbyar te smras pa/_khyod kyis bka' stsal pa nyan gyis thugs bag mdzod cig dang /_bdag gi 
[\[290a.5\]]btsun mo'i dam par bgyis la ser skya'i gzhi la rgyal srid bgyi'o/_/grags 'dzin ma ni rab gnon chen po'i stobs dang ldan pa yin pas de khri bzang po las langs nas lag pa gnyis nas bzung ste/_pus mos brdabs nas de'i lag pa gnyis nas khrag 
[\[290a.6\]]'dzag par gyur to/_/de sdug bsngal tshor bas nyen pa dang grags 'dzin mas smras pa/_khyod ni ngo tsha med cing blun po yin te/_khyod kho mos lag pa nas bzung ba gang yin pa'ang bzod par mi nus par kho mo 'dod dam/_kho mo'i khyim thab tu ni 'khor los sgyur 
[\[290a.7\]]ba'am/_byang chub sems dpa' 'gyur ro zhes des spyos nas de nas pho brang nang nas byung ba dang /_shAkya rnams kyis smras pa/_song la bcom ldan 'das la bzod pa gsol cig_/gal te khyod la bcom ldan 'das kyis bzod pa gnang na de'i 'og tu 
[\[290b\]]
[\[290b.1\]]rgyal srid byas so cog_/des be'u yi lte ba lta bu zhes bya ba'i dug mchog tu rno bas sen mo'i gseb bkang ste bcom ldan 'das gang na ba der song la/_gal te dge sbyong gau ta mas bzod pa byas na de lta na legs/_gal te bzod pa ma byas na de nyid du de'i 
[\[290b.2\]]rkang pa gnyis la gtugs nas sen mo bkang ba'i dug gis rkang pa gnyis bsku bar bya'o snyam du bsams nas/_bcom ldan 'das kyi zhabs gnyis la gtugs nas bcom ldan 'das la 'di skad ces gsol to/_/bcom ldan 'das bzod par gsol lo/_/bcom 
[\[290b.3\]]ldan 'das kyis dgongs pa/_'di ci 'dra ba'i sems kyis nga'i spyan sngar 'ongs snyam na de bsad pa'i sems kyis yin par gzigs nas/_de nas bcom ldan 'das kyis zhabs kyi mthil nas zhabs kyi pus mo'i lha nga man chad shel gyi rang bzhin du mngon par sprul nas cang mi 
[\[290b.4\]]gsung bar bzhugs so/_/des bcom ldan 'das kyi zhabs gnyis la sen mos rmad byung bar brtsams pa las de'i sen mo chag nas de skyengs te gsol pa/_'di ltar khyod kyis/_gang dag sangs rgyas skyabs 'gro ba/_/de dag ngan 'gror 'gro mi 
[\[290b.5\]]'gyur/_/zhes gsungs pas khyod la skyabs su mchi'o/_/gal te ngan 'gror mchi bar gyur na khyod kyi de [{]brdzun [,]rdzun [}]lags par 'gyur ro/_/shin tu drag po'i las yongs su rdzogs par byas pa rnams la ni lus zhig pa la mi sdod pas de gson po nyid du 
[\[290b.6\]]mnar med pa'i me 'bar bas kun nas yog nas kun dga' bo tshig go/_/kun dga' bo bsregs so zhes ngu bar brtsams so/_/de nas tshe dang ldan pa kun dga' bo rang gi skye bo la mnyes gshin pa/_snying rje dang ldan pa/_byams pa'i bdag nyid can des 
[\[290b.7\]]smras pa/_lha sbyin tshur de bzhin gshegs pa dgra bcom pa yang dag par rdzogs pa'i sangs rgyas la skyabs su song shig_/de sdug bsngal gyi tshor bas nyen cing las kyi 'bras bu mngon sum du mthong nas bsam pa thag pa nas sems bskyed cing tshig 
[\[291a\]]
[\[291a.1\]]tu yang smras pa/_bdag rus pa'i khong nas kyang sangs rgyas bcom ldan 'das la skyabs su 'gro'o zhes smras nas/_rang gi lus kyis mnar med pa'i sems can dmyal ba chen por lhung ngo /_/de nas bcom ldan 'das kyis dge slong 
[\[291a.2\]]rnams la bka' stsal pa/_dge slong dag lha sbyin gyis dge ba'i rtsa ba mtshams sbyar te/_mnar med pa'i sems can dmyal ba chen por bskal par gnas nas rang byang chub mngon sum du byas par 'gyur te/_rang sangs rgyas rus pa can zhes bya bar 
[\[291a.3\]]'gyur ro/_/de mngon par byang chub ma thag tu bsod snyoms la song nas de mtha' gcig tu bzhag ste/_lag pa 'khru zhing sems pa la zhugs pa/_bdag ci'i phyir yun ring por 'khor ba na 'khor bar gyur snyam pa las des bsams na/_bdag 
[\[291a.4\]]gis tshe rabs tshe rabs su bcom ldan 'das shAkya thub pa byang chub sems dpar gyur pa dang /_thams cad mkhyen pa shes bya la mnga' brnyes pa la yang pha rol gnon pa byas la/_de yang rnyed pa dang bkur sti'i phyir yin par shes nas/_des 
[\[291a.5\]]bsod snyoms de yang longs ma spyad par steng gi nam mkha' la mngon par 'phags te/_'bar ba dang /_gsal ba dang /_char 'bebs pa dang /_glog 'byin pa'i cho 'phrul dag byas nas phung po lhag ma med pa'i mya ngan las 'das pa'i dbyings 
[\[291a.6\]]su yongs su mya ngan las 'da' bar 'gyur ro/_/tshe dang ldan pa shA ri'i bu dang /_maud gal gyi bu gnyis kyi kun tu spyod pa ni dus dus su sems can dmyal bar rgyu zhing 'gro ba yin no/_/de nas tshe dang ldan pa shA ri'i bus tshe dang ldan pa maud gal gyi 
[\[291a.7\]]bu chen po la 'di skad ces smras so/_/tshe dang ldan pa maud gal gyi bu chen po bcom ldan 'das kyis lha sbyin rang byang chub tu lung bstan gyis/_tshur bdag cag mnar med pa'i dmyal ba chen po'i nang du dong la lha sbyin spro bsring ngo zhes de nas tshe dang ldan pa 
[\[291b\]]
[\[291b.1\]]shA ri'i bu dang /_maud gal gyi bu chen po gnyis mnar med pa'i sems can dmyal ba chen po'i nang du dong ngo /_/de nas tshe dang ldan pa shA ri'i bus tshe dang ldan pa maud gal gyi bu chen po la smras pa/_tshe dang ldan pa maud gal gyi bu chen po sems can dmyal ba 
[\[291b.2\]]rnams la soms shig_/de nas tshe dang ldan pa maud gal gyi bu chen pos ji ltar sems mnyam par gzhag na char pa'i rgyun gtun shing tsam 'bab pa de lta bu'i ting nge 'dzin la snyoms par zhugs pa dang /_chu de mnar med pa'i lce rnams kyi bar du bskams so/_/
[\[291b.3\]]de bzhin du gnya' shing dang /_shing rta'i srog shing tsam gyi char gyi rgyun dag dbab par brtsams pa dang /_chu de yang bar du bskams so/_/de nas tshe dang ldan pa shA ri'i bus mos pa'i ting nge 'dzin la snyoms par zhugs te/_dmyal ba de thams cad chus 
[\[291b.4\]]bkang nas tshe dang ldan pa maud gal gyi bu chen pos smras pa/_lha sbyin gang yin pa de tshur shog_/lha sbyin brgya stong phrag du ma 'ongs nas tshe dang ldan pa maud gal gyi bu chen pos smras pa/_bcom ldan 'das kyi gcung lha sbyin gang yin pa de tshur shog shig_/
[\[291b.5\]]de nas lha sbyin tshe dang ldan pa shA ri'i bu dang /_maud gal gyi bu gang na ba der song ste phyin nas/_tshe dang ldan pa shA ri'i bu dang /_maud gal gyi bu'i rkang pa gnyis la gtugs pa dang de gnyis kyis smras pa/_khyod la gnod pa'i khyad par cung zad yod dam 
[\[291b.6\]]des smras pa/_re zhig mnar med pa'i sems can rnams kyi spyi thun gang yin pa de lta zhog gi/_/bdag la gang zag pa lhag pa mchis pa gang lags pa de gson cig_/lcags kyi ri 'bar/_rab tu 'bar/_kun tu rab tu 'bar te/_me lce gcig 
[\[291b.7\]]tu gyur pa dag mchis nas bdag la til bzhin 'thag par bgyid do/_/sog le phyogs gnyis ka na so mchis pas yan lag dang nying lag rnams 'thub par bgyid do/_/lcags kyi tho ba 'bar/_rab tu 'bar/_kun tu rab tu 'bar te/_me lce 
[\[292a\]]
[\[292a.1\]]gcig tu gyur pa dag gis myur ba myur bar mgo phye mar rlog par bgyid do/_/phyogs bzhi nas glang po che dag mchis nas de rnams kyis bdag 'bras phye bzhin du 'thag par bgyid do/_/tshe dang ldan pa shA ri'i bu dang /_maud gal gyi bu 
[\[292a.2\]]gnyis kyis smras pa/_lha sbyin khyod kyis lcags kyi ri 'bar/_rab tu 'bar/_kun tu rab tu 'bar te/_me lce gcig tu gyur pa dag 'ongs te khyod la til bzhin 'thag par byed do zhes smras pa gang yin pa de ni 'di ltar khyod kyis bcom ldan 
[\[292a.3\]]'das dgrongs pa'i phyir ri bya rgod kyi phung po las rdo 'phangs pa de'i las kyi 'bras bu yin no/_/sog le phyogs gnyis na so yod pa 'bar/_rab tu 'bar/_kun tu rab tu 'bar te/_me lce gcig tu gyur pa dag gis yan lag dang nying lag 
[\[292a.4\]]thams cad 'thub par byed do zhes smras pa gang yin pa de ni 'di ltar khyod kyis bcom ldan 'das kyi nyan thos kyi dge 'dun phye ba de'i las kyi 'bras bu yin no/_/lcags kyi tho ba 'bar/_rab tu 'bar/_kun tu rab tu 'bar te/_me lce gcig tu gyur 
[\[292a.5\]]pa rnams kyis myur ba myur bar [{]glad pa [,]klad pa [}]phye mar rlog go zhes smras pa gang yin pa de ni 'di ltar khyod kyis dge slong ma dgra bcom pa ut+pa la'i mdog khu tshur gyis bsnun te bsad pa de'i las kyi 'bras bu yin no/_/phyogs bzhi nas glang po che rnams lhags te de 
[\[292a.6\]]rnams kyis bdag 'bras phye bzhin du 'thag par byed do zhes smras pa gang yin pa de ni 'di ltar khyod kyis bcom ldan 'das dgrongs pa'i phyir glang po che'i dam pa nor skyong rbad pa de'i las kyi 'bras bu yin no/_/de lta mod kyi khyod bcom ldan 'das kyis lung 
[\[292a.7\]]bstan to/_/btsun pa shA ri'i bu ci zhig tu/_dge slong dag lha sbyin gyis dge ba'i rtsa ba mtshams sbyar nas mnar med pa'i sems can dmyal ba chen por bskal par gnas nas rang sangs rgyas rus pa can zhes bya bar 'gyur ro zhes gsung ngo /_/des 
[\[292b\]]
[\[292b.1\]]smras pa/_btsun pa shA ri'i bu gal te de lta na bdag blo gcig pus mnar med pa'i sems can dmyal ba chen por gnas par bzod do//_//'dul ba gzhi/_bam po brgya rtsa dgu pa ste tha ma'o/_/de nas tshe dang ldan pa shA ri'i bu dang /_
[\[292b.2\]]maud gal gyi bu de gnyis ko ka li ka la sogs pa gang na ba der dong ba dang /_ji tsam na ko ka li ka'i/_lce thong gshol brgyas rmed do/_/mi mjed kyi bdag po tshangs pas ko ka li ka la smras pa/_ko ka li ka dge slong shA ri'i bu dang /_maud gal gyi 
[\[292b.3\]]bu des pa/_tshangs pa mtshungs par spyod pa la'o byams pa dag la sems dad pa skyed cig ces smras pa dang /_ko ka li kas tshe dang ldan pa shA ri'i bu dang /_maud gal gyi bu gnyis mthong nas smras pa/_sdig pa can 'di gnyis 'dir yang 'ongs pa lta 
[\[292b.4\]]zhes tshig tu smras ma thag tu ko ka li ka'i lce la thong gshol stong gis rmed par gyur to/_/de nas tshe dang ldan pa shA ri'i bu dang /_maud gal gyi bu gnyis kyis 'di dag la ci byar yang med do snyam nas slar log ste/_'od srung rdzogs byed gang na ba der dong 
[\[292b.5\]]ba dang /_de nas 'od srung rdzogs byed kyis tshe dang ldan pa shA ri'i bu dang /_maud gal gyi bu gnyis kyi rkang pa la gtugs nas smras pa/_'phags pa shA ri'i bu bdag gis chos log par bshad nas skye bo'i tshogs bslus pa de'i las kyi rnam par smin pas 
[\[292b.6\]]bdag gi lce la thong gshol lnga brgyas rmed do/_/slob ma rnams kyis ji lta ji ltar bdag gi chad pa la bgyi ba bgyid pa de lta de ltar bdag gis ches mi bzad pa'i tshor ba nyams su myong ba lags kyis/_bdag gi gnas skabs de dag la rig par bgyis 
[\[292b.7\]]nas/_de'i chad pa la bya ba ma byed cig ces bzlog tu gsol/_de bzhin du bya'o zhes khas blangs nas/_tshe dang ldan pa shA ri'i bu dang /_maud gal gyi bu gnyis kyis dmyal bar brgyus te rdzu 'phrul gyis 'dzam bu'i gling du phyin nas de gnyis kyis 
[\[293a\]]
[\[293a.1\]]bcom ldan 'das dang /_dge slong rnams dang /_skye bo'i tshogs la lha sbyin dang /_ko ka li ka dang /_rdzogs byed la sogs pa sems can dmyal bar skyes pa rnams kyi gnas skabs rgyas par bsnyad do/_/dge slong rnams the tshom 
[\[293a.2\]]skyes te the tshom thams cad gcod pa sangs rgyas bcom ldan 'das la zhus pa/_btsun pa lha sbyin gyis bcom ldan 'das kyis bka' bka' ma lags par bgyis pas mnar ma mchis pa'i sems can dmyal ba chen por ltung ba la gzigs/_bcom ldan 
[\[293a.3\]]'das kyis bka' stsal pa/_dge slong dag da ltar gyi 'di 'ba' zhig tu ma zad de/_ji ltar 'das pa'i dus na yang 'dis nga'i tshig tshig ma yin par byas pas tshul ma yin pas sdug bsngal bar gyur pa de nyon cig_/dge slong dag sngon byung ba byang chub 
[\[293a.4\]]sems dpa' ma nges pa'i phung po la gnas pa na ba lang rnams kyi nang du skyes nas khyu mchog tu gyur te/_de nub mo grong khyer nas byung nas rgyal po'i mon sran gre'u'i zhing la za zhing nyin par grong khyer na gnas so/_/ji tsam na de'i drung du bong bu zhig 'ongs nas smras 
[\[293a.5\]]pa/_zhang po khyod kyi khrag dang /_sha dang /_pags pa ni rgyas la/_khyod rgyu ba ni lan 'ga' yang bdag gis ma mthong ngo /_/des smras pa/_tsha bo bdag ni nub mo rgyal po'i mon sran gre'u'i zhing la za'o/_/des smras pa/_zhang po bdag kyang khyod dang lhan 
[\[293a.6\]]cig mchi'o/_/des smras pa/_tsha bo khyod ni skad 'byin 'dod pas gnod pa byas par mi 'gyur grang /_des smras pa/_zhang po mi dbyung gis 'dong ngo /_/de gnyis kyis rgyal po'i mon sran gre'u'i zhing gi 'greng rib rnams dral te zhugs 
[\[293a.7\]]nas bong bus ji srid 'grangs pa de srid skad ma phyung ngo /_/de nas smras pa/_zhang po re zhig glu zhig blang ngam/_khyu mchog gis smras pa/_kho bo ma song gi bar du yud tsam zhig sdod la de'i 'og tu ci dga' ba gyis shig ces smras nas bros pa dang /_
[\[293b\]]
[\[293b.1\]]bong bus skad phyung ba rgyal po'i mi rnams kyis thos nas bzung ste/_shes ldan dag bong bu 'dis ni rgyal po'i mon sran gre'u'i zhing 'di thams cad zos kyis chad pas gcad par bya'o zhes de rnams kyis rna ba bcad de mgul du gtun cig btags nas btang 
[\[293b.2\]]ngo /_/de phan tshun 'khyam pa khyu mchog gis mthong nas des de la tshigs su bcad de smras pa/_legs par glu blangs glu rab blangs/_/khyod kyis glu yi 'bras bu thob/_/khyod kyi glu yis bdag gi yang /_/rna ba de'u ni yal bar gyur/_/tshig 
[\[293b.3\]]mi srung ba gang yin pa/_/de la 'di 'dra 'byung 'gyur gyis/_/rna rdum gtun gyis rnam brgyan pa/_/da ni 'khyam par byed la rag_/des kyang tshigs su bcad de slar smras pa/_so chag khyod ni kha rog shig_/glang rgan khyod ni kha rog shig_/
[\[293b.4\]]lag na dbyug thogs mi gsum po/_/khyod nyid kyang ni tshol bar byed/_/bcom ldan 'das kyis bka' stsal pa/_dge slong dag ji snyam du sems/_de'i tshe de'i dus kyi khyu mchog gang yin pa de ni nga nyid yin no/_/de'i tshe de'i dus kyi bong bu gang 
[\[293b.5\]]yin pa de ni lha sbyin 'di nyid yin te/_de na yang 'dis nga'i tshig tshig tu ma byas pas tshul ma yin pas sdug bsngal bar gyur to/_/da ltar yang 'dis pa'i tshig tshig tu ma byas pas 'di tshul ma yin pas sdug bsngal bar gyur to/_/gzhan yang ji ltar 'dis 
[\[293b.6\]]nga'i tshig tshig tu ma byas pas tshul ma yin pas sdug bsngal bar gyur pa de nyon cig_/dge slong dag sngon byung ba ri 'or zhig na khyim bdag cig gnas pa de la glang mtshan dang ldan pa zhig yod nas/_des de dge sbyong dang /_bram ze dang /_rang 
[\[293b.7\]]gi skye bo dang /_phongs pa dang /_mgon med pa dang /_bkren pa dang /_nad pa rnams zan byin nas ci dgar spyod du btang ngo /_/de dus gzhan zhig na phan tshun du rgyu rgyu ba las 'dam du song nas khyim bdag gis nyi ma nub tsam na thos te 
[\[294a\]]
[\[294a.1\]]btsal ba las/_de'i drung du phyin nas des bsams pa/_da ni dbyung mi nus kyis sang nang par dbyung bar bya'o snyam mo/_/glang gis smras pa/_bdag gi mdun du zhags pa zhig zhog la bzhud cig dang /_gal te wa 'ongs 
[\[294a.2\]]par gyur dang /_bdag gi rwas zhags pa blangs te de la gdab par bgyi'o/_/des de'i mdun du zhags pa zhig bzhag nas song ba dang mtshan mo ji tsam na wa zhig 'ongs nas des smras pa/_pad ma'i rtsa ba dang /_pad ma dkar po dag 'byin pa 
[\[294a.3\]]'di su zhig_/glang gis smras pa/_kho bo yin no/_/'dam gyi nang du bying nas 'dug go/_/was bsams pa/_bdag zas dang phrad do snyam nas des de la gtse bar brtsams pa dang /_glang gis smras pa/_khyod phyogs 'di nas song 
[\[294a.4\]]shig_/tshul ma yin pas sdug bsngal bar gyur ta re/_'on kyang de ldog tu ma btub nas de kho na bzhin du 'tshe ba dang /_glang gis tshigs su bcad de smras pa/_kho bo pad ma'i rtsa mi 'byin/_/kho bo pad ma dkar po'ang min/_/gal te khyod ni 
[\[294a.5\]]za 'dod na/_/rgyab tu song la bza' bar gyis/_/was bza' snyam nas rgyab tu zhon pa dang /_khyu mchog gi rwas zhags pa btab pas wa'i ske nas thogs nas nam mkha' la 'phyang ba dang /_glang gis tshigs su bcad de smras pa/_khyod ci gar mkhan 
[\[294a.6\]]dzab ke ba'am/_/'on te gar slob khye'u zhig yin/_/dgon par bya dga' ster ba med/_/bzo ni grong khyer bstan par gyis/_/was kyang tshigs su bcad de smras pa/_bdag ni gar mkhan dzab ke ba'am/_/gar slob khye'u ni ma yin te/_/
[\[294a.7\]]brgya byin gyis ni skas btsugs pas/_/bdag ni tshangs pa'i 'jig rten 'gro/_/glang gis yang tshigs su bcad de smras pa/_brgya byin gyis ni skas ma btsugs/_/tshangs pa'i 'jig rten smos ci dgos/_/thabs kyi zhags pas khyod thogs 
[\[294b\]]
[\[294b.1\]]pas/_/khyod ni 'tsho bar ma mthong ngo /_/dge slong dag ji snyam du sems/_de'i tshe de'i dus kyi khyu mchog gang yin pa de ni nga nyid yin no/_/de'i tshe de'i dus kyi wa gang yin pa de lha sbyin 'di nyid yin te/_de na yang 'dis nga'i tshig tshig tu ma byas pas 
[\[294b.2\]]tshul ma yin pas sdug bsngal bar gyur to/_/da ltar yang 'dis nga'i tshig tshig tu ma byas pas tshul ma yin pas sdug bsngal bar gyur to/_/dge slong rnams the tshom skyes te the tshom thams cad gcod pa sangs rgyas bcom ldan 'das la zhus pa/_btsun 
[\[294b.3\]]pa lha sbyin gyis bcom ldan 'das kyi bka' ma mnyan pas mnar ma mchis par gzhol bar gyur pa la gzigs/_bcom ldan 'das kyis bka' stsal pa/_dge slong dag da ltar gyi 'di 'ba' zhig tu ma zad de/_ji ltar 'das pa'i dus na yang 'dis 
[\[294b.4\]]ngas smras pa'i tshig ma mnyan pas mnar med par gzhol bar gyur pa de nyon cig_/dge slong dag sngon byung ba rgyal po'i pho brang 'byor ba dang /_rgyas pa dang /_bde ba dang /_lo legs pa/_skye bo dang mi mang pos gang ba zhig na rgyal po sems pa 
[\[294b.5\]]zhes bya ba rgyal srid byed du bcug ste/_bsod nams kyi mthus lha rnams kyis bar snang la stan 'dzin to/_/rgyal po de'i mdun na 'don de la bu spun gnyis yod pa las/_de la phu bo shos ni mngon par 'byung ba la dga' la/_nu bo shos ni mdun 
[\[294b.6\]]na 'don la dga' bar gyur to/_/phu bo shos kyis pha chos dang chos ma yin pas mdun na 'don byed pa mthong nas des bsams pa/_bdag pha shi nas mdun na 'don du gyur te/_bdag gis kyang chos dang chos ma yin pas mdun na 'don byas na 
[\[294b.7\]]sems can dmyal ba rnams su gzhol bar 'gyur gyis/_ma la bdag rab tu 'byung bar bya'o snyam nas des pha la gsol te/_bcom ldan 'das kyi bstan pa la rab tu byung ngo /_/ji tsam dus gzhan zhig na mdun na 'don shi nas nu bo shos mdun 
[\[295a\]]
[\[295a.1\]]na 'don du bcug ste/_de chos dang chos ma yin pas mdun na 'don byed par brtsams te/_skye bo'i tshogs la 'tshe bar byed do/_/ji tsam na mi zhig phan tshun 'khyam 'khyam pa las phu bo shos rab tu byung ba de'i drung du song ba dang /_des 
[\[295a.2\]]de la dris pa/_khyod gang nas 'ongs/_des smras pa/_rgyal po'i pho brang che ge mo zhes bya ba nas so/_/de gtam dri bar brtsams pa dang /_des smras pa/_rgyal po'i mdun na 'don shi nas de'i bu nu bo shos mdun na 'don du bcug ste/_de 
[\[295a.3\]]chos ma yin pas mdun na 'don byed pas skye bo'i tshogs 'tshe bar byed do/_/des smras pa/_dus cung zad cig nogs shig dang /_bdag nyid der song nas phan pa ma yin pa las bzlog par bya zhing /_ji ltar yul mi rnams la mi gnod par 
[\[295a.4\]]phan par byed pa la sbyar bar bya'o/_/mi des gnyen rnams kyi drung du song ste skabs de smras pa thos pa gcig nas gcig tu brgyud nas/_nu bo shos des thos nas des rgyal po la smras pa/_lha bdag gi phu bo de mchis lags so/_/rgyal 
[\[295a.5\]]pos smras pa/_legs kyis de nyid mdun na 'don du 'gyur ro/_/des smras pa/_lha khyod la bdag gis dus 'di srid cig tu zham 'bring bgyis pa ni don ma mchis so/_/rgyal pos smras pa/_'di ni 'jig rten gyi chos yin te/_de phu 
[\[295a.6\]]bo yin pas so/_/'on kyang rnam pa gcig gis khyod mdun na 'don du 'gyur ba yod de/_gal te de 'ongs nas khyod kyis bdag phu bo lags so smros shig_/des smras pa/_bka' bzhin 'tshal de bzhin du smra bar bgyi'o/_/ji tsam na 
[\[295a.7\]]de 'ongs pa de rgyal po 'khor dang bcas pas mthong nas langs pa dang /_de ni ma langs so/_/des de la smras pa/_khyod kho bo'i nu bo yin na ci'i phyir mi ldang /_des smras pa/_khyod nyid nu bo yin gyi kho bo ni phu bo yin no/_/gal te khyod 
[\[295b\]]
[\[295b.1\]]yid mi ches na bdag cag ni rgyal po'i pho brang du chen por gyur pas lha la zhu'o/_/phu bos rgyal po la dris pa/_kye rgyal po bdag cag gnyis las phu bo gang lags pa gsung shig_/rgyal pos shes bzhin du [{]brdzun [,]rdzun [}]gyi tshig smras pa/_'di ni phu bo 
[\[295b.2\]]yin no/_/khyod ni nu bo yin no zhes tshig smras ma thag kho nar lha rnams kyis stan btang bas sa la rdab nus te/_de'i kha nas rul pa'i dri byung bar gyur to/_/mdun na 'don gyi phu bo shos kyis tshigs su bcad de smras pa/[ {]brdzun [,]rdzun [}]gyi tshig ni gsungs 
[\[295b.3\]]pas na/_/lha rnams 'di nas dong ba dang /_/zhal yang mnam par gyur nas su/_/mtho ris las kyang nyams par gyur/_/rgyal po bden par gsung shig kye/_/sngon gyi ji lta bzhin du 'gyur/_/gal te [{]brdzun [,]rdzun [}]ni gsung mdzad na/_/sems 
[\[295b.4\]]pa 'og tu nges par bzhud/_/gang zhig chos bzhin 'dri ba la/_/chos ma yin pa ston byed na/_/chu na rgyu ba'i nya bzhin du/_/de ni lce ma mchis par 'gyur/_/rgyal pos bden par gsung shig kye/_/sngon gyi ji lta bzhin du 'gyur/_/gal 
[\[295b.5\]]te [{]brdzun [,]rdzun [}]ni gsung mdzad na/_/sems pa 'og tu nges par bzhud/_/gang zhig chos bzhin 'dri ba la/_/chos ma yin pa ston byed na/_/der ni skyes pa mi skye zhing /_/der ni skyes par skye mi 'gyur/_/rgyal po bden par gsung shig kye/_/
[\[295b.6\]]sngon gyi ji lta bzhin du 'gyur/_/gal te [{]brdzun [,]rdzun [}]ni gsung mdzad na/_/sems pa 'og tu nges par bzhud/_/gang zhig chos bzhin 'dri ba la/_/chos ma yin pa ston byed na/_/lhas ni dus su char mi 'bebs/_/der ni dus ma yin par 'bab/_/
[\[295b.7\]]rgyal po bden par gsung shig kye/_/sngon gyi ji lta bzhin du 'gyur/_/gal te [{]brdzun [,]rdzun [}]ni gsung mdzad na/_/sems pa 'og tu nges par bzhud/_/gang zhig chos bzhin 'dri ba la/_/chos ma yin pa ston byed na/_/sbrul bzhin du ni skye bo de'i/_/
[\[296a\]]
[\[296a.1\]]lce gnyis dag ni 'byung bar 'gyur/_/rgyal po bden par gsung shig kye/_/sngon gyi ji lta bzhin du 'gyur/_/gal te [{]brdzun [,]rdzun [}]ni gsung mdzad na/_/sems pa 'og tu nges par bzhud/_/de ltar rgyal po sems pa yis/_/shin tu 
[\[296a.2\]]mi bzad las byas nas/_/sdig pa byed pa rnams kyi gnas/_/dmyal ba mnar med thob par gyur/_/dge slong dag ji snyam du sems/_de'i tshe de'i dus kyi phu bo shos gang yin pa de ni nga nyid yin no/_/de'i tshe de'i dus kyi rgyal po sems pa 
[\[296a.3\]]gang yin pa de ni lha sbyin 'di nyid yin te/_de na yang 'di ngas smras pa'i tshig ma mnyan pas mnar med pa'i sems can dmyal ba thob bo/_/da ltar yang 'di ngas smras pa'i tshig ma mnyan pas mnar med pa'i sems can dmyal ba thob bo/_/dge slong 
[\[296a.4\]]rnams the tshom skyes te the tshom thams cad gcod pa sangs rgyas bcom ldan 'das la zhus pa/_btsun pa bcom ldan 'das kyis sman par gsungs pa'i bka' lha sbyin gyis ma mnyan par gyur pas mnar ma mchis par gzhol bar gyur pa la gzigs/_
[\[296a.5\]]bcom ldan 'das kyis bka' stsal pa/_dge slong dag da ltar gyi 'di 'ba' zhig tu ma zad de/_ji ltar 'das pa'i dus na yang 'di ltar ngas phan par smras pa'i tshig ma mnyan pas tshul ma yin pas sdug bsngal bar gyur pa de nyon cig_/dge slong 
[\[296a.6\]]dag sngon byung ba ri 'or zhig na 'khrul 'khor gyi slob dpon zhig gnas te/_des rigs mnyam pa las chung ma blangs nas/_de de dang lhan cig rtse bar byed/_dga' bar byed/_dga' mgur spyod par byed de/_de rtse bar byed/_dga' bar byed/_
[\[296a.7\]]dga' mgur spyod par byed pa las dus gzhan zhig na chung ma sems can dang ldan par gyur te/_de zla ba brgyad dam dgu lon pa na khye'u zhig btsas so/_/btsas nas nyi ma bdun gsum nyi shu gcig tu de'i btsas pa'i btsas ston rgya cher byas nas rigs 
[\[296b\]]
[\[296b.1\]]dang mthun pa'i ming btags te/_de bskyed bsrings nas chen por gyur pa dang de'i pha shi'o/_/de ri 'or zhig na 'khrul 'khor gyi slob dpon gzhan zhig yod pa la 'khrul 'khor gyi bzo bslab par brtsams nas/_des ri 'or zhig na khyim 
[\[296b.2\]]bdag cig yod pa las bu mo blangs pa dang /_des smras pa/_gal te nyi ma ga ge mo zhig la 'ongs na ni sbyin no/_/gzhan du na ni mi sbyin no/_/des 'khrul 'khor gyi slob dpon la smras pa/_mkhan po ri 'or che ge mo zhes bgyi ba na khyim bdag 
[\[296b.3\]]cig mchis pa la bdag gis bu mo bslangs na de'i mchid nas gal te nyi ma ga ge mo zhes bya ba la 'ongs na ni sbyin gyi/_'on te ma 'ongs na ni mi sbyin no zhes mchi'o/_/'khrul 'khor gyi slob dpon gyis smras pa/_bu gal te de lta na 'dod kho bo nyid 
[\[296b.4\]]kyis blang bar bya'o zhes de de dang lhan cig shing las byas pa'i rma bya la zhon nas nyi ma gang la nges par byas pa de nyid kyi nyi ma la ri 'or der phyin pa 'jig rten gyis mthong nas mchog tu ngo mtshar skyes so/_/de nas bu mo bslangs te slar yang 'khrul 'khor la zhon te 
[\[296b.5\]]rang gi khyim du 'ongs nas 'khrul 'khor bsdus te de'i ma la gtad nas smras pa/_khyod kyi bu 'dis 'khrul 'khor 'gro ba'i sbyor ba shes kyi slar ldog pa mi shes kyis 'di la 'khrul 'khor ma sbyin cig ces bsgo'o/_/des yang nas yang du ma la smras pa/_
[\[296b.6\]]yum 'khrul 'khor bdag la stsol cig dang skye bo'i tshogs dbang du bgyi'o/_/des smras pa/_bu khyod kyi slob dpon na re 'dis 'khrul 'khor 'gro ba'i sbyor ba shes kyi slar ldog pa mi shes kyis ma sbyin cig ces zer bas tshul ma yin pas sdug bsngal bar 
[\[296b.7\]]'gyur du 'ong ngo /_/de bas na kho mos mi sbyin no/_/des smras pa/_yum bdag gis 'gro ba dang ldog pa 'tshal mod kyi slob dpon de phrag dog gis mi ster mod/_bud med ni sems yang zhing 'dod chen che ba yin pas de de la byin nas 'khrul 'khor 
[\[297a\]]
[\[297a.1\]]sbyar te zhon nas song ba dang /_skye bo'i tshogs chen po dga' bar gyur to/_/de nas 'khrul 'khor gyi slob dpon gyis mthong nas des smras pa/_pha bi slar mi 'ong bar song ngo /_/des ji lta ji ltar 'khrul 'khor gcus pa de lta de ltar 
[\[297a.2\]]shin tu thag ring por ldings nas ji tsam na rgya mtsho chen por ldings pa dang /_rgya mtsho chen por ni lhas rgyun du char 'bebs pa yin pas des sbyor kha rnams bangs nas tshul ma yin pas sdug bsngal bar gyur to/_/lhas tshigs su bcad de smras pa/_gang 
[\[297a.3\]]zhig don 'dod brtse bas phan pa yis/_/ji skad bstan pa'i tshig ni mi 'dzin cing /_/'chos pa med cing su tshig mi mnyan gang /_/de ni shing las byas pa'i bya yis khyer/_/dge slong dag ji snyam du sems/_de'i tshe de'i dus kyi 'khrul 
[\[297a.4\]]'khor gyi slob dpon gang yin pa de ni nga nyid yin no/_/de'i tshe de'i dus kyi de'i slob ma gang yin pa de ni lha sbyin 'di nyid yin te/_de na yang ngas phan par smras na/_nga'i tshig 'dis ma mnyan pas tshul ma yin pas sdug bsngal bar gyur to/_/
[\[297a.5\]]da ltar yang ngas phan par smras na nga'i tshig 'dis ma mnyan pas mnar med pa'i sems can dmyal bar gzhol bar gyur to/_/sangs rgyas bcom ldan 'das la tshe dang ldan pa nye ba 'khor gyis zhus pa/_btsun pa dge 'dun gyi dbyen zhes bgyi/_dge 
[\[297a.6\]]'dun mthun pa zhes bgyi na de la dbyen ni gang lags/_dge 'dun mthun pa ni gang lags/_nye ba 'khor 'di ltar dge slong rnams chos kyis chos ma yin pa'i 'du shes dang /_chos ma yin pas chos kyi 'du shes dang /_mi mthun pa la mthun pa'i 'du 
[\[297a.7\]]shes kyis las rnams byed na 'di ni dge 'dun gyi dbyen zhes bya'o/_/'di ltar chos la chos kyi 'du shes dang /_mthun pa la mthun pa'i 'du shes kyis las rnams byed na/_'di ni dge 'dun mthun pa zhes bya'o/_/gang na dge slong gcig gnas pa de na dge 
[\[297b\]]
[\[297b.1\]]'dun gyi dbyen du mi 'gyur ro/_/gang na gnyis dang gsum nas brgyad kyi bar gnas pa de na yang dge 'dun gyi dbyen du mi 'gyur ro/_/gang na dge slong dgu 'am lhag pa yod pa de na rgyu gnyis kyis dge 'dun gyi dbyen du 'gyur te/_gsol ba'i las dang tshul 
[\[297b.2\]]shing len pas so/_/gsol ba'i las ji lta bu zhe na 'di ltar lha sbyin gyis dge slong rnams la go bar byed/_kun tu go bar byed/_slob par byed/_'dzin du 'jug par byed de/_tshe dang ldan pa dge sbyong gau ta ma ni 'di skad ces brtul zhugs kyi gzhi 
[\[297b.3\]]lngas dge slong dag pa dang /_grol ba dang /_nges par 'byung ba dang /_bde ba dang /_sdug bsngal las 'da' bar 'gyur/_bde ba dang sdug bsngal las 'das pa thob par gyur te/_tshe dang ldan pa dag lnga gang zhe na/_dge slong dgon pa nyid ni 
[\[297b.4\]]dag pa dang /_grol ba dang /_nges par 'byung ba dang /_bde ba dang /_sdug bsngal las 'da' bar 'gyur/_bde ba dang sdug bsngal las 'das pa thob par 'gyur ro/_/tshe dang ldan pa dag dge slong shing drung nyid dang /_bsod snyoms pa nyid 
[\[297b.5\]]dang /_chos gos gsum pa nyid dang /_phyag dar khrod pa nyid ni dag pa dang /_grol ba dang /_nges par 'byung ba dang /_bde ba dang sdug bsngal las 'da' bar 'gyur/_bde ba dang sdug bsngal las 'das pa thob par 'gyur ro zhes zer na/_tshe dang 
[\[297b.6\]]ldan pa dag khyed cag las gang brtul zhugs kyi gzhi lnga po 'di dag gis dag pa dang /_grol ba dang /_nges par 'byung bar mi bzod pa de dag dge sbyong gau ta ma las ring du gyis shig_/tha dad par gyis shig_/rgyang srings shig ces zer ba 'di ni 
[\[297b.7\]]gsol ba ste/_de lta bu ni gsol ba'i las kyis yin no/_/tshul shing len pa ji lta bu zhe na/_'di ltar lha sbyin gyis dge slong rnams la go bar byed/_kun tu go bar byed/_slob par byed/_'dzin du 'jug par byed de/_tshe dang ldan pa dag dge 
[\[298a\]]
[\[298a.1\]]sbyong gau ta ma ni 'di skad ces brtul zhugs kyi gzhi lngas dge slong dag pa dang /_grol ba dang /_nges par 'byung ba dang /_bde ba dang sdug bsngal las 'da' bar 'gyur/_bde ba dang sdug bsngal las 'das pa thob par 'gyur te/_tshe dang 
[\[298a.2\]]ldan pa dag lnga gang zhe na/_dge slong dgon pa pa nyid ni dag pa dang /_grol ba dang /_nges par 'byung ba dang /_bde ba dang /_sdug bsngal las 'da' bar 'gyur/_bde ba dang sdug bsngal las 'das pa thob par 'gyur ro/_/dge slong shing drung pa 
[\[298a.3\]]nyid dang /_bsod snyoms pa nyid dang /_chos gos gsum pa nyid dang /_phyag dar khrod pa nyid ni dag pa dang /_grol ba dang /_nges par 'byung ba dang /_bde ba dang sdug bsngal las 'da' bar 'gyur/_bde ba dang sdug bsngal las 'das pa thob 
[\[298a.4\]]par 'gyur ro zhes zer na/_tshe dang ldan pa dag khyed cag las gang brtul zhugs kyi gzhi lnga po 'di dag gis/_dag pa dang /_grol ba dang /_nges par 'byung bar mi bzod pa de dag dge sbyong gau ta ma las ring du 'gyur/_tha dad par 'gyur/_rgyang sring bar 
[\[298a.5\]]'gyur gyis tshul shing long shig ces lha sbyin bdag nyid dang lngas tshul shing len pa yin te/_de lta bu ni tshul shing len pas yin no/_/sangs rgyas bcom ldan 'das la tshe dang ldan pa nye ba 'khor gyis zhus pa/_btsun pa re zhig gnas nas phyung bas dge 
[\[298a.6\]]'dun gyi dbyen du 'gyur la gnas nas phyung ba'i rjes su phyogs pas ma lags/_gnas nas phyung ba'i rjes su phyogs pa'i rjes su phyogs pas ma lags/_gnas nas 'byin pas ma lags/_gnas nas 'byin pa'i rjes su phyogs pas ma lags/_gnas 
[\[298a.7\]]nas 'byin pa'i rjes su phyogs pa'i rjes su phyogs pas ma lags sam/_btsun pa re zhig gnas nas phyung ba'i rjes su phyogs pas dge 'dun gyi dbyen du gyur la gnas nas phyung bas ma lags/_gnas nas 'byin pa'i rjes su phyogs pas ma lags/_gnas 
[\[298b\]]
[\[298b.1\]]nas phyung ba'i rjes su phyogs pa'i rjes su phyogs pas ma lags/_gnas nas 'byin pas ma lags/_gnas nas 'byin pa'i rjes su phyogs pas ma lags/_gnas nas 'byin pa'i rjes su phyogs pa'i rjes su phyogs pas ma lags sam/_btsun 
[\[298b.2\]]pa re zhig gnas nas phyung ba'i rjes su phyogs pa'i rjes su phyogs pas dge 'dun gyi dbyen du 'gyur la gnas nas phyung bas ma lags/_gnas nas phyung ba'i rjes su phyogs pas ma lags/_gnas nas 'byin pas ma lags/_gnas nas 'byin 
[\[298b.3\]]pa'i rjes su phyogs pas ma lags/_gnas nas 'byin pa'i rjes su phyogs pa'i rjes su phyogs pas ma lags sam/_btsun pa re zhig gnas nas 'byin pas dge 'dun gyi dbyen du 'gyur ba la gnas nas phyung bas ma lags/_gnas nas phyung ba'i 
[\[298b.4\]]rjes su phyogs pas ma lags/_gnas nas phyung ba'i rjes su phyogs pa'i rjes su phyogs pas ma lags/_gnas nas 'byin pa'i rjes su phyogs pas ma lags/_gnas nas 'byin pa'i rjes su phyogs pa'i rjes su phyogs pas ma lags sam/_
[\[298b.5\]]btsun pa re zhig gnas nas 'byin pa'i rjes su phyogs pas dge 'dun gyi dbyen du 'gyur la gnas nas phyung bas ma lags/_gnas nas phyung ba'i rjes su phyogs pas ma lags/_gnas nas phyung ba'i rjes su phyogs pa'i rjes su phyogs pas ma lags/_
[\[298b.6\]]gnas nas 'byin pas ma lags/_gnas nas 'byin pa'i rjes su phyogs pa'i rjes su phyogs pas ma lags sam/_btsun pa re zhig gnas nas 'byin pa'i rjes su phyogs pa'i rjes su phyogs pas dge 'dun gyi dbyen du 'gyur ba la gnas nas 
[\[298b.7\]]phyung bas ma lags/_gnas nas phyung ba'i rjes su phyogs pas ma lags/_gnas nas phyung ba'i rjes su phyogs pa'i rjes su phyogs pas ma lags/_gnas nas 'byin pas ma lags/_gnas nas 'byin pa'i rjes su phyogs pas ma lags 
[\[299a\]]
[\[299a.1\]]sam/_nye ba 'khor gnas nas phyung ba 'ba' zhig ma gtogs par 'di dag thams cad kyis dge 'dun gyi dbyen du 'gyur ro//_//bar sdom la/_dge 'dun dbyen dang mthun pa dang /_/gcig tu dge 'dun dbyen min 
[\[299a.2\]]dang /_/tha ma dgu po dbyen dang ni/_/gnas dbyung gsum po drug tshan yin/_/sangs rgyas bcom ldan 'das la tshe dang ldan pa nye ba 'khor gyis zhus pa/_btsun pa bcom ldan 'das kyis nyan thos kyi dge 'dun mthun pa'i 
[\[299a.3\]]dbyen bgyis nas mnar med pa'i kha na ma tho ba skye zhing /_mtshams med pa'i kha na ma tho ba'i las kyis reg par 'gyur ro zhes gang gsungs pa btsun pa ji tsam gyis na nyan thos kyi dge 'dun mthun pa'i dbyen bgyis nas/_mnar 
[\[299a.4\]]med pa'i kha na ma tho ba skye zhing mtshams med pa'i kha na ma tho ba'i las kyis reg par 'gyur lags/_nye ba 'khor 'di ltar dge slong chos ma yin pa la chos ma yin pa'i 'du shes dang /_dbyen la chos ma yin pa'i 'du shes kyis 
[\[299a.5\]]dge slong rnams la go bar byed/_kun tu go bar byed/_slob par byed/_'dzin du 'jug par byed cing /_dge 'dun gyis dbyen bya ba'i phyir pha rol gnon par byed na/_'di tsam gyis na nye ba 'khor dge slong gis nyan thos kyi 
[\[299a.6\]]dge 'dun mthun pa'i dbyen byas nas/_mnar med pa'i kha na ma tho ba skye zhing mtshams med pa'i kha na ma tho ba'i las kyis reg par 'gyur ro/_/nye ba 'khor 'di ltar dge slong gis chos ma yin pa la chos ma yin pa'i 'du shes 
[\[299a.7\]]dang /_dbyen la chos kyi 'du shes kyis dge slong rnams la go bar byed/_kun tu go bar byed/_slob par byed/_'dzin du 'jug par byed cing /_dge 'dun gyi dbyen bya ba'i phyir pha rol gnon par byed na/_'di tsam gyis na nye 
[\[299b\]]
[\[299b.1\]]ba 'khor dge slong nyan thos kyi dge 'dun mthun pa'i dbyen byas nas mnar med pa'i kha na ma tho ba skye zhing /_mtshams med pa'i kha na ma tho ba'i las kyis ni reg par mi 'gyur ro/_/nye ba 'khor 'di ltar dge slong gis chos ma yin pa la chos ma 
[\[299b.2\]]yin pa'i 'du shes dang /_dbyen la yid gnyis kyis dge slong rnams la go bar byed/_kun tu go bar byed/_slob par byed/_'dzin du 'jug par byed cing dge 'dun gyi dbyen bya ba'i phyir pha rol gnon par byed na/_'di tsam gyis na 
[\[299b.3\]]nye ba 'khor dge slong nyan thos kyi dge 'dun mthun pa'i dbyen byas nas/_mnar med pa'i kha na ma tho ba skye zhing mtshams med pa'i kha na ma tho ba'i las kyis ni reg par mi 'gyur ro/_/nye ba 'khor 'di ltar dge slong gis chos ma yin pa la chos 
[\[299b.4\]]kyi 'du shes dang /_dbyen la chos ma yin pa'i 'du shes kyis dge slong rnams la go bar byed/_kun tu go bar byed/_slob par byed/_'dzin du 'jug par byed cing /_dge 'dun gyi dbyen bya ba'i phyir pha rol gnon par byed na/_'di tsam 
[\[299b.5\]]gyis na nye ba 'khor dge slong nyan thos kyi dge 'dun mthun pa'i dbyen byas nas/_mnar med pa'i kha na ma tho ba skye zhing mtshams med pa'i kha na ma tho ba'i las kyis reg par 'gyur ro/_/nye ba 'khor 'di ltar dge slong gis chos ma yin pa la 
[\[299b.6\]]chos kyi 'du shes dang /_dbyen la chos kyi 'du shes kyis dge slong rnams la go bar byed/_kun tu go bar byed/_slob par byed/_'dzin du 'jug par byed cing /_dge 'dun gyi dbyen bya ba'i phyir pha rol gnon par byed na/_'di tsam gyis 
[\[299b.7\]]na nye ba 'khor dge slong nyan thos kyi dge 'dun mthun pa'i dbyen byas nas/_mnar med pa'i kha na ma tho ba skye zhing mtshams med pa'i kha na ma tho ba'i las kyis ni reg par mi 'gyur ro/_/nye ba 'khor 'di ltar dge slong gis chos ma yin pa la chos 
[\[300a\]]
[\[300a.1\]]kyi 'du shes dang /_dbyen la yid gnyis kyis dge slong rnams la go bar byed/_kun tu go bar byed/_slob par byed/_'dzin du 'jug par byed cing /_dge 'dun gyi dbyen bya ba'i phyir pha rol gnon par byed na/_
[\[300a.2\]]'di tsam gyis na nye ba 'khor dge slong nyan thos kyi dge 'dun mthun pa'i dbyen byas nas/_mnar med pa'i kha na ma tho ba skye zhing mtshams med pa'i kha na ma tho ba'i las kyis ni reg par mi 'gyur ro/_/nye ba 'khor 'di ltar dge slong gis 
[\[300a.3\]]chos la chos ma yin pa'i 'du shes dang /_dbyen la chos ma yin pa'i 'du shes kyis dge slong rnams la go bar byed/_kun tu go bar byed/_slob par byed/_'dzin du 'jug par byed cing /_dge 'dun gyi dbyen bya ba'i phyir 
[\[300a.4\]]pha rol gnon par byed na/_'di tsam gyis na nye ba 'khor dge slong nyan thos kyi dge 'dun mthun pa'i dbyen byas nas/_mnar med pa'i kha na ma tho ba skye zhing /_mtshams med pa'i kha na ma tho ba'i las kyis reg par 'gyur ro/_/
[\[300a.5\]]nye ba 'khor 'di ltar dge slong gis chos la chos ma yin pa'i 'du shes dang /_dbyen la chos kyi 'du shes kyis dge slong rnams la go bar byed/_kun tu go bar byed/_slob par byed/_'dzin du 'jug par byed cing /_dge 'dun 
[\[300a.6\]]gyi dbyen bya ba'i phyir pha rol gnon par byed na/_'di tsam gyis na nye ba 'khor dge slong nyan thos kyi dge 'dun mthun pa'i dbyen byas nas/_mnar med pa'i kha na ma tho ba skye zhing mtshams med pa'i kha na ma tho ba'i las kyis ni reg par mi 
[\[300a.7\]]'gyur ro/_/nye ba 'khor 'di ltar dge slong gis chos la chos ma yin pa'i 'du shes dang /_dbyen la yid gnyis kyis dge slong rnams la go bar byed/_kun tu go bar byed/_slob par byed/_'dzin du 'jug par byed cing dge 
[\[300b\]]
[\[300b.1\]]'dun gyi dbyen bya ba'i phyir pha rol gnon par byed na/_'di tsam gyis na nye ba 'khor dge slong nyan thos kyi dge 'dun mthun pa'i dbyen byas nas/_mnar med pa'i kha na ma tho ba skye zhing mtshams med pa'i kha na ma tho ba'i las kyis 
[\[300b.2\]]ni reg par mi 'gyur ro/_/nye ba 'khor 'di ltar dge slong gis chos la chos kyi 'du shes dang /_dbyen la chos ma yin pa'i 'du shes kyis dge slong rnams la go bar byed/_kun tu go bar byed/_slob par byed/_'dzin du 'jug 
[\[300b.3\]]par byed cing /_dge 'dun gyi dbyen bya ba'i phyir pha rol gnon par byed na/_'di tsam gyis na nye ba 'khor dge slong nyan thos kyi dge 'dun mthun pa'i dbyen byas nas/_mnar med pa'i kha na ma tho ba skye zhing mtshams med pa'i kha na ma 
[\[300b.4\]]tho ba'i las kyis ni reg par 'gyur ro/_/nye ba 'khor 'di ltar dge slong gis chos la chos kyi 'du shes dang /_dbyen la chos kyi 'du shes kyis dge slong rnams la go bar byed/_kun tu go bar byed/_slob par byed/_'dzin 
[\[300b.5\]]du 'jug par byed cing /_dge 'dun gyi dbyen bya ba'i phyir pha rol gnon par byed na/_'di tsam gyis na nye ba 'khor dge slong nyan thos kyi dge 'dun mthun pa'i dbyen byas nas/_mnar med pa'i kha na ma tho ba skye zhing mtshams med pa'i 
[\[300b.6\]]kha na ma tho ba'i las kyis ni reg par mi 'gyur ro/_/nye ba 'khor 'di ltar dge slong gis chos la chos kyi 'du shes dang /_dbyen la yid gnyis kyis dge slong rnams la go bar byed/_kun tu go bar byed/_slob par byed/_'dzin 
[\[300b.7\]]du 'jug par byed cing /_dge 'dun gyi dbyen bya ba'i phyir pha rol gnon par byed na/_'di tsam gyis na nye ba 'khor dge slong nyan thos kyi dge 'dun mthun pa'i dbyen byas nas/_mnar med pa'i kha na ma tho ba skye zhing /_mtshams med 
[\[301a\]]
[\[301a.1\]]pa'i kha na ma tho ba'i las kyis ni reg par mi 'gyur ro/_/nye ba 'khor 'di ltar dge slong gis chos ma yin pa la yid gnyis dang /_dbyen la chos ma yin pa'i 'du shes kyis dge slong rnams la go bar byed/_kun tu go 
[\[301a.2\]]bar byed/_slob par byed/_'dzin du 'jug par byed cing /_dge 'dun gyi dbyen bya ba'i phyir pha rol gnon par byed na/_'di tsam gyis na nye ba 'khor dge slong nyan thos kyi dge 'dun mthun pa'i dbyen byas nas mnar med pa'i kha na 
[\[301a.3\]]ma tho ba skye zhing /_mtshams med pa'i kha na ma tho ba'i las kyis reg par 'gyur ro/_/nye ba 'khor 'di ltar dge slong gis chos ma yin pa la yid gnyis dang /_dbyen la chos kyi 'du shes kyis dge slong rnams la go bar byed/_kun 
[\[301a.4\]]tu go bar byed/_slob par byed/_'dzin du 'jug par byed cing /_dge 'dun gyi dbyen bya ba'i phyir pha rol gnon par byed na/_'di tsam gyis na nye ba 'khor dge slong nyan thos kyi dge 'dun mthun pa'i dbyen byas nas/_mnar med pa'i kha 
[\[301a.5\]]na ma tho ba skye zhing /_mtshams med pa'i kha na ma tho ba'i las kyis ni reg par mi 'gyur ro/_/nye ba 'khor 'di ltar dge slong gis chos ma yin pa la yid gnyis dang /_dbyen la yid gnyis kyis dge slong rnams la go bar byed/_kun tu 
[\[301a.6\]]go bar byed/_slob par byed/_'dzin du 'jug par byed cing /_dge 'dun gyi dbyen bya ba'i phyir pha rol gnon par byed na/_'di tsam gyis na nye ba 'khor dge slong nyan thos kyi dge 'dun mthun pa'i dbyen byas nas/_mnar med pa'i 
[\[301a.7\]]kha na ma tho ba skye zhing /_mtshams med pa'i kha na ma tho ba'i las kyis ni reg par mi 'gyur ro/_/nye ba 'khor 'di ltar dge slong gis chos la yid gnyis dang /_dbyen la chos ma yin pa'i 'du shes kyis dge slong rnams la go bar byed/_
[\[301b\]]
[\[301b.1\]]kun tu go bar byed/_slob par byed/_'dzin du 'jug par byed cing /_dge 'dun gyi dbyen bya ba'i phyir pha rol gnon par byed na/_'di tsam gyis na nye ba 'khor dge slong nyan thos kyi dge 'dun mthun pa'i dbyen byas nas/_mnar 
[\[301b.2\]]med pa'i kha na ma tho ba skye zhing /_mtshams med pa'i kha na ma tho ba'i las kyis reg par 'gyur ro/_/nye ba 'khor 'di ltar dge slong gis chos la yid gnyis dang /_dbyen la chos kyi 'du shes kyis dge slong rnams la go bar byed/_
[\[301b.3\]]kun tu go bar byed/_slob par byed/_'dzin du 'jug par byed cing /_dge 'dun gyi dbyen bya ba'i phyir pha rol gnon par byed na/_'di tsam gyis na nye ba 'khor dge slong nyan thos kyi dge 'dun mthun pa'i dbyen byas nas/_
[\[301b.4\]]mnar med pa'i kha na ma tho ba skye zhing /_mtshams med pa'i kha na ma tho ba'i las kyis ni reg par mi 'gyur ro/_/nye ba 'khor 'di ltar dge slong gis chos la yid gnyis dang /_dbyen la yid gnyis kyis dge slong rnams la go 
[\[301b.5\]]bar byed/_kun tu go bar byed/_slob par byed/_'dzin du 'jug par byed cing /_dge 'dun mthun pa'i dbyen bya ba'i phyir pha rol gnon par byed na/_'di tsam gyis na nye ba 'khor dge slong nyan thos kyi dge 'dun mthun 
[\[301b.6\]]pa'i dbyen byas nas/_mnar med pa'i kha na ma tho ba skye zhing /_mtshams med pa'i kha na ma tho ba'i las kyis ni reg par mi 'gyur ro/_/de ltar na de dag ni mu [{]bcwa [,]bco [}]brgyad du 'gyur la/_de dag las drug la ni mtshams 
[\[301b.7\]]med pa'i kha na ma tho ba'i las kyis reg par 'gyur te/_dbyen la chos ma yin par 'du shes pa gang dag yin pa'o/_/lhag ma rnams ni mtshams med pa'i kha na ma tho ba'i las kyis reg par mi 'gyur ro/_/dge 
[\[302a\]]
[\[302a.1\]]'dun gyi dbyen gyi gzhi rdzogs [{]s+ho[,]so[}]//_//'dul ba gzhi rdzogs so//_//thub dbang zla ba'i zhal nas byung gyur pa/_/gsung gi me tog 
[\[302a.2\]]char pa yid 'ong rnams/_/lta ba ngan zlog rnyi ba med pa yi/_/rang bzhin yun ring skye dgu'i nang gnas shog_/kha che'i mkhan po sarba dz+nyA de ba dang /_rgya gar gyi mkhan po bid+yA ka ra pra b+ha dang /_kha che'i mkhan 
[\[302a.3\]]po d+harmA ka ra dang /_lo ts+tsha ba ban de dpal gyi lhun pos bsgyur cing /_rgya gar gyi mkhan po bid+yA ka ra pra b+ha dang /_zhu chen gyi lots+tsha ba ban de dpal brtsegs kyis bsgyur cing zhus te gtan la phab pa'o//_//_
[\[302a.4\]]bzod pa dka' thub dam pa bzod pa ni/_/mya ngan 'da' ba mchog ces sangs rgyas gsung /_/rab tu byung ba gzhan la gnod pa dang /_/gzhan la 'tshe ba dge sbyong ma yin no//_//ye d+harmA he tu pra b+ha bA he tun+te ShAn+ta thA ga to h+ya ba 
[\[302a.5\]]data/_te ShAny+tsa yo ni ro d+ha e baM bA dI ma hA shra ma NaH//_//
