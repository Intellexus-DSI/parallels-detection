[\[1a\]]
[\[1a.1\]]@##/_/rnying rgyud ka pa bzhugs so//
[\[1b\]]
[\[1b.1\]{D828}]@##/_/rgya gar skad du/_sarba d+harma ma hA san+ti bo d+hi tsit+ta ku la ya rA dzA/_bod skad du/_chos thams cad rdzogs pa chen po byang chub kyi sems kun byed 
[\[1b.2\]]rgyal po/_bcom ldan 'das byang chub kyi sems kun byed rgyal po la phyag 'tshal lo/_/'di skad bshad pa'i dus na/_'og min gyi gnas chos nyid kyi mkha' 
[\[1b.3\]]dbyings nyid kyi klong sems nyid kyi gnas ye shes sgrib pa mi mnga' ba'i gzhal yas khang na nyid kyi rang bzhin dang /_nyid kyi ngo bo dang /_nyid kyi thugs rje ye shes mngon du 
[\[1b.4\]]phyung ba'i 'khor 'di lta ste/_nyid kyi rang bzhin gyi 'khor chos kyi sku zhes bya ba'i 'khor dang /_nyid kyi ngo bo'i 'khor longs spyod rdzogs pa'i sku sa zhes bya ba'i 'khor dang /_
[\[1b.5\]]nyid kyi ngo bo'i 'khor longs spyod rdzogs pa'i sku chu zhes bya ba'i 'khor dang /_nyid kyi ngo bo'i 'khor longs spyod rdzogs pa'i sku me zhes bya ba'i 'khor dang /_nyid kyi ngo bo'i 
[\[2a\]]
[\[2a.1\]]'khor longs spyod rdzogs pa'i sku rlung zhes bya ba'i 'khor dang /_nyid kyi ngo bo'i 'khor longs spyod rdzogs pa'i sku nam mkha' zhes bya ba'i 'khor dang /_gzhan yang thugs rje ye shes mngon du phyung ba'i sprul pa'i 'khor 'di 
[\[2a.2\]]lta ste/_'dod pa'i khams kyi sems can zhes bya ba'i 'khor dang /_gzugs kyi khams kyi sems can zhes bya ba'i 'khor dang /_gzugs med pa'i khams kyi sems can zhes bya ba'i 'khor dang /_gzhan yang nyid kyi rang bzhin 
[\[2a.3\]]la lta ba'i 'khor rnam pa bzhi 'di lta ste/_shin tu rnal 'byor zhes bya ba'i 'khor dang /_yongs su rnal 'byor zhes bya ba'i 'khor dang /_rnal 'byor chen po zhes bya ba'i 'khor dang /_sems dpa'i rnal 'byor zhes bya ba'i 'khor 
[\[2a.4\]]dang /_nyid kyi rang bzhin dang /_nyid kyi ngo bo dang /_nyid kyi thugs rje rang bzhin 'byed pa mi mnga' bas thabs cig go/_/gzhan yang nyid kyi rang bzhin rtogs pa'i 'khor 'di lta ste/_sngar 'das pa'i sangs rgyas nyid la gnas pa'i 
[\[2a.5\]]'khor dang /_da ltar bzhugs pa'i sangs rgyas nyid kyis don mdzad pa'i 'khor dang /_slad nas byon pa'i sangs rgyas nyid las 'byung ba'i 'khor dang /_'byed pa mi mnga' ba'i rang bzhin gyis thabs cig par bzhugs so/_/de nas 
[\[2a.6\]]byang chub kyi sems kun byed rgyal po des 'khor thams cad nyid kyi rang bzhin du byin gyis brlab pa'i phyir 'khor thams cad nyid kyi sems nyid kyi thugs la thim par mdzad do/_/rang 'byung gi ye shes gsal bar mdzad do/_/de nas thams 
[\[2b\]]
[\[2b.1\]]cad chos nyid du ldan par bya ba'i phyir thams cad bsdus nas thig le chen po gcig tu bzhugs so/_/de nas sems dpa' de nyid kyi rang bzhin thig le chen po gcig tu bzhugs pa de las byung nas/_byang chub kyi sems kun byed rgyal po'i spyan sngar 
[\[2b.2\]]dga' ba'i sems kyis dang ba'i mdangs phyung ste 'khod pas byang chub kyi sems kun byed rgyal pos sems dpa' rdo rje la smras pa/_sems dpa' rdo rje e ma ho/_/dga' ba'i sems skyes e ma ho/_/dang ba'i mdangs phyung e ma ho/_/nga las 
[\[2b.3\]]byung ba e ma ho/_/zhes gsungs pas/_de nas sems dpa' rdo rjes zhus pa/_kye ston pa'i ston pa kun byed rgyal po lags/_/ston pa nyid kyang thig le spros med dam/_/'khor rnams kun kyang thig le spros med dam/_/bstan pa kun 
[\[2b.4\]]kyang thig le spros med dam/_/dus dang gnas kyang thig le spros med dam/_/thams cad kun kyang thig le'i rang bzhin na/_/ston pa'i ston pas ci zhig ston par mdzad/_/'khor du 'khor ba'i don ni ci la 'khor/_/'khor la bstan pa ci zhig ston 
[\[2b.5\]]par byed/_/dus dang gnas ni gcig pa ji lta bu zhes zhus so/_/de nas byang chub kyi sems kun byed rgyal po des sems dpa' rdo rje la 'di skad ces gsungs so/_/kye sems dpa' chen po yid sgra la chug cig_/ngas don sgrar bshad kyis/_kye 
[\[2b.6\]]sems dpa' chen po/_sems nyid kun byed rgyal po nga nyid ni/_/chos rnams thams cad kun gyi snying po ste/_/snying po ma spros ye nas thig le yin/_/thig le ye nas spros pa med pa'i don/_/ston pa dang ni bstan pa 'khor dus gnas/_/
[\[2b.7\]]nga las byung bas ye nas thig le ste/_/nga yi rang bzhin thig le bstan pa yin/_/zhes gsungs so/_/byang chub kyi sems kun byed rgyal po las gleng gzhi'i le'u ste dang po'o//_//de nas byang chub kyi sems kun byed rgyal po des 
[\[3a\]]
[\[3a.1\]]chos thams cad nyid las byung ba'i ting nge 'dzin ces bya ba la gnas par mdzad do/_/de nas 'khor gyi rang bzhin las sems dpa' rdo rje langs nas ston pa byang chub kyi sems kun byed rgyal po'i zhal du mdangs phyung ste 'khod nas 
[\[3a.2\]]zhus pa/_kye ston pa'i ston pa kun byed rgyal po lags/_/khyod kyi 'khor du bdag 'dus 'khod pa ste/_/bdag ni 'tshal ba'i don ni ci zhig mchis/_/bdag 'tshal don ni khyod kyis bstan du gsol/_/zhes zhus so/_/de nas byang chub kyi 
[\[3a.3\]]sems kun byed rgyal po des nyid kyi rang bzhin dang /_nyid kyi ngo bo dang /_nyid kyi thugs rje las chos thams cad bkod pa ni nyid kyi rang 'byung gi ye shes chen po gcig las rang 'byung gi ye shes chen po lnga byung ba ni 'di lta ste/_zhe sdang rang 'byung ye shes 
[\[3a.4\]]chen po dang /_'dod chags rang 'byung ye shes chen po dang /_gti mug rang 'byung ye shes chen po dang /_phrag dog rang 'byung ye shes chen po dang /_nga rgyal rang 'byung ye shes chen po dang /_rang 'byung gi ye shes lnga po des rgyan gyi rgyu 
[\[3a.5\]]chen po lnga ni phyung /_'jig rten brten pa'i khams chen po gsum ni bkod de/_rgyan gyi rgyu'i lus lnga gcig tu blangs pa 'di lta ste/_rgyan gyi rgyu'i lus sa zhes bya ba'i lus dang /_rgyan gyi rgyu'i lus chu zhes bya ba'i lus dang /_rgyan gyi rgyu'i 
[\[3a.6\]]lus me zhes bya ba'i lus dang /_rgyan gyi rgyu'i lus rlung zhes bya ba'i lus dang /_rgyan gyi rgyu'i lus nam mkha' zhes bya ba'i lus la gcig tu lus thams cad blangs/_ye shes lnga'i rigs so sor phye ste/_rang 'byung ye shes zhe sdang gi 
[\[3a.7\]]rigs dang /_rang 'byung ye shes 'dod chags kyi rigs dang /_rang 'byung ye shes gti mug gi rigs dang /_rang 'byung ye shes phrag dog gi rigs dang /_rang 'byung ye shes nga rgyal gyi rigs dang /_rang 'byung ye shes lnga'i rigs 
[\[3b\]]
[\[3b.1\]]lus rgyan gyi lus can gyi chos nyid bkod do/_/byang chub kyi sems dpa' kun byed rgyal po de nyid kyang nyid kyi rang bzhin gyi chos nyid bkod pa de bzhin du bzhugs so/_/de nas sems dpa' rdo rje de byang chub kyi sems kun byed rgyal po'i spyan sngar yang 
[\[3b.2\]]'dug nas/_kye ston pa kun byed rgyal po lags/_/nyid kyi thugs gcig rang 'byung ye shes las/_/rang 'byung ye shes rnam pa lnga byung nas/_/de las rgyan gyi rgyu lnga byung nas ni/_/ye shes lnga yi lus lnga blangs pa 'dis/_/kun 
[\[3b.3\]]byed rgyal po'i dgos pa ci zhig che/_/zhes zhus so/_/de nas byang chub kyi sems kun byed rgyal po des slar gsungs pa/_kye sems dpa' chen po dgos pa ni/_/kun byed rgyal po byed mkhan nga las ni/_/ma gtogs pa yi byed 
[\[3b.4\]]mkhan gzhan na med/_/chos nyid byed pa yang ni nga las med/_/ston pa gsum yang 'god pa nga las med/_/'khor gyi tshogs yang 'god pa nga las med/_/de bzhin chos nyid 'god pa nga las med/_/sems dpa' rdo rje khyod la nga yis 
[\[3b.5\]]ni/_/nga yi rang bzhin khyod la bstan par bya/_/nga la rang bzhin rnam pa gsum yod de/_/nga yi rang bzhin byang chub sems yin no/_/byang ba dag gi rang bzhin bstan pa ni/_/phun sum tshogs pa rnam gsum chos nyid byang /_/chub pa 
[\[3b.6\]]dag gi rang bzhin bstan pa ni/_/dgos pa tshogs pa rnam pa gsum gyis ni/_/nam mkha' bzhin du kun la khyab par gnas/_/sems zhes bya ba'i rang bzhin bstan pa ni/_/mi 'gag ma lus kun byed rgyal po ste/_/kun byas byang chub 
[\[3b.7\]]sems su ma lus byas/_/zhes gsungs so/_/byang chub kyi sems kun byed rgyal po las chos nyid mngon du phyung nas bstan pa'i le'u ste gnyis pa'o//_//de nas byang chub kyi sems kun byed rgyal po des chos thams cad kyi 
[\[4a\]]
[\[4a.1\]]sngon rol du byed pa po nga byung ba 'di gsungs so/_/kye sems dpa' chen po yid rna dbang la zhugs cig_/rna dbang sgra la rtogs shig_/kye nga ni kun byed rgyal po ste/_/nga ni kun byed byang chub sems/_/nga med pa yi sngon rol 
[\[4a.2\]]na/_/chos rnams 'byung ba'i snying po med/_/nga med pa yi sngon rol na/_/chos kun byed pa'i rgyal po med/_/nga med pa yi sngon rol na/_/ston pa bya ba ye nas med/_/nga med pa yi sngon rol na/_/bstan pa bya ba ye nas med/_/nga med pa yi sngon 
[\[4a.3\]]rol na/_/'khor zhes bya ba ye nas med/_/sems dpa' rdo rje rtog ma skye/_/sems dpa' chen po khyod nyid kyang /_/nga yi ngo bo sprul pa yin/_/zhes gsungs so/_/de nas sems dpa' rdo rjes byang chub kyi sems kun byed rgyal po la zhus pa/_kye kun 
[\[4a.4\]]byed rgyal po byang chub sems/_/khyod ni ye nas chen po yin/_/ston pa dang ni bstan pa dang /_/'khor la sogs pa'i chos rnams kun/_/byed mkhan khyod kyis byas pas na/_/ji ltar snang ba'i chos rnams kun/_/byed mkhan khyod kyis byas par snang /_/
[\[4a.5\]]ston pa gcig gam rnam pa du ru yod/_/bstan pa gcig gam rnam pa du ru yod/_/'khor rnams gcig gam rnam pa du ru yod/_/ces zhus so/_/de nas byang chub kyi sems kun byed rgyal pos slar gsungs pa/_kye rang 'byung ye shes kun gyi 
[\[4a.6\]]ston par gcig_/nga yi rang bzhin rnam gsum snang ba la/_/ston pa'i grangs ni rnam pa gsum du byung /_/nga ni de bzhin nyid du gcig pa las/_/chos rnams kun gyi chos nyid de bzhin nyid/_/nga nyid byang chub sems las gzhan med do/_/nga 
[\[4a.7\]]las byung ba'i ston pa sku gsum gyis/_/'khor la bstan pa rnam pa gsum du bstan/_/nga yi ngo bo gcig tu phyung nas ni/_/nga yi rang bzhin gcig tu bstan pa'i phyir/_/kun byed nga yi 'khor du kun kyang gcig_/nga las byung ba'i ston pa sku gsum 
[\[4b\]]
[\[4b.1\]]gyis/_/'khor gyi bye brag rnam pa gsum du yod/_/ces gsungs so/_/sems dpa' rdo rjes zhus pa/_kye ston pa'i ston pa kun byed rgyal po lags/_/khyod las byung ba'i ston pa sku gsum la/_/khyod sar 'gro ba'i lam ni yod dam med/_/med 
[\[4b.2\]]na khyod kyis sa ru phyin mi phyin/_/yod na bgrod nas phyin nam ma bgrod phyin/_/kye sems dpa' chen po nyon cig_/nga las byung ba'i ston pa sku gsum la/_/nga yis ru bgrod pa'i lam med de/_/nga yi rang byung ye shes bstan pa yin/_/sku gsum ston pa 
[\[4b.3\]]de yi 'khor rnams la/_/rnam par thar pa'i lam ni rnam lnga ste/_/dus gsum sangs rgyas kun gyi lam du bstan/_/rang 'byung ye shes lnga yi lam lnga ni/_/'dod chags dang ni zhe sdang gti mug dang /_/nga rgyal dang ni phrag dog rnam lnga ste/_/rang 
[\[4b.4\]]'byung ye shes rnam lnga kun gyi lam/_/zhes gsungs so/_/ston pa'i ston pa kun byed rgyal po lags/_/rang 'byung ye shes lam lnga bstan pa de/_/rang 'byung zhes ni ji ltar byung ba lags/_/ye shes bya ba'i gtan tshigs ci la gdags/_/lam 
[\[4b.5\]]zhes bgyi ba'i don ni gang la bgyi/_/'dod chags zhe sdang gti mug nga rgyal dang /_/phrag dog la sogs rnam pa lnga po de/_/lam lnga yin pa'i don ni bshad du gsol/_/zhes zhus so/_/kye sems dpa' chen po/_rang 'byung ye shes rnam pa lnga 
[\[4b.6\]]lam ni/_/rang 'byung rgyu rkyen med par byung ba yin/_/ye shes 'gag pa med par gsal ba yin/_/lam ni rgyu rkyen med pas bgrod mi dgos/_/mi bgrod rang 'byung lnga la lam lngar bshad/_/'dod pa chos rnams bdag tu 'dod pa yin/_/chags 
[\[4b.7\]]pa bdag tu 'dod pa de la chags/_/zhe ba skye ba med pa'i rang bzhin la/_/sdang ba cho 'phrul sna tshogs de la sdang /_/gti mug mi rtog pa yi ting 'dzin gyis/_/chos nyid mnyam pa nyid la dbye bsal med/_/nga ni ma nor ba yi byang chub sems/_/de bzhin 
[\[5a\]]
[\[5a.1\]]nyid du ye nas rgyal bar byed/_/thams cad de bzhin nyid du gcig pa la/_/yin min sgro skur 'debs la phrag dog byed/_/bgrod du med pa'i lam lnga bstan pa yin/_/kye sems dpa' chen po nyon cig_/ji ltar snang ba'i chos 
[\[5a.2\]]rnams thams cad kun/_/rang 'byung ye shes lam lnga 'di las byung /_/'dod pa'i khams kyang rang 'byung ye shes yin/_/gzugs kyi khams kyang rang 'byung ye shes yin/_/gzugs med khams kyang rang 'byung ye shes yin/_/kun byed rgyal po 
[\[5a.3\]]nga yis byas pa'i phyir/_/ngas byas thams cad ye shes ngo bor bshad/_/khams gsum sems can rgyud drug thams cad kun/_/rang 'byung ye shes min par ngas ma bshad/_/de las ma gtogs pa yi byang chub sems/_/sangs rgyas kun gyi mes 
[\[5a.4\]]po ngas ma bshad/_/kun byed rgyal po nga yi rang bzhin la/_/chos nyid rnam pa gsum du bstan pa ste/_/ma skyes pa yi chos nyid dngos mi snang /_/de ni gzugs med khams su bstan pa yin/_/skye ba'i cho 'phrul gzugs su snang ba ni/_/de ni gzugs kyi 
[\[5a.5\]]khams su bstan pa yin/_/thugs rje ye shes ngo bo mngon phyung nas/_/bde sdug las de thugs rjes zad bya'i phyir/_/'dod pa'i khams ni thugs rjes phyung ba yin/_/zhes gsungs so/_/byang chub kyi sems kun byed rgyal po las chos thams cad kun 
[\[5a.6\]]byed rgyal pos byas pa las ji ltar byung ba'i khungs bstan pa'i le'u ste gsum pa'o//_//de nas byang chub kyi sems kun byed rgyal po des nyid kyi rang bzhin mtshan gyi chos bshad pa 'di gsungs so/_/kye sems dpa' chen po rdo rje khyod nyon cig_/nga ni 
[\[5a.7\]]ye nas rang 'byung ye shes te/_/nga ni ye nas chos kun snying po yin/_/nga ni kun byed rgyal po byang chub sems/_/nga yi mtshan 'di sems dpa' rtogs par gyis/_/nga yi mtshan 'di sems dpas rtogs 'gyur na/_/chos rnams thams cad ma lus rtogs 
[\[5b\]]
[\[5b.1\]]'gyur gyis/_/nga zhes bya ba'i snying po ste/_/chos rnams kun gyi snying po yin/_/rang 'byung zhes ni bya ba ni/_/rgyu rkyen med pa'i snying po pas/_/rtsol sgrub kun las 'das pa yin/_/ye shes zhes ni bya ba ni/_/'gag pa med cing ma bsgribs pas/_/chos 
[\[5b.2\]]kun ma lus ston par byed/_/nga ni byang chub sems la bya/_/ye nas bya ba'i don 'di ni/_/thog ma nyid nas gnas pa'i don/_/chos kun zhes ni bya ba ni/_/ston pa kun kyang chos nyid la/_/bstan pa kun kyang chos nyid yin/_/'khor gnas dus 
[\[5b.3\]]kyang chos nyid de/_/chos nyid ma yin gcig kyang med/_/snying po bya ba'i don 'di ni/_/thams cad 'byung ba'i snying po ste/_/byang chub sems kyi rang bzhin las/_/ston pa gsum yang de las byung /_/bstan pa gsum yang de las byung /_/'khor 
[\[5b.4\]]gnas dus kyang de las byung /_/thams cad 'byung ba'i snying por bshad/_/nga ni snying po sems nyid kyis/_/chos rnams ma lus kun byed de/_/kun zhes bya ba'i chos rnams kun/_/chos kun gang dang gang zhe na/_/ston pa dang ni bstan pa dang /_/'khor 
[\[5b.5\]]gnas dus ni thams cad kun/_/byed ces bya ba mkhan po ste/_/ston pa dang ni bstan pa dang /_/'khor gnas dus ni kun byed pas/_/rang 'byung ye shes mkhan po yin/_/rgyal po zhes ni bya ba ni/_/snying po rang 'byung ye shes de/_/byed pa'i mkhan po 
[\[5b.6\]]kun las rgyal/_/chos rnams byed mkhan kun las rgyal/_/byang ba'i don ni 'di lta ste/_/snying po byang chub sems de ni/_/rang 'byung ye nas rnam dag pas/_/kun byed rgyal pos byas pa kun/_/kun bzang nyid du rnam dag pas/_/byang zhes bya 
[\[5b.7\]]bar bshad pa yin/_/chub ces bya ba 'di lta ste/_/snying po rang 'byung ye shes des/_/snang ba dang ni srid pa dang /_/snod dang bcud kyis bsdus pa dang /_/dus gsum sangs rgyas thams cad dang /_/khams gsum rgyud drug sems can dang /_/
[\[6a\]]
[\[6a.1\]]de bzhin nyid ni thams cad la/_/kun la chub ste khyab par gnas/_/des na chub ces bya bar bshad/_/sems kyi don ni 'di lta ste/_/snying po rang 'byung ye shes des/_/snang srid snod bcud thams cad la/_/'jug cing dbang sgyur 
[\[6a.2\]]gsal bar gcod/_/des na sems zhes bya bar bshad/_/rgyu rkyen med pa'i snying po des/_/kun la dbang sgyur thams cad byed/_/kye sems dpa' chen po/_/nga yi rang bzhin rtogs gyur na/_/ston pa kun kyang rtogs 'gyur la/_/bstan pa 
[\[6a.3\]]kun kyang rtogs par 'gyur/_/'khor gyi bsam pa rig 'gyur la/_/dus gnas kun kyang gcig 'gyur rig_/chos rnams thams cad nga yin pas/_/nga yi rang bzhin 'di rig na/_/chos rnams thams cad rig 'gyur bas/_/bya byed rtsol 
[\[6a.4\]]sgrub kun las 'das/_/mi rtsol lhun gyis grub par 'gyur/_/zhes gsungs so/_/byang chub kyi sems kun byed rgyal po las nga nyid kyi mtshan bshad pa'i le'u ste bzhi pa'o//_//de nas byang chub kyi sems kun byed rgyal pos sems dpa' rdo rje 
[\[6a.5\]]la nyid kyi rang bzhin bstan pa'i mdo 'dus pa'i don 'di bstan to/_/kye sems dpa' chen po nyon cig_/nga yi rang bzhin 'di lta ste/_/yod ni gcig las med pa ste/_/bstan ni rnam pa gnyis su bstan/_/byung ni theg pa dgu ru byung /_/'dus ni 
[\[6a.6\]]rdzogs pa chen por 'dus/_/yin ni byang chub sems yin te/_/gnas ni chos nyid dbyings la gnas/_/gsal ni rig pa mkha' la gsal/_/khyab ni snod bcud kun la khyab/_/byung ni snang srid kun du byung /_/bstan du mtshan ma'i dngos po 
[\[6a.7\]]med/_/mthong du dmigs pa'i yul dang bral/_/shes su tshig tu brjod du med/_/rgyu las ma byung snying po 'di/_/sgros kyis btags pa kun dang bral/_/don 'di nges par rtogs 'dod na/_/dpe ni nam mkha' lta bur brtag_/don ni chos nyid skye 
[\[6b\]]
[\[6b.1\]]ba med/_/rtags ni sems nyid 'gag pa med/_/nam mkha' lta bu'i chos nyid la/_/nam mkha' lta bu'i dpe yis mtshon/_/dmigs su med pa'i chos nyid la/_/dmigs su med par mtshon te bstan/_/tshig tu brjod du med pa la/_/brjod du 
[\[6b.2\]]med pa'i tshig brjod de/_/dmigs med don gyi ngo bor bstan/_/bsdus te bstan pa'i don 'di ni/_/don gyi ngo bo 'grel pa ste/_/'di yis nga don rtogs par gyis/_/'di yis nga don rtogs par byed/_/'di yis nga don ma rtogs na/_/don gyi sgra tshig 
[\[6b.3\]]ci bstan kyang /_/nga dang phrad par mi 'gyur te/_/nga las gol la nga bsgribs pas/_/chos kyi snying po mthong mi 'gyur/_/zhes gsungs so/_/byang chub kyi sems kun byed rgyal po las don gyi 'grel pa'i le'u ste lnga pa'o//_//de nas byang 
[\[6b.4\]]chub kyi sems kun byed rgyal po des chos thams cad nyid kyi rang bzhin la rdzogs pa chen po de bstan pa'i tshig gsungs so/_/kye sems dpa' rdo rje tshig 'di nyon/_/kun byed rgyal po nga yis ni/_/nga yi chos rnams dang por bkod/_/nga yi chos rnams mngon 
[\[6b.5\]]du phyung /_/nga yi ngo bo khyod la bstan/_/nga yi rang bzhin bstan nas ni/_/tshig dang sgras kyang don mtshon nas/_/ngo bo bstan pas khyod kyis mthong /_/rang bzhin bstan pas a de rig_/tshig tu brjod pas don sgrar thos/_/zhes gsungs nas 
[\[6b.6\]]cang mi gsung bar chos thams cad kyi ngo bor bzhugs so/_/sems dpa' rdo rje 'khor gyi nang nas langs nas byang chub kyi sems kun byed rgyal bo zhal du mdangs phyung ste 'khod pas kun byed rgyal pos/_kye sems dpa' chen po khyod nga la 
[\[6b.7\]]mdangs kyis 'khor pa de khyed kyis don ci 'dod pa gsol cig_/ces gsungs so/_de nas sems dpa' rdo rjes zhus pa/_kye ston pa'i ston pa kun byed rgyal bo lags/_chos rnams thams cad khyed kyi rang bzhin na/_/khyod kyi ston pa bstan 
[\[7a\]]
[\[7a.1\]]pa 'khor bkod ci zhig lags/_phun sum tshogs pa'i dgos pa ci zhig lags/_/zhes zhus so/_/de nas byang chub kyi sems kun byed rgyal bos 'di skad ces gsungs so/_/kye sems dpa' chen po nyon cig_/chos rnams 
[\[7a.2\]]phun sum tshogs par bkod pa ni/_/nga nyid phun sum tshogs pa'i rang bzhin te/_/nga yi rang bzhin khyod la bstan par bya/_/nga yi rang bzhin spros bral mi phyed pas/_/chos dbyings gnas 'di nga yis byas pa yin/_/byang chub nyid las de na gzhan mi 
[\[7a.3\]]bzhugs/_/nga yi rang bzhin ma bsgribs kun khyab pas/_/gsal ba'i nam mkha' ye shes gzhal yas khang /_/rang 'byung ye shes nyid las gzhan mi bzhugs/_/nga ni thams cad 'byung ba'i snying po bas/_/chen po lnga dang khams gsum rgyud drug 
[\[7a.4\]]rnams/_/nga yi sku gsung thugs las gzhan med pas/_/nga yi rang bzhin nga yis bkod pa yin/_/dus gsum sangs rgyas khams gsum sems can yang /_/nga yi rang bzhin khyed la bstan pa yin/_/nga yi rang bzhin ma skyes spros bral phyir/_/
[\[7a.5\]]mi gnas spyod yul kun las 'das pa yin/_/mi snang ting 'dzin bsgom pa'i yul las 'das/_/nga yi rang bzhin khyed la mi snang yang /_/nga yi ngo bo khyod la snang byas pas/_/khams gsum chen po lnga dang rgyud drug rnams/_/snang ba'i rang bzhin 
[\[7a.6\]]byang chub sems lnga las/_/rang 'byung snying po ye shes lnga byung bas/_/ye shes lnga yi yul lnga gsal byung bas/_/'dod pa lnga byung chags pa lnga byung nas/_/chags lnga so sor smin pa'i 'bras bu ni/_/'gro ba drug gi khyad par so sor snang /_/'di 
[\[7a.7\]]ltar snang ba nga yis khyed la bstan pa yin/_/sku gsum theg pa rnam pa drug bstan pa/_/nga yis bstan na khyed kyis ma mthong ste/_/de re nga yi rang bzhin re re la/_/de re nga yi ngo bo re re ste/_/sku re dang ni gsung re thugs re dang /_/kun gyis mthong ba'i ngo 
[\[7b\]]
[\[7b.1\]]bo re re'o/_/de yang nga yi rang bzhin bstan pa yin/_/yang dag kun gyi ngo bo byang chub ngas/_/spros med dbyings kyi ngo bo nga yin la/_/sangs rgyas kun gyi gnas chen nga yin pas/_/rol pa khams gsum rgyud drug nga las shar/_/bde dang sdug bsngal las 
[\[7b.2\]]kyi khyad par te/_/yang dag ma nor nga yi thugs rje bstan/_/rgyu dang 'bras bu'i theg pa can rnams la/_/kun byed nga yi lung 'di bstan mi bya/_/nga yi lung 'di nges par bstan byas na/_/dge sdig las la rgyu 'bras yod zer nas/_/yang dag nga la sgro dang skur 
[\[7b.3\]]btab pas/_/yang dag nga dang yun du phrad mi 'gyur/_/nga ni ston pa kun byed byang chub sems/_/byang chub sems ni kun byed rgyal po ste/_/dus gsum sangs rgyas byang chub sems kyis byas/_/khams gsum sems can byang chub sems kyis byas/_/snang 
[\[7b.4\]]srid snod bcud byang chub sems kyis byas/_/rgyu 'bras dpe don gtan tshigs mthun par byas/_/rgyu yi dus na 'byung chen lnga byas la/_/'bras bu'i dus na khams gsum sems can byas/_/dpe yi dus na kun dpe nam mkha' byed/_/don gyi dus na kun don 
[\[7b.5\]]skye med byed/_/rtags kyi dus na kun byed byang chub sems/_/gtan tshigs dus na rang 'byung ye shes ston/_/rgyu 'bras dpe don gtan tshigs mthun par byas/_/byang chub sems kyis kun byas gcig ma byas/_/kun byas byang chub nyid kyi rang bzhin 
[\[7b.6\]]byas/_/gcig ma byas pa nyid la bya mi dgos/_/kun byed nga yi rang bzhin ma brtags par/_/nga yis byas pa'i chos la nges brtags pas/_/brkam zhing chags pa'i dbang gis snang ba 'grub/_/mi rtag sgyu ma'i rang bzhin 'jig par 'gyur/_/cha med dmu 
[\[7b.7\]]long lta bu'i rang bzhin no/_/kun byed rgyal pos byas par mi cha bar/_/dbang po drug la yul drug snang ba la/_/sdug bsngal mthong nas dbang po 'gegs par byed/_/des ni kun byed byas pa mi cha bas/_/skye 'gag med pa'i 'bras bu de la med/_/nges pa 
[\[8a\]]
[\[8a.1\]]gcig la bden pa gnyis byung nas/_/kun byed nga yis byas pa'i chos nyid la/_/don dam kun rdzob bden pa gnyis byung bas/_/bden pa gnyis kyi rgyu 'bras yong mi mnga'/_/rgyu 'bras 'das pa'i 'bras bud la med/_/med par 
[\[8a.2\]]tshol ba dag pa'i ting 'dzin dang /_/mi 'byung cho 'phrul yan lag bsgom mnga' bas/_/blang dor med pa'i 'bras bu thob pa med/_/don gcig ting 'dzin rnam gsum sgom byed pas/_/bsnyen sgrub rnam bzhi rim par sgom byed pas/_/rtsol sgrub 
[\[8a.3\]]'das pa'i 'bras bu de la med/_/lhun gyis grub pas bya byed kun dang bral/_/skye med mtshon med gdags med de brjod pas/_/sgros skur bral ba'i brjod med de rig byed/_/chos kun byang chub sems yin de dpe ni/_/kun dpe nam mkha' lta bu'i rang 
[\[8a.4\]]bzhin du/_/byang chub sems kyi don yang de bzhin no/_/nam mkha' rlung chu sa me snang ba lnga/_/byang chub sems las rmad byung mngon sangs rgyas/_/srid gsum lam lnga 'gro drug snang ba yang /_/rnam smin las kyis mi bskyod mngon sangs rgyas/_/
[\[8a.5\]]khams gsum ye nas byang chub sku gsung thugs/_/de bas snang srid snod bcud thams cad kun/_/nam mkha'i ngang na mi gnas med pa bzhin/_/byang chub sems kyi klong chen yul che bas/_/sangs rgyas sems can snod bcud kun kyang gnas/_/
[\[8a.6\]]thams cad rnam par dag pa'i chos nyid la/_/gnyis su med de sgro skur kun dang bral/_/gang gis med pa'i snying po sems ma mthong /_/bskal pa du mar don dang phrad mi 'gyur/_/chos kun rtsa ba byang chub sems su gcig_/sangs rgyas sems can 
[\[8a.7\]]snang srid snod bcud kun/_/thams cad 'byung ba'i byang chub snying po la/_/gcig tu med las bgrangs na brjod mi lang /_/sangs rgyas sku gsung sems can lus ngag kyang /_/byang chub sems yin ye nas gzung 'dzin bral/_/gzung 'dzin bral ba 
[\[8b\]]
[\[8b.1\]]gang gis grub pa de/_/des ni kun grub chos kyi rtsa ba grub/_/byang chub sems kyi mdo rtsa gcig pu la/_/sems shing rtog la dga' bas rnam par bgrangs/_/gnyis dang grangs la dga' la nga yis bstan/_/ji bzhin rang bzhin chos nyid sems gcig 
[\[8b.2\]]la/_/sems la rang bzhin rnam pa gsum snang bas/_/rang bzhin gsum ni bkod pa'i mchog gsum ste/_/de ni phun sum tshogs pa'i chos nyid do/_/gnyis med gcig gi rang bzhin kun 'brel bas/_/rnal ma gcig la 'byor pa rnam pa bzhi/_/rnal 
[\[8b.3\]]'byor rnam pa bzhi yi yul du bstan/_/sems nyid gcig la che ba lngar bstan pa/_/sems kyi rang bzhin yon tan lnga ldan pas/_/rang bzhin lnga la che lngar ming du btags/_/nges pa gcig la yin min sgros byung bas/_/gol sgrib the tshom rtog pa 
[\[8b.4\]]bsam yas ni/_/kun byed rtsol sgrub rtog 'das sel bar byed/_/yod med sgro skur the tshom bsal ba'i phyir/_/de bzhin nyid kyi byang chub mi rtog pas/_/ma nor nges pa'i lung de gtan la 'bebs/_/de nyid yid ches mngon du bstan pa'i phyir/_/la dor 
[\[8b.5\]]yid ches pa yi lung bcu yis/_/rtsol sgrub bya med don bstan de yid ches/_/med par bden pa'i tshig dgu smras pa ni/_/snying po gcig la mthong ba'i yul dgu byung /_/rang res mthong ba'i bden pa'i tshig dgu smras/_/kun byed nga la thams cad rdzogs pa'i 
[\[8b.6\]]phyir/_/byang chub sems kyi don 'di che bar gyis/_/chos kun rtsa ba kun byed byang chub sems/_/ji ltar snang ba nga yi ngo bo yin/_/ji ltar byung ba nga yi cho 'phrul yin/_/sgra tshig ji ltar byung ba thams cad kun/_/nga yi don nyid tshig sgrar phyung ba yin/_/sangs 
[\[8b.7\]]rgyas sku dang ye shes yon tan dang /_/sems can lus dang bag chags la sogs pa/_/snang srid snod bcud bsdus pa thams cad kun/_/byang chub sems kyi ngo bo ye nas yin/_/sems las ma gtogs pa yi chos rnams ni/_/nga las byung ba'i sangs 
[\[9a\]]
[\[9a.1\]]rgyas sngar 'das la/_/kun byed rgyal po nga yis lung ma bstan/_/da ltar bzhugs dang slad kyis byon pa la/_/kun byed rgyal po byang chub lung mi ston/_/zhes gsungs so/_/byang chub kyi sems kun byed rgyal po las rtsa ba gcig pa'i le'u ste 
[\[9a.2\]]drug pa'o//_//de nas byang chub kyi sems kun byed rgyal pos nyid kyis byas pa las byung ba'i chos rnam par dbye ba 'di gsungs so/_/kye sems dpa' chen po/_/sems ni ji bzhin pa yi ngo bo ste/_/ji bzhin gnyis med bde ba chen po la/_/rnam pa 
[\[9a.3\]]kun ldan rnam pa yongs kyis med/_/spros bral nam mkha' bzhin du ye gnas la/_/dmigs pa'i yul 'das gcig ces bgrang du med/_/byang chub sems la bgrang zhing mtshon med na/_/sems kyis byas pa'i chos la rnam grangs byung /_/sems kyis 
[\[9a.4\]]byas pa gang dang gang zhe na/_/snang srid snod bcud sangs rgyas sems can rnams/_/sems kyi rang bzhin ngo bo de las byas/_/byas nas mngon du phyung ste bstan pa ni/_/chen po lnga dang rigs drug snang ba dang /_/de yi don mdzad gzugs sku rnam gnyis ni/_/
[\[9a.5\]]sems kyi rang bzhin dag tu phyung nas bgrangs/_/zhes bka' stsal to/_/de nas sems dpa' rdo rjes zhus pa/_/kye kun byed rgyal po e ma ho/_/kun du bzang po e ma ho/_/byang chub sems khyod e ma ho/_/dang por byang chub sems langs nas/_/rang 
[\[9a.6\]]dang chos rnams ma shes nas/_/kun mkhyen khyed kyi 'khor du 'dus/_/zhu ba'i dmigs ni mi cha bas/_/kun mkhyen khyod kyis bka' stsal pa/_/chos rnams gcig tu 'dus par ni/_/byang chub sems mdo bka' stsal na/_/gcig la 
[\[9a.7\]]gnyis su bstan pa yi/_/rnam grangs don 'di ji ltar lags/_/zhes zhus so/_/de nas byang chub kyi sems kun byed rgyal pos bka' stsal pa/_kye nga ni ye nas lhun gyis grub/_/nga ni sangs rgyas thams cad kyi/_/lhun gyis grub pa'i snying po yin/_/
[\[9b\]]
[\[9b.1\]]nga ni thugs rje'i ngo bo ste/_/gang la dga' ba'i dus su ni/_/gang dga' ba yi don bya'i phyir/_/nga yis byas pa'i don bstan gyis/_/sems dpa' rdo rje khyod nyon cig_/gcig la dga' ba de la ni/_/chos rnams gcig tu 'dus pa'i phyir/_/byang chub 
[\[9b.2\]]sems kyi ngo bo ste/_/sems kyi ngo bo kun byed bstan/_/mtshan ma grangs la dga' ba la/_/kun byed rgyal pos byas pa yi/_/sna tshogs brjod kyis mi lang bstan/_/de yang nga yi rang bzhin bstan/_/gcig ni nga nyid snying po ste/_/gnyis byung nga yis 
[\[9b.3\]]byas pa ste/_/byas pa'i chos la bgrangs pa yin/_/grangs kyi don ni gcig dang gnyis/_/grangs kyi mtha' ni brjod du med/_/brjod med chos kyi snying po yin/_/brjod med snying po gcig tu bstan/_/gcig ni kun byed byang chub sems/_/byas pa'i chos 
[\[9b.4\]]ni rnam pa gnyis/_/rgyu dang 'bras bu rnam gnyis las/_/don dam kun rdzob rnam gnyis kyis/_/dpe don rtags dang gtan tshigs su/_/nges lung drang lung gnyis su bshad/_/rgyu ni 'byung chen rnam lnga la/_/'bras bu khams gsum sems can 
[\[9b.5\]]yin/_/khams gsum sems can rgyu byas nas/_/'bras bu sangs rgyas ming btags te/_/rgyu 'bras dpe don de ru bstan/_/rgyu ni khams gsum sems can la/_/'bras bu sangs rgyas lung bstan pa/_/de ni drang ba'i lung du bshad/_/rnam pa 
[\[9b.6\]]gnyis su dbye bar bya/_/rgyu ni 'byung chen rnam lnga yin/_/byas pa'i chos ni thams cad kun/_/sems nyid mngon du phyung ba yin/_/de bzhin nyid du ma gtogs par/_/ma rig log rtog gzung 'dzin gyis/_/yul drug chos la nges brtags pas/_/'jig 
[\[9b.7\]]pa drug dang brten pa drug_/'jig rten zhes su bshad pa yin/_/yul drug chags pa drug brten nas/_/chags drug sdug bsngal ya nga la/_/mya ngan mya ngan zhes su bshad/_/mya ngan mya ngan 'das zhes pa/_/yul drug chos la mi rtog pas/_/skye 
[\[10a\]]
[\[10a.1\]]drug gnas su mi skye ste/_/sdug bsngal drug las 'das pa'i phyir/_/mya ngan 'das zhes de la bya/_/ji bzhin snying po byang chub las/_/ma btsal rang bzhin shar ba yi/_/'byung ba chen po lnga po yang /_/rang gi mtshan nyid rang 'dzin la/_/
[\[10a.2\]]thams cad snying po byang chub kyang /_/dmigs su med pa'i ngo bo 'dzin/_/mtshan nyid mtshan nyid zhes su bshad/_/rang bzhin shar ba'i chen po lngas/_/chos kun bskyed pa'i snying po yin/_/de yis bskyed pa'i sems can rnams/_/rang 'byung yin par mi rtog par/_/
[\[10a.3\]]spyod pa'i lam de rgyur bltas nas/_/rgyu las 'bras bu 'byung 'dod pas/_/rgyu zhes ming du btags pa yin/_/'bras bu gang thob theg par bshad/_/spong 'gegs sbyong ba rnams su bstan/_/'bras bu zhes su btags pa ni/_/snying po rgyu las 'bras bur 
[\[10a.4\]]bshad/_/snying po'i rang bzhin de la ni/_/skye 'jig med pa'i rang bzhin la/_/rdo rje zhes su bshad pa yin/_/rdo rje de sgrub phyi pa gnyis/_/sku dang gsung thugs ye shes ni/_/blang dor byas pa'i sgo nas ni/_/chu zla bzhin du grub par 'dod/_/blang dor 
[\[10a.5\]]med pa'i nang pa ni/_/rim pa gsum dang snying po yis/_/bdag nyid dbyings dang ye shes lta/_/gang la'ang mi brten bya med 'di/_/kun gyi snying por gyur pas na/_/bya ba med pa'i phrin las 'das/_/bya med bde ba spong byed pa/_/mi rtsol bde ba'i lung bstan 
[\[10a.6\]]bkod/_/bskal pa gsum dang mi tshe bdun/_/zla drug lo gcig zla bcu drug_/rtsol bar byed pa'i theg pa can/_/bya med ngo bo 'di bstan pas/_/mi rtsol lhun grub bde lag nas/_/'di la ma rdzogs gang yang med/_/gcig rdzogs gnyis rdzogs kun 
[\[10a.7\]]rdzogs pas/_/bya ba phun sum tshogs par bde/_/gcig rdzogs byang chub sems su rdzogs/_/gnyis rdzogs sems kyis byas par rdzogs/_/kun rdzogs phun sum tshogs par rdzogs/_/gcig la rdzogs pa'i lung 'di yis/_/sangs rgyas dgongs pa 
[\[10b\]]
[\[10b.1\]]pa 'di la gnas/_/kun rdzogs pa yi don 'di yis/_/thams cad phun sum tshogs par byed/_/bya med 'di la gang gnas pa/_/lus 'di gang zag lha mi yang /_/dgongs pa chos nyid sangs rgyas yin/_/'di yis sems can don byas na/_/rtsol sgrub mi byed bde 
[\[10b.2\]]bar 'gyur/_/zhes gsungs so/_/byang chub kyi sems kun byed rgyal po las rnam grangs bsdus pa'i le'u ste bdun pa'o//_//de nas byang chub kyi sems kun byed rgyal pos byas pa'i chos thams cad de bzhin nyid du gcig pa las de bzhin nyid la rang bzhin 
[\[10b.3\]]gsum snang bar 'gyur ba de so sor snang ba 'di gsungs so/_/kye sems dpa' chen po/_/nga yi de bzhin nyid gcig ni/_/phun sum tshogs pa gsum du snang /_/de bzhin ma skyes rang bzhin ni/_/de bzhin nyid de yul du snang /_/yul de kun gyi de bzhin 
[\[10b.4\]]nyid/_/de la kun kyang brtags byas nas/_/de bzhin nyid la lta byed pa/_/ma bsgribs rang 'byung ye shes ni/_/rgyu 'bras ston pa sku gsum snang /_/la la rgyu yi ston par snang /_/la la 'brel ba'i ston par snang /_/la la 'bras bu'i ston par snang /_/thugs 
[\[10b.5\]]rje mngon du phyung ba yi/_/rang 'byung ye shes rnam lnga las/_/byung ba'i sangs rgyas sems can rnams/_/bstan pa'i yul dang 'khor du snang /_/de lta bu yi 'khor tshogs la/_/rgyu 'bras ston pa sku gsum gyis/_/de bzhin nyid kyi yul gcig la/_/'khor gyi 
[\[10b.6\]]lta ba so so pas/_/la la spong 'gegs yul du bstan/_/la lar sbyong zhing bgrod par bstan/_/la lar byin rlabs dag par bstan/_/la lar blang dor gyis grub bstan/_/la lar rang rgyud dag pa ste/_/btsal zhing bsgrub tu yod par bstan/_/de ltar ston pa sku 
[\[10b.7\]]gsum gyis/_/rgyu dang 'bras la dgongs nas bstan/_/rgyu dang 'bras bu rnam gnyis kyang /_/de bzhin nyid las g.yos pa med/_/kun byed nga yis lung bstan to/_/de bzhin nyid ni 'di lta ste/_/kun byed nga yang de bzhin nyid/_/ngas byas kun kyang de bzhin 
[\[11a\]]
[\[11a.1\]]nyid/_/yul drug nga yis byas pa yin/_/dbang drug nga yi rig pa yin/_/rnam par shes pa'i tshogs rnams ni/_/nga yi rang 'byung ye shes yin/_/'byung chen lnga yang rgyu lnga ste/_/kun gyi rgyu lnga de bzhin nyid/_/thugs rje rang 'byung 
[\[11a.2\]]ye shes lnga/_/khams gsum rgyud drug phyung ba yang /_/de bzhin nyid kyi ngo bor bshad/_/de bzhin nyid kyi rang bzhin te/_/ngo bo gnyis su med pa ste/_/rang bzhin gcig tu gnas pa la/_/rnal 'byor bzhag pa bzhi phyung ba/_/rnal 'byor rnam pa bzhi 
[\[11a.3\]]las byung /_/kye sems dpa' chen po nyon cig_/kun gyi snying po byang chub sems 'di ni/_/chos rnams kun gyi rnal ma'i ngo bo ste/_/ji bzhin de bzhin nyid du ye nas gnas/_/shin tu rnal 'byor yongs su rnal 'byor dang /_/rnal 'byor chen po 
[\[11a.4\]]sems dpa'i rnal 'byor bzhis/_/snying po don gyi rnal ma bya med la/_/bltas pas mthong ba'i yul ni rnam pa bzhi/_/sems dpa'i rnal 'byor yul dang dbang por mthong /_/byang chub lnga dang cho 'phrul rnam pa bzhis/_/byin gyis brlabs nas sems dpa'i lha 
[\[11a.5\]]gnyis lta/_/snying po don gyi rnal ma mthong ba med/_/ma bcos de bzhin nyid du sems dpa' zhog_/don gyi snying po rnal ma bya med la/_/rnal 'byor chen po rnams kyis mthong ba ni/_/ye nas rang rgyud dag pa'i dkyil 'khor la/_/rgyu las 'bras bu lha yi 
[\[11a.6\]]dkyil 'khor te/_/bsnyen bsgrub bzhi yi yan lag rdzogs byas nas/_/'phro 'du bdag nyid lhun gyis grub par lta/_/don gyi snying po rnal ma mthong ba med/_/ma bcos de bzhin nyid du chen po zhog_/don gyi snying po rnal ma bya med la/_/yongs su 
[\[11a.7\]]rnal 'byor rnams kyis mthong ba ni/_/dbyings ni snying po rnal ma'i rgyur mthong la/_/ye shes chen po rnal ma'i 'bras bur mthong /_/snying po gcig la rgyu 'bras gnyis mthong bas/_/rgyu 'bras 'das pa'i rnal ma mthong ba med/_/ma bcos de bzhin 
[\[11b\]]
[\[11b.1\]]yongs su rnal 'byor zhog_/don gyi snying po rnal ma bya med la/_/shin tu rnal 'byor rdzogs chen lta mthong ba/_/byang chub sems ni kun gyi snying por mthong /_/de nyid ma bcos don gyi rnal mar mthong /_/lta ba ye nas bsgom du med par gzhag_/dam 
[\[11b.2\]]tshig ye nas bsrung du med par gzhag_/phrin las ye nas btsal du med par gzhag_/bzhag pas de bzhin nyid la rnal du 'byor/_/rnal 'byor rnam bzhi lta ba'i bye brag ni/_/yul gcig re re la yang bzhir dbye ba/_/sems dpa'i rnal 'byor bye brag 
[\[11b.3\]]bzhir dbye ba/_/yul dang dbang po rnam par mi rtog sems/_/des na sems dpa'i rnal 'byor nyid du bshad/_/byang chub byin rlabs cho 'phrul 'byin pa ni/_/de ni rnal 'byor chen po zhes su bshad/_/phyag rgya chen po bzhi dang ldan pa ni/_/yongs su rnal 
[\[11b.4\]]'byor zhes su bshad pa yin/_/ye shes dam tshig rang bzhin med lta ba/_/shin tu rnal 'byor dgongs par sems dpa' bzhed/_/blang dor med pa'i rnal 'byor de ma mthong /_/rnal 'byor chen po bye brag bzhir dbye ba/_/dang por ting 'dzin rnam 
[\[11b.5\]]gsum sems pa ni/_/sems dpa'i rnal 'byor zhes su bshad pa yin/_/rang rgyud dag pas ye shes lta byed pa/_/rnal 'byor chen po zhes su bshad pa yin/_/bsnyen sgrub rnam bzhi yongs su rdzogs pa ni/_/yongs su rnal 'byor zhes su bshad pa 
[\[11b.6\]]yin/_/thams cad bdag nyid chen por lta ba ni/_/shin tu rnal 'byor zhes su bshad pa yin/_/rtsol sgrub 'das pa'i rnal ma mthong ba min/_/yongs su rnal 'byor bye brag bzhir lta ba/_/ting 'dzin rim pas bdag skur mi bskyed par/_/chos nyid 
[\[11b.7\]]rang rgyud dag par sems pa'i phyir/_/sems dpa'i rnal 'byor zhes su bshad pa yin/_/yab yum thabs dang shes rab mi ltos par/_/snying po tsam gyis dkyil 'khor rdzogs pa'i phyir/_/rnal 'byor chen po'i dgongs par bshad pa yin/_/snang ba rang 
[\[12a\]]
[\[12a.1\]]bzhin med pa'i chos nyid du/_/spyod pas yongs su rnal 'byor nyid du bshad/_/ji ltar snang ba'i chos rnams thams cad kun/_/rgyu dbyings 'bras bu ye shes lta ba'i phyir/_/shin tu rnal 'byor zhes su bshad pa yin/_/rgyu 'bras 
[\[12a.2\]]'das pa'i rnal ma mthong ba min/_/shin tu rnal 'byor bye brag rnam bzhi ni/_/blang dor med pa'i byang chub sems de ni/_/sems dpa'i rnal 'byor zhes su bshad pa yin/_/rtsol sgrub 'das pa'i byang chub sems de ni/_/rnal 'byor chen po zhes su 
[\[12a.3\]]bshad pa yin/_/rgyu 'bras 'das pa'i byang chub sems de ni/_/yongs su rnal 'byor zhes su bshad pa yin/_/yin min sgro dang skur pa 'das pa'i phyir/_/shin tu rnal 'byor zhes su nga yis bshad/_/yongs su rnal 'byor la sogs gsum po la/_/rang 
[\[12a.4\]]'byung ye shes che dang mi ldan pas/_/lam la bgrod cing sa la sbyong bar byed/_/dam tshig tshul bsrung lta ba sgom byed pas/_/gom pa drag dal lta spyod yod ma yin/_/de bas shin tu rnal 'byor lta spyod ni/_/ye nas kun byed nyid kyis byas pa'i phyir/_/lam 
[\[12a.5\]]la mi bgrod sa la spyod mi byed/_/dam tshig mi srung lta ba sgom mi byed/_/byang chub chen po'i lam nas kun 'byung phyir/_/byang chub nyid la byang chub nyid mi bgrod/_/bgrod sa byang chub nyid las med pa'i phyir/_/byang chub nyid la byang chub nyid mi spyod/_/
[\[12a.6\]]dam tshig rang bzhin byang chub nyid yin pas/_/byang chub nyid la byang chub nyid mi srung /_/bsgom pa'i rang bzhin byang chub nyid yin pas/_/byang chub nyid kyis nyid la bsgom du med/_/lta ba'i yul ni byang chub nyid yin pas/_/byang chub nyid kyis nyid la 
[\[12a.7\]]bltar med phyir/_/shin tu rnal 'byor lta spyod bya med 'di/_/rang 'byung ye shes gom pa drag dal can/_/kun byed rgyal po nga yi gom pa yin/_/rgyu 'bras theg pa can gyi spyod yul min/_/zhes gsungs so/_/byang chub kyi sems kun byed rgyal po las 
[\[12b\]]
[\[12b.1\]]chos nyid kyi rang bzhin las chos nyid kyi yul kun la bkod pa'i le'u ste brgyad pa'o//_//de nas byang chub kyi sems kun byed rgyal po des rgyu 'bras kyi theg pa bgrod lam nor bas rdzogs pa chen po las gol sa dang sgrib par gyur pa 'di gsungs 
[\[12b.2\]]so/_/kye sems dpa' chen po/_/byang chub sems kyi rang bzhin 'di nyid ni/_/chos kun ma lus pa yi snying po ste/_/ma skyes rnam par dag pas sgrib pa med/_/bgrod pa'i lam dang bral bas gol sa med/_/ye nas lhun gyis grub pas 
[\[12b.3\]]btsal du med/_/chos kun snying po byang chub sems su gcig_/gcig la rnam par bgrangs pas gol sgrib byung /_/bgrod du med la bgrod pas gol sa byung /_/dmigs med bltas pas ma mthong sgrib pa byung /_/de bzhin nyid du thams 
[\[12b.4\]]cad gcig pa la/_/rgyu spyad 'bras bu phyi mar 'dod pa ni/_/pha rol phyin bcu sa bcu thob 'dod pa/_/bskal pa gsum gyi bar du gol nas bsgribs/_/phyi nang rtog pa dag pa rnam gsum gyis/_/byang chub lnga dang cho 'phrul yan lag gi/_/dam 
[\[12b.5\]]tshig sdom pa tshul bzhin dag na yang /_/mi tshe bdun gyi bar du gol zhing bsgribs/_/rgyu la spyod cing 'bras bu lta ba ni/_/lta spyod so so gnyis su bltas pa yis/_/gnyis su med la mi tshe gsum bsgribs gol/_/snying po gcig la blang dor byed pa de/_/
[\[12b.6\]]gcig tu ma mthong gnyis su mthong bas na/_/blang dor ma bral bar du gol zhing bsgribs/_/rang 'byung gcig la yin pa gsum bsgoms pas/_/rtsol bral lung las gol zhes lung ston cig_/ji ltar snang zhing srid pa'i chos rnams la/_/snying po de bzhin 
[\[12b.7\]]nyid du ma rtogs par/_/dbyings dang ye shes rgyu 'bras bltas pa'i phyir/_/rgyu yi sgros dang 'bras bu'i skur yin pas/_/sgro skur gnyis bral yid ches bar du sgrib/_/med pa'i 'bras bu 'dod pa rnam drug ni/_/rgyu la bden pa gnyis kyis thob byed dang /_/ngag 
[\[13a\]]
[\[13a.1\]]gsum spyad pas 'bras bu thob byed dang /_/lta spyod so sos thob par 'dod pa dang /_/blang dor spyad pas thob par 'dod pa dang /_/rig pa gsum bsgoms thob par 'dod pa dang /_/rgyu 'bras dbyings nyid ye shes bltas pa yis/_/thob par 
[\[13a.2\]]'dod pa'i nges thob rnam pa drug_/gol sa drug dang sgrib pa drug drug ste/_/byang chub sems las go la sgrib skyon yin pas/_/nges thob drug gi skyon yon gsal bar gsung /_/rtog dpyod gnyis kyang gol sa sgrib pa la/_/gzung 'dzin gnyis kyang gol sa 
[\[13a.3\]]sgrib par bshad/_/lta spyod gnyis kyang gol sa sgrib par bshad/_/lta spyod blang dor rtsol sgrub rgyu 'bras 'das/_/mi rtsol bde ba che la kun gol bsgribs/_/byang chub sems ni nam mkha' lta bu ste/_/nam mkha' lta bu sems nyid chos nyid la/_/lta 
[\[13a.4\]]bas bsgom med dam tshig bsrung du med/_/phrin las btsal med ye shes sgrib pa med/_/sa la sbyang med bgrod pa'i lam yang med/_/phra ba chos med gnyis med 'brel pa med/_/sems las nges lung gtan la 'bebs pa med/_/sgro skur 'das pas 
[\[13a.5\]]man ngag la bzlar med/_/rdzogs chen byang chub sems kyi lta ba'o/_/ltar med gcig la sgom byed drug byung bas/_/la gol la bsgribs lta ba'i gol sgrib byung /_/bsrung med gcig la sdom pa drug bsrungs pas/_/la gol la bsgribs dam tshig gol sgrib 
[\[13a.6\]]byung /_/btsal med gcig la phrin las drug rtsol bas/_/la gol la bsgribs phrin las gol sgrib byung /_/bsgribs med gcig la ye shes drug byung bas/_/la gol la bsgribs ye shes gol sgrib byung /_/sbyangs med gcig la sbyangs thob drug byung bas/_/
[\[13a.7\]]la gol la bsgribs sa yi gol sgrib byung /_/bgrod med gcig la lam bgrod drug byung bas/_/la gol la bsgribs lam gyi gol sgrib byung /_/gzung med gcig la 'dzin byed drug byung bas/_/la gol la bsgribs chos kyi gol sgrib byung /_/gnyis med 
[\[13b\]]
[\[13b.1\]]gcig la 'brel pa drug byung bas/_/la gol la bsgribs 'brel pa'i gol sgrib byung /_/bden pa gcig la nges pa drug byung bas/_/la gol la bsgribs lung gi gol sgrib byung /_/brjod med gcig la rjod byed drug byung bas/_/la gol la bsgribs man 
[\[13b.2\]]ngag gol sgrib byung /_/kun gyi snying po byang chub sems 'di ni/_/ye nas rang gi rang bzhin lhun grub pas/_/rang bzhin bcu yis btsal zhing bsgrub mi dgos/_/nga yi rang bzhin kun dpe nam mkha' 'dra/_/nam mkha' dag la kun kyang rtsol mi byed/_/
[\[13b.3\]]nam mkha' dag la kun gyis rtsol bya ru/_/nam mkha' kun byas rtsol sgrub kun las 'das/_/de bzhin kun byed snying po byang chub sems/_/nga nyid spyod yul kun las 'das pa'i phyir/_/nga la ltar med bsgom du ye nas med/_/de bzhin rang bzhin 
[\[13b.4\]]bcu po des kyang ni/_/'das pa nga la bya ru yod ma yin/_/rgyu dang 'bras bu'i theg pa can rnams kyis/_/rang bzhin bcu yis nga la btsal byas nas/_/nga dang nga yi rang bzhin mthong 'dod pas/_/mkha' la gom bor sa la ltung ba bzhin/_/rang bzhin 
[\[13b.5\]]bcu pos bgrod pas ltung bar 'gyur/_/nga yi rang bzhin nges par khungs bstan pa/_/nga ni spyod yul kun las 'das pa'i phyir/_/lta ba bsgom du med pa de bzhin du/_/rang bzhin bcu la de bzhin don med kyis/_/rang bzhin bcu la don yod ma 
[\[13b.6\]]rtogs shig_/nga ni bltas pas mthong ba'i yul med pas/_/lta bar ma byed de bzhin nyid du zhog_/spros bral ma skyes bral ba'i rgyu med pas/_/sdom pa dang ni tshul khrims bsrung mi dgos/_/snying por ye nas lhun gyis grub pa'i phyir/_/rtsol 
[\[13b.7\]]ba dang ni bsgrub pa bya mi dgos/_/rang 'byung ye shes sgrib pa med pa'i phyir/_/rig pa'i ye shes gsal bar bskyed du med/_/thams cad nga yi sa ru gnas pa'i phyir/_/sbyangs nas bgrod pa'i sa ni yod ma yin/_/nga yis kun la khyab par 
[\[14a\]]
[\[14a.1\]]gnas pa'i phyir/_/nga la bgrod par bya ba'i lam yod min/_/nga ni ye nas gzung 'dzin bral ba'i phyir/_/phra ba zhes ni ming du gdags su med/_/nga yi gzugs kyis kun la khyab pa'i phyir/_/gnyis shes bya ba ye nas yod 
[\[14a.2\]]ma yin/_/nga ni ye nas rang 'byung ye shes la/_/nga la gzhan gyis gtan la dbab tu med/_/nga ni kun gyi byang chub snying po bas/_/gsang ba'i man ngag gzhan na yod ma yin/_/sgro dang skur pa kun las 'das pa'i phyir/_/chos rnams kun gyi la ni 
[\[14a.3\]]nga yis bzlas/_/nga med pa yi yul ni gzhan med pas/_/lta ba bsgom du med par la yang bzlas/_/nga las gzhan du bsrung du med pa'i phyir/_/dam tshig bsrung du med par la yang bzlas/_/nga las gzhan du btsal du med pa'i phyir/_/phrin las 
[\[14a.4\]]btsal du med par la yang bzlas/_/nga las gzhan du gnas pa med pa'i phyir/_/sa la sbyang du med par la yang bzlas/_/nga la sgrib pa ye nas med pa'i phyir/_/rang 'byung ye shes yin par la yang bzlas/_/nga ni ma skyes chos nyid yin pa'i phyir/_/phra ba 
[\[14a.5\]]chos nyid yin par la yang bzlas/_/nga las gzhan du bgrod du med pa'i phyir/_/lam la bgrod du med par la yang bzlas/_/sangs rgyas sems can snang srid snod bcud kun/_/snying po byang chub nga las byung ba'i phyir/_/ye nas gnyis su med par la yang 
[\[14a.6\]]bzlas/_/rang 'byung ye shes gtan la 'bebs pa'i phyir/_/lung chen thog 'bebs yin par la yang bzlas/_/chos rnams thams cad nga las med pa'i phyir/_/kun byed nga ni kun gyi la bzla'o/_/nga ma shes pas sgrib pa'i ngo bor bshad/_/nga 
[\[14a.7\]]las gzhan btsal gol sa byung ba yin/_/las dang shes bya rnam pa gnyis su bstan/_/ma mthong ba ni las kyi sgrib pa yin/_/ma shes pa ni shes bya'i sgrib pa yin/_/ji ltar snang ba'i chos rnams thams cad kun/_/snying po byang chub sems kyi ngo 
[\[14b\]]
[\[14b.1\]]bo bas/_/ma rig ma shes sgrib gnyis ngo bor bshad/_/btsal zhing bsgrub pa gol sar ngas bshad do/_/kye sems dpa' chen po nyon cig_/ji ltar snang ba'i chos rnams thams cad ni/_/rang yin gzhan min de la rang rtog na/_/de ni rang 
[\[14b.2\]]la rang gis bsgribs pa ste/_/rang gi rang bzhin de yis shes pa min/_/ji ltar snang ba'i chos rnams thams cad kun/_/sems dpa' nyid yin nyid las gzhan min gyis/_/mi rtog mnyam pa nyid du bde bar mnos/_/de la bde ba'i don ni 'di lta 
[\[14b.3\]]ste/_/rang bzhin chen po bcu la rtsol mi dgos/_/rang bzhin chen po bcu la ma btsal bas/_/gol sa sgrib pa drug drug bcu po yi/_/sum brgya drug cu gol sgrib mtha' yas med/_/kye sems dpa' chen po/_/ji ltar snang ba'i chos rnams 
[\[14b.4\]]thams cad kun/_/rang gi snying po byang chub mngon byung gis/_/'di ma yin gyi chos ni gzhan ma bshad/_/'di la ma rtog shig par nga lung ston/_/sems dpa' khyod kyis 'khor gyi tshogs rnams la/_/ngas bstan bzhin du tshogs la lung ston cig_/
[\[14b.5\]]ces gsungs so/_/byang chub kyi sems kun byed rgyal po las gol sgrib skyon sel gyi le'u ste dgu pa'o//_//de nas byang chub kyi sems kun byed rgyal pos nyid kyi rang bzhin phun sum tshogs pa 'di gsungs so/_/kye sems dpa' chen po nyon cig_/
[\[14b.6\]]kun byed nga la thams cad tshogs pa'i phyir/_/de phyir phun sum tshogs zhes bya bar bshad/_/kun byed nga yi rang bzhin rnam gsum las/_/ston pa bstan pa 'khor rnams byung ba'i phyir/_/kun byed ces ni de la btags pa yin/_/dang por ston pa 
[\[14b.7\]]phun sum tshogs pa ni/_/kun byed nga yi rang 'byung ye shes las/_/rang bzhin rnam pa gsum du byung ba de/_/sku gsum ston pa gsum du bstan pa yin/_/chos kyi sku dang longs spyod rdzogs pa dang /_/sprul pa'i sku dang rnam pa gsum du bstan/_/
[\[15a\]]
[\[15a.1\]]sku gsum de yi rang bzhin bstan pa ni/_/chos kyi sku yi rang bzhin bstan pa ni/_/ma skyes gzung 'dzin bral ba'i rang bzhin bzhugs/_/longs spyod rdzogs pa'i sku yi rang bzhin ni/_/ji ltar 'dod pa'i longs spyod rdzogs par bzhugs/_/
[\[15a.2\]]sprul pa'i sku yi rang bzhin bstan pa ni/_/ji ltar 'dul ba'i sku ru sprul nas bzhugs/_/sku gsum ston pa de yi bstan pa ni/_/phyi nang gsang ba rnam pa gsum du bstan/_/ston pa chos sku'i bstan pa 'di lta ste/_/gsang ba gsum gyi rang bzhin bstan 
[\[15a.3\]]pa ste/_/gzhi ma chos nyid dag gi rang bzhin las/_/gsang ba bskyed dang gsang ba rdzogs pa dang /_/gsang ba rdzogs pa chen po'i rang bzhin gsum/_/kun gyi spyod yul ma yin gsang bar bshad/_/med pa'i rim pa gsum skyed gsang ston 
[\[15a.4\]]pa/_/de ni gsang ba bskyed pa zhes su bshad/_/gsang ba rdzogs pa zhes su bstan pa ni/_/nang gi shes rab ting 'dzin gsum mi rtogs/_/ji ltar snang ba'i chos rnams thams cad la/_/nang gi ting 'dzin shes rab snying po brjod/_/rang rgyud 
[\[15a.5\]]dag pa ye nas lhar byas nas/_/rang gi lus kyi rdo rje skye mched rnams/_/lta spyod blang dor gnyis med bdag nyid 'dod/_/de ni nang gi gsang ba rdzogs par bshad/_/gsang ba rdzogs pa chen po bstan pa ni/_/ji ltar snang ba'i chos rnams thams 
[\[15a.6\]]cad ni/_/ting 'dzin gsum gyis byang chub sems ma bskyed/_/snying po yig 'bru brjod nas rdzogs ma byas/_/kun byed nga ni rdzogs pa chen po ste/_/nga la ma rdzogs pa ni gang yang med/_/nga yi rang bzhin rnam gsum bstan pa ni/_/rdzogs chen byang chub 
[\[15a.7\]]sems gsum bstan pa yin/_/de ni gsang ba rdzogs pa chen por bshad/_/de ni ston pa chos sku'i bstan par bshad/_/ston pa longs spyod rdzogs pa'i bstan pa ni/_/bya ba byed pa'i phyi pa sde gsum ste/_/bya ba byed pa'i rtog can sde pa ni/_/dang 
[\[15b\]]
[\[15b.1\]]por rnam par mi rtog ting 'dzin gyis/_/phyi nang rtog pa dag pa gsum bsgoms pas/_/rtog pa'i gza' skar dus tshod sgo nas 'jug_/byang chub dang ni cho 'phrul sna tshogs kyis/_/bdag dang ye shes lha ni rje khol tshul/_/dag pa gsum gyi mchod pa de byas 
[\[15b.2\]]nas/_/med par sku gsung thugs kyi dngos grub 'dod/_/don dam kun rdzob gnyis ka sgyu mar bshad/_/lta ba spyod pa gnyis su 'byed pa yi/_/gnyis la brten nas don gcig sgrub byed pa/_/yod pa'i spyod pas med pa'i don sgrub pas/_/rten med mkha' 
[\[15b.3\]]la spyang mo nyug pa 'dra/_/blang dor byed pa'i phyi pa'i gsang ba ni/_/mi rtog ting 'dzin byin rlabs cho 'phrul gyis/_/thams cad byin rlabs ye shes sems dpar byas/_/mchod pa phyi nang gsang ba gsum mchod nas/_/sku gsung thugs dang phyag rgya 
[\[15b.4\]]bzhi ldan pa'i/_/ji ltar 'dod pa'i dngos grub thob re ba/_/chags med re ba 'jog pa'i ting 'dzin 'di/_/lta spyod blang dor byed pas grub pa med/_/longs spyod rdzogs pa'i sku yi bstan par bshad/_/ston pa sprul pa'i sku yi bstan pa ni/_/nyan thos 
[\[15b.5\]]rang rgyal theg chen mdo sde gsum/_/phyi zhes mtshan nyid phyi pa zhes su bshad/_/kun byed nga yi ngo bo 'dod yon lnga/_/ye shes lnga yi ngo bor phyung ba la/_/'dod chags zhe sdang gti mug gsum byung ste/_/de 'dul ba yi gnyen por gsungs pa ni/_/
[\[15b.6\]]chos kyi sgo mo brgyad khri bzhi stong ste/_/'dod pa'i yon tan rnam pa lnga byung ba/_/gzugs dang sgra dang dri dang ro reg las/_/'dod chags zhe sdang gti mug rnam gsum byung /_/de dag 'dul ba'i gnyen por sde snod gsum/_/'dod chags 'dul ba'i gnyen 
[\[15b.7\]]por gsungs pa ni/_/'dul ba nyi khri chig stong gsungs pa yin/_/gti mug 'dul ba'i gnyen por gsungs pa ni/_/mdo sde'i sde snod nyi khri chig stong gsungs/_/zhe sdang 'dul ba'i gnyen por gsungs pa ni/_/mngon pa'i sde snod nyi khri chig stong gsungs/_/dug gsum 
[\[16a\]]
[\[16a.1\]]cha mnyam 'dul ba'i gnyen po ru/_/sde snod gsum las nyi khri tshig stong gsungs/_/spyi ru brgyad khri bzhi stong gsungs pa yang /_/dug gsum gnyen pos 'dul phyir gsungs pa yin/_/mtshan nyid rgyu yi theg pa rnam gsum ste/_/sgo ni 
[\[16a.2\]]mdo sde 'dul ba mngon pa gsum/_/de ni bsdus pa'i don zhes bstan pa yin/_/mdo sde la yang bshad lugs bcu dang gnyis/_/so sor dbye ba'i don du bstan pa yin/_/dug gsum rgyu las 'bras bu ngan song gsum/_/sems can rgyu la las spyod dge 
[\[16a.3\]]sdig gnyis/_/'bras bu mtho ris ngan song rnam gnyis so/_/mtshan nyid rgyu las rab tu bsgrags pa yin/_/'di ni sngar gsungs da gsung phyis gsung 'gyur/_/'di don brjod du med pa'i don 'di ni/_/snga ma ma gsungs da ltar mi gsung ste/_/sprul pa'i sku 
[\[16a.4\]]yis phyis kyang gsung mi 'gyur/_/de bas sprul pa'i sku yi bstan par bshad/_/kye sems dpa' chen po/_/kun byed nga yi rang bzhin rnam gsum la/_/'khor gyi dang po ston pa sku gsum shar/_/sku gsum ston pa gsum gyi 'khor bstan pa/_/kye 
[\[16a.5\]]sems dpa' chen po nyon cig_/ston pa chos kyi sku yi 'khor bstan pa/_/nga yis byas pa'i 'khor ni thams cad kun/_/nga yi rang bzhin chos kyi sku 'khor yin/_/sangs rgyas sems can snang srid snod bcud kun/_/chos kyi sku yi 'khor du ma 'dus 
[\[16a.6\]]med/_/ces gsungs so/_/kye sems dpa' chen po nyon cig_/ston pa longs spyod rdzogs pa'i sku yi 'khor bstan pa/_/mos spyod bzhi yi sa la 'das pa yi/_/dang po rab tu dga' ba'i sa mnan nas/_/sa bcu chos kyi sprin gyi sa pa rnams/_/de 
[\[16a.7\]]ni longs spyod rdzogs pa'i sku yi 'khor du bstan/_/ston pa sprul pa'i sku yi 'khor bstan pa/_/mu stegs mur thug rgyang 'phen phyal ba bzhi/_/bla med byang chub lam la gtan gol bas/_/dbang po sems bsgyur thugs rje byin brlabs nas/_/dge slong 
[\[16b\]]
[\[16b.1\]]pho mo dge bsnyen pho mo bzhi/_/ston pa sprul pa'i sku yi 'khor du bstan/_/zhes gsungs so/_/kye sems dpa' chen po nyon cig_/nga las byung ba'i ston pa sku gsum gyi/_/sku gsum so so rang re gnas bstan pa/_/ston pa chos sku'i gnas ni 'di 
[\[16b.2\]]lta ste/_/'og min chos kyi dbyings kyi pho brang ste/_/yang dag don gyi 'og min de ru bshad/_/ston pa longs spyod rdzogs pa'i gnas bstan pa/_/'jig rten mtshan ma kun gyi steng gyur pa/_/gnas kyi 'og min khang bu brtsegs pa yi/_/gzhal yas khang 
[\[16b.3\]]de gnas kyi 'og min bshad/_/ston pa sprul pa'i sku yi gnas bstan pa/_/sprul pa'i sku ni rabs bdun shAkya thub/_/gnas ni bya rgod phung po'i gnas bstan te/_/yang dag thugs rje sprul pa nges med gnas/_/zhes gsungs so/_/kye sems dpa' chen 
[\[16b.4\]]po nyon cig_/nga las byung ba'i sku gsum ston pa yi/_/'dul ba'i zhing khams khyad par bstan pa ni/_/chos sku ston pa'i 'dul ba'i zhing khams ni/_/chos kyi dbyings kyi mtha' yis klas pa dang /_/nam mkha'i khams kyis ji ltar khyab pa de/_/chos 
[\[16b.5\]]kyi sku yi 'dul ba'i zhing khams yin/_/longs spyod rdzogs sku'i 'dul ba'i zhing khams ni/_/nga las byung ba'i gzugs sgra dri ro reg_/ji ltar 'dod pa'i longs spyod rdzogs pas 'dul/_/sprul pa'i sku yi 'dul ba'i zhing khams ni/_/'dzam bu'i gling ni bye ba phrag 
[\[16b.6\]]brgya las/_/rang 'byung ye shes thugs rjes rgyud drug 'dul/_/de ni mthun pa'i bye brag bstan pa yin/_/nga las byung ba'i ston pa sku gsum de/_/rgyu mthun 'bras bu mthun la rang bzhin gcig_/rgyu ni byang chub sems su kun mthun la/_/'bras bu sangs 
[\[16b.7\]]rgyas yin par kun kyang mthun/_/rang bzhin chos nyid ngo bo gcig par bstan/_/'dul ba'i dus la snga phyi phye ba med/_/ces gsungs so/_/kye sems dpa' chen po yang nyon cig_/kun byed rgyal po nga las byung ba yi/_/sku gsum ston pa de yi bshad 
[\[17a\]]
[\[17a.1\]]lugs ni/_/ston pa chos skus byin gyis brlabs kyis bshad/_/longs spyod rdzogs pa rang gi ngo bos bshad/_/sprul pa'i sku ni tshig dang don bsdebs nas/_/gang zag rna ba'i dbang por tshig don ston/_/chos sku byin gyis brlabs kyis 
[\[17a.2\]]bshad pa ni/_/kun byed nga yi rang bzhin bstan pa ste/_/skye ba med las skye ba'i cho 'phrul du/_/ji ltar snang srid snod bcud thams cad kun/_/ngo bo thugs rje cho 'phrul phyung ba ste/_/rang bzhin byin gyis brlabs kyis bshad ces bya/_/longs spyod rdzogs sku rang 
[\[17a.3\]]gi ngo bo ston/_/ji ltar snang ba'i chos rnams thams cad kun/_/gzugs sgra dri ro reg la sogs pa yi/_/'dod pa'i longs spyod thams cad rdzogs par ston/_/rang gi ngo bos bshad ces nga yis bstan/_/sprul skus tshig dang yi ges bsdebs bshad pa/_/ji ltar 
[\[17a.4\]]snang ba'i chos rnams thams cad kun/_/ston pa'i ngo bor ston pas ma rig ste/_/bstan pa zhes pa'i khyad par 'dod sprul pas/_/don rnams tshig dang yi ger sgra brjod pas/_/tshig gi sgra des don de go byas nas/_/don de tshig sgra de yis bshad pa yin/_/kye sems 
[\[17a.5\]]dpa' chen po nyon cig_/kun byed nga ni sku gsum ngo bo ste/_/mi rtog mnyam pa nyid du gnas pa de/_/spros bral chos kyi sku yi ngo bo yin/_/rang bzhin 'byung ba'i skye ba'i cho 'phrul de/_/'dod pa 'byung ba'i longs spyod rdzogs sku yin/_/thugs rjes ji ltar 'dul 
[\[17a.6\]]ba'i don mdzad pa/_/de ni sprul pa'i sku yi ngo bo yin/_/kun byed rgyal po'i rang bzhin rnam gsum gyis/_/gang la gang gis 'dul ba'i skur ston mdzad/_/bstan pa'i rang bzhin brjod du med pa'i don/_/gang la gang 'tsham de yis don mdzad pa/_/de ni 
[\[17a.7\]]bstan pa phun sum tshogs par gsungs/_/'khor gyi rang bzhin gang la gang 'dus nas/_/de la 'dus nas de yi gdung 'tshob 'dzin/_/de la phun sum tshogs pa'i 'khor zhes bya/_/nga ni ston pa kun byed byang chub sems/_/kun byed gcig la rnam pa gsum 
[\[17b\]]
[\[17b.1\]]bgrangs pa/_/kun byed nga dang nga yi rang bzhin dang /_/nga yis byas pa'i chos dang rnam pa gsum/_/nga ni ston pa kun byed kun gyi mes/_/nga yi rang bzhin rnam pa bcur bstan pa/_/de ni bstan pa kun gyi snying por bshad/_/kun byed nga 
[\[17b.2\]]yis byas pa'i chos rnams ni/_/dus gsum gcig na bzhugs pa'i sangs rgyas dang /_/khams gsum gnas pa'i 'gro ba thams cad kun/_/dbye ba med par 'khor gyi dam par byas/_/kun byed gcig gis phun sum tshogs byas pas/_/
[\[17b.3\]]sems kyi dgos pa kun byas phun sum tshogs/_/gang la gang dgos dgos pa tshogs pa la/_/kun byed nga yis phun sum tshogs par bshad/_/ston pa'i rang bzhin rnam pa gsum bstan pa/_/'khor gyi dang po ston pa sku gsum shar/_/ma skyes 
[\[17b.4\]]gzung 'dzin bral ba'i rang bzhin de/_/'khor gyi dang po ston pa chos skur shar/_/skye ba'i cho 'phrul kun bzang rol pa de/_/'dod spyod longs spyod rdzogs pa'i sku ru shar/_/sna tshogs ji ltar 'dod pa byung nas ni/_/de dang mthun par kun kyang tshim byed 
[\[17b.5\]]pa/_/de ni sna tshogs sprul sku zhes su bshad/_/sku gsum ston pa grags phyogs mthong ba ni/_/sangs rgyas byang chub sems dpa' bzod thob gsum/_/gang 'thad ston pa'i sku la de 'dus nas/_/de dang mthun pa'i gnas su don ston bzhugs/_/bstan 
[\[17b.6\]]pa'i rang bzhin yang ni de 'dra ste/_/sku gsum gang gis 'khor la gang ston pa/_/gang la gang gis 'dul ba'i don rnams kyis/_/sangs rgyas lha mi 'jig rten las dag la/_/bstan pas 'dul phyir phun sum tshogs zhes bshad/_/mi gnas chos sku 
[\[17b.7\]]dbyings na bzhugs pa yis/_/dus gsum sangs rgyas khams gsum sems can la/_/spros med byang chub sems ni chos skus bstan/_/ye shes longs spyod 'og min bzhugs pa yis/_/sa bcu pa yi byang chub sems dpa' la/_/byang chub sems 
[\[18a\]]
[\[18a.1\]]de sku dang ye shes bshad/_/thugs rje sna tshogs nges med sprul pa yis/_/bzod thob gang na 'dus pa'i 'khor de la/_/ma nges gang gis 'dul ba'i don yang bstan/_/smon lam las bzang rkyen gyis bar ma chod/_/nga yi thugs rje 
[\[18a.2\]]sems dpa'i dus la bab/_/ngas bstan 'khor gyi nang nas khyod sdud dang /_/gnyis med don nyid nga yis bstan pa gsum/_/tshogs pas dus gnas rang bzhin de la tshang /_/phun sum tshogs pa rnam pa gsum po de/_/ye nas dkon pa'i dkon mchog 
[\[18a.3\]]gsum du bstan/_/kun byed nga yi sku gsung thugs su bshad/_/ston pa dkon pa'i sangs rgyas dkon mchog ni/_/chos sku longs spyod sku dang sprul sku ste/_/bstan pa dam chos dkon pa'i gsung mchog ni/_/brjod du med pa'i kun byed gsung mchog 
[\[18a.4\]]gsum/_/'khor gyi dge 'dun thugs mchog de la ni/_/gang la gang dgos gang 'tsham ston par byed/_/nga ni ston pa kun byed byang chub sems/_/sku gsum byed pa'i ston pa ngas byas nas/_/bstan pa dam chos gsum du bkod pa ni/_/phyi dang 
[\[18a.5\]]nang dang gsang ba gsum du bkod/_/de la rnam pa gsum gsum dgur grags pa/_/sprul sku thugs rjes ji ltar 'dul gsum bsgrags/_/longs spyod byed phyi nang gsum du sgrogs/_/chos sku gsang ba'i mngon pa gsum sgrogs pa/_/phyi dang nang dang 
[\[18a.6\]]gsang ba gsum po de/_/lus dang ngag dang yid dang sku gsung thugs/_/de las 'phros pas rnam pa dgur byung ba/_/la dgu lung dgu lam dgu bgrod pa yis/_/theg gcig kun byed byang chub sa la bgrod/_/kun byed bya byed med par rtsol sgrub 
[\[18a.7\]]'das/_/bgrod pa med par byang chub sa la phyin/_/zhes gsungs so/_/byang chub kyi sems kun byed rgyal po las phun sum tshogs pa shin tu dkon pa'i le'u ste bcu pa'o//_//de nas byang chub kyi sems kun byed rgyal pos chos 
[\[18b\]]
[\[18b.1\]]thams cad kyi rtsa ba bsdus pa 'di gsungs so/_/kye sems dpa' chen po nyon cig_/chos thams cad kyi rang bzhin dang rtsa ba ni 'di lta ste/_nga ni chos kun rang bzhin yin pa ste/_/nga yi rang bzhin las ni chos gzhan med/_/ston pa sku gsum nga 
[\[18b.2\]]yi rang bzhin yin/_/dus gsum sangs rgyas nga yi rang bzhin yin/_/byang chub sems dpa' nga yi rang bzhin yin/_/rnal 'byor rnam bzhi nga yi rang bzhin yin/_/'dod khams gzugs khams gzugs med khams gsum yang /_/kun byed nga 
[\[18b.3\]]yi rang bzhin bstan pa yin/_/'byung chen lnga yang nga yi rang bzhin yin/_/rgyud drug sems can nga yi rang bzhin yin/_/snang ba thams cad nga yi rang bzhin yin/_/srid pa thams cad nga yi rang bzhin yin/_/snod bcud bsdus pa nga yi rang bzhin 
[\[18b.4\]]yin/_/nga yi rang bzhin las ni gzhan med pas/_/chos rnams kun gyi rtsa ba nga la 'dus/_/nga las ma 'dus pa ni gcig kyang med/_/ma skyes pa dang skye ba'i cho 'phrul dang /_/thugs rje'i rang bzhin rnam pa gsum byung ba/_/de ni ston pa gsum 
[\[18b.5\]]gyi rang bzhin yin/_/snga pa da lta phyi pa dus gsum yang /_/nga nyid gcig tu gnas pa'i rang bzhin las/_/sangs rgyas thams cad gcig tu gnas pa'i phyir/_/de yang nga yi rang bzhin bstan pa yin/_/nga nyid gzung 'dzin bral bas byang ba dang /_/
[\[18b.6\]]nam mkha' bzhin du kun la khyab pa dang /_/chos rnams kun gyi snying po byed pa'i phyir/_/byang chub sems kyang nga yi rang bzhin yin/_/kun byed nga ni gcig tu gnas pa la/_/nga yi rang bzhin de bzhin rnal ma la/_/rnam bzhi 'byor pa rnal ma 
[\[18b.7\]]gcig tu 'byor/_/des na nga yi rang bzhin yin par bshad/_/kun byed nga yi lus ngag yid gsum las/_/'byung yang nga yi rang bzhin de las 'byung /_/'dus kyang nga yi rang bzhin de la 'dus/_/yin yang nga yi ngo bo de yin pas/_/khams gsum nga yi 
[\[19a\]]
[\[19a.1\]]rang bzhin yin par bshad/_/kun byed nga yi rang bzhin rnam lnga ni/_/nga yi ngo bo rnam lnga phyung ba ste/_/nam mkha' rlung chu sa me snang ba lnga/_/kun byed nga yi rang bzhin bstan pa yin/_/kun byed nga yi thugs rjes mngon byung nas/_/rang 
[\[19a.2\]]'byung ye shes rnam lnga bstan pa ni/_/'gro ba rigs drug sems can snang ba yang /_/kun byed nga yi rang bzhin bstan pa yin/_/kun byed rgyal po nga yi rang bzhin las/_/snang srid snod bcud bsdus pa thams cad kun/_/thams cad ngas byas nga las byung 
[\[19a.3\]]ba'i phyir/_/ngar ma 'dus pa'i chos ni gcig kyang med/_/nga las byung ba'i ston pa sku gsum yang /_/kun byed nga yi rang bzhin rnam gsum ston/_/snga pa da lta phyi pa dus gsum gyi/_/rnam gsum gcig tu gnas pa'i sangs rgyas kyang /_/snga phyi 
[\[19a.4\]]med par kun byed rang bzhin gnas/_/gzung 'dzin bral ba'i byang chub sems dpa' yang /_/kun byed nga yi rang bzhin sems dpar byed/_/rnal 'byor rnam bzhi rnal mar 'jog pa yang /_/kun byed nga la rnal du 'jog par byed/_/kun byed rgyal pos 
[\[19a.5\]]thams cad byas pa bzhin/_/thams cad kun byed rgyal po nyid du 'dus/_/zhes gsungs so/_/byang chub kyi sems kun byed rgyal po las chos thams cad kyi rtsa ba byang chub kyi sems kun byed rgyal po nyid kho nar 'dus pa'i le'u ste bcu gcig pa'o//_//
[\[19a.6\]]de nas byang chub kyi sems kun byed rgyal po nga yis chos thams cad kyi khungs kyi mdo 'di gsungs so/_/kye sems dpa' chen po/_/nga ni kun gyi lung khungs yin pa ste/_/ji ltar snang ba'i chos rnams thams cad kun/_/thams cad nga las byung bar shes par 
[\[19a.7\]]gyis/_/chos kyi spyi khungs chen po 'di nyon la/_/chos rnams thams cad 'di ltar lung ston cig_/kun byed rgyal po byang chub sems nga ni/_/lung chen kun gyi rgyal po nga yin pas/_/ston pa gsum yang dang po nga las byung /_/lung zhes bya ba ston 
[\[19b\]]
[\[19b.1\]]pa'i bka' la gdags/_/man ngag kun gyi rtsa bar yin pas/_/sems las ma gtogs pa yi chos nyid ni/_/dus gsum sangs rgyas khams gsum sems can la/_/kun byed nga yis yang dag bstan pa med/_/rgyud dang mdo sde kun gyi spyi 'grel 
[\[19b.2\]]yin/_/rgyud dang mdo sde ston pa'i ston pa yang /_/kun byed nga yi rang bzhin phyung ba yin/_/ston pa dang ni bstan pa gnyis ka 'grel/_/kun byed rgyal po byang chub sems nga ni/_/bstan pa kun gyi yang rtse yin par bshad/_/nga las byung ba'i ston 
[\[19b.3\]]pa sku gsum gyis/_/bstan pa'i 'dul ba mdo sde mngon pa dang /_/tan tra so so'i sde ni 'bum sde dang /_/bskyed rdzogs gsang ba la sogs rtsol sgrub can/_/kun kyang rtsol sgrub 'das pa nga la bgrod/_/rtsol sgrub nyid kyis 'das pa nga mi mthong /_/des 
[\[19b.4\]]na bstan pa kun gyi yang rtse yin par bshad/_/kun byed rgyal po byang chub sems nga ni/_/theg pa kun gyi nying khu yin par bshad/_/ston pa gsum gyi gnas pa'i theg pa gsum/_/nges par gnas pa theg pa gcig las med/_/gcig ni kun theg 
[\[19b.5\]]byang chub sems kyis/_/de ni theg pa kun gyi nying khur bshad/_/kye nga ni ma rig pa yi mun bsal nas/_/ye shes chen po'i snang ba mched par byed/_/de yang ji lta bu zhes bstan zhe na/_/ji ltar snang ba'i chos rnams thams cad kun/_/byang chub 
[\[19b.6\]]de bzhin nyid du ma rig ste/_/ma rig rtog pa'i mun par 'thibs pa la/_/ji ltar snang ba'i chos rnams thams cad kun/_/kun byed byang chub sems kyis byas pa'i phyir/_/kun byed byang chub sems su rig byas nas/_/ji ltar snang ba'i chos rnams 
[\[19b.7\]]thams cad kun/_/so sor rtog pa'i mun pa bsal nas kyang /_/rang 'byung ye shes chen po snang ba mched/_/des na ma rig mun sel snang ba mched ces bya/_/kye sems dpa' chen po/_/rnam par rtog pa'i dra ba dral nas ni/_/nyon mongs pa yi phreng 
[\[20a\]]
[\[20a.1\]]thag gcod par byed/_/ji ltar snang ba'i chos 'di thams cad la/_/rgyu dang 'bras bu'i theg pa can rnams kyis/_/la las dug mthong spong ba'i rtog pa byed/_/la las sems chags pa yi yul mthong nas/_/bden gnyis ma chags pa yi 
[\[20a.2\]]rtog pa byed/_/la las rnam dag bya ba'i yul mthong nas/_/dag pa gsum dang byin rlabs cho 'phrul gyis/_/rje dang khol gyi tshul du rtog par byed/_/la las rang dag pa yi rang bzhin la/_/bsnyen sgrub rnam bzhis sgrub 'dod rtog byed pa/_/thams cad kun 
[\[20a.3\]]byed byang chub sems nga yis/_/sems las gzhan ma yin rtog dral nas ni/_/so sor rtog pa'i nyon mongs phreng thag gcod/_/ces gsungs so/_/kye sems dpa' chen po/_/kun byed rgyal po byang chub sems nga ni/_/khyod kyis nga yi rang bzhin 'di rtogs la/_/
[\[20a.4\]]ji ltar snang ba'i chos rnams thams cad kun/_/nga las gzhan med pa ru lung ston cig_/khyod kyis nga yi lung 'di bstan 'gyur na/_/khyod la 'dus pa'i 'khor tshogs thams cad kyis/_/kun byed nga yi rang bzhin rtogs gyur nas/_/kun kyang nga yi rang bzhin nyid du 'gyur/_/kun kyang nga yi rang 
[\[20a.5\]]bzhin gyur pa na/_/ji ltar snang ba'i chos rnams thams cad la/_/kun kyang spong 'gegs bden gnyis sbyong mi byed/_/gtsang sbras dag gsum byin gyis rlob mi byed/_/ting 'dzin sems bskyed rtsol dang sgrub 
[\[20a.6\]]mi byed/_/thams cad kun byed nga ru byas zin pas/_/kun byed nga ru thams cad mnyam pa nyid/_/mnyam nyid nga yis mnyam nyid bya mi dgos/_/mnyam nyid bya mi dgos par sngar lung bstan/_/zhes gsungs so/_/byang chub kyi sems kun byed 
[\[20a.7\]]rgyal po las nges par lung khungs bstan pa'i le'u ste bcu gnyis pa'o//_//de nas byang chub kyi sems kun byed rgyal po des lung thams cad kyi rgyal po yin pa'i phyir/_chos thams cad kyi spyi lung bshad pa'i bshad lugs 'di gsungs so/_/kye 
[\[20b\]]
[\[20b.1\]]sems dpa' chen po nyon cig_/nga ni chos kyi spyi lung yin pa'i phyir/_/gtan tshigs don gyi bshad lugs rnam lnga ni/_/spyi don rnam pa lnga yis bshad pa ste/_/lo rgyus don gyi bshad lugs bstan pa dang /_/rtsa ba don gyi bshad lugs 
[\[20b.2\]]bstan pa dang /_/yo ga don gyi bshad lugs bstan pa dang /_/dgos pa don gyi bshad lugs bstan pa dang /_/tshig gi don gyi bshad lugs bstan pa'o/_/dang po yid ches pa yi khungs bstan phyir/_/lo rgyus don gyi bshad lugs bstan 
[\[20b.3\]]par bya/_/chos kun rtsa ba sems su 'dus pa'i phyir/_/des na rtsa ba'i don de bstan par bya/_/theg pa'i khyad par so sor dbye ba'i phyir/_/yo ga don gyi rtsa ba bstan par bya/_/rtsol sgrub bya mi dgos par bstan pa'i phyir/_/dgos ched don gyi dgos 
[\[20b.4\]]pa de ru bstan/_/mi rtogs don de rtogs par bya ba'i phyir/_/tshig gi don de sgra ru brjod par bya/_/kye sems dpa' chen po/_/lo rgyus don gyi dgos pa bstan pa ni/_/dang por yid ches pa yi khungs bstan phyir/_/lo rgyus don gyi bshad lugs bstan 
[\[20b.5\]]pa ni/_/rang bzhin byin gyis brlabs kyis bshad lugs dang /_/rang gi ngo bo bstan pa'i bshad lugs dang /_/don gyi sgra tshig bsdebs pa'i bshad lugs so/_/kun byed nga yi rang bzhin rnam gsum las/_/nga las byung ba'i ston pa sku gsum 
[\[20b.6\]]gyis/_/rang bzhin dang ni ngo bo sgra tshig gis/_/ji ltar byung ba'i khungs des yid kyang ches/_/kye sems dpa' chen po nyon cig_/rtsa ba don gyi dgos pa bstan pa ni/_/snang srid snod bcud bsdus pa thams cad dang /_/sangs rgyas sems can 
[\[20b.7\]]bsdus pa thams cad kun/_/kun byed byang chub nga yis byas pa'i phyir/_/thams cad byang chub sems las ma gtogs pa/_/gzhan zhes bya ba ye nas med pa'i phyir/_/kun kyang byang chub sems su bstan pa'i phyir/_/rtsa ba don gyi dgos ched 
[\[21a\]]
[\[21a.1\]]bstan pa yin/_/kye sems dpa' chen po nyon cig_/yo ga don gyi dgos ched bstan pa ni/_/kun byed nga las byung ba'i sku gsum gyis/_/longs spyod sku dang chos sku'i bstan pa yi/_/tan tra la sogs yo ga sde rnams la/_/so so'i 
[\[21a.2\]]khyad par bye brag yod kyis kyang /_/rgyu 'bras 'das pa nga yi bstan pa ni/_/rdzogs chen a ti yo ga'i don 'di ni/_/theg pa shan 'byed rdzogs pa'i lung zhes bshad/_/des na yo ga'i don gyi dgos pa bstan pa yin zhes bya/_/kye sems dpa' chen po nyon cig_/
[\[21a.3\]]dgos ched don gyi dgos pa bstan pa ni/_/bskal ba dpag tu med pa'i sngon rol nas/_/kun byed byang chub nga la dad pa yi/_/las dang skal ldan shin tu rnal 'byor pa/_/lta ba bsgom med dam tshig bsrung du med/_/phrin las btsal med lam la bgrod du 
[\[21a.4\]]med/_/sa la sbyang med rgyu dang 'bras bu med/_/don dam dang ni kun rdzob rnam gnyis med/_/bsgom zhing bsgrub tu med par mthong ba dang /_/sems bskyed med cing gnyen po med mthong ba/_/kun byed sems kyi rang bzhin mthong ba yi/_/de lta bu yi 
[\[21a.5\]]dgos ched bstan pa yin/_/zhes gsungs so/_/kye sems dpa' chen po nyon cig_/tshig gi don gyi dgos pa bstan pa ni/_/kun byed byang chub sems nga de bzhin nyid/_/ji ltar snang ba'i chos rnams bstan pa ni/_/kun byed de bzhin nyid kyi rang bzhin 
[\[21a.6\]]te/_/tshig dang yi ge sgra ru ma bsgrags na/_/gang zag yid kyi dbang po rig po yis/_/de bzhin nyid kyi rang bzhin gab mi snang /_/des na tshig dang yi ge sgra ru bsgrags/_/des na tshig gi don gyi dgos par bshad/_/kye sems dpa' chen po/_/gang 
[\[21a.7\]]dang gang gi lo rgyus bshad pa ni/_/ston pa bstan pa 'khor gyi lo rgyus te/_/ston pa kun byed rang bzhin rnam gsum las/_/'khor gyi rang bzhin sku gsum ston pa byung /_/sku gsum ston pa'i bshad lugs rnam gsum ni/_/ston pa bstan pa gsum 
[\[21b\]]
[\[21b.1\]]gyi lo rgyus yin/_/gang dang gang gi rtsa ba bshad pa ni/_/nga las byung ba'i ston pa sku gsum gyis/_/ji skad bstan pa'i chos rnams thams cad kun/_/rtsa ba byang chub sems su bstan pa'i phyir/_/ston pa dang ni bstan pa 'khor rnams kyi/_/rtsa ba don gyi 
[\[21b.2\]]gtan tshigs bstan pa yin/_/nga yi rang bzhin de bzhin nyid gcig la/_/rnal 'byor rnam bzhi yo ga'i bye brag ni/_/lta ba spyod pa dam tshig sgrub pa dang /_/mi mthun khyad par so so'i bye brag de/_/shin tu rnal 'byor rtsol sgrub 'das pas 'byed/_/des 
[\[21b.3\]]na yo ga'i don gyi gtan tshigs bstan/_/dgos ched don gyi nges tshig bstan pa ni/_/dgos ni khams gsum sems can thams cad kun/_/rang sems de bzhin nyid de mthong 'gyur na/_/sangs rgyas tshig gi sa la mi gnas te/_/da lta nyid nas shin 
[\[21b.4\]]tu rnal 'byor thob/_/las med skal ba chung ba rnams la ni/_/ma gab mngon du phyung yang mi rtogs te/_/gang zhig nor bu rin chen 'dod pa de/_/shing la byi dor byas pas mi 'gyur bzhin/_/las bzang skal ldan shin tu rnal 'byor la/_/lta ba dam 
[\[21b.5\]]tshig phrin las sa lam dang /_/sems bskyed rgyu 'bras sgom sgrub gnyen po med/_/don dam kun rdzob rnam gnyis med mthong ba/_/des na sems kyi de bzhin nyid mthong bas/_/de lta bu la dgos pa'i dgos ched yin/_/zhes gsungs so/_/tshig 
[\[21b.6\]]gi don gyi dgos pa'i nges tshig ni/_/med pa'i don bcu med pa'i sgra dang tshig_/tshig tu brjod pas bya med don mthong nas/_/bya mi dgos pa'i kun byed de thob pas/_/tshig gi don gyi dgos pa bstan pa yin/_/zhes gsungs so/_/byang chub kyi sems kun 
[\[21b.7\]]byed rgyal po las sems kyi bshad lugs kyi le'u ste bcu gsum pa'o//_//de nas byang chub kyi sems kun byed rgyal pos nyid kyi gsang ba dam pa'i gdams ngag 'di gsungs so/_/kye sems dpa' chen po/_/kun byed nga ni kun tu gsang ba'o/_/
[\[22a\]]
[\[22a.1\]]nga las byung ba'i sku gsum ston pa la/_/nga yi rang bzhin rnam gsum mi bstan gsang /_/nga la gnas pa'i dus gsum sangs rgyas la/_/nga yi rang bzhin mi bstan gsang bar bya/_/nga la 'dus pa'i 'khor tshogs thams cad la/_/nga yi rang bzhin mi bstan gsang 
[\[22a.2\]]bar bya/_/nga yis byas pa'i khams gsum sems can la/_/nga yi rang bzhin mi bstan gsang bar bya/_/nga yi rang bzhin ma gsang bstan byas nas/_/sku gsum ston pa nga las 'byung mi 'gyur/_/sku gsum ston pa nga las ma byung na/_/bstan gsum theg gsum 'khor gsum tshogs mi 'gyur/_/
[\[22a.3\]]bstan gsum theg gsum 'khor gsum ma tshogs na/_/sangs rgyas chos dang dge 'dun dkon mchog gsum/_/bla med byang chub kun gyi rig pa med/_/nga las byung ba'i dus gsum sangs rgyas la/_/nga yi rang bzhin ma gsang bstan gyur na/_/sku gsum ston 
[\[22a.4\]]gsum med pa'i skyon du 'gyur/_/nga la 'dus pa 'khor gyi tshogs rnams la/_/nga yi rang bzhin ma gsang bstan gyur na/_/ston gsum theg pa khyad par phyed mi 'gyur/_/nga yis byas pa'i khams gsum sems can la/_/nga yi rang bzhin thugs rjes 
[\[22a.5\]]bstan gyur na/_/ston pa gsum gyis bstan pa'i gnas med 'gyur/_/ston pa gsum gyi bstan pa'i gnas med na/_/kun byed nga yis byas pa'i chos rnams la/_/phun sum tshogs pa zhes su su zhig 'dogs/_/des na kun byed rgyal po nga yis ni/_/nga 
[\[22a.6\]]yi rang bzhin nga yis phyung nas ni/_/nga la nga yi rang bzhin nga yis bstan/_/nga las byung ba'i ston pa 'khor rnams la/_/bstan pa'i lung ni kun byed ngas ma phog_/shin tu rnal 'byor kun byed nga yin pas/_/de la kun byed rang bzhin bstan par bya/_/
[\[22a.7\]]zhes gsungs so/_/byang chub kyi sems kun byed rgyal po las skal med la gsang ba'i le'u ste bcu bzhi pa'o//_//de nas byang chub kyi sems kun byed rgyal pos nyid kyi lung chen po mngon du phyung ba'i lung 'di bstan to/_/kye sems dpa' chen po nyon 
[\[22b\]]
[\[22b.1\]]cig_/kun byed rgyal po nga yis ni/_/mngon du phyung ba gsum bstan te/_/nga yi rang bzhin rnam gsum ngas bstan pa/_/don rnams ston pa'i ston pa dang /_/don rig 'dod pa'i 'khor rnams dang /_/ma nor nges pa'i don dang gsum/_/kun byed nga 
[\[22b.2\]]yis mngon du phyung /_/don ston mngon du phyung ba ni/_/chos kyi sku dang longs spyod rdzogs/_/sprul pa'i sku dang rnam pa gsum/_/'khor gyi dang po ston pa sku gsum ste/_/don ston pa yi ston pa de/_/gzung 'dzin bral ba'i rang bzhin dang /_/nga yi ngo bo ston 
[\[22b.3\]]pa dang /_/thugs rje'i rang bzhin don mdzad gsum/_/rang bzhin gsum las mngon du phyung /_/ston pa gsum yang mngon phyung ba'o/_/don rig 'dod pa mngon phyung ba/_/ston pa gsum gyi 'khor gsum ste/_/nga bstan pa yi bye brag ni/_/dus gsum 
[\[22b.4\]]bzhugs pa'i sangs rgyas dang /_/khams gsum gnas pa'i sems can kun/_/mi rtog mnyam nyid gnas pa de/_/kun byed nga yis mngon phyung 'khor/_/dbang po yul gyi rnam pa la/_/nyon mongs mi skye rnam mi rtog_/rang gi byang chub sems nyid 
[\[22b.5\]]la/_/chos dang chos nyid rtog byed pa/_/dang po sa nas bcu par bsgribs/_/sa bcu byang chub sems dpa' dang /_/longs spyod 'dod yon rnam pa lngar/_/mthong ba'i ston 'khor rnam gnyis kyang /_/nga yi ngo bor mngon phyung yin/_/de bzhin nyid 
[\[22b.6\]]kyi rang bzhin la/_/rig pa yid kyi dbang po des/_/brtags pas mthong ba'i shes pa de/_/la las rtag pa nyid du mthong /_/la las stong pa chad par mthong /_/rgyu 'bras log par mthong ba yi/_/mu stegs rnam bzhis byin brlabs nas/_/rgyu dang 
[\[22b.7\]]'bras bu lung bstan pa'i/_/sdig spong sems dge rnam bzhi ni/_/bskal pa chen po gsum bar du/_/gnas pa'i 'khor dang ston pa yang /_/nga yis mngon du phyung ba yin/_/ye shes rig pa'i yul can la/_/yang dag nges par mngon du phyung /_/
[\[23a\]]
[\[23a.1\]]kye sems dpa' chen po/_/mngon du phyung ba zhes bya ba/_/gang gis gang mngon phyung ba ni/_/gang gis nga yis mngon du phyung /_/gang zhig mngon du phyung ba ni/_/sems de nyid de mngon du phyung /_/gang gi don du mngon phyung na/_/yul 
[\[23a.2\]]la so sor lta ba yi/_/'khor gyi don du mngon phyung yin/_/la la spong ba'i don du phyung /_/la la 'gegs pa'i don du phyung /_/la la spyod pa'i don du phyung /_/la la dag byed don du phyung /_/la lar blang dor don du phyung /_/la lar bdag nyid don du phyung /_/la las 
[\[23a.3\]]spang ba'i yul du mthong /_/la las dgag pa'i yul du mthong /_/la las spyod pa'i yul du mthong /_/la las dag bya'i yul du mthong /_/la las blang dor yul du mthong /_/la las dbang bsdu'i yul du mthong /_/rgyu dang 'bras bu'i ston pa yi/_/'khor tshogs 
[\[23a.4\]]rnams kyis de ltar mthong /_/sems dpa' chen po/_/nga yi rang bzhin mngon phyung ba/_/'di ni nges par lung ston cig_/nga ni khyed kyi ngo bo ste/_/nga yi rang bzhin phyung ba de/_/khyed kyi rang bzhin phyung ba yin/_/khyed kyi rang bzhin phyung ba des/_/rang gi rang 
[\[23a.5\]]bzhin shes par gyis/_/rang gi ngo bo shes par gyis/_/rgyu 'bras 'khor la lung ston cig_/ces gsungs so/_/de nas sems dpa' rdo rje des rgyu 'bras kyi 'khor la 'di skad ces gsungs so/_/kye rgyu dang 'bras bu'i ston 'khor rnams/_/ston pa'i ston pa kun byed 
[\[23a.6\]]kyis/_/kun byas phun sum tshogs par byas/_/phun sum tshogs pa mngon phyung ba/_/rang gi rang bzhin mngon phyung bas/_/rang gi rang bzhin yin par rtogs/_/rang gi ngo bo yin par rtogs/_/de la gzhan yin ma rtogs par/_/rang nyid yin par kun 
[\[23a.7\]]gyis rtogs/_/rang nyid yin par ma rtogs te/_/yul de rang du ma rtogs par/_/yul de dgra dang tsher brtags nas/_/rang gi rang bzhin de spangs nas/_/bskal pa brgya phrag yun [{]rings su[,]ring du[}]/_/chos nyid rang gi sems mi mthong /_/rang sems chos nyid ma 
[\[23b\]]
[\[23b.1\]]mthong na/_/bskal pa brgya phrag yun [{]rings su[,]ring du[}]/_/rang gi byang chub de spong 'gyur/_/bya med bde chen de mi thob/_/yul de rang du ma rtogs par/_/yul de rkyen gyis dgrar brtags nas/_/rang gi rang bzhin de bkag na/_/bskal pa brgya phrag yun 
[\[23b.2\]{]rings su[,]ring du[}]/_/chos nyid rang gi sems mi mthong /_/rang sems chos nyid ma mthong na/_/bskal pa brgya phrag yun [{]rings su[,]ring du[}]/_/rang gi byang chub de 'gegs pas/_/bya med bde chen de mi thob/_/yul de rang du ma rtogs par/_/yul de sbyangs pa'i yul mthong 
[\[23b.3\]]nas/_/rang gi rang bzhin sbyong byed na/_/bskal pa chen po gsum bar du/_/chos nyid rang gi sems mi mthong /_/rang sems chos nyid ma mthong ste/_/rang sems sbyang med gding dang bral/_/yul de byang chub rang dag la/_/gzung 'dzin dri ma yod 
[\[23b.4\]]mthong nas/_/phyi nang rtog pa dag gsum gyis/_/khrus dang gtsang sbra dag byed pa/_/dag pa'i rang sems ma mthong ba/_/rang sems dag pa de dang bral/_/mi yi skye ba tshe bdun du/_/rang sems chos nyid de mi mthong /_/blang dor med pa'i byang chub la/_/
[\[23b.5\]]blang dang dor ba'i yul mthong nas/_/rang 'byung nyid la blang dor byas/_/rang gis rang la blang dor byas/_/bar ma chod kyis tshe gsum du/_/rang sems gnyis med de mi mthong /_/lhun gyis grub pa'i byang chub la/_/btsal zhing bsgrub pa'i yul mthong nas/_/
[\[23b.6\]]sems bskyed ting 'dzin rnam gsum gyis/_/thams cad dbang sdud bdag tu byed/_/rang gi byang chub btsal med la/_/btsal bas grub par 'dod pa'i phyir/_/bcu drug zla bas tshes bsgrubs nas/_/stong dang brgya drug lo yis ni/_/cha lugs longs sku 
[\[23b.7\]]bzung nas ni/_/rang sems lhun grub bzod rtog byed/_/rang sems chos nyid mngon phyung 'di/_/rgyu dang 'bras bu rtog byed pa'i/_/rtsol sgrub can la phan med kyang /_/las dang skal bar ldan pa yi/_/dgos ched don du phyung ba yin/_/zhes 
[\[24a\]]
[\[24a.1\]]sems dpa' rdo rjes gsungs so/_/de nas kun byed rgyal po nyid kyis lung bstan pa/_kye sems dpa' chen po/_/chos nyid mngon du phyung ba rang sems yin/_/rgyu dang 'bras bu theg pa can rnams kyis/_/rang sems mngon du phyung 
[\[24a.2\]]ba ma rtogs te/_/spong zhing 'gegs pas bskal pa yun [{]rings [,]ring [}]gnas/_/sbyongs shing bgrod la bskal pa gsum du gnas/_/dag byed khrus dang gtsang sbras mi tshe bdun/_/byin rlobs blang dor can ni mi tshe gsum/_/dbang sdud bdag 'dod lo stong brgya drug 
[\[24a.3\]]tu/_/longs sku cha lugs de yi rang sems rtogs/_/nam rtogs dus na mi rtsol bde chen thob/_/kye sems dpa' chen po nyon cig_/rgyu 'bras theg chen bzhin du ma yin gyis/_/kun byed nga yi lung 'di nges par zung /_/ji ltar snang ba'i chos rnams thams 
[\[24a.4\]]cad dang /_/rang sems chos nyid ye nas gcig yin pas/_/rgyu 'bras lugs bzhin 'di la rtog ma byed/_/rang sems de bzhin nyid la rtog ma byed/_/rang sems de bzhin nyid la brtag bya ru/_/rang gi byang chub ngo bo snang ba yin/_/'di las ma rtogs 
[\[24a.5\]]so sos ming btags pa/_/kun rdzob snang la don dam mi snang 'dogs/_/don dam kun rdzob gnyis med bden pa gcig_/bden pa yang dag nges par yod ma yin/_/yang dag 'dogs pa nga yang 'khrul pa yin/_/bde ba 'dod pa chags pa'i nad 
[\[24a.6\]]yin pas/_/'dod pa med pas bde ba len par byed/_/sangs rgyas bsgrubs pas grub pa ma yin te/_/ma btsal rang bzhin gnas pas lhun gyis grub/_/ma btsal rang bzhin gnas la mi rtog zhog_/sangs rgyas don gyi [{]bla dgas [,]bla dwags [}]ming 'di la/_/
[\[24a.7\]]sangs rgyas yang dag yod par nga mi ston/_/gang zhig sangs rgyas yod par mthong ba ni/_/chos nyid dbyings las sangs rgyas mi rnyed de/_/sangs rgyas ma lta rang sems bar med rtogs/_/brtags na med de rang sems ye nas gsal/_/dngos su mi 
[\[24b\]]
[\[24b.1\]]snang rang sems kun la khyab/_/yin pa'i ngo bo snang ba 'di yin te/_/'di min snyam pa'i rgyu 'bras theg chen la/_/spong 'gegs sbyong ba byin brlabs sna tshogs kyis/_/rang sems chos nyid bya med de las gol/_/rang gam bzhag nas gzhan ma rgyang 
[\[24b.2\]]du tshol/_/bya med bde bor rtsol ba dang du len/_/tshi chad pa yi nad du de las med/_/ma yengs ting 'dzin 'dzin pa'i rtod phur yin/_/ye nas yin la yengs pa'i shor ba med/_/ma yengs ting 'dzin re ba'i slu mkhan des/_/rgyu 'bras theg chen drang 
[\[24b.3\]]ba'i lung bstan yin/_/ye nas yin la yengs med shor med de/_/rtsol sgrub kun gyi gnyen po 'joms byed de/_/rgyu 'bras ston pa'i ston pa 'khor rnams la/_/kun byed nga yi lung 'di bstan gyur na/_/rgyu las 'bras bu 'byung zhes sgro skur 
[\[24b.4\]]'debs/_/sangs rgyas 'dod pa'i rnal 'byor ting 'dzin can/_/ting 'dzin 'dod pa'i ma bcos rnal 'byor spangs/_/ma bcos rnal ma kun gyi chos nyid yin/_/chos nyid las ni sangs rgyas gud na med/_/sangs rgyas ming du btags pa [{]bla dgas [,]bla dwags [}]yin/_/
[\[24b.5\]]chos nyid bya ba gzhan med rang sems te/_/rang sems ma bcos chos kyi sku ru bshad/_/ma bcos pa la ye nas skye med pas/_/skye med don la btsal zhing bsgrub tu med/_/btsal zhing bsgrubs pas bya med 'grub mi 'gyur/_/kye sems dpa' chen po nyon 
[\[24b.6\]]cig_/chos kyi sku dang longs spyod rdzogs sku dang /_/sprul pa'i sku dang ston pa rnam pa gsum/_/theg gcig theg gnyis theg pa rnam gsum gyi/_/ston pa kun byed rgyal po nga yis phyung /_/nga ni ston pa kun gyi 'byung gnas yin/_/nga yi rang bzhin 
[\[24b.7\]]rnam pa gsum las phyung /_/spros bral skye med dga' ba'i 'khor rnams la/_/nga yi rang bzhin gzung 'dzin bral ba las/_/mi rtog mnyam pa nyid kyi chos sku byung /_/chos sku'i 'khor ni phye ba med pa ste/_/ma skyes mnyam pa nyid kyi don bstan pa/_/
[\[25a\]]
[\[25a.1\]]de ni lhag ma med pa'i theg par bshad/_/nga yi rang bzhin kun du snang ba la/_/'dod spyod dag pa'i 'khor gyi tshogs rnams la/_/nga yi ngo bo longs spyod rdzogs par phyung /_/ngo bo de la lta spyod rdzogs byed ston/_/de ni thun mong min pa'i 
[\[25a.2\]]theg pa ste/_/nga yi rol pa'i ngo bo phyung ba yin/_/nga yi rang bzhin thugs rjer 'byung ba las/_/ji ltar 'dul bar sprul nas don mdzad pa'i/_/sprul pa'i sku dang 'khor tshogs rnam bzhi la/_/rgyu 'bras 'tsham pa'i thugs rje phyung ba yin/_/kye sems dpa' 
[\[25a.3\]]chen po/_/mdor na mngon du phyung ba'i lung zhes pa/_/nga yi rang bzhin 'di ltar bstan pa la/_/mngon du phyung ba'i lung zhes bstan pa yin/_/kun byed nga yi rang bzhin gcig pu la/_/snang ba'i yul ni rnam pa gsum snang la/_/de las byung ba'i chos ni 'di lta 
[\[25a.4\]]ste/_/sangs rgyas sems can snang srid snod bcud kun/_/kun byed nga yi rang bzhin mngon phyung yin/_/'di las gzhan yin pa ru rtog byed pa/_/kun byed nga dang phrad pa'i skal med pas/_/'khor gyi dang po ston pa sku gsum gyi/_/rim pas sbyangs pa'i 
[\[25a.5\]]rgyu 'bras theg 'khor yin/_/kye sems dpa' chen po/_/nga yis mngon du phyung ba 'di/_/gzhan ma mngon du phyung ba yin/_/nga nyid mngon du phyung ba yin/_/chos nyid mngon du phyung ba yin/_/rang sems mngon du phyung ba yin/_/ma nor mngon du phyung ba yin/_/
[\[25a.6\]]nges pa mngon du phyung ba yin/_/de bzhin mngon du phyung ba yin/_/kye sems dpa' chen po/_/nga yi rang bzhin mngon du phyung ba 'dis/_/che ba lnga yi sangs rgyas mngon du phyung ba yin/_/che ba lnga yi sangs rgyas 'di lta ste/_/nga yi ngo bo mngon du phyung ba ni/_/snang 
[\[25a.7\]]srid snod bcud nga yi chos nyid 'di/_/kun la snang bas mngon par phyung ba yin/_/bya mi dgos pas ye nas sangs rgyas yin/_/rtsol grub med pas ye nas che bar bshad/_/mngon par sangs rgyas zhes su bshad pa yin/_/nga yi rang sems mngon du phyung ba 
[\[25b\]]
[\[25b.1\]]'di/_/snying bor gyur pas kun gyi bdag nyid yin/_/bya mi dgos pas ye nas sangs rgyas yin/_/rtsol sgrub med pas ye nas che bar bshad/_/bdag nyid chen po sangs rgyas che bar bshad/_/ma skyes spros bral mngon du phyung ba 'di/_/ye nas gzung 
[\[25b.2\]]'dzin bral bas chos kyi dbyings/_/bya mi dgos pas ye nas sangs rgyas yin/_/rtsol sgrub mi dgos ye nas che bar bshad/_/chos dbyings sangs rgyas che ba yin par bshad/_/nga yis nges par mngon du phyung ba 'di/_/dpe don rtags ni rnam pa gsum 
[\[25b.3\]]bstan te/_/chos nyid don la nam mkha'i dpe bstan te/_/byang chub sems kyi rtags kyis nges pa ru/_/the tshom za ba rnams la mngon pa ru/_/dpe don rtags kyis de yin sangs rgyas bstan/_/nga yi rang bzhin ma nor nyid 'di ni/_/su la mngon du 
[\[25b.4\]]phyung yang mi snang bas/_/de ni ma nor ba yi rang bzhin la/_/bzhin ni bcos pa med pa'i rang bzhin te/_/nyid ni ngo bo nyid la btags pa yin/_/de bzhin nyid kyi rang bzhin de nyid la/_/dus gsum sangs rgyas yod pa'i sgros mi 'dogs/_/khams 
[\[25b.5\]]gsum sems can med pa'i skur mi 'debs/_/rtog dpyod bsam pa cir yang dgongs med pas/_/sangs rgyas med pa'i che bar nga yis bshad/_/ces gsungs so/_/byang chub kyi sems kun byed rgyal po las rang bzhin rnam pa gsum mngon du phyung ba'i 
[\[25b.6\]]le'u ste [{]bcwa [,]bco [}]lnga pa'o//_//de nas byang chub kyi sems kun byed rgyal po des sems dpa' rdo rje la gdams ngag phog pa 'di gsungs so/_/kye sems dpa' rdo rje chen po 'di nyon cig_/nga ni ye nas kun byed rgyal po yin/_/ston pa bstan pa 'khor 
[\[25b.7\]]dus ngas byas nas/_/ston pa'i ston pa yang ni nga yis byed/_/bstan pa nga yi rang bzhin de ston la/_/'khor yang nga yi ngo bo de phyung nas/_/dus gnas nga yi rang bzhin de ru ni/_/kun byed nga yi rang bzhin bstan pa las/_/nga min chos ni gcig kyang bstan pa 
[\[26a\]]
[\[26a.1\]]med/_/sems dpa' chen po rdo rje khyod nyid kyang /_/kun byed nga yi rang bzhin bstan pa'i phyir/_/khyod kyang nga las nga yis phyung ba yin/_/kun byed nga ni chos kyi snying por zhog_/kun byed nga ni ye nas byas zin gyis/_/da gdod bya 
[\[26a.2\]]dgos kun la lung ma ston/_/da gdod bya dgos 'khor la lung bstan na/_/'khor rnams rtsol ba'i nad kyis zin par 'gyur/_/rang 'byung ye shes med pa'i skyon du 'gyur/_/byang chub sems la 'chos pa'i skyon du 'gyur/_/de bzhin nyid la 
[\[26a.3\]]'chos pa'i skyon du 'gyur/_/skyon gyis yon tan khyad du gsod par 'gyur/_/[{]brdzun [,]rdzun [}]gyis bden pa bslus pas bslad pas na/_/min pa'i rtsol bas bya med yin ma sgrub/_/sems dpa' khyod kyis kun byed nga rig gis/_/nga yis byas pa'i chos 
[\[26a.4\]]rnams thams cad kun/_/ye nas rang 'byung ye shes de bzhin nyid/_/ston gsum nga yi rang 'byung ye shes yin/_/bstan pa gsum yang nga yi de bzhin nyid/_/'khor rnams kun kyang sems dpa' rdo rje'i tshul/_/dus gnas phun sum tshogs pa 
[\[26a.5\]]thams cad kun/_/kun byed rgyal po nga yin byang chub sems/_/zhes gsungs so/_/byang chub kyi sems kun byed rgyal po las/_/sems dpa' rdo rje la gdams ngag phog pa'i le'u ste bcu drug pa'o//_//de nas byang chub kyi sems kun 
[\[26a.6\]]byed rgyal po des nyid kyi sku gdung 'di zung shig par gsungs so/_/kye sems dpa' chen po 'di zung zhig_/sku gdung ring bsrel rtag 'chang na/_/rgyal ba'i yang mes kun byed nga dang mnyam/_/zhes gsungs so/_/de nas sems dpa' rdo rjes zhus pa/_/kye 
[\[26a.7\]]dus gsum sangs rgyas kun gyi yang mes po/_/ston pa'i ston pa kun byed rgyal po lags/_/sku gdung ring bsrel rtag tu zung zhig pa/_/sku ni rgyal ba gang dang gang gi sku/_/gdung ni sangs rgyas gang dang gang gi gdung /_/ring bsrel zhes ni ji lta bu la bgyi/_/
[\[26b\]]
[\[26b.1\]]zhes zhus so/_/kye sems dpa' chen po nyon cig_/sku ni nga sras rgyal ba gsum gyi sku/_/gdung ni dus gsum rgyal ba nga yi sems/_/dus med rtag tu sems dpa' 'di 'chang na/_/dus gsum sangs rgyas rnams kyi mchod pa'i rten/_/sku gdung ring 
[\[26b.2\]]bsrel zhes ni de la bya/_/kye ston pa'i ston pa kun byed rgyal po lags/_/sku gdung ring bsrel de ltar lags na yang /_/de la dus gsum sangs rgyas ji ltar mchod/_/mchod pa la ni yon tan ci zhig mchis/_/zhes zhus so/_/kye sems dpa' 
[\[26b.3\]]chen po khyod nyon cig_/nga yi sku gdung ring bsrel de la ni/_/dus gsum sangs rgyas rtag tu sems ltas mchod/_/de yi yon tan mi 'bral de thob nas/_/chos rnams kun byed rgyal po nus par 'gyur/_/zhes gsungs so/_/byang chub kyi sems 
[\[26b.4\]]kun byed rgyal po las sku gdung gtad pa'i le'u ste bcu bdun pa'o//_//de nas byang chub kyi sems kun byed rgyal po des chos thams cad kyi chos nyid nga nyid yin pa'i lung 'di gsungs so/_/kye sems dpa' chen po nyon cig_/snang srid 
[\[26b.5\]]snod bcud thams cad kun/_/snang ni nga yi ngo bor snang /_/dag ni chos nyid dbyings su dag_/'dul ba rnam pa sna tshogs ston/_/sku gsum sna tshogs byung nas ni/_/theg pa gsum ni ngo yang ston/_/rgyu 'bras can ni des tshim byed/_/'das pa 
[\[26b.6\]]yul la mi ltos pas/_/rgyu la mi bsgrub 'bras mi 'dod/_/'dod pa med pa'i dgongs pa dang /_/rang bzhin lhun gyis grub par 'gyur/_/ye nas yin la bya mi dgos/_/don rnams ji bzhin bskyod med pas/_/ji bzhin pa la bsgrub mi dgos/_/
[\[26b.7\]]chos kun rang bzhin lhun grub phyir/_/dus gsum sangs rgyas grub pas kyang /_/rtsol zhing sgrub pa'i lung mi 'bogs/_/btsal na gang btsal ting 'dzin des/_/mi grub ting 'dzin nad du che/_/kye sems dpa' chen po/_/nga min ston pa thams cad 
[\[27a\]]
[\[27a.1\]]kyis/_/bya ba'i phrin las sna tshogs dang /_/bsam pa'i ting 'dzin rim pa dang /_/'phro ba'i 'od zer sna tshogs dang /_/blta ba'i yul ni ci dmigs kyang /_/ji bzhin pa la g.yos pa med/_/bya ba'i las kyis grub pa med/_/bsam pa'i 
[\[27a.2\]]ting 'dzin yal bar 'gyur/_/'phro ba'i 'od zer zhi 'gyur na/_/blta yul gang yang mthong ba med/_/des na btsal ba'i las ma byed/_/kye sems dpa' chen po/_/yul las btsal bas grub pa'i lung de ni/_/rgyu dang 'bras bu'i theg can ston par byed/_/rgyu dang 
[\[27a.3\]]'bras bu'i theg can chos nyid ni/_/chos dang chos nyid rnam pa gnyis phye nas/_/chos kyis chos nyid tshol ba rnyed lung med/_/ces gsungs so/_/byang chub kyi sems kun byed rgyal po las btsal bas mi 'grub pa'i le'u ste [{]bcwa [,]bco [}]brgyad pa'o//_//
[\[27a.4\]]de nas byang chub kyi sems kun byed rgyal po des ma btsal bas grub pa'i le'u 'di gsungs so/_/kye sems dpa' chen po nyon cig_/nga las byung ba'i ston pa sku gsum gyis/_/bstan pa'i theg pa rnam gsum bstan pa ni/_/ston pa gsum gyis mi 
[\[27a.5\]]stsol lung ma bstan/_/kun byed nga yis theg gcig bstan pa ni/_/btsal bas grub pa'i lung du ngas ma bstan/_/kye sems dpa' chen po nyon cig_/kun byed byang chub nga yi rang bzhin las/_/ma btsal rang bzhin lhun gyis grub pa ni/_/rgyal ba 
[\[27a.6\]]kun gyi snying po sku gsum ste/_/nga yi rang bzhin ma bcos chos skur grub/_/nga yi ngo bo ma bcos longs spyod rdzogs/_/nga yi thugs rje mngon phyung sprul sku gsum/_/btsal nas grub pa'i 'bras bu bstan pa med/_/ces gsungs so/_/kye sems dpa' 
[\[27a.7\]]chen po nyon cig_/sku gsum kun byed nga ru 'dus pa ste/_/ji ltar snang ba'i chos rnams thams cad kun/_/rang bzhin ngo bo thugs rjes ma bcos gsum/_/sku gsum nga yi de bzhin nyid du bstan/_/nga dang nga yi de bzhin nyid las ni/_/sangs rgyas zhes bya'i 
[\[27b\]]
[\[27b.1\]]yon tan sgros kyang med/_/sems can zhes bya'i skyon gyi rnam pa med/_/mi rtog mnyam pa nyid du de bzhin gnas/_/'di las ma gtogs pa ni gzhan med pas/_/sangs rgyas rnams kyis 'di las lhag pa yi/_/kun byed nga la nges lung mnos pa 
[\[27b.2\]]med/_/byed mkhan kun byed rgyal po nga yis kyang /_/mi rtog mnyam nyid de bzhin nyid 'di las/_/nyid la nyid kyis bstan pa rdul tsam med/_/ces gsungs so/_/byang chub kyi sems kun byed rgyal po las ma btsal lhun gyis grub pa'i le'u ste bcu 
[\[27b.3\]]dgu pa'o//_//de nas byang chub kyi sems kun byed rgyal po des chos thams cad kyi byung khungs nyid las byung ba 'di gsungs so/_/kye chos kun sdud pa'i rdo rje nyon/_/kun byed rgyal po byang chub sems/_/nga ni chos kun snying po ste/_/nga ni chos 
[\[27b.4\]]kun sa bon yin/_/nga ni chos kun rgyu yang yin/_/nga ni chos kun sdong po ste/_/nga ni chos kyi gzhi ma yin/_/nga ni chos kyi rtsa ba yin/_/ji ltar snang ba'i chos rnams kun/_/'dus pa'i phyir na snying por bshad/_/ji ltar snang ba'i chos rnams kun/_/
[\[27b.5\]]skye ba'i phyir na sa bon yin/_/ji ltar snang ba'i chos rnams kun/_/'byung ba'i phyir na rgyu yang yin/_/ji ltar snang ba'i chos rnams kyi/_/yan lag 'byung bas sdong po yin/_/ji ltar snang ba'i chos rnams kun/_/nga la gnas pas gzhi ma yin/_/ji 
[\[27b.6\]]ltar snang ba'i chos rnams kun/_/nga yin pas na rtsa bar bshad/_/kye sems dpa' chen po rdo rje nyon cig_/kun byed byang chub sems nga ni/_/rang bzhin ma bcos rnam gsum las/_/ming tsam sku gsum byung tshul bstan/_/nges par sku gsum ston pa 
[\[27b.7\]]yang /_/de bzhin nyid las g.yos pa med/_/kun byed byang chub sems nga ni/_/ma skyes gzung 'dzin bral ba las/_/chos sku skye med ming tsam byung /_/nges par chos sku ming tsam ste/_/de bzhin nyid las g.yos pa med/_/kun byed byang chub sems nga yi/_/
[\[28a\]]
[\[28a.1\]]ngo bo ming tsam mngon phyung ba/_/longs spyod rdzogs sku ming tsam tshul/_/nges par longs spyod rdzogs sku de/_/de bzhin nyid las g.yos pa med/_/kun byed byang chub sems nga ni/_/thugs rje sprul sku mngon phyung ba/_/thugs rje ma bcos 
[\[28a.2\]]rang bzhin las/_/ming tsam sprul sku tshul byung ba/_/nges par sprul pa'i sku de yang /_/de bzhin nyid las g.yos pa med/_/de bzhin nyid kyi rang bzhin las/_/sku gsum g.yos pa med pa bzhin/_/sku gsum bstan pa'i chos rnams dang /_/sku gsum 
[\[28a.3\]]'dus pa'i 'khor rnams dang /_/chos rnams kun la'ang g.yos pa med/_/ma g.yos pa yi chos nyid la/_/rgyu dang 'bras bur btags byas nas/_/rtsol dang bsgrub pa byas nas ni/_/rgyu las 'bras bu 'byung 'dod pa/_/kun byed nga las byas pa yi/_/
[\[28a.4\]]rgyu 'bras 'das las gol ba yin/_/zhes gsungs so/_/kye sems dpa' chen po khyod nyon cig_/nga las byung ba'i sku gsum ston pa dang /_/nga las byung ba'i dus gsum sangs rgyas dang /_/nga las byung ba'i 'khor gnas dus la sogs/_/kun kyang 
[\[28a.5\]]nga yi byang chub sems yin na/_/sems dpa' rdo rje de la rtog mi rtog_/sems dpa' rdo rje de la ma rtog shig_/nga ni ye nas kun byed rgyal po byang chub sems/_/nga yis byas pa kun kyang byang chub sems/_/nga yi rang bzhin ye nas rnam dag byang /_/nga 
[\[28a.6\]]yis kun la khyab pa ye nas chub/_/nga yis rang bzhin gsal bas ye nas sems/_/nga ni nam mkha' lta bu'i rang bzhin gyis/_/ye nas yin pa'i byang chub sems kyis ni/_/'jig rten sgyu mar snang ba'i chos bzhin du/_/sku gsum ston pa dus gsum 
[\[28a.7\]]sangs rgyas rnams/_/bu dang tsha bo 'khor gyi tshul byung nas/_/ma nor bden pa'i gdams ngag 'bogs pa bzhin/_/byang chub sems ni nam mkha' bzhin bstan nas/_/kun byed byung tshul nam mkha' bzhin du bstan/_/ces gsungs so/_/byang chub 
[\[28b\]]
[\[28b.1\]]kyi sems kun byed rgyal po'i mdo las chos thams cad byang chub sems kun byed las byung ba'i khungs kyi le'u ste nyi shu pa'o//_//de nas byang chub kyi sems kun byed rgyal po des chos thams cad kyi khungs kyi rgyal po yin pa'i phyir nyid las byung ba'i 
[\[28b.2\]]tshig 'di gsungs so/_/kye sems dpa' chen po rdo rje khyod nyon cig_/nga ni chos rnams kun byed rgyal po ste/_/sku gsum ston pa'i pha ma nga yin la/_/dus gsum sangs rgyas kun gyi mes po yin/_/'khor gnas dus kyi ston pa'i sgron ma byed/_/kun 
[\[28b.3\]]byed nga yi rang bzhin rnam gsum las/_/sku gsum ston pa nga las phyung bas ni/_/sku gsum de yi bshad lugs rnam gsum gyis/_/chos kyi bshad lugs rnam pa gsum yang bstan/_/de yang kun byed nga yis bstan pa yin/_/kun byed rgyal po nga 
[\[28b.4\]]yis rang bzhin 'di/_/ston pa kun las khyad par 'phags pa'i phyir/_/gtan tshigs don gyi bshad lugs rnam pa lngas/_/ma nor nges pa'i gtan tshigs khungs bstan to/_/kye sems dpa' chen po/_/kun byed rgyal po byang chub sems/_/byang chub 
[\[28b.5\]]sems ni ye nas rdzogs pa che/_/rdzogs pa chen po rgyu 'bras 'das/_/rgyu 'bras 'das pa'i bshad lugs bstan pa dang /_/kun byed byang chub sems kyi rang bzhin las/_/sku gsum ston pa byung ba'i bshad lugs dang /_/rnam pa gnyis kyi bshad lugs 
[\[28b.6\]]bstan pa'o/_/kun byed byang chub sems kyi bshad lugs ni/_/byang chub sems ni rgyu 'bras 'das pa'i phyir/_/gtan tshigs don gyi bshad lugs lnga yis bshad/_/sku gsum ston pa gsum gyi bshad lugs ni/_/phun sum tshogs pa rnam 
[\[28b.7\]]pa lnga nang du/_/chos kyi sku ni byin gyis brlabs kyis bshad/_/longs spyod rdzogs pa rang gi ngo bo ston/_/sprul pa'i sku ni don rnams tshig tu sdeb/_/sku gsum ston pa'i bshad lugs rnam gsum ste/_/nga yis rang bzhin rnam gsum bshad lugs 
[\[29a\]]
[\[29a.1\]]yin/_/kun byed nga ni rgyu 'bras 'das pa ste/_/rgyu 'bras 'das pas spyod yul kun las 'das/_/kun las 'das pa'i chos nyid byang chub sems/_/byang chub sems ni kun gyi snying po yin/_/snying po yin pas yid ches khungs kyang 
[\[29a.2\]]bstan/_/byang chub sems ni chos kun rtsa ba ste/_/rtsa ba yin pas thams cad don yang 'dus/_/byang chub sems ni khyad par kun las 'phags/_/khyad par 'phags pas theg pa'i shan yang 'byed/_/byang chub sems rtogs chos nyid kun sangs rgyas/_/
[\[29a.3\]]des na skal ldan dgos ched bstan pa yin/_/sems kyi rang bzhin tshig tu brjod med de/_/ma brjod sems kyi rang bzhin mi snang bas/_/mi snang mtshon du med ces ma brjod na/_/kun kyang rang sems ma mthong rtsol sgrub byed/_/des na brjod med tshig gi don yang 
[\[29a.4\]]bshad/_/des na gtan tshigs don gyi bshad lugs lngas/_/kun byed rgyal po byang chub sems kyi don/_/ma nor nges par gtan la 'bebs par byed/_/rgyu 'bras med par gtan la phab pa yin/_/thams cad byang chub sems yin yid kyang ches/_/byang 
[\[29a.5\]]chub sems yin ye nas yid ches pas/_/sems la btsal ba med par yid kyang ches/_/btsal du ye nas med par yid ches pas/_/mi rtsol bde ba chen po ngang la gnas/_/kun byed nga yi rang bzhin de ltar gnas/_/kun byed nga las sangs rgyas gzhan 
[\[29a.6\]]med do/_/zhes gsungs so/_/byang chub kyi sems kun byed rgyal po las gtan tshigs bshad lugs kyi le'u ste nyi shu rtsa gcig pa'o//_//de nas byang chub kyi sems kun byed rgyal po des sems rnal du gzhag pa'i phyir bya med rdzogs pa'i lung 
[\[29a.7\]]khungs chen po 'di gsungs so/_/kye sems dpa' chen po rdo rje khyod nyon cig_/kye bya med yul ni mi gnas nam mkha' 'dra/_/mi gnas dmigs pa'i yul med mi rtog chos kyi lam/_/bsngo ba'i cha shas phra mo'i yul la byung ba ste/_/rtog sgom chos kyi 
[\[29b\]]
[\[29b.1\]]sku ni khyad par don med pas/_/rang 'byung ye shes mi rtog kun tu ji bzhin gnas/_/bya bral yul la mi gnas gnyen pos bcos su med/_/yan lag chos kyi dbang gis snying po'i yul tshol zhing /_/rnam pa cir yang mi rtog thabs kyis de la rol/_/snying 
[\[29b.2\]]po rang bzhin 'byung bas chos sku gzhan na med/_/rdul phran gcig la gtses shing phyogs bcu kun dang bral/_/mi gnas don nyid legs pa'i ye shes rang 'byung ste/_/mngon sum kun la mi rtog yangs pa'i snying po la/_/rnam dag lam der zhugs 
[\[29b.3\]]nas mnyam pa'i rgyal po thob/_/mi 'gyur 'gyur ba med pas chags pa'i gnas med de/_/de bzhin bzung ba'i yul med sems kyi gnas kyang med/_/mngon sum thob par 'dod nas rgyu la rtag tu sgom/_/sgom chags bde ba de la mnyam pa'i don mi 'byung /_/
[\[29b.4\]]sku gcig kun la khyab pas bsnan pa'i chos med de/_/mtha' la thug pa med pas dbyings la bri ba med/_/chos kyi rol pas nyams phag lhag pa'i gnas med de/_/rang 'byung che ba'i yul la kun du ji bzhin gnas/_/ngo mtshar mthong ba'i yul med de la mthong ba'i 
[\[29b.5\]]mig_/gang la thos par mi rigs snyad pa kun dang bral/_/chos dang chos min rtag tu 'dres shing mtshungs/_/don dam chos shes lhag pa'i gnas shes bshad pa'ang med/_/'khrul dang byang chub lam de rtog pas thob pa'ang med/_/rang 'byung ye shes nyid 
[\[29b.6\]]kyang tshig gi mtha' dang bral/_/ye nas rgyas pa'i bdag nyid mngon sum gnas pa la/_/grib ma gzugs kyi dpe bzhin de la rtog pa 'byung /_/med de med pa ma yin med pa'i snying po 'byung /_/stong ste stong pa ma yin stong pa'i yul la gnas/_/nam mkha'i 
[\[29b.7\]]rang bzhin de la 'byung ba'i dran pa skye/_/bya bral zin pa'i bde ba 'dod pa med pas len/_/bza' ba'i yul med de la ye shes 'byung ba rtsom/_/sngon gyi drang srong rjes su chags pa'i yid kyang 'jog_/rnam rtsol 'bad pa'i gdung pas kun tu zin ta re/_/rang 
[\[30a\]]
[\[30a.1\]]bzhin lam der zhugs pas thams cad mkhyen pa yi/_/ji bzhin pa zhes rnam rtog de phyir rtog bsgom pa/_/bde ba chen po 'dod pas chags pa'i nad yin te/_/mi g.yo mnyam par gnas pas sman chen ma byas na/_/mtho ris 
[\[30a.2\]]bgrod pa'i rgyu des nyon mongs zin par 'gyur/_/lam med lam du zhugs pa rnams kyi nad che ba/_/phyin par 'dod pas [{]ri dgas [,]ri dwags [}]smig rgyu snyegs pa 'dra/_/rnyed pa'i yul med 'jig rten gsum du mi 'byung zhing /_/sa bcur ltos pa'i gnas kyang byang chub 
[\[30a.3\]]sgrib pa yin/_/shin tu myur ba'i ye shes bsam pa kun dang bral/_/bshes gnyen kun las 'byung ba'i nor bu rin chen bzhin/_/dmigs pa med cing 'gyur ba'i gnas la mi ltos par/_/rang gi rang bzhin legs pas re ba thams cad skong /_/brtags 
[\[30a.4\]]na med la bzhag na legs pa 'byung ba che/_/dngos su mi snang chags pa'i cha lugs kun la ston/_/bdag dang gzhan du bral ba'i ston mkhan rin chen mdzod/_/thams cad grub pa'i yul zhes bdag med snying rjes bstan/_/nang nas ma g.yos nang du btsal 
[\[30a.5\]]ba'i gnas med de/_/yul phyir chags la yul la bsngo ba'i dmigs pa med/_/mi 'byung mi 'jug bdag med snying rje de yis ni/_/gzhan gyi nor min mi 'ong ye nas gnas pa yin/_/bde ba 'dod na bde la rgyab kyis phyogs/_/bde bas zin te bde bas 
[\[30a.6\]]bde ba tshol/_/byang chub 'khrul pa ye rngam chos la za/_/'di lta'i yul can sangs rgyas mthong ba med/_/sangs rgyas med pas sangs rgyas ming yang med/_/sangs rgyas ston pas ming du btags pa nor/_/sangs rgyas gzhan nas thob byed nor ba'i lam/_/
[\[30a.7\]]gzugs med chos kun bshad pa rdul tsam med/_/zin dang chags dang bral dang zhi/_/dngos po med dang rnam par spong /_/bdud rtsi chen po'i rang bzhin la/_/bza' ba'i thabs la rag pa med/_/yangs so che'o chos chen po/_/chung ngu rnams kyi gnyen po yin/_/
[\[30b\]]
[\[30b.1\]]che la dmigs pa'i cha bsnyams nas/_/chung che de rnams dmigs dang bral/_/gsung dang rgyas dang dmigs dang snang /_/sgyu mkhan ri mo'i rnam pa bzhin/_/'byung 'jug ye shes rmugs pa yis/_/de yi dbang las skye bar 'gyur/_/'di ni theg pa 
[\[30b.2\]]kun gyi rgyal/_/btang ngo bzhag go rang bzhin te/_/'dod pa med cing len pa med/_/brod pa rdul tsam mi bskyed do/_/khyung chen nam mkha' lding ba bzhin/_/spro ba med cing bsdu ba med/_/stor bar mi dogs bza' ba med/_/rgya mtsho bzhin du ye 
[\[30b.3\]]gnas la/_/chos rnams sna tshogs 'byung bar byed/_/yon tan nam mkha'i mtha' dang mnyam/_/bsdu ba'i gnas su nges pa med/_/byang chub snying por de ma thag_/ting 'dzin rgyal po chen po 'byung /_/snang ba rgya mtsho chen po bzhin/_/mi rtog 
[\[30b.4\]]nam mkha'i mtha' ltar yangs/_/kun tu bzang po'i spyod yul la/_/skye zhing 'pho ba'i chos med de/_/rgyu rkyen yan lag bcu gnyis po/_/skur pas brtags pas bshad pa yin/_/'khrul pa rnams kyi sgo tsam du/_/mkhas pas de bzhin shes 
[\[30b.5\]]par gyis/_/'gro ba rgyud drug snang ba yang /_/dang po'i lam du shes par bya/_/'dod spyod snying rjes brlan pas na/_/gang du dga' bar byang chub spyod/_/shen ba smad 'tshong mtshams med lnga/_/kha na ma tho 'jig rten spong /_/yongs su rdzogs pa chos 
[\[30b.6\]]kyi rtsis/_/bde ba che las gzhan med do/_/yang chos thams cad de bas na/_/chos kyi rang bzhin de yin pas/_/chos kyis chos nyid btsal ba dang /_/nam mkhas nam mkha' btsal ba dang /_/gzhan la ltos pa'i chos nyid ni/_/me yis me 
[\[30b.7\]]gsod pa 'dra ste/_/shin tu dka' ba'i las byed pa'o/_/rnam par mi rtog snying po 'di/_/yongs kyi rgyud la sbas pa med/_/mi len byang chub spyod rnams la/_/rnam pa kun tu rang bzhin gnas/_/zhes gsungs so/_/bya med rdzogs pa'i lung 
[\[31a\]]
[\[31a.1\]]bcu las mi gnas yul med kyi le'u ste nyi shu rtsa gnyis pa'o//_//de nas byang chub kyi sems kun byed rgyal po des lta ba yul med kyi lung 'di gsungs so/_/kye sems dpa' chen po nyon cig_/ji ltar snang ba'i chos 
[\[31a.2\]]rnams ni/_/rang gi byang chub sems yin pas/_/de la blta ba'i yul ma mchis/_/mi rtog pas na mnyam pa nyid/_/de bzhin nam mkha'i dgongs pa ste/_/rnal 'byor zhes ni de la bya/_/dbang po lnga la snang ba rnams/_/rang gsal de la mi rtog 
[\[31a.3\]]pas/_/de yang nam mkha'i dgongs pa gnas/_/rnal 'byor de bzhin nyid du gnas/_/tshig dang yi ge don brtags pas/_/tshig yig don la brtag med pas/_/rtog med mnyam pa de bzhin nyid/_/de yang nam mkha'i dgongs pa gnas/_/
[\[31a.4\]]bsam du med pa'i don 'di ni/_/nam mkha' bzhin du ye gnas so/_/zhes gsungs so/_/bya med rdzogs pa las lta bu yul med kyi nam mkha'i dgongs pa bstan pa'i le'u ste rtsa gsum pa'o//_//de nas byang chub kyi sems kun byed 
[\[31a.5\]]rgyal po des bya med rdzogs pa'i lung phyag rgya bzhugs tshul gyi le'u 'di bstan to/_/kye sems dpa' chen po nyon cig_/sems nyid kun du bzang po yi/_/bzhugs tshul bstan pa 'di lta ste/_/byang chub sems su bzhugs tsam na/_/chos rnams kun 
[\[31a.6\]]gyi snying por bzhugs/_/de rtogs kun byed rgyal po yin/_/kun byed rgyal po 'gyur ba med/_/des na 'gyur ba med par bstan/_/chos kyi sku ru bzhugs tsam na/_/gzung 'dzin spros dang bral nas bzhugs/_/gzung 'dzin bral la 'gyur ba 
[\[31a.7\]]med/_/longs spyod rdzogs skur bzhugs tsam na/_/'dod pa'i yon tan lnga ldan pas/_/'dod pa phun sum tshogs par bzhugs/_/sprul pa'i sku ru bzhugs tsam na/_/gang gis 'dul ba'i dus tsam na/_/gang la gang dgos sku sprul nas/_/
[\[31b\]]
[\[31b.1\]]dgos pa phun sum tshogs par bzhugs/_/dus gsum 'gyur ba med par bzhugs/_/chos kun phyag rgya nam mkha'i mtshan nyid de/_/nam mkha'i mtshan nyid de bzhin nyid/_/sku gsum mtshan nyid de bzhin gnas/_/thams cad de 
[\[31b.2\]]bzhin nyid du gnas/_/ji ltar snang ba'i chos kun ni/_/ji bzhin pa la bcos su med/_/btsal zhing bsgrub pa thams cad kyis/_/snga ba bgrod pas phyin pa gcig kyang med/_/snga ma byas pas zin pa gcig kyang med/_/bsgrubs shing btsal 
[\[31b.3\]]bas snga ma grub pa med/_/thams cad ji bzhin pa la 'gyur ba med/_/ces gsungs so/_/byang chub kyi sems kun byed rgyal po las bya med rdzogs pa phyag rgya 'gyur med kyi lung gi le'u ste rtsa bzhi pa'o//_//de nas byang chub kyi sems 
[\[31b.4\]]kun byed rgyal po des khams gsum gyi sems can la rang gi sems ston pa yin par bstan pa 'di gsungs so/_/kye khams gsum sems can thams cad kun/_/rang gi byang chub sems de ni/_/ston pa yin par mngon bstan na/_/bskal pa 
[\[31b.5\]]brgya phrag stong du ni/_/rang sems ston par ma mthong bas/_/kun byed rgyal po nga yis ni/_/rang sems ston pa mngon phyung bas/_/rang sems ston pa'i chos nyon cig_/kun byed rgyal po nga yis ni/_/kun rgyu byang chub sems las ni/_/sems 
[\[31b.6\]]kyi ngo bo 'byung chen lnga/_/ston pa byang chub sems lnga phyung /_/sku ni longs spyod rdzogs pa'i sku/_/chos ni rang gi ngo bos 'chad/_/ston ni rang gi rang bzhin ston/_/ston pa longs spyod rdzogs sku de/_/dgongs pa nyid la nyid mi rtog_/yul chos 
[\[31b.7\]]gzhan la'ang rtog mi byed/_/byang chub sems kyi ston pa lngas/_/kun kyang chos nyid de bzhin ston/_/byang chub sems kyi ye shes des/_/ston pa sa yi skur byung nas/_/tshig dang yi ges mi ston te/_/rang gi rang bzhin ston byed pa/_/bdag 
[\[32a\]]
[\[32a.1\]]tu mi rtog gzhan mi rtog_/mi rtog mnyam pa'i dgongs pa ston/_/khams gsum sems can thams cad kyis/_/de rtogs sangs rgyas kun dang mnyam/_/rtsol ba'i chos nyid ma btsal 'grub/_/byang chub sems kyi ye shes 
[\[32a.2\]]des/_/ston pa chu yi skur byung nas/_/tshig dang yi ges mi ston te/_/rang gi ngo bos ston byed pa/_/bdag tu mi rtog gzhan mi rtog_/mi rtog mnyam pa'i dgongs pa ston/_/khams gsum sems can thams cad kyis/_/de rtogs sangs rgyas 
[\[32a.3\]]kun dang mnyam/_/rtsol ba'i chos nyid ma btsal grub/_/byang chub sems kyi ye shes des/_/ston pa rlung gi skur byung nas/_/tshig dang yi ges mi ston par/_/rang gi ngo bos chos ston pa/_/bdag gzhan gnyis su mi rtog par/_/mi rtog mnyam pa'i 
[\[32a.4\]]dgongs pa ston/_/khams gsum sems can thams cad kyis/_/de rtogs sangs rgyas kun dang mnyam/_/rtsol ba'i chos ni ma btsal grub/_/byang chub sems kyi ye shes des/_/ston pa nam mkha'i skur byung nas/_/tshig dang yi ges mi ston 
[\[32a.5\]]par/_/rang gi ngo bos chos ston pa/_/bdag gzhan gnyis su mi rtog par/_/mi rtog mnyam ba'i dgongs pa ston/_/khams gsum sems can thams cad kyis/_/de rtog sangs rgyas kun dang mnyam/_/rtsol ba'i chos ni ma 
[\[32a.6\]]btsal grub/_byang chub sems kyi ye shes des/_ston pa nam mkha'i skur byung nas/_/tshig dang yi ges mi ston te/_/rang gi ngo bos chos ston pa/_/bdag gzhan gnyis su mi rtog par/_/mi 'byed pa yi dgongs pa ston/_/khams 
[\[32a.7\]]gsum sems can thams cad kyis/_/mngon phyung ston pa de rnams kyis/_/rang gi ngo bos chos 'chad pa/_/'di yis kun kyang rig par gyis/_/kye khams gsum sems can thams cad kun/_/kun byed rgyal po nga yis ni/_/khyed rnams 
[\[32b\]]
[\[32b.1\]]nga yis byas pa'i phyir/_/nga yi sras yin nga dang mnyam/_/nga dang mi gnyis nga yin phyir/_/nga yis khyed la mngon phyung ba/_/nga yi ngo bo ston pa lngas/_/rang bzhin rnam lnga gcig tu bstan/_/gcig ni kun byed nga yin gyis/_/de bzhin khyed 
[\[32b.2\]]kyang yid ches kyis/_/kye khams gsum sems can ma lus kun/_/nga med tsam na khyed kyang med/_/khyed med tsam gyi dus tsam na/_/ston pa lnga yang 'byung mi 'gyur/_/mi rtog chos kyang ston mi 'gyur/_/zhes gsungs so/_/byang chub kyi 
[\[32b.3\]]sems kun byed rgyal po las rang sems ston par phyung ba'i le'u ste rtsa lnga pa'o//_//de nas byang chub kyi sems kun byed rgyal pos sems las byung ba'i chos chen po lnga ston par byung ba'i rtags su ma skyes pa'i byang chub sems ston par zhal gyis 
[\[32b.4\]]bzhes pa 'di gsungs so/_/kye sems dpa' chen po nyon cig_/bsam 'das brjod du med pa'i byang chub sems/_/ston pa'i sgron mar gyur pas yon tan rab bsngags pa/_/chos kyi snying por gyur pas 'jam dpal gzhon nu nyid/_/bya 
[\[32b.5\]]bral lhun rdzogs bde ba'i lhun la gnas/_/tshul khrims la sogs spyod pa rgya mtsho'i gzhir gyur pa'i/_/ji snyed rnam par grol ba'i lam bstan pa/_/bde gshegs yum 'gyur kun gyi mtshungs lam de/_/de med mi 'byung de phyir de ni rnam 
[\[32b.6\]]grol mchog gi lam/_/phra zhing shes dka' kun gyi lam ste mi rtog rtog las 'das/_/mi gnas mi dmigs spros med bsam pa kun dang bral/_/tshig gis mi phebs dbyibs dang kha dog spyod yul med/_/bstan cing brtag par 
[\[32b.7\]]dka' la brjod du rdul tsam med/_/sngon gyi drang srong lam du gang zhugs pa/_/bsgom chags lam gyi nad kyis zin ta re/_/ston pa'i lung bzhin tshig gi mtha' spyod lam du de mthong na/_/de ni rtog pa'i rgyun 'brangs smig rgyu snyegs pa 'dra/_/
[\[33a\]]
[\[33a.1\]]yang dag lam ni tshig gis mtshon du med/_/yang dag nyid du bstan pa nga yis 'khrul/_/dag dang ma dag gnyis med 'dres shing mtshungs/_/rnam pa cir yang mi 'byed ye shes gti mug dang /_/thogs med gsal ba'i mar me 
[\[33a.2\]]bsam pa kun dang bral/_/ngang gis mi g.yo rmugs shing ting 'dzin rgyal por gnas/_/mngon sum mthong bas mthong med mngon sum mthong ba'i mig_/de phyir thams cad mkhyen pa'i spyan zhes de la bya/_/mtha' dang dbus med yangs pa'i 
[\[33a.3\]]snying po la/_/mi len mi 'dor mnyam pa'i rgyal por gnas/_/sems dang bag chags gnyis med 'dres shing mtshungs/_/'dzin pas brtags shing snang ba'i chos rnams ni/_/rang gi rgyan du snang bas mi 'dor spong mi byed/_/cir yang mi dgongs 
[\[33a.4\]]thabs kyis de la rol/_/kun dang mi mthun yongs kyis spong ba'i chos/_/nyon mongs lnga dang mtshams med lnga po yi/_/rnam dag lam der zhugs nas mnyam pa'i rgyal po thob/_/bud med la sogs kun kyang spong mi byed/_/lo rgyus don gnyis 
[\[33a.5\]]tshad ma'i blor bzhag nas/_/ting 'dzin gsum po brtan nas grub pa'i mtha' spyod pa/_/rtsod bral lung las gol zhes 'khrul ba yin/_/bya bral lhun rdzogs bde ba'i lhun la gnas/_/ye shes rang 'byung che ba'i snying po nyid/_/mi g.yo mi 
[\[33a.6\]]'gyur bsnyad pa kun dang bral/_/zin pa'i bdud rtsis rtsol ba'i sdug bsngal 'joms/_/bya bral zin pa'i yul la ji bzhin gnas/_/kye sems dpa' chen po nyon cig_/chos rnams thams cad thig le chen po'i rang bzhin yin pas na/_/spos ba 
[\[33a.7\]]med cing bsdus pa med/_/skye ba med cing 'gag pa med/_/'gog pa med par de bzhin gnas/_/rnam par mi rtog snying po 'di/_/nam mkha' bzhin du ye gnas pas/_/rtog pa'i smra bsam yul las 'das/_/zhes gsungs so/_/byang 
[\[33b\]]
[\[33b.1\]]chub kyi sems kun byed rgyal po las bya med rdzogs pa bsgom du med pa'i le'u ste rtsa drug pa'o//_//de nas byang chub kyi sems kun byed rgyal po des nyid kyi gdams ngag phog pa dang mthun pa'i lung chen po rim gyis bstan te/_/kye sems 
[\[33b.2\]]dpa' chen po nyon cig_/chos rnams thams cad nga las byung ba na/_/ji ltar snang ba'i chos rnams thams cad kun/_/ye nas rnam dag dbyings kyi lung du bstan/_/phyi dang nang kun ye nas chos kyi dbyings/_/ye nas rnam par dag pa'i spyod yul 
[\[33b.3\]]la/_/sangs rgyas dang ni sems can gnyis su med/_/lam dang gnyen pos bcos su ga la yod/_/bsgrub med rtsal sprugs smon pa med pas na/_/bya med lhun rdzogs snga ma de nyid don/_/rtog spyod rnam dag gnyis med chos dbyings la/_/
[\[33b.4\]]log rtog byis pa'i spyod pas ci zhig bslus/_/gnyis med bde chen sems can kun spyod la/_/'khrul pas nor ba'i lam du brtags pa yang /_/gong du bstan pa'i lam chen de la mi gnyis pas/_/mnyam par shes pas sangs rgyas kun gyi 
[\[33b.5\]]rje/_/nga dang bdag tu rtog pa mu stegs 'khrul ba'i lam/_/byis pas bslus pas chos spyod rtog pa'i lam la btsud pa ni/_/phyin pa'i dus med rtogs pa'i dus med pas/_/chos nyid chos tshol rnyed par ga la 'gyur/_/tshad mar ma gyur slob 
[\[33b.6\]]dpon spre 'dra'i lung /_/bstan dang lam nor rtog pas zin ta re/_/de bas gser la nag tshur gtong ba yi/_/slob dpon yang dag ston pa'i rin chen mdzod/_/rin thang dpag tu med pas blu bar 'os/_/zhes gsungs so/_/byang chub kyi sems 
[\[33b.7\]]kun byed rgyal po las bya med rdzogs pa rnam dag dbyings kyi lung bstan pa'i le'u ste rtsa bdun pa'o//_//de nas byang chub kyi sems kun byed rgyal pos nyid kyi rang bzhin 'gyur med 'di gsungs so/_/kye sems dpa' chen po nyon cig_/nga yi rang 
[\[34a\]]
[\[34a.1\]]bzhin dbyings la 'gyur ba med/_/nga yi ye shes nam mkha' 'gyur ba med/_/nga yi chos nyid rang bzhin 'gyur ba med/_/nga sems chos kyi snying po 'gyur ba med/_/de bzhin thams cad 'gyur ba med pa la/_/nga las byung 
[\[34a.2\]]ba'i ston pa sku gsum gyis/_/rgyu dang 'bras bur chos la ming btags nas/_/sprul pas lung bstan dbang po yul spong 'gyur/_/rang rkyen chos lnga 'chang ba'i sems can la/_/rang 'byung chos nyid yin par lung ma bstan/_/ngan 'gro sdig sgrib che 
[\[34a.3\]]zhes lung bstan nas/_/lus ngag yid gsum sdig spong dge bcu spyod/_/rang 'byung chos la blang dor spyad pa'i phyir/_/rang 'byung ye shes bskal mang phrad mi 'gyur/_/kye sems dpa' chen po nyon cig_/sprul pa rang las 'dus pa'i 'khor 
[\[34a.4\]]tshogs la/_/rang 'byung ye shes lnga yi chos spangs la/_/ye shes lnga spong dgra lnga choms lung bstan/_/dgra lnga rang 'byung ye shes ma rtogs te/_/rang sems spong 'gyur nga yis lung ma bstan/_/kye sems dpa' chen po nyon cig_/rang gi sems dpa' chen po nyon cig_/rang gi 
[\[34a.5\]]sems las byung ba'i chos nyid la/_/don dam kun rdzob bden pa rnam gnyis kyis/_/sbyangs nas rgyu las 'bras bu 'byung zer nas/_/bskal pa gsum gyi bar du sbyong byed pa/_/sdom dang pha rol phyin bcus rang mi 'gyur/_/sems nyid 
[\[34a.6\]]'gyur bar nga yis lung ma bstan/_/kye sems dpa' chen po nyon cig_/rang sems chos nyid ting 'dzin byin brlabs nas/_/dag pas chu zla bzhin du gsal byas nas/_/rjer ltas de la mnyes pa'i mchod phul bas/_/de la re 'dod grub pa 
[\[34a.7\]]thob re ba/_/chu zla med de rang sems ma rtogs pas/_/skye ba bdun gyi bar du rang 'byung gi/_/ye shes med ces nga yis lung ma bstan/_/kye sems dpa' chen po nyon cig_/rang sems byin brlabs cho 'phrul bsgoms pa yi/_/ting 'dzin ye 
[\[34b\]]
[\[34b.1\]]shes sems dpa' grogs mnyam des/_/bdag 'dod pa yi dngos grub ster re ba/_/rang 'byung chos nyid de la 'dod len med/_/rang sems bya med mi tshe gsum mi phrad/_/kun byed nga yis lung bstan ma yin no/_/kye sems dpa' chen 
[\[34b.2\]]po nyon cig_/ngang las byung ba'i chos nyid lhar byas nas/_/phyag rgya bzhi dang snying po 'phro 'du yis/_/mi 'gyur ba yi chos nyid rgyur sgrub byed/_/sems kyi ting 'dzin dbang gis thob sems pa/_/des kyang thob par nga yis lung ma bstan/_/
[\[34b.3\]]kye sems dpa' chen po nyon cig_/gzhi ma dbyings la 'gyur ba med pa'i phyir/_/dbyings de 'gyur bar nga yis lung ma bstan/_/dbyings la dbang sgyur byed pa'i sku gsum gyis/_/rang 'khor zhi gnas tshol ba'i ting 'dzin bstan/_/des na 
[\[34b.4\]]'dren pa'i lung du bstan pa yin/_/de bzhin nam mkha' 'gyur ba med pa de/_/rang nyid nam mkha' nam mkha' 'grub mi 'gyur/_/de bzhin chos nyid 'gyur ba med pa de/_/rang nyid chos kyis chos nyid 'grub mi 'gyur/_/de bzhin sems 
[\[34b.5\]]nyid 'gyur ba med pa de/_/sems nyid rang gis sems nyid 'grub mi 'gyur/_/mi 'gyur sgyur bar byed pa'i ting 'dzin ni/_/dus dang smon lam re ba 'jog pa yi/_/dus la ltos pas ting 'dzin tshe chad 'gyur/_/kun byed nga yis nges lung bstan 
[\[34b.6\]]pa med/_/ces gsungs so/_/byang chub kyi sems kun byed rgyal po las bya med rdzogs pa 'gyur med btsal mi rnyed pa'i le'u ste rtsa brgyad pa'o//_//de nas byang chub kyi sems kun byed rgyal po des sems rnal du bzhag pa 'di gsungs so/_/kye 
[\[34b.7\]]sems dpa' chen po nyon cig_/nga ni kun byed byang chub sems/_/chos rnams thams cad nga yin te/_/nga yi rang bzhin thams cad ni/_/ye nas rnal du bzhag pa yin/_/nga yi rang bzhin bstan pa ni/_/rnam pa lnga ru shes par bya/_/ston pa 
[\[35a\]]
[\[35a.1\]]bstan pa 'khor gnas dus/_/rnam lnga rang bzhin rnal du bzhag_/ston pa'i rang bzhin 'di ltar bzhag_/chos sku ma bcos rnal du bzhag_/rang nga'i rang bzhin de bzhag yin/_/longs spyod ma bcos ngo bo bzhag_/nga yi 
[\[35a.2\]]rang bzhin bzhag pa yin/_/sprul pa ma bcos thugs rje bzhag_/nga yi rang bzhin bzhag pa ste/_/rang 'byung ye shes bzhag pa yin/_/gnas ni gang na gnas pa'i gnas/_/de yang rnal du bzhag pa yin/_/dus ni snga phyi gang tshogs 
[\[35a.3\]]dus/_/rnal bzhag dus su tshogs pa yin/_/kye sems dpa' chen po da nyon cig_/phun sum tshogs pa rnam pa lnga/_/ma bcos rnal du bzhag pa las/_/chos zhes bya ba gzhan yod med/_/kye sems dpa' chen po/_phun sum 
[\[35a.4\]]tshogs par ma 'dus pa'i/_/chos ni gcig kyang yod ma gsungs/_/kye nga ni rnal du bzhag pa yis/_/thams cad chos nyid grol ba yin/_/ston pa ma bcos chos nyid grol ba yin/_/bstan pa ma bcos chos nyid grol ba yin/_/'khor 
[\[35a.5\]]yang ma bcos chos nyid grol ba yin/_/kye thams cad grol bar bshad pas na/_/rang lus ma bcos lha ma bsgom/_/smra ba'i tshig dang ngag ma 'chos/_/ting 'dzin ma byed sems ma 'chos/_/bcos pas rnal du 'byor med pas/_/rnal du ma 
[\[35a.6\]]'byor grol mi 'gyur/_/ma grol chos nyid mnyam mi thob/_/kye sems dpa' chen po 'di lta ste/_/byang chub sems kyi kun byed rgyal po ni/_/ye nas 'das pa'i rnal du bzhag pa la/_/lta ba rnams kyis rnal du 'jog mi shes/_/rdzogs chen 
[\[35a.7\]]kun byed ye nas rnal bzhag la/_/nyan thos rang rgyal rnams kyis thos mthong na/_/dug skye zer nas rang sems spong 'gegs 'gyur/_/des kyang lta ba rnal du 'jog ma shes/_/bskal pa grangs med 'jog mi shes la gnas/_/theg 
[\[35b\]]
[\[35b.1\]]chen mdo sdes rdzogs chen thos 'gyur na/_/rang sems de bzhin nyid du ma rtogs te/_/ji bzhin nyid du 'jog pa ma shes te/_/bgrod cing sbyong la bskal pa gsum du gnas/_/rjes su rnal 'byor sems dpas thos 'gyur na/_/'di ltar snang 
[\[35b.2\]]ba'i chos rnams de bzhin la/_/rang sems de bzhin nyid du ma rtogs par/_/ji bzhin rnal du 'jog pa ma shes pas/_/byang chub yan lag cho 'phrul sna tshogs kyis/_/byin rlobs sems la mi tshe bdun par gnas/_/rnal 'byor chen po 
[\[35b.3\]]rnams kyis thos 'gyur na/_/rgyu dang 'bras bu'i bdag nyid yin pas na/_/ye nas yin la gdod rtsol sgrub par byed/_/stong phrag gnyis dang brgya phrag drug tu ni/_/ji bzhin rnal du 'jog pa mi shes te/_/ting 'dzin gsum gyi sa la gnas par 
[\[35b.4\]]byed/_/yongs su rnal 'byor rnams kyis thos 'gyur na/_/ye nas yin la rgyu 'bras ming btags nas/_/ji bzhin rnal du 'jog pa ma shes te/_/rgyu ni dag pa chos kyi dbyings su grub/_/'bras bu dag pa ye shes dkyil 'khor grub/_/
[\[35b.5\]]bar ma chod kyis mi tshe gcig tu gnas/_/shin tu rnal 'byor rnams kyis thos 'gyur na/_/ye nas sangs rgyas sa la gnas par 'gyur/_/bya med bde ba chen po 'di yis thob/_/bsgrub pa med par ye nas sangs rgyas thob/_/lha mi sems 
[\[35b.6\]]can dbang po mi mthun te/_/la la dbang po sbyangs pa'i 'phro can yod/_/la la dbang po ye nas chig chod yod/_/des na dgos ched don zhes bstan pa yin/_/a ti yo ga rdzogs pa chen po zhes bya ba/_/a ti zhes ni sgra yi tshig tu bstan/_/a 
[\[35b.7\]]ni ma skyes chos nyid rnal du bzhag_/ti ni ma btsal lhun gyis 'grub par bstan/_/yo ga shin tu rnal 'byor rdzogs chen la/_/rgyu dang 'bras bu yod zer smra byed pa/_/de ni rdzogs chen rtogs pa'i don mi ldan/_/don dam kun rdzob gnyis su smra byed 
[\[36a\]]
[\[36a.1\]]na/_/sgro dang skur pa 'debs pa'i tshig yin te/_/de yis gnyis su med pa rtogs pa med/_/dus gsum sangs rgyas rnams kyi rtogs pa yang /_/gnyis su ma mthong rnal bzhag nyid du 'dod/_/ces gsungs so/_/byang 
[\[36a.2\]]chub kyi sems kun byed rgyal po las dgongs pa rnal du bzhag pa'i le'u ste rtsa dgu pa'o//_//de nas byang chub kyi sems kun byed rgyal po des nyid kyi snying po sems dpa' rdo rje la sems dpa' rdo rje nyid kyi rang bzhin bya med rdzogs pa'i lung mi nub 
[\[36a.3\]]pa'i rgyal mtshan 'di gsungs so/_/kye sems dpa' rdo rje khyod nyon cig_/sems dpa' rdo rje khyod nyid la/_/nyid kyi rang bzhin bstan par bya/_/nyid ni kun byed nga yin te/_/nga ni ye nas byang chub sems/_/byang chub sems ni 'di lta'o/_/des na byang 
[\[36a.4\]]chub kyi sems kun byed rgyal po des mi nub pa'i rgyal mtshan nam mkha' che 'di gsungs so/_/rdo rje sems dpa' nam mkha' che/_/kun bzang yangs pa chos kyi dbyings/_/rnam dag lam chen kun sgrol phyir/_/mi skye mi 'gag cir mi dgongs/_/
[\[36a.5\]]byams pas don nyid rnam sbyangs phyir/_/snying rje chen po cir mi mdzad/_/che bas che ba'i zab mo yi/_/yon tan cir yang bsngags pa med/_/don rnams ji bzhin mi bskyod de/_/bya ba med pas grol bas grol/_/rang 'byung ye shes btsal 
[\[36a.6\]]med pas/_/grol na grol ba'i lam yang ston/_/'byung ba chen po bcom ldan 'das/_/'gro ba kun la rang bzhin gnas/_/phyin ci log tu rnam brtags kyang /_/grol ba rang 'byung gzhan las min/_/che ba'i ye shes rnyed dka' ba/_/
[\[36a.7\]]shes rab thabs la brten pas 'grub/_/ming tsam gzhan la brten 'dra yang /_/mngon sum bde ba rang las 'byung /_/cho 'phrul chen po dka' ba min/_/yon tan kun dang stobs kyi rnams/_/ji bzhin rtogs pa phra ba yis/_/de ma thag tu 
[\[36b\]]
[\[36b.1\]]rang las 'byung /_/snang ba med pa'i chos nyid ni/_/ma btsal bzhag pas bsgoms pa yin/_/de dang der ni rnam btsal na/_/de las de bzhin de mi 'byung /_/mchog tu gsang ba'i chos nyid ni/_/rna dbang gzhan las thos mi 'gyur/_/de bzhin 
[\[36b.2\]]lce yi dbang pos kyang /_/de la brjod du rdul tsam med/_/'gro ba'i sdug bsngal byang chub sems/_/kun du chub pas rnam par rol/_/de la bskyod pa med bzhin du/_/nam mkha'i mtha' ltar mnyam par gnas/_/khyad par cir yang mtshungs pa 
[\[36b.3\]]la/_/las so zhes ni rnam par brtags/_/ci ste las kyi dbang 'gyur na/_/rang 'byung ye shes yod ma yin/_/rgyu nyid rdo rje rkyen dang 'dra/_/ma skyes pas na 'jig pa med/_/gdod nas snying po byang chub la/_/btsal ba'i bsam pas dbyings ming 
[\[36b.4\]]bskyod/_/yon tan chen po'i bsam gtan ni/_/bsam gtan nyid pas bsam du med/_/ma bsams ma sbyangs chos bzhin du/_/rnam rtog nyid las ye shes skye/_/phra ba'i sgo mor ming btags te/_/sems kyi dben pa lam tshol zhing /_/dgon 
[\[36b.5\]]pa'i rgyud du dben 'dzin cing /_/brtags na rnam par rtog 'gyur bsgom/_/rgyu dang 'bras bur ming btags te/_/dge sdig gnyis ka rnam par sel/_/'jig rten 'di la 'byung ngo zhes/_/blang dor brod pa mchog tu bskyed/_/chags dang ma 
[\[36b.6\]]chags tshig gi lam/_/dbu ma bzhin te brag ca 'dra/_/bde dang sdug bsngal rgyu mthun zhes/_/'gro ba'i mgon po sems dpas gsungs/_/'dod chags zhe sdang gti mug kyang /_/byang chub chen po'i lam las byung /_/kun spyod yon tan 
[\[36b.7\]]rnam lnga yang /_/chos nyid dbyings kyi rgyan zhes gsungs/_/nam mkha' rtog pa skye med cing /_/rtog pa de nyid nam mkha' 'dra/_/mi chags nam mkha'i bsngo ba las/_/rang don chen po nam mkha' 'byung /_/rtog med mnyam nyid 
[\[37a\]]
[\[37a.1\]]chos kyi sku/_/bzung bas mi zin chu zla 'dra/_/kun du bzang po'i rol pa yis/_/A li kA li zab tu bstan/_/'di ni a dang mdzes pa'i ta/_/pa dang yan lag spros pa bzhin/_/'jig rten yongs kyi spyod yul la/_/sangs 
[\[37a.2\]]rgyas gsung gi zab mo 'byung /_/e ma'o sangs rgyas spyod yul 'di/_/btsal bas rnyed pa'i gnas med de/_/drug gi chos bzhin yul med pas/_/ldongs pas nam mkha' bsnyabs pa bzhin/_/gong nas gong du tshangs pa'i lam/_/bya bral chos 
[\[37a.3\]]dang mthun pa min/_/ci ste lam la bgrod 'gyur na/_/nam mkha'i mtha' bzhin thob pa med/_/de ltar de bzhin de yi phyir/_/de la de bstan de yang thob/_/de ni snying po de bas na/_/de las de byung ngo mtshar che/_/sngon gyi de dang da ltar 
[\[37a.4\]]de/_/de bzhin de yi gnas su che/_/de ltar de yi lam 'dra ba/_/de ni de yi rang bzhin no/_/de dang 'dra ba yongs kyi lam/_/zla ba las byung rten dang bcas/_/kun gyi mnyam nyid yin pa la/_/phyogs su bltas pas grub pa med/_/de ltar 
[\[37a.5\]]bde dang phyi mar bde/_/mngon sum pa dang rgyab nas 'byung /_/de yang rnam pa'i skyon yin pas/_/de la brten par mi bya'o/_/dus gsum gcig ste khyad par med/_/sngon med phyis med gdod nas 'byung /_/chos skus khyab pas gcig pa'i phyir/_/
[\[37a.6\]]che ba'i chen po rang bzhin gnas/_/srid pa gsum na sbyor ba yang /_/ming tsam sgyu mar snang ba ste/_/'khor los sgyur ba'i gnas chen yang /_/sgyu ma sbyong ba'i bsti gnas yin/_/rnam spyod dus la ltos pa rnams/_/dus de 'byung bar mi 'gyur 
[\[37a.7\]]te/_/ma bral smon pa spyod pas na/_/stong pa'i mtshan nyid gsungs pa bzhin/_/gcig ste rnam pa yongs kyis med/_/rnal 'byor nam mkha'i bya lam gnas/_/ma byung ma skyes snying po la/_/sgros btags chos kun ga la yod/_/
[\[37b\]]
[\[37b.1\]]phyi nang gnyis ka phyi nyid nang /_/zab mo cha shas rtogs yul med/_/srid pa ming tsam log pa'i stobs/_/de bas ting 'dzin mnyam dang bral/_/de la tha tshig phyi dang nang /_/rang bzhin phung po khams bzhin gnas/_/dus gsum 
[\[37b.2\]]'di dang mi 'bral bas/_/tha tshig ming du btags pa med/_/mi g.yo ba ni sku yi rgya/_/mi bskyod pas ni ye shes te/_/mi len pa ni bdag med cing /_/mi 'dor tshig bral mnyam nyid do/_/gang dang gang gi gang du yang /_/kun 'khol kun 
[\[37b.3\]]spyod bdag las byung /_/'di la skyes pa bud med ces/_/mnyam pa'i rgyal pos yod ma gsungs/_/'di la brtul zhugs drag shul gyis/_/gnas su bya ba'i ming med de/_/a dang par ni rnam ldan na/_/sgyu ma'i bde ba 'byung bar 'dod/_/
[\[37b.4\]]rang bzhin gcig tu ma nges pas/_/ji ltar bltas pa de ltar snang /_/snang 'dod rtsol sems bde ba yang /_/de ni de sgrib skyon chen yin/_/byang chub yan lag kun gyi sgo/_/cha lugs bsgoms pas chu zla bzhin/_/ma gos ma chags 'byung 'gyur 
[\[37b.5\]]yang /_/bsgoms pas byis pa'i spyod yul bzhin/_/dkyil 'khor khro gnyer cha lugs kyis/_/khro bdag chen po'i lus bzung nas/_/yi ge mngon du byung na yang /_/zhi ba de nyid mthong ba min/_/nyon mongs pa yi dbang gis na/_/ta 
[\[37b.6\]]la'i mgo bo bcad pa dang /_/sa bon me yis bsregs pa dang /_/de yi dbang du mi 'gyur ston/_/rnam grangs brgya stong phrag yas pa/_/gang ltar spyad kyang me tog skye/_/mtshan ma med pa'i dbang gis na/_/bsti gnas de las 'byung mi 'gyur/_/
[\[37b.7\]]gleng bral 'di la gnas pa ni/_/rnal 'byor de ni skal ba bzang /_/bdag dang gzhan don mi 'byed pas/_/sgyu ma lhun grub yul la rol/_/lhag ma med pas yongs su rdzogs/_/'gyur ba ma yin drang por gnas/_/nam mkha' bzhin te 
[\[38a\]]
[\[38a.1\]]mtha' mnyam zhing /_/gzhan la ltos 'gyur chos ma yin/_/lhun gyis grub pa'i bde chen de/_/mtshungs pa med pa'i ye shes kyis/_/rang gi mthu yi rig pa las/_/chos ni gzhan las 'byung mi 'gyur/_/sla 
[\[38a.2\]]zhing dka' la sla phyir dka'/_/mngon sum mi gnas kun du khyab/_/ming tsam 'di zhes bstan par ni/_/rdo rje sems dpas mtshon du med/_/ngo mtshar rmad byung rol pa 'di/_/bya bral nam mkha' bzhin du gnas/_/cir yang mi dmigs 
[\[38a.3\]]gti mug las/_/de ma thag tu rang las byung /_/'di ni thams cad mtshungs pa'i lam/_/'gro ba kun gyi rang bzhin gnas/_/bus bas bslad pas 'khrul ba'i phyir/_/sman nyid sman pa tshol ba bzhin/_/go ba'i yul na bde ba che/_/'di ni 
[\[38a.4\]]rnam dag 'jig rten yin/_/de la phyogs kyi 'od 'dus pas/_/phyogs bzhi mtshams dang bla 'og 'grub/_/ma nges 'ja' tshon kha dog las/_/rigs kyi khyad par mngon par snang /_/de bzhin g.yo rdul mi g.yo ba/_/'byung ba lnga bas gtso chen 
[\[38a.5\]]yin/_/'das dang ma 'ongs da ltar gyi/_/tha snyad ming la mi gnas te/_/skye 'gag med par rnam brtags shing /_/de nyid dus gsum chen por sbyor/_/mnyam pas rim par bkod pa med/_/gcig pas phyogs bcu bsngo dang bral/_/tshogs 
[\[38a.6\]]kyi rgyan rnams bkram pa yang /_/rang bzhin gnas pas 'grim pa med/_/lhun gyis gnas pas mi bsngo zhing /_/gdod nas dag pas bdud rtsi yin/_/'du mched bcu gnyis khyad par du/_/lhag pa'i bsam pas bzung ba med/_/yid 
[\[38a.7\]]kyis bsam pas yon bdag ste/_/bltas pas tshogs ni bkram pa'o/_/mthong bar gyur pas dngos grub la/_/de nyid mnyam bzhag rdzogs pa'o/_/yud tsam bzung bas sbyor ba yin/_/dga' bar gyur pas dam tshig ste/_/thabs kyis 
[\[38b\]]
[\[38b.1\]]gar thabs bskyod pa yis/_/gnyis med sbyor ba phul ba yin/_/mi bzung gtong bas gtong ma yin/_/bya ba med pa'i las rnams te/_/mi rtog ye shes bgegs bsal nas/_/ma gsungs mnyam bzhag sngags tshig go/_/bla ma 
[\[38b.2\]]mchod dang gtong ba dang /_/de bzhin bsod nams thams cad kyang /_/ma chags mi g.yo'i stobs med na/_/byas na 'ching ba chen por 'gyur/_/de bas de lung de nyid la/_/de la de sbyar sgrib par 'gyur/_/de ltar de la de rtog na/_/de la de nyid 
[\[38b.3\]]grub pa med/_/ces gsungs so/_/byang chub kyi sems kun byed rgyal po las rdo rje sems dpa'i rang bzhin mi nub pa'i rgyal mtshan gyi le'u ste sum cu pa'o//_//de nas byang chub kyi sems kun byed rgyal po des kun byed kyi rang bzhin 
[\[38b.4\]]bya med rdzogs pa lhun gyis grub pa 'di gsungs so/_/kye sems dpa' chen po nyon cig_/sna tshogs rang bzhin mi gnyis kyang /_/cha shas nyid du spros dang bral/_/ji bzhin pa zhes mi rtog kyang /_/rnam par snang mdzad kun du bzang /_/zin pas 
[\[38b.5\]]rtsol ba'i nad spangs te/_/lhun gyis gnas pas gzhag pa yin/_/zhes gsungs so/_/byang chub kyi sems kun byed rgyal po las rdo rje tshig drug gi le'u ste sum cu rtsa gcig pa'o//_//de nas byang chub kyi sems kun byed rgyal po des 
[\[38b.6\]]sems dpa' rdo rje la ma byas don grub kyi lung nges pa tshig bzhi'i le'u 'di gsungs so/_/kye sems dpa' chen po 'di ltar don rig gis/_/ji ltar snang ba de bzhin nyid du gcig_/'di la su yang 'chos par ma byed cig_/ma bcos mnyam pa'i 
[\[38b.7\]]rgyal po de la ni/_/mi rtog chos sku'i dgongs pa de la gnas/_/zhes gsungs so/_/byang chub kyi sems kun byed rgyal po las nges pa tshig bzhi'i le'u ste sum cu rtsa gnyis pa'o//_//de nas byang chub kyi sems kun byed rgyal po des nyid 
[\[39a\]]
[\[39a.1\]]las byung ba'i chos nyid de nyid kyi rig pa'i ye shes sems dpa' rdo rje zhes bya ba/_chos thams cad rig par byed pa'i rgyal po rang 'byung gi ye shes de la nyid kyi rang bzhin rtogs par dka' ba 'di bstan to/_/kye sems dpa' chen po 
[\[39a.2\]]yid kyi dbang pos sgra rtogs shig_/sgra yis don de rtogs rig byos/_/kun gyi gnas ni chos kyi dbyings yin na/_/dbyings kyi sgra don ji ltar rig par byed/_/kun gyi lta yul nam mkha'i khams 'di la/_/nam mkha'i sgra don ji ltar rig 
[\[39a.3\]]par byed/_/mngon du gsal ba 'byung ba lnga yin na/_/mngon du snang ba'i don ni ji ltar rig_/de las byung ba'i khams gsum sems can ni/_/de yi don ni ji ltar rig par byed/_/rig pa'i rgyal pos nyid phyir nga la nyon/_/zhes 
[\[39a.4\]]gsungs so/_/kye ston pa'i ston pa kun byed rgyal po lags/_/khyod kyi rang bzhin shin tu rtogs dka' ba/_/rnam bzhi bstan pa'i sgra yis bdag gis rtogs/_/dbyings kyi sgra yis 'byed pa med par rtogs/_/nam mkha'i sgra yis ma 
[\[39a.5\]]bsgribs gsal bar rtogs/_/'byung ba'i sgra yis kun gyi snying por rtogs/_/sems can sems kyis sgra don de rig byed/_/de rigs kun byed shin tu rtogs dka' rig_/kun byed nyid las gzhan zhes bstan pa med/_/ces gsungs so/_/
[\[39a.6\]]de nas kun byed rgyal pos rig pa'i rgyal po la slar gsungs pa/_/nga yi rang bzhin rtogs dka' 'di rig na/_/chos kyi mdo rtsa yan lag kun rig gis/_/rig pa'i rgyal po zhes su mtshan yang btags/_/kye byed pa'i rgyal po kun byed byang chub 
[\[39a.7\]]sems/_/khyod kyi rang bzhin 'di ltar chos nyid 'di/_/sems dang ye shes chos nyid rig pa ste/_/de yi rang bzhin bdag gis 'di ltar mthong /_/sems nyid spros bral sgra ni chos nyid sgra/_/sems nyid ma bsgribs sgra ni nam mkha'i khams/_/
[\[39b\]]
[\[39b.1\]]sems nyid ngo bo snying po 'byung ba'i sgra/_/rig pa so sor rtog pa sems can sems/_/sems kyi rang bzhin las ni gzhan med de/_/kun byed rgyal po sems las gzhan med do/_/ces gsungs so/_/kye sems dpa' chen po/_/
[\[39b.2\]]nga yi rang bzhin de rig na/_/kun byed nga yi rang bzhin rig pa yin/_/nga rig gcig rig kun rig thams cad rig_/sems dpa' chen po rdo rje khyod la ni/_/rig pa'i rgyal po zhes su ming btags so/_/kye rig pa'i rgyal pos de ltar 
[\[39b.3\]]rig gyur na/_/nga las byung ba'i ston pa sku gsum gyis/_/bstan pa'i theg pa rnam pa gsum byung nas/_/rgyu las 'bras bu 'dod pa gsum gyis ni/_/bya ba'i las ni lta spyod sna tshogs kyis/_/'bras bu gsum ni gang dang gang sgrub pa/_/rig 
[\[39b.4\]]pa'i rgyal pos chos de ji ltar rig_/ces gsungs so/_/rig pa'i rgyal pos slar gsungs pa/_/kye kun byed rgyal po khyod las byung ba yi/_/sku gsum ston pa khyod kyi ngo bo gsum/_/de gsum bstan pa rnam gsum khyod kyi ldem dgongs te/_/rig 
[\[39b.5\]]pa so so'i sems la ldem dgongs bstan/_/de dag gang la dgongs nas ldem pa bstan/_/mi 'phro zhi gnas tshol la dgongs pa'i phyir/_/rang re gang 'thad yul la ldem du gzhug_/sku gsum ston pa drang lung ston pa des/_/la las sa dang lam gyi 
[\[39b.6\]]'bras bu bstan/_/la las dngos min chu zla'i 'bras bu bstan/_/la las nyid kyis nyid bsgrub 'bras bu bstan/_/sku gsum bstan pa ldem dgongs lung bstan te/_/nges par ma bstan drang ba'i lung bstan te/_/mi 'phro zhi gnas tshol 
[\[39b.7\]]ba'i ting 'dzin yin/_/rgyu 'bras theg chen drang ba'i lung du bstan/_/ces gsungs so/_/kye rig pa'i rgyal po sems dpa' rdo rje nyon/_/don dam nges pa'i lung zhes bstan pa ni/_/rig pa'i rgyal pos rig gam bstan du med/_/mi gnas 
[\[40a\]]
[\[40a.1\]]dmigs par bya ba'i yul ma yin/_/mi rtog rtog las 'das pa'i rang bzhin la/_/ting 'dzin mi bsgom bsam pa'i yul dang bral/_/'dod pa'i sems med blang ba'i 'bras bu med/_/mi rtog ji bzhin pa ru gnas pa des/_/
[\[40a.2\]]lam la ma bgrod sangs rgyas sa ru phyin/_/rig pa ma sbyangs rang 'byung ye shes rnyed/_/phrin las ma btsal rang bzhin lhun gyis grub/_/dam tshig mi sdom rang bzhin rnam par dag_/yul dang dbang po de bzhin nyid du gsal/_/sangs rgyas 
[\[40a.3\]]sems can gnyis su ma mthong ste/_/de bzhin nyid du thams cad gcig par mthong /_/de bzhin nyid la gcig dang du ma med/_/ma byung ma skyes pa yi snying po la/_/sgros kyis btags pa'i tha snyad ga la yod/_/kye sems dpa' chen po rig pa'i rgyal/_/
[\[40a.4\]]sangs rgyas sems can snang srid snod bcud kun/_/kun byed nga yi rang bzhin sgros skur bral/_/nga yi rang bzhin de bzhin nyid gcig la/_/sku gsum ston pas so sor bstan pa yang /_/de bzhin nyid la drang ba'i lung bstan yin/_/zhes gsungs so/_/byang 
[\[40a.5\]]chub kyi sems kun byed rgyal po las nges pa'i lung dang drang ba'i lung bstan pa'i le'u ste sum cu rtsa gsum pa'o//_//de nas byang chub kyi sems kun byed rgyal po des sangs rgyas thams cad kyi dgongs pa nyid la 'dus pa'i mdo 'di gsungs so/_/
[\[40a.6\]]kye rtogs pa'i rgyal po sgra nyon cig_/kun byed rgyal po nga yis ni/_/dus gsum sangs rgyas thams cad kyi/_/dgongs pa'i don ni nga la 'dus/_/nga yi rang bzhin 'di la ni/_/sku 'dus gsung 'dus dgongs pa 'dus/_/nga yi sgra nyon dgongs 
[\[40a.7\]]'dus gyis/_/ces gsungs so/_/kye ston pa kun byed rgyal po lags/_/chos kyi sku dang longs spyod rdzogs/_/kun bzang rdo rje sems dpa' dang /_/rnam gzigs gtsug tor la sogs te/_/rabs bdun shAkya thub pa dang /_/stong rtsa gnyis kyi 
[\[40b\]]
[\[40b.1\]]sangs rgyas dang /_/lhun gyis grub dang rdul snyed kyi/_/dgongs pa khyod la 'dus lags sam/_/zhes zhus so/_/de nas kun byed rgyal pos yin pa'i sgra brjod pa/_/kye rtogs pa'i rgyal po da nyon cig_/ho ho yin pa'i sgra brjod de/_/dpe dang 
[\[40b.2\]]don dang rtog gsum gyis/_/dgongs pa 'dus pa'i don bstan pa/_/nga yi rang bzhin nam mkha' 'dra/_/nga yi don ni chos nyid yin/_/nga yi ngo bo byang chub sems/_/kye nga ni ma bsgribs rtog pa med/_/rtog med nam mkha' chos kyi sku/_/
[\[40b.3\]]nga ni mi rtog blang dor med/_/blang dor med de nam mkha' 'dra/_/nam mkha' blang dor med pa bzhin/_/kun du bzang la blang dor med/_/blang dor med pa nga las 'dus/_/kye sems dpa' chen po nyon cig_/kye nga ni ma skyes nam mkha' 'dra/_/
[\[40b.4\]]ma skyes pa yi nam mkha' bzhin/_/rdo rje sems la skye ba med/_/skye med dgongs pa nga la 'dus/_/rnam gzigs rabs bdun shAkya thub/_/stong rtsa gnyis dang rdul snyed dang /_/lhun grub sangs rgyas thams cad kyang /_/dgongs pa nam mkha'i 
[\[40b.5\]]rang bzhin te/_/skye med mi rtog blang dor med/_/dpe yis nga la 'dus par bstan/_/kye sems dpa' chen po nyon cig_/kye gong bshad sangs rgyas thams cad kyi/_dgongs pa don gyis 'dus pa ni/_/kun byed rgyal po'i rang bzhin 
[\[40b.6\]]ni/_/skye ba med par bstan pa bzhin/_/sangs rgyas kun la skye med pas/_/skye med chos nyid 'dus par bstan/_/kun byed rgyal po'i rang bzhin la/_/chos nyid 'gag pa med pa bzhin/_/gong bshad sangs rgyas thams cad kyi/_/chos 
[\[40b.7\]]nyid la ni 'gag pa med/_/des na chos nyid 'dus par bstan/_/kye sems dpa' chen po nyon cig_/rtags kyis 'dus par bstan pa ni/_/rtags ni kun rtags byang chub sems/_/kun byed rgyal po sems kyis ni/_/chos kyi sku dang kun du 
[\[41a\]]
[\[41a.1\]]bzang /_/rdo rje sems la sogs pa yi/_/dus gsum sangs rgyas ma lus pa'i/_/snying po rtags ni sems su 'dus/_/des na dpe don gsum du 'dus/_/kye kun byed rgyal po nga la ni/_/spyi 'dus sgo 'dus dgongs pa 'dus/_/spyi 
[\[41a.2\]]'dus dpe don rtogs 'dus la/_/sgo 'dus rnam pa lnga 'dus te/_/chos sku dgongs pa 'dus pa ni/_/mi rtog mnyam pa nyid 'dus la/_/mi g.yo cho 'phrul 'byin par nus/_/longs spyod sku yi dgongs 'dus pa/_/mngon sum rang bzhin snang ba dang /_/
[\[41a.3\]]'dod pa tshogs pas 'byin par 'dus/_/kun bzang dgongs pa 'dus pa ni/_/ji ltar snang ba thams cad kun/_/bzang ngan blang dor med pa ru/_/kun byed mngon du phyung bar 'dus/_/rdo rje sems dgongs 'dus pa ni/_/mi skye mi 'gag dgongs pa 
[\[41a.4\]]'dus/_/rabs bdun shAkya thub pa dang /_/stong rtsa gnyis dang rdul snyed dang /_/sku gsung thugs kyis don mdzad pa'i/_/byung yang sku gsung thugs las byung /_/sku gsung thugs kyi chos nyid la/_/sku gsung thugs kyis don mdzad tshul/_/de 
[\[41a.5\]]yang kun byed nyid du 'dus/_/chos kyi dbyings kyi pho brang na/_/nga ru ma 'dus gcig kyang med/_/nam mkha'i khams kyi gzhal yas na/_/nga ru ma 'dus gcig kyang med/_/ces gsungs pas der sems dpa' rdo rje sngangs te brgyal lo/_/der 
[\[41a.6\]]brgyal ba sangs nas zhus pa/_kye 'dus pa'i rgyal po de nyon cig_/byas pa'i chos dang kun 'dus na/_/ma byas pa yang kun 'dus sam/_/ma byung ba yang kun 'dus sam/_/chos kyi dbyings dang nam mkha'i khams/_/mu stegs phyin ci 
[\[41a.7\]]log lta ba/_/rtag chad gnyis su lta ba yang /_/khyod kyis ma nor dgongs yin na/_/sangs rgyas sems can ci la gdags/_/mu stegs sangs rgyas ci la rgya/_/ces gsungs so/_/de nas byang chub kyi sems kun byed rgyal po thams cad 
[\[41b\]]
[\[41b.1\]]'dus pa'i rgyal po des bka' stsal pa/_kye sems dpa' chen po nyon cig_/nga yi rang bzhin rtogs 'gyur na/_/kun kyang 'dus par yid ches na/_/sems dpa' chen po khyod kyis ni/_/nga yi rang bzhin rtogs mi 'dra/_/rtogs mi 'dra bas 
[\[41b.2\]]yid mi ches/_/kun byed byang chub sems rtogs shig_/kun byed byang chub sems rtogs na/_/rang 'byung byang chub sems de yis/_/rtag chad gnyis kyi mtha' bsal te/_/ma skyes gzung 'dzin bral ba yis/_/rtag pa'i dngos po mtha' bsal 
[\[41b.3\]]la/_/rang 'byung ye shes 'gyur med pas/_/med pa chad pa'i mtha' yang bsal/_/mu zhes bya ba chos kyi dbyings/_/stegs zhes bya ba rtogs pa'i gnas/_/sangs rgyas sems can gnyis mthong ba/_/kun byed byang chub sems ma mthong /_/
[\[41b.4\]]zhes gsungs so/_/byang chub kyi sems kun byed rgyal po las dgongs pa 'dus pa'i lung gi le'u ste sum cu rtsa bzhi pa'o//_//de nas byang chub kyi sems kun byed rgyal pos nyid kyi bstan pa gzhan gyi spyod yul ma yin pa rdzogs pa chen po'i gzhung 
[\[41b.5\]]rgyu 'bras rtsol sgrub las 'das pa 'di bstan te/_/kye sems dpa' chen po/_/nga yi spyod yul 'di ni dka' ba ste/_/sgo dang lta ba dang ni dam tshig dang /_/phrin las dang ni bgrod lam gnas pa dang /_/ye shes chos nyid rnam pa brgyad po 'di/_/sku gsum 
[\[41b.6\]]theg pa rnam pa lnga po yi/_/theg pa gzhan dang lta spyod mi mthun te/_/sgo ni btsal du med pa'i sgo nas 'jug_/lta ba bsgom du med par bstan pa yin/_/dam tshig bsrung du med par bstan pa yin/_/phrin las btsal du med par bstan pa yin/_/
[\[41b.7\]]lam la bgrod du med par bstan pa yin/_/gnas sa sbyang du med par bstan pa yin/_/ye shes mi rtog bskyod pa med pa yin/_/chos nyid ji bzhin bcos su med pa yin/_/kye sems dpa' chen po don 'di ni/_/rgyu 'bras theg pa can la bstan 
[\[42a\]]
[\[42a.1\]]'gyur na/_/'jig rten rgyu dang 'bras bu'i chos bzhin du/_/rgyu las 'bras bu 'byung bas mi rigs zer/_/rgyu ni khams gsum sems can las bsgrubs nas/_/'bras bu dus gsum sangs rgyas 'byung bar 'dod/_/rgyu ni lta ba 
[\[42a.2\]]bsgom pa byas pa yis/_/gang bsgoms 'bras bu de thob 'dod pa ni/_/bsgom pa de yis 'bras bu thob pa med/_/thams cad ji bzhin pa yi chos yin pas/_/ji bzhin pa la 'chos par byed pa ni/_/[{]brdzun [,]rdzun [}]gyis bden pa bslus pa sdig re che/_/
[\[42a.3\]]lta bsgom dam tshig la sogs rtsol sgrub kyis/_/dbang po yul la yengs pa phral nas ni/_/dben pa'i yul la thabs kyis khrid nas ni/_/rtog med mnyam pa'i thabs kyis bstan pa yin/_/zhes gsungs so/_/byang chub kyi sems kun byed 
[\[42a.4\]]rgyal po las rdzogs pa chen po'i lung bstan pa'i le'u ste sum cu rtsa lnga pa'o//_//de nas byang chub kyi sems kun byed rgyal po des chos thams cad kyi rang bzhin nyid kyi sku gsung thugs kyi rang bzhin du 'dus pa 'di gsungs so/_/kye sems dpa' 
[\[42a.5\]]chen po/_/nga yi rang bzhin 'di rtogs shig_/nga ni byang chub sems kyi rang bzhin te/_/byang chub sems ni kun byed rgyal po yin/_/kun byed rgyal po'i rang bzhin sku gsung thugs/_/sku gsung thugs kyis ma byas gcig kyang med/_/dus 
[\[42a.6\]]gsum sangs rgyas sku gsung thugs kyis byas/_/khams gsum sems can lus ngag yid gsum yang /_/kun byed nga yi sku gsung thugs kyis byas/_/snang srid snod bcud bsdus pa thams cad kyang /_/ji bzhin ma bcos pa yi chos nyid du/_/
[\[42a.7\]]kun byed nga yi sku gsung thugs kyis byas/_/zhes gsungs pa dang /_sems dpa' rdo rjes slar zhus pa/_/kye kun byed rgyal po byed pa'i bdag po lags/_/ma rig ma rtogs don 'di bshad du gsol/_/ji ltar byas pa bdag la bshad du gsol/_/zhes 
[\[42b\]]
[\[42b.1\]]zhus pas/_/kye sems dpa' chen po nyon cig_/nga ni sku gsung thugs kyi rang bzhin te/_/sku ni chos nyid mngon du phyung ba des/_/kun bzang rol pa rmad du 'byung ba byas/_/gsung gi sgra tshig mngon du bsgrags nas ni/_/don gyi chos nyid tshig gis 
[\[42b.2\]]go bar bstan/_/thugs ni rang 'byung ye shes 'gag med kyis/_/ston pa ye shes sgron ma byas nas ni/_/chos nyid don gyi ngo bo ma nor ston/_/kye sems dpa' chen pos don 'di rtogs par gyis/_/snang srid snod bcud de ltar snang ba las/_/nga la sku 
[\[42b.3\]]yi ngo bo gzhan med pas/_/rang gi ngo bos 'chad cing ston pa yin/_/sems dpa' chen po khyod kyis kyang /_/ma rtogs gzhan la khyod kyis lung ston cig_/kye sems dpa' chen po nyon cig_/sa chu me rlung nam mkha'i sgra grag dang /_/rgyud drug 
[\[42b.4\]]sems can rnams kyi sgra tshig 'di/_/kun byed nga yi gsung las gzhan med pas/_/tshig sgra don gyis bsdebs bshad de la bya/_/kye sems dpa' rdo rje khyod kyis kyang /_/ma rtogs gzhan la khyod kyis lung ston cig_/kye sems dpa' 
[\[42b.5\]]chen po nyon cig_/khams gsum rgyud drug sems can thams cad dang /_/'byung chen lnga yi mi rtog mnyam nyid dang /_/chos nyid mi skye mi rtog mi 'gag ste/_/kun byed nga yi thugs su de las med/_/sems dpa' chen po rdo rje khyod kyis ni/_/
[\[42b.6\]]ma rtogs gzhan la khyod kyis lung ston cig_/sems dpa' chen pos 'di lung ma bstan na/_/nga yi rang bzhin shin tu mi rtogs te/_/ma rtogs nga dang phrad par mi 'gyur na/_/dus gsum sangs rgyas rnams kyi gdung 'tshob pa/_/khams 
[\[42b.7\]]gsum gnas pa'i sems can thams cad dang /_/la dgu lung dgu rgal ba'i sa bcu dang /_/tshe la dbang sgyur phyag rgya lhun gyis grub pa dang /_/rig 'dzin gsum la sogs pa'i gdung 'tshob kyis/_/kun byed nga dang yun du phrad mi 
[\[43a\]]
[\[43a.1\]]'gyur/_/kun byed nga dang yun du ma phrad na/_/khams gsum rgyud drug gnas pa'i sems can gyis/_/rang gi rang bzhin rang gis ngo mi shes/_/sa bcu gnas pa'i byang chub sems dpa' yis/_/grangs med pa yi bskal 
[\[43a.2\]]pa gsum bgrangs kyang /_/kun byed nga dang phrad par yang mi 'gyur/_/des kyang rang gi rang bzhin shes mi 'gyur/_/lus la dbang sgyur rig 'dzin gsum gyis kyang /_/lus kyis sangs rgyas longs spyod sku bzung nas/_/yid kyi dbang po rang sems 
[\[43a.3\]]mthong med lta/_/des kyang kun byed rgyal po nga dang ni/_/rang gi rang bzhin gnyis med de mi mthong /_/ma mthong bar du tshi chad nad kyis zin/_/de bas nga yi rang bzhin lung ston cig_/ces gsungs so/_/byang chub kyi sems kun byed rgyal po 
[\[43a.4\]]las sku gsung thugs su 'dus pa'i le'u ste sum cu rtsa drug pa'o//_//de nas byang chub kyi sems kun byed rgyal po des rdzogs pa chen po'i chos nyid bsgom du med pa 'di bstan to/_/kye sems dpa' chen po rdo rje la sogs te/_/rig 'dzin gyi ni sa 
[\[43a.5\]]la gnas pa dang /_/sa la gnas pa'i byang chub sems dpa' dang /_/khams gsum sems can dus la bab pa yi/_/kun gyi don chen kun byed nga yin gyis/_/nga yi rang bzhin chos nyid byang chub sems/_/chos nyid sems la bsgom med rtogs 
[\[43a.6\]]par gyis/_/rgyu 'bras ston pa'i sku gsum ston pas ni/_/nga yi rang bzhin chos nyid bsgom med la/_/'jig rten rgyu 'bras chos dang don mthun par/_/rgyu las 'bras bu 'byung bar lung bstan nas/_/bsgom pa'i lung ni 'di ltar so sor bstan/_/
[\[43a.7\]]chos nyid byang chub sems gcig ngo bo la/_/sdug bsngal kun 'byung bden pa rnam pa bzhis/_/sdug bsngal kun 'byung ngan song rgyu zer nas/_/chos nyid byang chub sems de spong bar byed/_/de yis chos nyid mi mthong spangs pa yin/_/chos nyid 
[\[43b\]]
[\[43b.1\]]byang chub sems kyi ngo bo la/_/don dam kun rdzob bden pa rnam gnyis kyis/_/sbyin dang tshul khrims pha rol phyin pa bcus/_/sa bcu lam la sbyangs te bgrod pa yis/_/chos nyid ma mthong sbyong ba'i sa la gnas/_/chos nyid byang chub sems kyi ngo 
[\[43b.2\]]bo la/_/gza' dang rgyu skar dus tshigs bzang sgo nas/_/byang chub lnga dang cho 'phrul chen po bzhis/_/'di ltar snang ba'i chos rnams thams cad la/_/byin gyis brlabs nas lha yi skur bsgom pa/_/de yis rang sems bsgom med mthong ba min/_/
[\[43b.3\]]chos gcig byang chub sems kyi ngo bo la/_/ting 'dzin gsum dang cho ga rnam pa lngas/_/rang rgyud dag pa'i rdo rje phung po la/_/bsnyen sgrub rnam pa bzhi yi lha bsgoms nas/_/snang la rang bzhin med par byed pa ni/_/btsal zhing bsgrubs nas rang 
[\[43b.4\]]sems lhar bcos pas/_/des kyang rang sems bya med mthong ba min/_/rang gi chos nyid byang chub sems la ni/_/kun byed rgyal po ston pa'i ston pas kyang /_/rang sems ye nas chos nyid grol ba la/_/ston pa gsum la bsgom pa'i lung ma 
[\[43b.5\]]bstan/_/sgom sgrub btsal na rang sems spangs pa yin/_/zhes gsungs so/_/kye sems dpa' chen po rang sems grub 'dod na/_/'dod pa med pas grub pa yin pa'i phyir/_/rtog med mnyam pa nyid la gnas mi byed/_/blang dang dor med 
[\[43b.6\]]yul la rang bzhin gnas/_/g.yos pa med pa'i ngang la ngang gis gnas/_/sems ni ji bzhin pa yi ngo bo de/_/chos rnams thams cad de bzhin nyid du grub/_/ji bzhin pa la 'chos par ma byed cig_/ngo bo nyid las gzhan du ma sgrubs 
[\[43b.7\]]shig_/rang nyid yin gyis gzhan du ma tshol cig_/btsal na rgyal bas dbyings nas rnyed mi 'gyur/_/sngar byas zin pas nga ni byed mi bdog_/sngar grub zin pas da grub mi byed par/_/mi rtog cir mi dgongs la mnyam par 
[\[44a\]]
[\[44a.1\]]zhog_/kye sems dpa' chen po nyon cig_/snga rabs 'das pa'i sangs rgyas rnams kyis kyang /_/rang gi sems las gzhan du chos btsal med/_/ji bzhin pa la 'chos par byed ma myong /_/ting 'dzin rnam par rtog pa bsgom 
[\[44a.2\]]ma myong /_/rang sems mi rtog pa yis grub pa yin/_/da ltar bzhugs dang slad kyis byon pa yang /_/rtog med mnyam pa nyid kyis grub par 'gyur/_/zhes gsungs so/_/byang chub kyi sems kun byed rgyal po las bsgom du med pa'i mdo lung 
[\[44a.3\]]gi le'u ste sum cu rtsa bdun pa'o//_//de nas byang chub kyi sems kun byed rgyal po des 'khor gyi ston pa'i bstan pa gol sa dang sgrib par gyur pa 'di bstan to/_/kye sems dpa' chen po nyon cig_/'khor gyi ston pa rnam gsum gyi/_/
[\[44a.4\]]bstan pa gsum ni gol sgrib ste/_/de yang ji lta bu zhe na/_/nges pa thob pa'i theg pa drug_/rdzogs pa chen po'i gol sar bstan/_/de yang ji lta bu zhe na/_/byang chub sems dpa'i mdo sde ni/_/kun du 'od kyis 'dod pa/_/bden pa 
[\[44a.5\]]gnyis kyi rtog dpyod kyis/_/chos nyid stong pa nam mkhar 'dod/_/a ti yo ga'i bde chen ni/_/rtog dpyod 'das pa'i byang chub sems/_/rtog dpyod 'das la mdo sdes bsgribs/_/rdzogs chen rtog dang dpyod pa ni/_/mdo sde dag tu gol bar 
[\[44a.6\]]bshad/_/kri ya rdo rje 'dzin 'dod pa/_/dag pa rnam gsum sgor zhugs nas/_/gzung 'dzin dag pa'i yul la gnas/_/a ti yo ga'i bde chen ni/_/gzung 'dzin 'das pa'i byang chub sems/_/gzung 'dzin 'das la kri yas bsgribs/_/
[\[44a.7\]]rdzogs chen gzung dang 'dzin byed pa/_/kri ya dag tu gol bar bshad/_/u pa ya yi lta spyod ni/_/kri ya spyod cing yo ga sgrub/_/lta spyod 'brel ba'i don med pas/_/gnyis su med pa'i don ma rtogs/_/a ti yo ga'i bde chen ni/_/
[\[44b\]]
[\[44b.1\]]gnyis su med pa'i byang chub sems/_/gnyis su med la u pas bsgribs/_/rdzogs chen gnyis su 'byed pa ni/_/u pa ya ru gol bar bshad/_/yo ga stug po bkod 'dod pa/_/mtshan ma yod med sgor zhugs nas/_/phyag rgya bzhi 
[\[44b.2\]]la gtsor byed de/_/blang dor med la 'jug mi nus/_/a ti yo ga'i bde chen ni/_/blang dor med pa'i byang chub sems/_/blang dor med la yo gas bsgribs/_/rdzogs chen blang dang dor byed pa/_/yo ga dag tu gol bar bshad/_/ma hA rdo rje 'chang 
[\[44b.3\]]'dod pa/_/thabs dang shes rab sgor zhugs nas/_/rang rgyud dag pa'i dkyil 'khor la/_/bsnyen sgrub rnam bzhi sgrub par byed/_/a ti yo ga bde chen ni/_/rtsol sgrub 'das pa'i byang chub sems/_/rtsol sgrub 'das la ma hA sa bsgribs/_/rdzogs chen 
[\[44b.4\]]rtsol sgrub byed pa ni/_/ma hA yo gar gol bar bshad/_/a nu dbye med sa 'dod pa/_/dbyings dang ye shes sgor zhugs nas/_/'di ltar snang ba'i chos rnams la/_/rgyu ni dag pa'i dbyings lta ba/_/'bras bu ye shes dkyil 'khor lta/_/a ti yo ga'i 
[\[44b.5\]]bde chen ni/_/rgyu 'bras 'das pa'i byang chub sems/_/rgyu 'bras 'das la a nus bsgribs/_/rdzogs chen rgyu 'bras gnyis lta na/_/a nu yo gar gol bar bshad/_/lta spyod gnyis kyi gol sgrib ba bstan/_/kye sems dpa' chen po/_/rdzogs pa 
[\[44b.6\]]chen po'i lta spyod ni/_/rgyu 'bras sgrub dang mi 'dra ste/_/lta spyod byang chub sems de ni/_/nam mkha' lta bu'i rang bzhin te/_/nam mkha' la ni rtog dpyod 'das/_/gang zhig rtog dpyod byed pa des/_/byang chub nam mkha' bzhin du 'grub/_/rtog dpyod 
[\[44b.7\]]gnyis byung gol sgrib bo/_/lta spyod nam mkha'i rang bzhin la/_/gang zhig gzung dang 'dzin byed pas/_/byang chub nam mkha' de mi 'grub/_/gzung 'dzin gnyis byung gol sgrib bo/_/lta spyod rnam pa gnyis byung nas/_/nam mkha' gnyis su 
[\[45a\]]
[\[45a.1\]]med pa bzhin/_/byang chub la ni gnyis su med/_/gang zhig gnyis su byed pa des/_/byang chub nam mkha' de mi 'grub/_/lta spyod gnyis byung gol sgrib bo/_/byang chub nam mkha'i rang bzhin de/_/nam mkha' la ni blang dor 
[\[45a.2\]]med/_/gang zhig blang dor byed pa des/_/byang chub nam mkha'i de mi 'grub/_/blang zhing dor ba gol sgrib po/_/byang chub nam mkha'i rang bzhin de/_/nam mkha' la ni rtsol sgrub med/_/gang zhig rtsol sgrub byed pa des/_/byang chub nam mkha' 
[\[45a.3\]]de mi 'grub/_/rtsol zhing sgrub pa gol sgrib po/_/byang chub nam mkha'i rang bzhin de/_/nam mkha' la ni rgyu 'bras med/_/gang zhig rgyu 'bras gnyis lta bas/_/byang chub nam mkha' de mi 'grub/_/rgyu 'bras lta ba gol sgrib bo/_/kye sems 
[\[45a.4\]]dpa' chen po/_chos kun nam mkha'i rang bzhin te/_/nam mkha' la ni rang bzhin med/_/nam mkha' la ni dpe yang med/_/nam mkha' la ni tshad kyang med/_/chos rnams thams cad ma lus pa'i/_/don ni 'di ltar shes par bya/_/kye 
[\[45a.5\]]sems dpa' chen po 'di rtogs shig_/theg pa re la lta ba re/_/lta ba'i yul ni gzhan med de/_/chos nyid byang chub sems 'di la/_/gzhan du lta ba'i yul med pas/_/lta ba zhes lta nor bar bshad/_/theg pa re la dam tshig re/_/byang 
[\[45a.6\]]chub lam gyi skyel ma byed/_/byang chub gzung 'dzin med pa'i phyir/_/gzhan du bsrung du med pa'i phyir/_/dam tshig la yang bsrung du med/_/theg pa re la phrin las re/_/byang chub lam gyi stong grogs byed/_/byang chub lhun gyis grub pa'i phyir/_/
[\[45a.7\]]phrin las btsal du med pa yin/_/las kyis lhun gyis grub 'gyur med/_/theg pa re la gnas sa re/_/byang chub lam gyi gzhi rten byed/_/rdzogs chen byang chub sems sa la/_/dus gsum sangs rgyas thams cad dang /_/sku gsum ston pa 
[\[45b\]]
[\[45b.1\]]bzhugs pa dang /_/khams gsum sems can ma lus dang /_/snang srid snod bcud gnas pa'i phyir/_/sa la sbyangs shing bgrod du med/_/theg pa re la chos nyid re/_/rdzogs chen chos nyid byang chub sems/_/sems las ma gtogs chos 
[\[45b.2\]]med pas/_/theg pa'i chos kun byang chub sems/_/rdzogs chen rang 'byung ye shes ni/_/yul la rtog par mi byed de/_/mi rtog mi bskyod ye shes so/_/zhes gsungs so/_/byang chub kyi sems kun byed rgyal po las lta spyod kyi gol sgrib 
[\[45b.3\]]bstan pa'i le'u ste sum cu rtsa brgyad pa'o//_//de nas byang chub kyi sems kun byed rgyal po des nyid kyi rang bzhin thams cad la gol sa dang sgrib pa med pa rgyal ba'i snying po yin pa 'di gsungs so/_/kye sems dpa' chen po nyon cig_/nga ni 
[\[45b.4\]]kun gyi byang chub sems/_/des na kun gyi snying por bshad/_/sku gsum ston pa rnam gsum dang /_/dus gsum sangs rgyas bzhugs pa dang /_/khams gsum sems can thams cad dang /_/snang srid snod bcud thams cad la/_/'byung 
[\[45b.5\]]ba'i snying po nga las med/_/de yang ji lta bu zhe na/_mi rtog mnyam pa de nyid las/_/skye ba med pa'i chos sku byung /_/rang gi ngo bo de nyid las/_/'dod pa longs spyod rdzogs sku byung /_/thugs rje byang chub chen po las/_/sprul pas 'gro ba'i don 
[\[45b.6\]]mdzad byung /_/dus gsum sangs rgyas thams cad dang /_/sngar 'das pa yi sangs rgyas kyis/_/rang 'byung ye shes sems nyid de/_/mi rtog rtogs nas sngar sangs rgyas/_/da ltar mi rtog ngang la bzhugs/_/da ltar bzhugs pa'i sangs rgyas 
[\[45b.7\]]kyang /_/rang 'byung ye shes sems nyid de/_/mi rtog pas ni 'gro don mdzad/_/slad nas byon pa'i sangs rgyas rnams/_/byang chub rang 'byung ye shes de/_/mi rtog pa yi lung bstan nas/_/'gro ba'i don la 'byung bar nges/_/rig 'dzin dang ni 
[\[46a\]]
[\[46a.1\]]sa pa rnams/_/rang 'byung byang chub sems de ni/_/bltas pas mthong ba ma yin na/_/rang sems snying po de ru phrad/_/khams gsum sems can thams cad kyi/_/rang 'byung ye shes bkag med pas/_/dbang po yul 
[\[46a.2\]]la rig gsal ba/_/ma bcos pa yi byang chub sems/_/de nyid snying po yang dag bshad/_/snang srid snod bcud thams cad kyang /_/nga yis ma bskyed gcig kyang med/_/kun rgyu nga las ma byung med/_/des na kun gyi snying por bshad/_/
[\[46a.3\]]nga ni kun las rgyal ba ste/_/sku gsum las kyang nga rgyal la/_/sangs rgyas gsum las nga rgyal lo/_/rig 'dzin byang chub sems dpa' dang /_/khams gsum gnas pa'i sems can dang /_/snang srid snod bcud thams cad kun/_/byed 
[\[46a.4\]]pa nga yin kun las rgyal/_/kun byed byang chub sems nga yis/_/bstan pa kun gyi sngon rol du/_/byang chub sems kyi bstan pa bkod/_/byang chub sems kyi bstan pa 'di/_/kun gyis dgod par mi nus te/_/de yang ji ltar dgod ce na/_/chos 
[\[46a.5\]]la bya ru med pa'i phyir/_/btsal ba med pa'i sgo nas 'jug_/byang chub sems las med pa'i phyir/_/byang chub sems kyi chos nyid la/_/sems kyis bsgom du med pa'i phyir/_/lta ba bsgom du med pa bkod/_/gzung 'dzin 'das pa'i chos nyid la/_/
[\[46a.6\]]dam tshig bsrung du med pa dgod/_/ye nas lhun gyis grub pas na/_/phrin las btsal du med pa bkod/_/byang chub sems la kun gnas pas/_/sa la sbyang du med pa bkod/_/byang chub sems ni bgrod pa'i gnas/_/sems kyi sa la bgrod med 
[\[46a.7\]]pas/_/lam la bgrod du med par bstan/_/chos nyid byang chub sems yin pas/_/chos nyid gzhan du lta mi byed/_/ye shes rang 'byung ye shes te/_/yul la rtog pa'i ye shes min/_/kun byed byang chub sems nga ni/_/lta spyod kun las 
[\[46b\]]
[\[46b.1\]]rgyal ba dang /_/byed pa'i snying po yin pa'i phyir/_/rgyal ba'i snying po zhes su bshad/_/ces gsungs so/_/byang chub kyi sems kun byed rgyal po las rgyal ba'i snying po'i le'u ste sum cu rtsa dgu pa'o//_//de nas byang chub kyi sems kun byed 
[\[46b.2\]]rgyal po des byang chub kyi sems nyid kyi rang bzhin bstan pa 'di gsungs so/_/kye sems dpa' chen po nyon cig_/bdag gi bstan pa 'di bkod pas/_/dus gsum sangs rgyas thams cad dang /_/rig 'dzin byang chub sems dpa' dang /_/khams 
[\[46b.3\]]gsum sems can thams cad kun/_/rtsol dang sgrub pa ma byas par/_/ye nas sangs rgyas lung bstan pas/_/'khor gyi ston pa rnam gsum gyi/_/rtsol sgrub byed pa'i brtan pa gsum/_/gol sa sgrib pas zhig par 'gyur/_/zhes 
[\[46b.4\]]gsungs so/_/de nas sems dpa' rdo rjes slar zhus pa/_kye ston pa kun byed rgyal po lags/_/khyod kyi bstan pa byang chub sems/_/byang chub sems 'di sangs rgyas na/_/khams gsum sems can sangs rgyas sam/_/khams gsum 
[\[46b.5\]]sems can sangs rgyas na/_/khams gsum gnas su ci ste 'khor/_/zhes zhus so/_/de nas byang chub kyi sems kun byed rgyal pos slar gsungs pa/_kye sems dpa' chen po 'di nyon cig_/byang chub sems las byung ba yi/_/ji ltar 
[\[46b.6\]]snang ba'i chos rnams kun/_/chos nyid mngon du byung ba ste/_/de bzhin nyid du gcig pa yi/_/chos nyid yul ni lnga snang la/_/'dod mi 'dod ni lnga lnga las/_/nyon mongs sdug bsngal skye zer nas/_/chos nyid yul lnga spong byed pa/_/rang 
[\[46b.7\]]'byung ye shes snang ba de/_/bskal pa gsum du mi spong bas/_/khams gsum gnas su 'khor ba yin/_/de bzhin nyid du gcig pa yi/_/chos nyid yul ni lnga snang la/_/'dod dang mi 'dod lnga snang la/_/'khor ba'i rgyu ni yin zer 
[\[47a\]]
[\[47a.1\]]nas/_/chos nyid lnga po 'gegs par byed/_/rang 'byung ye shes snang ba de/_/bskal pa du mar mi khegs pas/_/khams gsum gnas su 'khor ba yin/_/de bzhin nyid du gcig pa yi/_/chos nyid yul ni lnga snang 
[\[47a.2\]]la/_/'dod dang mi 'dod lnga yul byung /_/chags pa'i gnas ni yin zer nas/_/chos nyid lnga po sbyong bar byed/_/rang 'byung ye shes snang ba de/_/bskal pa yun du mi spyod pas/_/khams gsum gnas su 'khor ba yin/_/chos nyid mngon du 
[\[47a.3\]]byung ba yi/_/de bzhin nyid du gcig pa yi/_/chos nyid yul ni lnga snang la/_/'dod dang mi 'dod lnga byung bas/_/byin brlabs gnas ni yin zer nas/_/phyi nang dag par byin gyis rlob/_/chos nyid lnga po dag par byed/_/rang 'byung ye shes snang ba de/_/
[\[47a.4\]]mi tshe bdun du byin mi rlob/_/khams gsum gnas su 'khor ba yin/_/byang chub sems las byung ba yi/_/chos nyid mngon du phyung ba yi/_/de bzhin nyid du gcig pa las/_/chos nyid yul ni lnga snang las/_/'dod dang mi 'dod lnga 'byung ste/_/
[\[47a.5\]]mtho ris ngan song rgyu zer nas/_/de bzhin nyid la blang dor byed/_/rang 'byung ye shes snang ba de/_/rang gi rkyen gyis dor mi btub/_/mi btub dor bar byed pas 'khor/_/byang chub sems las byung ba yi/_/mngon du byung ba'i chos nyid de/_/de bzhin 
[\[47a.6\]]nyid du gcig pa las/_/chos nyid yul ni lnga snang ste/_/'dod dang mi 'dod yul lnga ste/_/sku gsung thugs su shes byas nas/_/sku gsung thugs su gdod sgrub byed/_/ye nas yin la sgrub byed pas/_/sgrub pa nyid kyis 'khor ba yin/_/kye sems 
[\[47a.7\]]dpa' chen po de bas na/_/byang chub sems spangs pha rol na/_/rang 'byung ye shes ye nas med/_/'khor ba spangs pa'i pha rol na/_/mya ngan 'das zhes bya ba med/_/chos can spangs pa'i pha rol na/_/chos nyid bya ba ye nas med/_/thams cad de 
[\[47b\]]
[\[47b.1\]]bzhin nyid du gcig_/de bzhin nyid du gcig pa la/_/de bzhin nyid la bcos pas nor/_/de ni ma nor ba yi ming /_/bzhin ni bcos su med pa'i don/_/nyid ni rang gi mtshan nyid bstan/_/de bzhin nyid la 'chos ma byed/_/de bzhin nyid la 
[\[47b.2\]]'chos byed pa/_/byang chub sems la su 'chos pa/_/des ni 'khor ba'i snying po bsgrub/_/ces gsungs so/_/byang chub kyi sems kun byed rgyal po las byang chub sems kyi rang bzhin bstan pa'i le'u ste bzhi bcu pa'o//_//de nas byang 
[\[47b.3\]]chub kyi sems kun byed rgyal po des chos thams cad kyi rang bzhin nga yin pa 'di bstan to/_/kye sems dpa' dam pa rdo rje khyod/_/nga yi rang bzhin 'di ltar shes par gyis/_/nga ni ston pa'i sgron ma byang chub sems/_/dus gsum sangs rgyas kun gyi snying po 
[\[47b.4\]]yin/_/khams gsum sems can kun gyi pha dang ma/_/snang srid snod bcud kun gyi rgyu yang yin/_/nga las ma byung ba ni gcig kyang med/_/nga ni mi gnas kun du khyab pa'i phyir/_/nga ni ye nas dus gsum sangs rgyas yin/_/nga ni mi rtog mnyam 
[\[47b.5\]]par gnas pa'i phyir/_/rtog med mnyam nyid chos sku ye sangs rgyas/_/nga yi ngo bo kun du longs spyod phyir/_/nga nyid longs spyod rdzogs skur ye sangs rgyas/_/nga nyid rang 'byung ye shes snang ba'i phyir/_/nga nyid thugs rje sprul skur mngon sangs rgyas/_/
[\[47b.6\]]des na dus gsum sangs rgyas kun gyi snying por bshad/_/nga yi ye shes byang chub sems snang ba/_/rang 'byung ye shes lnga po rgyud drug sems/_/des na khams gsum sems can pha dang ma/_/snang srid snod bcud kun gyi ngo bo yang /_/nga yi ngo bor byung ba 
[\[47b.7\]]snang bas/_/nga nyid ye nas snang ba sangs rgyas yin/_/nga la gnyis med gcig tu 'dus pa chu/_/sdud par byed pas sems nyid chu yin no/_/nga ni thams cad mnyam pa drod snyoms me/_/kun la mnyam par gnas pas me sangs rgyas/_/nga ni thogs med 
[\[48a\]]
[\[48a.1\]]yang zhing g.yo ba yin/_/thogs med g.yo bas rlung du mngon sangs rgyas/_/nga ni ma bsgribs kun khyab gsal ba'i phyir/_/nam mkha' zhes ni ming btags sangs rgyas yin/_/nga las ma byas pa yi sangs rgyas ni/_/'byung chen srid 
[\[48a.2\]]pas bsdus pa'i chos la med/_/'byung lta nga yi rang bzhin bstan pa ni/_/gcig la nyi shu rtsa lnga'i rang bzhin tshang /_/snang ba sa la sdud pa chu yin te/_/mnyam pa me la g.yo ba rlung du gsal/_/ma bsgribs gsal bas nam mkha'i rang bzhin te/_/gcig 
[\[48a.3\]]la nyi shu rtsa lnga tshang ba ni/_/byang chub sems kyi che ba'i yon tan bstan/_/chos la gnyis med byang chub sems su gcig_/gcig gis kun byas kun byed rgyal pos byas/_/zhes gsungs so/_/byang chub kyi sems kun byed rgyal po las ngo bo 
[\[48a.4\]]gcig pa'i le'u ste bzhi bcu zhe gcig pa'o//_//de nas byang chub kyi sems kun byed rgyal po des chos thams cad kyi byang chub kyi sems kho nar sangs rgyas pa 'di gsungs so/_/kye sems dpa' chen po nyon cig_/kye chos kyi sku ni byang chub sems/_/
[\[48a.5\]]byang chub sems las chos kyi sku/_/rdul tsam sus kyang bcos pa med/_/des na sangs rgyas sems las med/_/longs spyod rdzogs sku byang chub sems/_/byang chub sems la longs spyod sku/_/sems las byung ba'i gzugs rnams las/_/longs spyod 
[\[48a.6\]]rdzogs las sku gzhan med/_/sprul pa'i sku ni byang chub sems/_/byang chub sems kyi sprul pa las/_/'gro ba'i don mdzad gzhan na med/_/dus gsum sangs rgyas thams cad kyang /_/byang chub sems las gzhan med de/_/snga rabs 'das pa'i sangs 
[\[48a.7\]]rgyas rnams/_/rang sems ma bcos sngar mthong rtogs/_/da ltar bzhugs pa'i sangs rgyas rnams/_/ma bcos pa yi rang sems des/_/ma bcos ji bzhin rtogs gyur nas/_/da ltar 'gro ba'i don yang mdzad/_/slad nas byon pa'i sangs 
[\[48b\]]
[\[48b.1\]]rgyas rnams/_/rang 'byung sems nyid 'di la ni/_/snga bar 'chos par lung ma bstan/_/da ltar ting 'dzin sems mi 'chos/_/ma bcos lam du zhugs nas byon/_/ji ltar snang ba'i chos rnams la/_/byang chub sems su ma rtogs te/_/bcos 
[\[48b.2\]]shing bsgrubs pas 'grub mi 'gyur/_/ma rtogs bcos pas grub par byed/_/bskal pa du ma'i grangs pa grangs kyang /_/mi rtsol bde ba phrad mi 'gyur/_/kye sku gsum sems las ma bcos phyir/_/sku gsum ston pa'i mdo lung las/_/'chos par 
[\[48b.3\]]byed pa'i don 'byung ba/_/de ni ston pa sku gsum yang /_/nyid kyi ston pa rang bzhin ston pa min/_/de bzhin 'chos par byed pa yi/_/ston pas bden tshul ji bstan yang /_/nges lung ma yin drang lung yin/_/zhes gsungs so/_/byang chub kyi sems 
[\[48b.4\]]kun byed rgyal po las bcos su med pa'i le'u ste zhe gnyis pa'o//_//de nas byang chub kyi sems kun byed rgyal po des chos thams cad kyi ston pa nyid yin par zhal gyis bzhes pa 'di gsungs so/_/kye sems dpa' chen po nyon cig_/nga ni 
[\[48b.5\]]chos rnams kun gyi ston pa ste/_/nga yi rang bzhin rnam pa gsum las ni/_/ston pa yang ni rnam pa gsum du bstan/_/bstan pa yang ni rnam gsum nga yis bstan/_/de 'dzin 'khor tshogs gsum yang nga yis bstan/_/ston pa gsum yang gang dang gang 
[\[48b.6\]]zhe na/_/chos kyi rang bzhin ston pa'i ston pa dang /_/chos kyi ngo bo ston pa'i ston pa dang /_/don gyi sgra tshig ston pa'i ston pa'o/_/chos kyi rang bzhin ston pa'i ston pa ni/_/skye ba med las byin gyis brlabs phyung ste/_/ji ltar snang ba'i chos rnams thams 
[\[48b.7\]]cad kun/_/chos kyi de bzhin nyid du ston par byed/_/chos kyi ngo bo ston pa'i ston pa ni/_/ji ltar snang ba'i chos rnams thams cad kun/_/ston pa nyid kyi sku ru phyung nas ni/_/chos kyi ngo bor de las med par ston/_/chos kyi sgra tshig ston pa'i ston pas ni/_/
[\[49a\]]
[\[49a.1\]]chos rnams kun gyi don ni sgra bsdus nas/_/ma rig mi shes khams gsum sems can la/_/don de sgra dang tshig gis bsdebs nas ston/_/des na ston pa'i rang bzhin bstan par bshad/_/de 'dzin 'khor ni rnam pa gsum bstan te/_/
[\[49a.2\]]shin tu rnal 'byor rtsol sgrub 'das pa'i 'khor/_/sgor zhugs yid ches sangs rgyas sa la gnas/_/rig 'dzin sa dang dang po bcu pa'i 'khor/_/ma thob nye reg bsgom pa'i sa la gnas/_/sems bskyed mos pa spyod pa'i 'khor rnams ni/_/rgyu dge 
[\[49a.3\]]'bras bu dug 'joms sa la gnas/_/de ni ston pa gsum gyi 'khor du bstan/_/kye ston pa'i ston pa kun byed rgyal po lags/_/ston pa gsum dang 'khor tshogs de ltar na/_/bstan pa rnam gsum ji ltar bstan par bgyi/_/zhes zhus pas/_
[\[49a.4\]]kye sems dpa' chen po nyon cig_/chos kyi sku yi bstan pa de bzhin nyid bstan te/_/de bzhin nyid la rnam pa dbye ru med/_/ji ltar snang ba'i chos rnams thams cad kun/_/sems kyi ngo bo yin pas de bzhin nyid/_/de la gang su sgom zhing 'chos 
[\[49a.5\]]byed pa/_/de yis chos sku bstan pa rtogs pa med/_/snang ba med pa'i chos nyid byang chub la/_/ma nor de bzhin nyid du ma rtogs te/_/de la gang su 'chos shing sgom byed pa/_/de yis rang sems bcos med de mi rig_/snang srid chos 
[\[49a.6\]]med byang chub sems/_/sems kyi de bzhin nyid 'byung de bzhin nyid/_/de bzhin nyid du ma rtogs so sor mthong /_/de bzhin nyid ni dbyings nas tshol byed pa/_/dus gsum rgyal bas btsal yang mi brnyes so/_/kye sems dpa' chen po nyon 
[\[49a.7\]]cig_/longs spyod rdzogs pa bstan pa longs spyod de/_/longs spyod lnga ni chos nyid longs spyod gcig_/gzugs la sogs pa'i longs spyod lnga la ni/_/gcig la'ang lnga lnga nyi shu rtsa lnga spyod/_/rtsa lnga longs spyod de ni sku lnga'i tshul/_/tshul ni chos 
[\[49b\]]
[\[49b.1\]]nyid don gyi ngo bo nyid du bshad/_/sangs rgyas sems can kun gyi longs spyod du/_/longs sku nga yi gzugs la spyad du med/_/rig 'dzin sa bcu rnams la nga yis bstan/_/zhes gsungs so/_/kye sems dpa' chen po nyon cig_/sprul sku 
[\[49b.2\]]bstan pa thugs rjes don 'tsham ste/_/khams gsum sems can bsam pa tha dad la/_/sku dang gsung dang thugs ni rnam gsum gyis/_/bsam pa tha dad sku gsung thugs rjes bzlog_/dbang po yul la zhen pa de bzlog nas/_/dben pa'i 
[\[49b.3\]]yul ni gang 'thad de bstan nas/_/des ni nga yi thugs rje 'dren lung byed/_/kye sems dpa' chen po nyon cig_/nga ni chos rnams kun gyi ston yin phyir/_/sangs rgyas la yang nga yi rang bzhin bstan/_/sems can la yang nga yi rang bzhin 
[\[49b.4\]]bstan/_/rang bzhin bstan pas ston par zhal gyis bzhes/_/nga yi rang bzhin 'di ltar rig par gyis/_/ston pa dang ni bstan pa 'khor rnams ni/_/nga yi rang bzhin gsum las gzhan med de/_/ston pa rang 'byung ye shes 'gag med 
[\[49b.5\]]yin/_/bstan pa nga yi rang bzhin ma bcos yin/_/de 'dzin 'khor ni nga yi ngo bos 'dzin/_/ces gsungs so/_/byang chub kyi sems kun byed rgyal po las ston par zhal gyis bzhes pa'i le'u ste zhe gsum pa'o//_//de nas byang chub kyi 
[\[49b.6\]]sems kun byed rgyal pos nyid la bya ba med pa'i don 'di gsungs so/_/kye sems dpa' chen po/_bya ba med pa'i don 'di ni/_/kun byed nga yi rang bzhin te/_/nga la bya ba med pa ni/_/nga ni ye nas byas zin pas/_/bya ba med pa'i chos nyid yin/_/
[\[49b.7\]]chos nyid nga yi rang bzhin las/_/rang bzhin de la bya ru med/_/rang bzhin rang bzhin bya ba de/_/bcos su med pa'i rang bzhin yin/_/bcos med byang chub de la ni/_/sems dpa' rdo rje khyod ma 'chos/_/sems dpa' rdo rjes de 'chos na/_/kun byed 
[\[50a\]]
[\[50a.1\]]nga la bcos pa yin/_/ji ltar snang ba'i chos rnams kun/_/kun byed nga yi rang bzhin yin/_/kye sems dpa' chen po khyod nyon cig_/nga yi rang bzhin 'gyur med la/_/bsgoms na 'chos shing bsgyur ba yin/_/nga ni ye nas lhun 
[\[50a.2\]]grub la/_/bsgrubs na nga la bcos pa yin/_/nga la bgrod pas phyin pa med/_/nga la btsal bas grub pa med/_/nga la sbyangs pas byang ba med/_/nga la ma lta yul med kyis/_/nga la ma bgrod lam med kyis/_/nga la ma sbyongs sgrib med kyis/_/
[\[50a.3\]]mi gnas dmigs pa'i yul dang bral/_/spros med bsam pa'i yul las 'das/_/'dzin pas brtags pa'i chos rnams ni/_/nga yi ngo bo bstan pa yin/_/de la spong 'gegs su byed pa/_/bskal pa gsum gyi bar du ni/_/kun byed nga dang phrad mi 
[\[50a.4\]]'gyur/_/spang bar bya ba'i chos de ni/_/rang gi ngo bo yin par bshad/_/kye sems dpa' chen po/_/byang chub sems ni kun byed rgyal po ste/_/kun byed byang chub sems kyis byas pa ni/_/byang chub sems las gzhan du byas pa med/_/byang chub 
[\[50a.5\]]sems ni ye nas ma nor yin/_/ye nas yin pas ye nas nor ba med/_/nor ba med la bden [{]brdzun [,]rdzun [}]sgros mi 'dogs/_/rgyu bden 'bras bu rtsol sgrub kun las 'das/_/byas zin rtsol sgrub 'das pa ma rig nas/_/rtsol sgrub bya byed bsgoms nas 
[\[50a.6\]]grub lta na/_/byang chub gegs su de las che ba med/_/mi gnas mi rtog cir yang dgongs med pas/_/mi rtog mnyam pa'i yul la rang bzhin gnas/_/ye nas byas zin rtsol ba'i sems mi 'byung /_/bde chen de la gang su gnas pa ni/_/chos 
[\[50a.7\]]rnams kun gyi snying por de 'gyur ro/_/de yis bdag gzhan kun gyi don mi byed/_/gcig 'dus thams cad 'dus pa'i snying po des/_/ma bltas dus gsum sangs rgyas thugs kyang gsal/_/ma bsgribs sems can kun gyi sems kyang snang /_/kye sems 
[\[50b\]]
[\[50b.1\]]dpa' chen po nyon cig_/kun byed nga yis sems can don byas zin/_/nga yis don byas gzhan gyis bya mi dgos/_/gzhan la ltos pa'i chos ni nga lung min/_/nga la kun rdzogs ye nas byas zin rdzogs/_/ye nas byas zin lta ba bsgom mi dgos/_/
[\[50b.2\]]ye nas rnam dag dam tshig srung mi dgos/_/ye nas byang chub sa la kun gnas pas/_/rig 'dzin sa dang sa bcu sbyang mi dgos/_/ma btsal ye nas lhun gyis grub pa'i phyir/_/btsal ba'i phrin las ye nas bya mi dgos/_/rang 'byung ye shes yul 
[\[50b.3\]]la mi rtog pas/_/rig pa'i ye shes yul gyis bsal mi dgos/_/bde chen chos sku sems kyis gcig pa'i phyir/_/snga phyi dus gsum med de khyad par gcig_/phun sum tshogs dang dus gnas kun gcig dang /_/thams cad gcig phyir nga la 
[\[50b.4\]]kun rdzogs te/_/rdzogs pa chen po nga la kun rdzogs pas/_/lta spyod phrin las dam tshig sa lam ni/_/gong bshad bzhin du btsal zhing bsgrub mi dgos/_/de ltar ma rig rtsol sgrub byas 'gyur na/_/rgyu 'bras 'das pa'i don dang 'gal 'gyur nas/_/
[\[50b.5\]]bya med bde chen de dang mi phrad de/_/rtsol sgrub nad kyis ma rig de zin 'gyur/_/de bas rgyu 'bras 'das pa'i rdzogs chen la/_/skal med rnams kyi spyod yul ma yin pas/_/rgyu dang 'bras bu'i chos la spyad par bya/_/zhes gsungs so/_/byang chub kyi 
[\[50b.6\]]sems kun byed rgyal po las rdzogs chen skal med don med kyi le'u ste zhe bzhi pa'o//_//de nas byang chub kyi sems kun byed rgyal pos rdzogs pa chen po la lta ba bsgom med kyi mdo lung 'di bstan to/_/kye sems dpa' chen po/_rang gi lta ba bsgom 
[\[50b.7\]]med ni/_/kun byed nga yin nga la bsgom du med/_/kun byed nga ni bsgom pa'i yul ma yin/_/nga ni ma bcos kun la rang bzhin gnas/_/rang bzhin gnas pa'i bsgom du med pa de/_/nga las byung ba'i ston pa sku gsum gyis/_/nga las mngon du phyung ba'i 
[\[51a\]]
[\[51a.1\]]chos nyid la/_/brkam chags lnga yi sdug bsngal yin zer nas/_/ma bcos mi 'jog brtul zhugs spong 'gegs bsgom/_/de lung bstan pas ma bcos don dang 'gal/_/mu stegs sde bzhi sprul pa'i thugs rje yis/_/byin brlabs 'khor 
[\[51a.2\]]du bkod nas lung bstan pas/_/bya bral bde ba de nyid thob mi 'gyur/_/kye sems dpa' chen po/_/nga las mngon du phyung ba'i chos nyid la/_/brkam chags lnga yis sdug bsngal skye zer nas/_/dang po sa nas bcu par sems dpa' la/_/bden pa rnam pa gnyis 
[\[51a.3\]]kyi rtog dpyod kyis/_/don dam med la kun rdzob yod pa ru/_/sprul pas lung bstan rtog dpyod sgom pa byed/_/ma bcos ji bzhin nga yi don dang 'gal/_/kye sems dpa' chen po/_/nga las mngon du phyung ba'i chos nyid de/_/ma bcos ji bzhin pa yi chos nyid 
[\[51a.4\]]la/_/longs spyod rdzogs pas 'khor la lung bstan pa/_/ji bzhin bcos pa med par ma rtogs te/_/phyi nang snod bcud dag par byin brlabs te/_/byang chub yan lag cho ga kun sgo nas/_/bsgom pa'i ye shes lha ni snang bar byed/_/skad cig mchod 
[\[51a.5\]]nas gshegs gsol ting 'dzin bshig_/yang bsgoms yang bshig byis pa'i 'dag khang 'dra/_/ji bzhin ma bcos nga yi don dang 'gal/_/kye sems dpa' chen po nyon cig_/nga las byung ba'i ston pa lung ston gyis/_/nga yis byung ba'i chos 
[\[51a.6\]]nyid mngon phyung la/_/ting 'dzin mtshan ma yod med sgor zhugs nas/_/chos nyid gcig la blang dor byas nas ni/_/ye shes dam tshig so sor bsgoms nas ni/_/grogs po dag gis dngos grub ster re ba/_/gcig la gnyis su ltas pa'i bsgom pa nor/_/
[\[51a.7\]]ngo bo gcig la gnyis kyis thob pa med/_/kye sems dpa' chen po nyon cig_/nga yi rang bzhin mngon du phyung ba la/_/phung po 'byung ba rnam shes dbang po yul/_/rang rgyud dag pa rdo rje ltar byas te/_/bsnyen bsgrub rnam bzhi cho ga bsgom byas nas/_/
[\[51b\]]
[\[51b.1\]]sems kyi 'phro 'dus 'phags mchod 'gro don byed/_/'phro 'du bsdus nas dngos grub thob 'tshal bas/_/rang gis rang gi dngos grub thob par bsgom/_/de yang sems kyi ting 'dzin tshi chad 'gyur/_/rdzogs chen lta ba bsgom du med pa ni/_/kun 
[\[51b.2\]]byed nga yi sems kyi yon tan te/_/byang chub sems kyi che ba'i yon tan gyis/_/btsal zhing bsgrubs pa'i dka' ba spyad mi dgos/_/rgyu rkyen med pas btsal ba'i las mi dgos/_/'bras bu'i rang bzhin gzhan nas bsgrub mi dgos/_/chos nyid rang 
[\[51b.3\]]yin bsgom pa bya mi dgos/_/ma skyes pas na 'jig pa'i gnyen po med/_/gzhan la ma ltos bsgom gnas tshol mi byed/_/nga la gang zhig sgom par byed pa des/_/bsgoms pa nyid kyis nga dang phrad mi 'gyur/_/chos nyid mngon du phyung ba nga yin pas/_/
[\[51b.4\]]sdug bsngal mi skye rnam par spang mi dgos/_/rang 'byung yin pas skye 'jig med pa'i phyir/_/ma rig rten 'brel dbang po dgag mi dgos/_/rang 'byung rnam dag chos nyid sbyang mi dgos/_/ye nas dag pas gtsang sbra bya mi dgos/_/ye nas lhun 
[\[51b.5\]]grub rtsol sgrub bya mi dgos/_/bltas pas ma dag pa yi chos med de/_/de bzhin nyid dang rnam snang kun du bzang /_/dbang po drug la snang ba'i chos rnams kyang /_/ye nas de yin de las gzhan ma med/_/de la gang zhig bsgom dang sgrub byed pa/_/
[\[51b.6\]]de ni mdongs pas nam mkha' snyegs pa 'dra/_/nga yi rang bzhin spyod yul kun las 'das/_/nga yis mngon du phyung ba'i chos rnams ni/_/nga yi ngo bo kun gyis mthong bya'i phyir/_/sna tshogs dbang po ngo la bstan pa yin/_/de la nga yi rang bzhin kun 
[\[51b.7\]]rtogs shig_/de la nga yi rang bzhin ma mthong na/_/kun byed nga yi theg pa bstan mi bya/_/rdzogs pa chen po'i don dang skal med pas/_/rgyu 'bras theg pa drang ba'i lung la gzud/_/nga ni ye nas spyod yul 'das pa 'di/_/rgyu 'bras dga' ba'i skal ba 
[\[52a\]]
[\[52a.1\]]med rnams la/_/bstan na sgro dang skur pa 'ong ba'i phyir/_/bstan na rang gi sems la skur btab pas/_/drug tu skye zhing gtan du 'khor bar 'khyam/_/kye sems dpa' chen po nga don rtogs/_/de ni spyod yul kun las 'das pa'i 
[\[52a.2\]]phyir/_/tshig gis mi phebs dbang po'i spyod yul 'das/_/nga yi rang bzhin bsdus te thig ler gnas/_/ma spros gnyis med ye nas gcig tu bstan/_/dam tshig bsrung ba'i bsgom pa bya mi dgos/_/phrin las btsal ba'i bsgom pa bya mi dgos/_/lam 
[\[52a.3\]]la mi bgrod sa la mi spyod ste/_/rang las gzhan du chos nyid tshol mi byed/_/rang 'byung ye shes mi rtog g.yos pa med/_/gzhan gyis lung min kun byed nga yi lung /_/rgyu 'bras 'das pas rtsol dang sgrub mi byed/_/ma byung bas na dngos po sgom mi 
[\[52a.4\]]byed/_/ma skyes pas na 'jig pa'i dogs pa med/_/nga mi snang bas dmigs pa bsgom dang bral/_/bde chen bdal ba'i klong dkyil na/_/mi rtog mnyam pa'i rang bzhin gnas/_/chos nyid snang ba med pa'i rang bzhin la/_/rig pas mi rtog ting 
[\[52a.5\]]'dzin ma byed cig_/kye sems dpa' chen po/_/bsgoms na gang bsgom nga yi nad yin gyis/_/kun gyi snying po byang chub sems yin na/_/byang chub sems ni gzung 'dzin bral ba'i phyir/_/bsgom par bya ba rdul tsam yod ma yin/_/gong bshad bsgoms 
[\[52a.6\]]pas 'bras bu ma thob bzhin/_/nga yang bsgoms pas thob par lung mi ston/_/kye sems dpa' chen po nga la ltos/_/nga ni kun byed byang chub sems yin te/_/kun byed byas pas kun byas nyid du byas/_/kun ni ma lus pa yi sgrar bshad de/_/byed pa'i 
[\[52a.7\]]snying po de yis thams cad byed/_/byang ba gzung du yod pa ma yin la/_/chub pa kun gyi snying pos snying por chub/_/sems ni rang 'byung ye shes kun du sems/_/zhes gsungs so/_/byang chub kyi sems kun byed rgyal po las lta bsgom med kyi le'u ste zhe 
[\[52b\]]
[\[52b.1\]]lnga pa'o//_//de nas byang chub kyi sems kun byed rgyal po des rdzogs pa chen po'i dam tshig bsrung du med po 'di gsungs so/_/kye sems dpa' chen po nyon cig_/rdzogs chen dam tshig bsrung du med bstan pa/_/kun byed byang chub sems kyi rang 
[\[52b.2\]]bzhin ni/_/ma skyes spros dang bral ba'i rang bzhin gyis/_/skye ba'i cho 'phrul sna tshogs yul byung nas/_/yul de rang gi rang bzhin yin zhes byas/_/de la mi rtog rtog pa'i yul las 'das/_/yul la mi 'dzin spong dang len med pas/_/med pa phyal ba gcig 
[\[52b.3\]]pu lhun grub ste/_/bsrung bar bya ba'i sdom khrims kun dang bral/_/bsrung med nga las byung ba'i ston gsum gyis/_/mu stegs sde bzhi thugs rjes byin brlabs nas/_/'dul ba phog pa'i 'khor ni sde bzhi la/_/bsrung bar bya ba'i khrims ni 'di lta ste/_/
[\[52b.4\]]rtsa ba dang ni yan lag bsrung ba'i grangs/_/nyis brgya lnga bcu lnga brgya lnga bcu khrims/_/bsrung ba'i dus na grangs dang don mi shes/_/des na sdom pa mi thub bsrung thabs med/_/rdzogs chen ci spyod rtog pa kun las 'das/_/sdom pa rgya mtsho mtha' yas 
[\[52b.5\]]grangs mang ba/_/lus ngag yid la bsdus pa rnam pa gsum/_/dbang po yul las sdug bsngal byung nas ni/_/lus kyis 'gro 'dug gom pa bor sa med/_/ngag gis tshig brjod don gyis bden par dka'/_/yid kyis bsam pa bden pa kun las 
[\[52b.6\]]'gal/_/ma nor bsam pa kun kyang bsgrub tu med/_/lus ngag sdom pa rgya mdud dam po des/_/bden nyid don dang phrad pa shin tu dka'/_/bsrung med nyams pa med dang phrad mi 'gyur/_/bsrung med nyams pa med pa kun byed lung /_/kye sems 
[\[52b.7\]]dpa' chen po nyon cig_/nga las byung ba'i ston pas lung phog pa/_/gza' dang rgyu skar dus tshigs bzang sgo nas/_/phyi nang gtsang ma'i khrus kyis dag byas te/_/sdom pa tshul khrims 'gro don zhal 'ches pa/_/gang yang dam bcas tshul bzhin mi 'grub 
[\[53a\]]
[\[53a.1\]]ste/_/dam bcas ma grub bshags pas sems mi 'dag_/bsrung med nga dang yun du thag ring nyams/_/kye rdo rje gsang ba gsum gyi dam tshig ni/_/rtsa ba gsum dang yan lag lnga rnams te/_/rtsa ba gsum ni sku gsung thugs 'dus te/_/
[\[53a.2\]]sku ni lha yi skur bsgom lus kyang 'ching /_/ngag ni 'dzab dang ting 'dzin zhi ba min/_/yid kyi ting 'dzin 'phro 'dus bzung nas ni/_/rtsa ba mi rtog dam tshig bde dang bral/_/yan lag rnam pa lnga ni 'di lta ste/_/dang por shes par bya ba'i dam tshig ni/_/phung 
[\[53a.3\]]po lnga dang 'byung ba rnam pa lnga/_/rnam shes dbang po yul la sogs pa rnams/_/lha dang dkyil 'khor rang bzhin shes par bya/_/shes bya shes byed med pa des ma mthong /_/spyad par bya ba'i dam tshig rnam lnga ni/_/sta na ga na ma byin blangs pa dang /_/
[\[53a.4\]]mi tshangs spyod dang [{]brdzun [,]rdzun [}]du smra ba dang /_/rnam pa lnga ni thabs mkhas spyod byed pa/_/ma spyad nyams mthong rtog dang bcas nas spyod/_/de yang mi rtog mnyam dang bral ba yin/_/dang du blang ba'i dam tshig rnam lnga ni/_/dri chen dri tshu la sogs dam rdzas lngas/_/
[\[53a.5\]]rgyal ba'i sku lnga 'di las 'grub zer nas/_/dpa' bo 'bru lngas 'phro 'du byas nas ni/_/rgyal ba'i sku lnga dang du len byed pa/_/dang du ma blangs sku lnga mi grub rtog_/blang dor bral ba'i rtogs 'das de ma grub/_/mi spong ba yi dam rdzas rnam lnga ni/_/'dod chags zhe 
[\[53a.6\]]sdang la sogs dug lnga po/_/gsang ba rdo rje'i dam tshig chen po ru/_/nyon mongs lnga bsgyur ye shes rnam pa lngar/_/dug lnga mi spong ye shes rnam lngar len/_/blang dor med pa'i bde ba des ma grub/_/grub par bya ba'i dam tshig rnam lnga ni/_/phung po lnga dang 'byung 
[\[53a.7\]]ba lnga rnams dang /_/rnam shes yul rnams dkyil 'khor grub byed pa/_/ting 'dzin gsum dang cho ga lnga rdzogs nas/_/rgyal ba'i rigs lnga'i dkyil 'khor grub byed pa/_/ting 'dzin cho ga lnga yis sems rtsol byed/_/mi rtog ma btsal lhun gyis grub dang 
[\[53b\]]
[\[53b.1\]]'gal/_/bsgom pa'i sku ni mi rtog 'ja' tshon 'dra/_/cho ga bzlas brjod 'dzab kyang rtsi skya 'dra/_/rtsol sgrub spyod pas lhun gyis grub mi 'gyur/_/med par bsgrub pas shin tu grub pa med/_/kun byed nga la bsrung ba'i dam tshig med/_/rgyu rkyen med pas 
[\[53b.2\]]rtsol zhing bsgrub mi dgos/_/lhun gyis grub pas spyad par bya mi dgos/_/ye shes yin pas shes par bya mi dgos/_/rang 'byung yin pas rgyu dang rkyen mi dgos/_/bzang ngan med pas blang dor bya mi dgos/_/dngos po med pas med pa zhes su bshad/_/
[\[53b.3\]]dngos su mi spyod ye shes ma 'gags pas/_/de la phyal ba zhes su btags pa yin/_/sems su kun gcig gcig pur btags pa yin/_/ji ltar snang ba'i chos rnams thams cad kun/_/yid ches byang chub sems su rdzogs pa'i phyir/_/lhun gyis 
[\[53b.4\]]rdzogs pa zhes su nga yis bshad/_/tsha grang bkres skom blun lkugs chos nyid la/_/sku gsum 'khor sngangs 'bros pa'i cho ga drug_/gong bshad bzhin du btsal zhing bsgrub mi dgos/_/rgyu nyid rang 'byung ye shes yin pa'i phyir/_/las kyi rkyen gyi dbang 
[\[53b.5\]]du de mi 'gyur/_/chos nyid rang bzhin cir yang 'gyur med pas/_/btsal bas grub par nga yis lung ma bstan/_/rang 'byung ye shes kun dang mtshungs med pas/_/rgyu rkyen las kyis rang 'byung de mi 'grub/_/bden pa gnyis kyis gtan la dbab tu 
[\[53b.6\]]med/_/nges pa gcig la bden pa rnam pa gnyis/_/ma nges the tshom can gyi lung de la/_/nges pa gcig tu bstan pa ga la yod/_/rnal 'byor gang zag chos la rlom byed ni/_/ston gsum rgyu 'bras lung la brten smra ba/_/de la bden gnyis tshad ma 
[\[53b.7\]]bzhi yang dgos/_/kun byed nga yis chos kun byas pa'i phyir/_/ngas byas chos la bden pa gnyis mi dgos/_/ngas byas chos la bden pa gnyis dgos su/_/ngas byas thams cad byang chub sems su byas/_/byang chub sems la don dam kun rdzob med/_/
[\[54a\]]
[\[54a.1\]]ces gsungs so/_/byang chub kyi sems kun byed rgyal po las dam tshig bsrung du med pa'i le'u ste zhe drug pa'o//_//de nas byang chub kyi sems kun byed rgyal po des rdzogs pa chen po la phrin las btsal du med pa 'di gsungs so/_/
[\[54a.2\]]kye sems dpa' chen po nyon cig_/kun byed nga ni rdzogs pa chen po ste/_/rdzogs pa chen po lhun gyis grub pa'i phyir/_/phrin las ye nas btsal du med par bstan/_/phrin las btsal du yod par lung ston pa/_/nga las byung ba'i ston pa sku gsum gyis/_/
[\[54a.3\]]rang re 'khor la btsal ba'i las phog pa/_/btsal ba'i las ni rang res so sor phog_/sprul pas btsal ba'i rgyu la las phog pa/_/lus ngag yid gsum tshad med sgor zhugs nas/_/lus kyi sdom pa srog gcod rku g.yem spang /_/ngag gi sdom pa dag 
[\[54a.4\]]khyal tshig rtsub dang /_/[{]brdzun [,]rdzun [}]dang phra ma la sogs ngag gis spang /_/yid kyis mnab sems gnod sems log lta spang /_/dge bcu spyod pa'i las de rgyur bkod nas/_/sbyin pa tshul khrims pha rol phyin bcu las/_/spyad nas sa dang kun 'od thob 'dod 
[\[54a.5\]]pa/_/tshi chad las ni bskal pa gsum du spyod/_/de yang kun byed nga yis lung phog min/_/longs spyod rdzogs pas 'khor la lung phog pa/_/rgyu dang 'bras bu'i sgo nas las phog pa/_/sems can ting 'dzin las ni 'di lta ste/_/khrus dang gtsang sbrar phyi nang 
[\[54a.6\]]dag byas te/_/cho 'phrul las kyis byin gyis brlabs nas ni/_/ye shes sems dang dam tshig gnyis ltas nas/_/ting 'dzin las kyis mchod cing gshegs gsol byed/_/las des mi tshe bdun du tshi chad 'gyur/_/chos kyi sku las longs spyod skur bzhengs 
[\[54a.7\]]nas/_/rnal 'byor chen po'i 'khor la lung phog pa/_/bdag nyid chen po yin par lung bstan nas/_/rang rgyud dag pa'i dkyil 'khor de rnams la/_/kha dog rigs dang sbyar ba'i lha bsgoms nas/_/zhi lhas zhi bar byed pa'i las byed pa/_/rgyas lhas rgyas 
[\[54b\]]
[\[54b.1\]]par byed pa'i las byed pa/_/dbang lhas dbang du sdud pa'i las kyang byed/_/drag lhas stongs par byed pa'i las kyang byed/_/tshe la gnas dang phyag rgya rig 'dzin 'grub/_/phrin las rnam bzhis tshi chad grub pa med/_/mi rtsol bya med las ni de ma grub/_/
[\[54b.2\]]rdzogs chen rgyu 'bras ye nas 'das pa'i phyir/_/btsal zhing bsgrubs pas bya med grub pa med/_/rgyu 'bras lta ba'i ston pas lung bstan pa/_/'jig rten mtshan ma'i chos la tshod btsugs nas/_/rgyu las btsal nas 'bras bu grub byed pa/_/sems la rgyu 
[\[54b.3\]]med ye nas 'bras bu med/_/byang chub sems la skye ba med pa'i phyir/_/'jig rten skye ba'i chos la dpe blangs nas/_/skye las 'jig pa 'byung bar sgros mi gdags/_/rang 'byung rgyu 'bras 'das pa ma brtags par/_/'jig rten mtshan ma'i chos la 
[\[54b.4\]]tshod btsugs nas/_/rgyu las btsal bas 'bras bu 'byung zer ba/_/de ni rgyu 'bras theg pa drang lung yin/_/kye sems dpa' chen po nyon cig_/ye shes ye shes zhes su bstan pa ni/_/rang 'byung ye shes ma 'gags kun dang mtshungs/_/rgyu las ma 
[\[54b.5\]]byung mtshungs med ye shes de/_/thams cad bskyed pas gzhan nas chos 'byung med/_/'jig rten rgyu 'bras chos la tshod btsugs nas/_/btsal ba med pa'i 'bras bu 'byung mi 'gyur/_/byang chub sems ni rgyu rkyen med pa'i phyir/_/'jig rten skye 
[\[54b.6\]]'gag chos la tshod mi gzugs/_/byang chub sems ni rkyen gyis ma bskyed pas/_/'jig rten rkyen bskyed chos la dpe ma len/_/kye sems dpa' chen po/_/che ba 'dod nas bsgom bsgrub rtsol byed pa/_/bsgom bsgrub btsal bas che ba de mi 'grub/_/che 
[\[54b.7\]]ba rang 'byung ye nas che ba yin/_/bsgoms na sangs rgyas dgongs pa 'chos pa yin/_/sangs rgyas dgongs pa gang zhig 'chos byed pa/_/de yis sangs rgyas thams cad spangs pa yin/_/de yis sangs rgyas spangs pa ma yin te/_/de yis rang gi byang chub 
[\[55a\]]
[\[55a.1\]]sems spangs pas/_/rang gi rang bzhin bskal par phrad mi 'gyur/_/kye sems dpa' chen po/_/sems kyis ting 'dzin sgom pa ma byed cig_/ye shes yul la rtog par ma byed cig_/ngag gis 'dzab dang snying po bzla mi dgos/_/lag gis 
[\[55a.2\]]'du byed phyag rgya bca' mi dgos/_/sems kyis ting 'dzin 'phro 'du las ma byed/_/ngang la gnas pas g.yos med lhun gyis grub/_/rang bzhin gnas pas sus kyang bcos su med/_/ma btsal ji bzhin pa ru gnas pa des/_/bya ba med pa las kyi mchog 
[\[55a.3\]]tu bstan/_/don de rtogs pas las rnams mi byed de/_/las ma byas pas de bzhin nyid du gnas/_/de bzhin nyid la gang zhig su gnas pa/_/de yis ma nor ma bcos 'grub par 'gyur/_/de ni ma nor bzhin ni ma bcos yin/_/nyid ni ma nor 
[\[55a.4\]]ngo bo nyid la bya/_/de bzhin nyid las sangs rgyas chos med do/_/zhes gsungs so/_/byang chub kyi sems kun byed rgyal po las phrin las btsal du med pa'i le'u ste zhe bdun pa'o//_//de nas byang chub kyi sems kun byed rgyal po des/_chos 
[\[55a.5\]]thams cad gzhi ma kun byed nyid yin par zhal gyis bzhes pa 'di gsungs so/_/kye sems dpa' chen po nyon cig_/kun byed nga ni kun gyi byang chub sems/_/byang chub sems ni chos kun gzhi ma ste/_/kun byed nga yi rang bzhin rnam gsum las/_/phun 
[\[55a.6\]]sum tshogs pa'i dgos pa kun kyang tshang /_/rang bzhin gsum ni 'di ltar shes par bya/_/skye ba med dang 'gag pa med pa dang /_/mi 'gag skye ba'i cho 'phrul 'byung ba gsum/_/gsum ni phun sum tshogs par bstan pa yin/_/ma skyes skye ba med pa'i rang 
[\[55a.7\]]bzhin las/_/chos kyi gzhi ma bstan pa phun sum tshogs/_/ma bsgribs ma bkag pa yi rang bzhin las/_/ston pa gsum gyi rang bzhin phun sum tshogs/_/ma skyes skye ba'i cho 'phrul ngo bo las/_/'khor gyi rang bzhin rnam gsum phun sum tshogs/_/kye 
[\[55b\]]
[\[55b.1\]]sems dpa' chen po nyon cig_/nga yi rang bzhin chos nyid gcig pu la/_/nga ma 'gags pa'i ston pa rnam gsum gyis/_/skye ba'i cho 'phrul 'byung ba'i 'khor gsum las/_/nga yi chos nyid de bzhin nyid gcig la/_/rtogs par bya ba'i thabs kyi gzhi 
[\[55b.2\]]ma drug_/lta ba chos nyid mthong ba'i gzhi ma byed/_/des ni mthong bar bya ba'i thabs yin te/_/ma skyes dmigs par bya ba'i yul med pas/_/bltas pas de bzhin nyid la mthong ba med/_/dam tshig rang skyon sel ba'i gzhi ma byed/_/des ni bar chad 
[\[55b.3\]]med pa'i thabs yin te/_/de bzhin nyid la bsrung ba'i yul med pas/_/bsrungs pas de bzhin nyid la thub pa med/_/las ni grub par byed pa'i gzhi ma byed/_/btsal bas grub par byed pa'i thabs yin te/_/de bzhin nyid la btsal ba'i yul med pas/_/
[\[55b.4\]]de bzhin nyid la las kyi grub pa med/_/lam gyis bgrod pas phyin pa'i gzhi ma byed/_/des ni gnas su phyin pa'i thabs yin te/_/de bzhin nyid la lam gyis bgrod med phyir/_/bgrod pas phyin pa'i de bzhin nyid ma yin/_/sa ni gnas par byed pa'i 
[\[55b.5\]]gzhi ma byed/_/des ni sbyang mi dgos pa'i thabs yin te/_/de bzhin nyid la thams cad kun gnas pas/_/gnas par bya ba'i sa la sbyang du med/_/ye shes rtogs par byed pa'i gzhi ma byed/_/ngas ni chos nyid rig pa'i thabs yin te/_/de bzhin nyid 
[\[55b.6\]]la rtogs pa'i yul med pas/_/rang 'byung ye shes yul la rtog pa med/_/kye sems dpa' chen po nyon cig_/byang chub sems ni chos kyi gzhi yin pas/_/theg pa so so lta spyod drug drug gis/_/rgyu 'bras ltos pa'i 'khor la de bstan pas/_/de re rang 
[\[55b.7\]]'thad bsam pa re re yis/_/lta spyod gzhi ma drug la btsal byas kyang /_/de bzhin nyid la btsal ba'i yul med pas/_/btsal bas de bzhin nyid la bcos pa'i phyir/_/rang sems gzhi ma bcos med de mi phrad/_/kye sems dpa' chen po nyon cig_/lta ba 
[\[56a\]]
[\[56a.1\]]bsgom du med ces bstan pa ni/_/chos kyi rtsa ba rang las med pa'i phyir/_/rang gis rang la blta ru med pa'i phyir/_/rang med yul ni nga yis bstan pa med/_/des na lta ba bsgom du med ces bstan/_/dam tshig bsrung du med ces bstan pa ni/_/
[\[56a.2\]]bsrung bas mi thub rang gi sems mi khegs/_/rang 'byung ye shes yin pas bsrung du med/_/kye phrin las btsal du med ces bstan pa ni/_/rdzogs chen rgyu 'bras ye nas 'das pa'i phyir/_/phrin las rgyu las bsgrubs nas 'bras bur 'dod/_/rdzogs chen 'bras 
[\[56a.3\]]bu 'dod pa med pa ni/_/phrin las btsal ba med pa'i phyir/_/phrin las btsal du med ces bstan pa yin/_/lam la bgrod du med ces bstan pa ni/_/kye dus gsum sangs rgyas khams gsum sems can la/_/bgrod pa byang chub sems kyi lam la 
[\[56a.4\]]bgrod/_/sems su sangs rgyas sems can gnyis su med/_/des na sems kyis sems la lam bgrod med/_/sa la sbyang du med ces bstan pa ni/_/chos dbyings byang chub sems kyis 'di la/_/sbyangs pas thob par 'dod pa rgyu 'bras can/_/chos 
[\[56a.5\]]nyid byang chub sems kyi sa 'di le/_/sbyangs bcos byas grub lung ni ngas ma bstan/_/ye shes yul la mi rtog zhes bstan pa/_/yul de ye nas rang 'byung ye shes te/_/ye shes la ni ye shes yul ma mchis/_/zhes gsungs so/_/byang chub kyi 
[\[56a.6\]]sems kun byed rgyal po las chos thams cad kyi gzhi ma kun byed nyid yin par bstan pa'i le'u ste zhe brgyad pa'o//_//de nas byang chub kyi sems kun byed rgyal po des thams cad nga la gnas pa'i sa 'di bstan to/_/kye sems dpa' chen po/_
[\[56a.7\]]kun byed rgyal po nga nyid ni/_/kun gyi byang chub snying por gnas/_/byang chub sems kyi rang bzhin ni/_/chos kyi dbyings kyi pho brang ste/_/dus gsum sangs rgyas thams cad dang /_/khams gsum sems can thams cad kun/_/klong chen sems 
[\[56b\]]
[\[56b.1\]]kyi gnas de na/_/ma gnas pa ni gcig kyang med/_/kun gyi gnas dang sa yin te/_/'du 'bral med par de na bzhugs/_/de la sbyang zhing bgrod mi dgos/_/de la sbyangs te bgrod 'gyur na/_/rang gi sems de 'chos pa ste/_/bcos pas rang sems 
[\[56b.2\]]'byongs mi 'gyur/_/de ni spyi sa kun gyi gnas/_/kye sems dpa' chen po nyon cig_/nga las byung ba'i ston pa sku gsum gyis/_/rgyu 'bras dga' ba'i 'khor rnams la/_/sa mdo rnam pa gsum bstan te/_/bskyed pa'i sa dang spyod pa'i sa/_/bsgrub 
[\[56b.3\]]pa'i sa dang gsum bstan te/_/bskyed pa'i sa ru sems bzhi bskyed/_/spyod pa'i sa ru sems spyod bcus/_/bsgrub pa'i sa ru grub 'dod pas/_/de ni drang ba'i lung du bstan pa'i phyir/_/yang dag nges par yod par lung ma bstan/_/yang dag nges par nga yi 
[\[56b.4\]]lung 'di nyon/_/byang chub sems la rgyu rkyen med pa'i phyir/_/bskyed pa'i sa ru byang chub sems mi bskyed/_/bskyed pa'i sa ru byang chub sems bskyed na/_/chos dbyings nam mkha' byang chub sems mi shong /_/dge sdig las la dran pa dbang bsgyur 
[\[56b.5\]]bas/_/phyi yul chos nyid spangs pas ma spongs te/_/rang 'byung ye shes mi khegs bzhin du 'gegs/_/rang 'byung ye shes yul la mi rtog bzhin/_/gzung dang 'dzin pa yod ces 'joms par byed/_/des na byang chub sems la skyes pa med/_/
[\[56b.6\]]spyod pa'i sa ru byang chub bcu spyad pas/_/ji ltar snang ba'i chos rnams thams cad kun/_/byang chub sems la g.yos pa med pa ni/_/nam mkha' lta bu'i chos nyid snang bar zad/_/nam mkha' la ni g.yos pa rdul tsam med/_/de bzhin byang chub sems 
[\[56b.7\]]la g.yos pa med/_/grub pa'i sa ru byang chub grub 'dod pa/_/kun du 'od dang ma chags pad+ma'i spyan/_/rdo rje 'dzin dang stug po bkod pa dang /_/'khor lo tshogs chen rdo rje 'chang ba dang /_/rgyu 'bras kun bzang dbye ba med sa drug_/byang chub bsgrub pa'i sa ru 
[\[57a\]]
[\[57a.1\]]ming btags pa/_/sems kyi rang bzhin rgyu rkyen bral ba'i phyir/_/bsgrubs pas grub pa'i 'bras bu ngas ma bstan/_/sems kyi rang bzhin drug snang bstan pa yin/_/sems kyi rang bzhin drug ni 'di lta ste/_/rang 'byung ye shes ma 
[\[57a.2\]]'gags pa yi rtags/_/dbang po sgo lnga kun du gsal ba la/_/kun du 'od kyis zhes btags pa yin/_/yul la mi rtog chags pa med pa la/_/ma chags pad+ma spyan du btags pa yin/_/skye 'jig med pa'i byang chub sems de la/_/rdo rje 'dzin pa zhes 
[\[57a.3\]]su nga yis btags/_/rang gi rang bzhin chos nyid dpag med la/_/rang 'byung ye shes mi rtog mnyam par bkod/_/stug po bkod pa'i sa zhes btags pa yin/_/byang chub sems kyi rang bzhin dkyil 'khor de/_/rang la gnas pa'i chos rnams thams 
[\[57a.4\]]cad la/_/yi ge 'khor lo tshogs chen sa rnams te/_/sku gsung thugs la skye dang 'jig med pas/_/rdo rje 'chang gi sa zhes bshad pa yin/_/byang chub sems la rgyu 'bras gnyis med de/_/sems las byung ba'i chos rnams thams cad la/_/bzang 
[\[57a.5\]]ngan blang dor ye nas med pa'i phyir/_/dbye ba med pa'i sa zhes nga yis bshad/_/des na byang chub sems kyi chos dbyings la/_/dus gsum sangs rgyas khams gsum sems can kun/_/de nas 'byung zhing de ru gnas pa'i phyir/_/chos dbyings byang 
[\[57a.6\]]chub sems ni kun spyod sa/_/zhes gsungs so/_/sangs rgyas sgrub pa'i sa zhes btags pa de/_/byang chub sems kyi rang bzhin de las ni/_/gong bshad bzhin du byang chub sems la gnas/_/zhes sbyang du med pa'i sa bstan to/_/byang chub kyi sems 
[\[57a.7\]]kun byed rgyal po las rdzogs pa chen po'i sa la sbyang du med pa'i le'u ste zhe dgu pa'o//_//de nas byang chub kyi sems kun byed rgyal po des byang chub kyi sems rang byung ba'i ye shes la sgrib pa med pa 'di gsungs so/_/kye sems dpa' chen po nyon 
[\[57b\]]
[\[57b.1\]]cig_/ye shes ye shes zhes bya ba/_/ye shes ye nas shes pa yin/_/rang byung ye shes ye nas shes/_/yul la rtog pa'i ye shes de/_/yul las byung bas rang byung min/_/yul med tsam na gsal mi byed/_/des na rang byung ye shes de/_/
[\[57b.2\]]ye nas shes pa'i ye shes yin/_/ye shes zhes ni de la bya/_/'khor gyi ston pa'i ye shes ni/_/yul la brtags pa'i ye shes de/_/gang su yul la rtog byed pa/_/de ni rig byed ye shes yin/_/rig par bya ba'i yul de ni/_/byang chub sems 
[\[57b.3\]]las byung ba'i phyir/_/de ni yul med byang chub sems/_/ye shes rang las byung ba'i phyir/_/de la ting 'dzin sgom mi byed/_/ting 'dzin sgom pa mi byed pas/_/ting 'dzin bag chags sog mi 'gyur/_/bag chags med pa'i chos nyid de/_/dus 
[\[57b.4\]]gsum sangs rgyas dgongs par bshad/_/dus gsum sangs rgyas thams cad kyi/_/dgongs pa'i yul la mi rtog ste/_/mnyam pa nyid du ye nas gnas/_/kye sems dpa' chen po nyon cig_/dus gsum sangs rgyas thams cad kyi/_/rang byung ye 
[\[57b.5\]]shes thugs de la/_/ye nas rtog pa med pa'i phyir/_/sangs rgyas dgongs pa mi mdzad de/_/rtog pa'i yul ni kun dang bral/_/shin tu rnal 'byor gang zag gang /_/su yang rung ba de yis ni/_/rtog pa med la gnas gyur na/_/de ni sangs rgyas 
[\[57b.6\]]dgongs pa mdzad/_/kye sems dpa' chen po nyon cig_/rang 'byung ye shes sangs rgyas dgongs pa mdzad/_/rang 'byung ye shes yul la mi rtog pas/_/rnam par rtog pa'i bag chags gos mi 'gyur/_/las ni ting 'dzin brtags pa'i 
[\[57b.7\]]bag chags yin/_/mi rtog pa la bag chags yod ma gsungs/_/mi rtog pa yi rang 'byung ye shes lnga/_/sems kyi rang bzhin dbang po sgo lngar bshad/_/rang 'byung ye shes de la 'gag pa med/_/byang chub sems kyi ngo bo mngon snang la/_/
[\[58a\]]
[\[58a.1\]]rang 'byung ye shes mi 'gag so sor gsal/_/rang gi rkyen gyis snang bas dor mi byed/_/ting 'dzin mi rtog bag chags sog mi 'gyur/_/'di yang dus gsum sangs rgyas dgongs pa ste/_/gang du mi rtog 'di la su gnas la/_/nga la 
[\[58a.2\]]mi gnas 'gro ba'i don mi gnas/_/chos sku byang chub sems la 'di gnas te/_/dus gsum sangs rgyas kun gyi dgongs pa 'dus/_/kye sems dpa' chen po tshig don 'di/_/rig pa nyams su mngon sum rtogs par gyis/_/rang 'byung ye shes 
[\[58a.3\]]yul la lngar gnas pa/_/ye shes lnga ni yul lnga 'dod ma yin/_/yul 'dod lnga ni ye shes lnga la snang /_/yul de ye nas ye shes yin pa'i phyir/_/yul dang ye shes gnyis su ngas ma bstan/_/des na yul yang rang 'byung ye shes yin/_/rang 
[\[58a.4\]]'byung ye shes gcig las med pa la/_/nga las byung ba'i 'khor gyi ston pa yin/_/yul la brten nas ye shes ming btags pa/_/rnam pa grangs kyi ye shes byung ba ni/_/rnam brtags pa yi ye shes gcig gis ni/_/yul gcig rang bzhin 
[\[58a.5\]]so sor snang ba la/_/yul can la ni yul gyi ming btags pa/_/de ni nges pa ma yin 'khrul pas brtags/_/kun byed nga yi rang 'byung ye shes min/_/kun byed nga yi rang bzhin gcig bu la/_/'khor gyi 'dod pa rnams kyis ming btags pa/_/
[\[58a.6\]]la las byang chub sems su ming btags la/_/la las chos kyi dbyings su ming yang btags/_/la las nam mkha'i khams su ming yang btags/_/la las rang 'byung ye shes ming yang btags/_/la las chos kyi sku ru ming yang btags/_/
[\[58a.7\]]la las longs spyod rdzogs par ming yang btags/_/la las sprul pa'i sku ru ming yang btags/_/la las sku gsung thugs su ming yang btags/_/la las thams cad mkhyen par ming yang btags/_/la las rnam pa thams cad ming yang 
[\[58b\]]
[\[58b.1\]]btags/_/la las ye shes bzhi dang gsum du btags/_/la las ye shes lnga ru ming btags la/_/la las dbyings dang ye shes ming btags pa/_/rang 'byung byang chub sems ni gcig la btags/_/rang 'byung nga la mthong tshad smras 
[\[58b.2\]]pa yin/_/zhes gsungs so/_/byang chub kyi sems kun byed rgyal po las rang 'byung ye shes bstan pa'i le'u ste lnga bcu pa'o//_//de nas byang chub kyi sems kun byed rgyal po des rdzogs pa chen po'i lam la bgrod du med pa 'di 
[\[58b.3\]]gsungs so/_/kye sems dpa' chen po nyon cig_/kun byed rgyal po nga ni byang chub sems/_/byang chub sems ni kun gyi lam chen te/_/gnas dang yul dang sangs rgyas sa dang gsum/_/gzhan na med de 'di na rang bzhin gnas/_/chos kyi 
[\[58b.4\]]dbyings dang chos nyid 'di na gnas/_/nam mkha'i khams dang gzhal yas 'di na gnas/_/sangs rgyas sa dang yul ni byang chub sems/_/gzhan du bgrod pa'i lam dang gnas med de/_/bgrod pas nam mkha'i lam la phyin pa med/_/kye 
[\[58b.5\]]sems dpa' chen po nyon cig_/lam la bgrod pa yod par lung ston pa/_/nga las byung ba'i ston pa sku gsum gyis/_/bgrod pa'i lam ni lnga dang gsum bstan te/_/de la bgrod pas phyin par 'dod pa ni/_/rgyu dang 'bras bu thob par 'dod 
[\[58b.6\]]yin na/_/rdzogs chen bgrod du med dang mi mthun te/_/tshogs dang sbyor bsgom mthong pa lngar/_/tshogs gnyis bsags nas gzung 'dzin gnyis choms te/_/bsgoms pas chos mthong thob pa'i 'bras bu de/_/bgrod du med pa'i 
[\[58b.7\]]lam dang ma phrad pas/_/bde chen rtsol sgrub 'das pa ming mi grag_/'bras bu gsang bar bstan pa lam gsum ni/_/de bzhin nyid dang kun du snang la sogs/_/sku gsum lam zhes goms par bsgoms pa des/_/rang byung chos la rgyu 'bras bsnyen 
[\[59a\]]
[\[59a.1\]]sgrub bzhis/_/bgrod pas rtsol sgrub 'das pa'i sar mi phyin/_/rang sems spros bral chos kyi dbyings yin pas/_/spros bral de na sangs rgyas thams cad bzhugs/_/de bas lam la bgrod par ma byed cig_/rang sems ma 
[\[59a.2\]]bsgribs nam mkha' bzhin du gsal/_/de na dus gsum sangs rgyas thams cad bzhugs/_/de bas lam la bgrod par ma byed cig_/rang sems ma bcos chos nyid ji bzhin pa/_/de la dus gsum sangs rgyas lhun gyis grub/_/de bas lam la 
[\[59a.3\]]bgrod par ma byed cig_/gal te ma rig lam la bgrod gyur na/_/phyin pa'i dus med rtogs thob dus med de/_/bgrod pas sangs rgyas sa ru phyin pa med/_/sangs rgyas rang sems rtog pa bral ba yin/_/bgrod pas rang sems rtog bral der mi phyin/_/
[\[59a.4\]]lta ba bsgoms pas ting 'dzin yul dang phrad/_/ting 'dzin de yis rtog bral mnyam dang bral/_/dam tshig bsrungs pas ma nyams 'dzin la gnas/_/ma nyams 'dzin pas rtog med mnyam dang bral/_/phrin las btsal bas grub pa'i ting 'dzin byed/_/
[\[59a.5\]]grub pa'i ting 'dzin mi rtog mnyam dang bral/_/sa la sbyangs pas gnas pa'i ting 'dzin byed/_/'byongs pa'i ting 'dzin rtog med mnyam dang bral/_/chos nyid brtags pas gsal ba'i ting 'dzin byed/_/ting 'dzin gsal bas rtog med mnyam dang bral/_/
[\[59a.6\]]ye shes gsal bar rtogs pa'i ting 'dzin byed/_/gsal bar rtogs pa'i ting 'dzin mi rtog bral/_/kye sems dpa' chen po nyon cig_/'dod pa'i ting 'dzin ji ltar gsal ba des/_/'dod pa med pa bde ba grub par byed/_/bya bral zin pa'i 
[\[59a.7\]]bde ba chen po de/_/mi rtog 'dod pa med pa de yis blangs/_/ting 'dzin mi byed bag chags mi sog pas/_/rang 'byung ye shes las kyi dbang mi 'gyur/_/rang 'byung ye shes chos sku'i snying po de/_/btsal bas mi 'grub rang bzhin gnas pas 'grub/_/
[\[59b\]]
[\[59b.1\]]grub par bya ba'i don rnams kun dang bral/_/don zhes bya ba'i ming tsam btags pa yin/_/yang dag nyid du sangs rgyas ming tsam yin/_/sangs rgyas ming du 'dogs par byed pa ni/_/des pa'i lung min drang ba'i lung du bstan/_/nga las byung ba'i ston pa 
[\[59b.2\]]sku gsum gyis/_/chos dang sangs rgyas dge 'dun dkon mchog gsum/_/yod par ming btags de gnyan bsgrub pa ru/_/nga las byung ba'i 'khor ni sems can la/_/bde yo skyid do sdug bsngal de blangs nas/_/'di las ma gtogs pa yi bde 
[\[59b.3\]]ba ni/_/gzhan med zer nas lta spyod sna tshogs pa/_/spyad pas grub pa'i lung 'di bstan pa yin/_/bya med kun byed nga yi lung ma yin/_/zhes gsungs so/_/byang chub kyi sems kun byed rgyal po las lam la bgrod du med pa'i le'u ste nga 
[\[59b.4\]]gcig pa'o//_//de nas byang chub kyi sems kun byed rgyal po des bya med rdzogs pa 'dod pa med pa 'di gsungs so/_/kye sems dpa' chen po/_/chos rnams thams cad grub 'dod na/_/'dod pa'i sa ni ma sgrub cig_/'dod par byed pa'i sems 
[\[59b.5\]]de ni/_/mi len thams cad spong ba yin/_/'di ni rgyu 'bras 'das pa'i phyir/_/'bras bu 'dod nas rgyu mi sgrub/_/mi rtog rang bzhin gnas pas 'grub/_/'dod pa'i ting 'dzin thams cad spongs/_/'dod med thams cad len par byed/_/ting nge 'dzin 
[\[59b.6\]]pas 'dod pa 'dzin/_/'dod pa de ni yang dag min/_/yang dag gzung du yod ma yin/_/byas pa'i las ni thams cad kyis/_/ma btsal lhun gyis grub pa sgrub/_/ma btsal lhun gyis grub pa de/_/byas pas grub pa ma yin te/_/ma byas ye nas 
[\[59b.7\]]lhun gyis grub/_/'dod pas thams cad kun spangs pas/_/grub par byed pa'i gegs su che/_/'dod pa'i ting 'dzin bag chags des/_/bag chags de ni sems 'dzin yin/_/'dzin pas bde ba de spong byed/_/mi 'dzin bde ba kun len pas/_/ji bzhin 
[\[60a\]]
[\[60a.1\]]pa yi rang bzhin no/_/ji bzhin bcos pa med pa de/_/sangs rgyas kun gyi dgongs pa gcig_/bde ba che las ma gtogs pa/_/'dod dang 'dzin pa ga la yod/_/mi gnas pa la dmigs pa med/_/mi rtog pa la 'dzin pa med/_/
[\[60a.2\]]med pa don gyi snying po de/_/'dod pa med pas thob par 'gyur/_/gang la 'dzin chags med pa des/_/ting nge 'dzin te 'dzin pa'i mchog_/kun zin ye nas grub zin pas/_/btang gzhag mi rtog grub pa'i rgyal/_/kye sems dpa' chen 
[\[60a.3\]]po/_sna tshogs bsgoms pas gcig mi gsal/_/gsal ba ting 'dzin gang byed pa/_/de la'ang ting 'dzin yod ma yin/_/de bzhin nyid du gcig pa la/_/sangs rgyas sems can gnyis su phye/_/bde dang sdug bsngal gnyis phye 
[\[60a.4\]]nas/_/bde ba dang du blang lung bstan/_/sdig pa rgyab tu bor lung bstan/_/de ni nges pa'i lung dang 'gal/_/kye sems dpa' chen po/_/gcig la gnyis su ma 'byed cig_/bde ba sdug bsngal byang chub gcig_/sangs rgyas sems can sems su 
[\[60a.5\]]gcig_/snang srid snod bcud chos nyid gcig_/bden [{]brdzun [,]rdzun [}]gnyis kyang chos nyid mnyam/_/bde ba ma len sdug ma spong /_/rang bzhin gnas pas kun kyang 'grub/_/bde la chags pa sdug bsngal yin/_/kun gsal de la rtog med pas/_/de ni rang 
[\[60a.6\]]'byung ye shes yin/_/ye shes bag chags mi sog pas/_/las kyis gos par ga la 'gyur/_/rgyu 'bras ye shes ting 'dzin rtog_/rtog pa'i ye shes bag chags can/_/ye shes bag chags dbang sgyur bas/_/rtog pa'i ye shes bsgom 
[\[60a.7\]]mi bya/_/rtog pa'i ye shes bsgom byas pas/_/mi rtog mnyam dang bral bar 'gyur/_/ting 'dzin rtsol ba'i nad kyis zin/_/kye sems dpa' chen po/_kun byed nga ni byang chub sems/_/thams cad byang chub sems yin la/_/byang chub sems las 
[\[60b\]]
[\[60b.1\]]thams cad med/_/sems las sprul pa'i chos ni sna tshogs te/_/sna tshogs sprul pa cir yang snang ba ni/_/sems can gzugs dang dbyibs dang kha dog dang /_/ji ltar snang ba de la dad pa re/_/dad pa de yis 'thad pa'i chos ston pa/_/de ni ye shes thugs 
[\[60b.2\]]rje sprul par bshad/_/de yang rang bzhin chos la g.yos pa med/_/sangs rgyas rang bzhin chos la g.yos med pas/_/dus gsum rgyal ba rnams kyi chos nyid yin/_/chos nyid las ni sangs rgyas gud na med/_/sangs rgyas las ni sems can gud na med/_/
[\[60b.3\]]sems can mi rtog sangs rgyas dgongs pa yin/_/byang chub sems ma byung gi bar du ni/_/sangs rgyas dang ni sems can gnyis ka med/_/de bas sangs rgyas kun pas sems nyid bsngags/_/sems nyid mi 'gyur ba ye nas med/_/chos nyid 
[\[60b.4\]]bsgyur bas g.yos pa rdul med par/_/gcig la rim pa dgu dang brgyad khri stong /_/'byed pa'i ston pas gcig gi don mi rtogs/_/gcig ma rtogs pas kun don rtogs mi 'gyur/_/des na sems gcig don de rab tu rtogs/_/zhes gsungs so/_/byang 
[\[60b.5\]]chub kyi sems kun byed rgyal po las ma g.yos 'dod pa med pa'i le'u ste nga gnyis pa'o//_//de nas byang chub kyi sems kun byed rgyal po des chos thams cad g.yos pa med pa 'di gsungs so/_/kye sems dpa' chen po da rtogs shig_/nga 
[\[60b.6\]]rtogs chos rtogs g.yos pa med/_/kun byed rgyal po ston pa nga nyid ni/_/byang chub sems la g.yos pa med pa de/_/thams cad byang chub sems las g.yos med cing /_/rang 'byung ye shes rgyu rkyen med pa de/_/rgyu dang 'bras bu kun las shin tu rgyal/_/
[\[60b.7\]]rgyu 'bras theg pa can la shin tu gsang /_/ma skyes rdo rje chos kyi dbyings na rgyal/_/rgyu 'bras can la mi smra shin tu gsang /_/sems nyid ma 'gags nam mkha'i dbyings na rgyal/_/rgyu 'bras can la mi smra shin tu gsang /_/snang srid snod bcud ma bcos 
[\[61a\]]
[\[61a.1\]]chos nyid rgyal/_/rgyu 'bras can la mi smra shin tu gsang /_/nam mkha' rlung chu sa me snang ba lnga/_/byang chub sems kyi ngo bor shin tu rgyal/_/rgyu 'bras can la mi smra shin tu gsang /_/khams gsum dus gsum thugs rje ye shes 
[\[61a.2\]]rgyal/_/rgyu 'bras can la mi smra shin tu gsang /_/byang chub sems kyi rang bzhin kun byed la/_/ma yal ma zhi rang bzhin zhi ba med/_/chos dbyings rang bzhin spros med zhi ba de/_/ma yal ma zhi rang bzhin spros pa med/_/rang 'byung ye shes ma 
[\[61a.3\]]bsgribs gsal ba de/_/mkha' la ma yal ma zhi zhi ba med/_/snang srid snod bcud chos nyid rang bzhin te/_/ma yal ma zhi rang bzhin zhi ba med/_/chos rnams thams cad ma yal ma zhi ba/_/rang bzhin gsal te ngo bo g.yos pa med/_/g.yos med chos 
[\[61a.4\]]la rgyu 'bras sgrub byed pa/_/de ni nga yi lung min 'dod lung yin/_/nga ni 'dod pa med pas kun grub ste/_/mi 'dod 'dod pa med par rang bzhin 'grub/_/grub ces bya ba nga yis smras pa med/_/rgyu 'bras grub 'dod rnams kyi tshig tu'o/_/nga ni sgro dang skur pa'i sgra ru che/_/
[\[61a.5\]]yod dang med dang grub dang ma grub dang /_/sgro dang skur pa btab pa thams cad kun/_/mi rtog pas ni mnyam pa nyid du gnas/_/mnyam pa nyid las ma gtogs gzhan pa ni/_/sangs rgyas kun gyi mes po ngas ma gsungs/_/ma gsungs dgongs pa sangs rgyas kun 
[\[61a.6\]]mi ston/_/gsungs pa thams cad nga yi ngo bo gsungs/_/ngo bo rang bzhin chos rnams thams cad yin/_/rang bzhin rnam dag mnyam pa'i rgyal po de/_/mi 'gyur rang bzhin chags pa kun dang bral/_/gzung ba'i yul med sems kyi gnas kyang med/_/
[\[61a.7\]]de la mngon sum thob par su 'dod pa/_/'dod pa de ni chags pa'i gnas yin te/_/de la mi rtog mnyam pa'i dgongs pa de/_/chos nyid ye nas rang bzhin gnas pa la/_/de btsal bsam pas 'dod sgrub byed pa ni/_/rang sems gzhan du tshol bar byed pa 
[\[61b\]]
[\[61b.1\]]yin/_/de yis chos kyi dbyings dang nam mkha'i khams/_/khams gsum gnas dang srid pa'i chos bshig kyang /_/rang sems rang bzhin gnas pa de mi rnyed/_/rang gi sems ni nam mkha'i rang bzhin te/_/mtha' la thug pa med pas dbyings la bri ba 
[\[61b.2\]]med/_/rang sems nam mkha' rang bzhin de mi rig_/chos kyi rang bzhin kun kyang de lta ste/_/ji bzhin pa la kun kyang bcos pa med/_/'chos pa rol pa'i ting 'dzin ci byas kyang /_/ji bzhin pa la ngo bo 'gyur ba med/_/'gyur te lhag pa'i stobs 
[\[61b.3\]]gcig che 'gyur na/_/ting 'dzin gcig gis 'khor ba lhag ma med/_/smra yang ji bzhin pa la 'gyur ba med/_/rang bzhin che ba'i yul la rang bzhin gnas/_/rang bzhin ma bcos pa yi ming yin la/_/che ba ma bcos pa la lam zhes brjod/_/sangs 
[\[61b.4\]]rgyas rnams kyi sku gsung thugs dang ni/_/sems can rnams kyi lus ngag yid gsum la/_/bzang ngan che chung khyad par yod ma gsungs/_/mi rtog chos nyid mnyam pa nyid du gnas/_/mnyam pas chos dang chos min gcig kyang med/_/sems can 
[\[61b.5\]]rgyu med sangs rgyas 'bras bu med/_/rgyu 'bras ston pa ston pa nyid lung nor/_/de bas nga las byung ba'i chos mnyam pas/_/nga las byung ba bzang ngan med mnyam gcig_/ces gsungs so/_/byang chub kyi sems kun byed rgyal po las chos thams cad 
[\[61b.6\]]kyi rang bzhin g.yos pa med pa'i le'u ste nga gsum pa'o//_//de nas byang chub kyi sems kun byed rgyal po des nyid kyi rang bzhin rang 'byung gi ye shes yin la/_rang 'byung gi ye shes de don gyi ngo bo lnga dang ldan te gang zhe na/_/don chos 
[\[61b.7\]]thams cad 'byung ba'i snying po dang /_/don ma nor nges pa'i ngo bo dang /_don rgyu 'bras 'das pa'i ngo bo dang /_/don byar med pa'i ngo bo dang /_don chos thams cad gtan la 'bebs pa'i ngo bo dang lnga'o/_/de la rang 'byung gi ye shes de la bsdus pa'i mdo lung 
[\[62a\]]
[\[62a.1\]]ni lnga/_phye ba'i mdo lung ni lnga bcu rtsa bdun po 'di gsungs so/_/kye sems dpa' chen po don 'di nyon cig_/kun byed rgyal po byang chub sems nga ni/_/rang 'byung ye shes chen po gcig la ni/_/rang 'byung ye shes bsdus pa 
[\[62a.2\]]lnga las ni/_/phye ba'i mdo lung lnga bcu rtsa bdun te/_/nga yi ngo bo lnga bcu rtsa bdun yin/_/de yi ngo bo ji ltar yin zhe na/_/ye shes ngo bo chos kyi snying po las/_/mngon du phyung ba'i mdo lung bcu yang bstan/_/ye shes ma nor nges pa'i ngo bo las/_/ma nor 
[\[62a.3\]]nges pa'i mdo lung bcu yang bstan/_/ye shes rgyu 'bras 'das pa'i ngo bo las/_/rgyu 'bras 'das pa'i mdo lung bcu yang 'byung /_/ye shes bya ba med pa'i ngo bo las/_/bya med rdzogs pa'i mdo lung bcu yang 'byung /_/ye shes gtan la 'bebs pa'i ngo bo 
[\[62a.4\]]las/_/gtan la 'bebs pa'i mdo lung bcu yang 'byung /_/sems nyid ye shes ngo bo rnam lnga las/_/mdo lung bcu tshan rnam pa lnga byung ni/_/rang bzhin ngo bo yid ches lnga bstan yin/_/bdun ni nges par bstan pa'i le'u bdun gyis/_/gcig gis 
[\[62a.5\]]gzhi bstan gcig gis gdams pa bstan/_/lnga yis so so dgos pa lnga yang bstan/_/de yi don gyi bye brag bstan pa ni/_/dbang po chos nyid mthong bar bya ba'i phyir/_/mngon du phyung ba'i mdo lung bcu yang bstan/_/yin min yid ches rtog pa 
[\[62a.6\]]bsal ba'i phyir/_/ma nor nges pa'i mdo lung bcu yang bstan/_/kun byed rgyal po'i rang 'byung ye shes de/_/rgyu rkyen dag la rag ma las pa'i phyir/_/rgyu 'bras 'das pa'i mdo lung bcu yang bstan/_/kun byed rgyal po'i rang 'byung ye shes des/_/bya 
[\[62a.7\]]byed rtsol sgrub bya mi dgos pa'i phyir/_/bya med rdzogs pa'i mdo lung bcu yang bstan/_/kun byed rgyal po'i rang 'byung ye shes des/_/nyid kyi rang bzhin gtan la 'bebs pa'i phyir/_/gtan la 'bebs pa'i mdo lung bcu yang bstan/_/de la don gyi 
[\[62b\]]
[\[62b.1\]]dgos pa lnga yod de/_/chos nyid mngon du phyung ba'i mdo lung la/_/chos nyid mngon du mthong ba'i dgos pa yod/_/chos nyid ma nor mngon du mthong ba des/_/lta spyod dam tshig lam la bgrod mi dgos/_/ma nor nges par ston pa'i mdo lung la/_/ma 
[\[62b.2\]]nor yid ches nges pa'i dgos pa yod/_/sems nyid ma nor yid ches mngon pa des/_/sangs rgyas bsgrub mi dgos pa'i dgos pa yod/_/rgyu rkyen rag ma lus pa'i mdo lung la/_/rtsol sgrub bya mi dgos pa'i yon tan yod/_/rtsol zhing sgrub pa bya mi 
[\[62b.3\]]dgos pa des/_/mi rtsol bde la gnas pa'i dgos pa yod/_/bya med rdzogs pa'i mdo lung bstan pa la/_/ma byas rang bzhin rdzogs pa'i dgos pa yod/_/bya med rang bzhin rdzogs pa'i dgos pa des/_/ye nas lhun gyis rdzogs pa'i dgos pa 
[\[62b.4\]]yod/_/gtan la 'bebs pa'i mdo lung bstan pa las/_/dus gsum sangs rgyas khams gsum sems can dang /_/snang srid snod bcud bsdus pa thams cad kun/_/rgyu med nges pa rang 'byung bya med par/_/mdo lung lnga dang mthun par gtan la 
[\[62b.5\]]'bebs/_/gtan la 'bebs pa'i mdo rtsa bstan pa ni/_/dus gsum sangs rgyas dang por lung bstan pa/_/chos nyid nam mkha' lta bu'i rang bzhin la/_/snga phyi dus gsum lta ba'i sems can rnams/_/phyi ba dran med sda pa bag chags 'gags/_/
[\[62b.6\]]sems can nam mkha'i chos nyid mi shes mthong /_/sangs rgyas sangs rgyas zhes bya'i nges tshig ni/_/chos nyid byang chub sems kyi rang bzhin la/_/spros med dbyibs dang dbang po'i spyod yul sangs/_/nam mkha' bzhin du kun la khyab cing rgyas/_/
[\[62b.7\]]sangs rgyas ming du btags pa nga yis med/_/khams zhes bya ba'i gtan tshigs bstan pa ni/_/mang zhing rgya che ba yi mtshan nyid de/_/khams gsum sems can gcig gi dbang po yis/_/dpag gis mi lang bas na khams zhes btags/_/yang dag 
[\[63a\]]
[\[63a.1\]]nges par ming du btags pa med/_/sems zhes bya ba'i nges tshig bstan pa ni/_/rgyu rkyen med pa'i rang 'byung ye shes des/_/ma 'gags kun la dbang po sgo lngar gsal/_/de la sems zhes bya bar gsal bar bshad/_/snang srid snod 
[\[63a.2\]]bcud bsdus pa thams cad kun/_/skye ba med las cho 'phrul snang ba de/_/sna tshogs srid pas snang srid ces su btags/_/snod dang bcud ces bya bar bstan pa ni/_/'byung lnga snod kyi nang na rgyud drug bcud/_/gnas pas snod bcud ces su btags 
[\[63a.3\]]pa yin/_/kun byed bya ba lhag ma ma lus pa/_/bsdus pas kun byed rgyal po'i rang bzhin lngar/_/mdo lung lnga bcu rtsa bdun byung nas bsdus/_/kun byed rang bzhin lnga ru 'dus par bstan/_/snying po mngon du 'byin pa'i rang bzhin dang /_/ma nor nges 
[\[63a.4\]]par ston pa'i rang bzhin dang /_/rang 'byung rgyu 'bras 'das pa'i rang bzhin dang /_/bya byed rtsol sgrub 'das pa'i rang bzhin dang /_/mthun par gtan la 'bebs pa'i rang bzhin dang lnga'o zhes gsungs so/_/kye ston pa kun byed rgyal po lags/_/sems dpa' 
[\[63a.5\]]rdo rje bdag gi rig pa yis/_/kun byed rang 'byung ye shes gcig ngo la/_/dgos pa phun sum tshogs pa lnga byung ste/_/rang 'byung ye shes chos kyi snying po las/_/snang zhing srid pa'i chos rnams thams cad kun/_/mi snang ba la mngon du 'byin nus pas/_/chos 
[\[63a.6\]]kyi snying po yin par yid kyang ches/_/rang 'byung ye shes gcig gi ngo bo de/_/don dam kun rdzob bden [{]brdzun [,]rdzun [}]gnyis med par/_/ma nor nges pa'i byang chub sems ston pas/_/the tshom som nyi med par yid kyang ches/_/rang 'byung ye shes gcig gi ngo bo 
[\[63a.7\]]de/_/rgyu la mi brten rkyen la mi sgrub pas/_/gzhan la rag ma las pa'i rang bzhin gyis/_/rang 'byung ye shes yin par yid kyang ches/_/rang 'byung ye shes gcig gi ngo bo de/_/rgyu rkyen med par lhun gyis grub pa'i phyir/_/phrin las btsal zhing bya 
[\[63b\]]
[\[63b.1\]]byed bya mi dgos/_/ma btsal lhun gyis grub par yid kyang ches/_/rang 'byung ye shes gcig gi ngo bo de/_/rang 'byung ye shes ye nas ma bsgribs pas/_/ji ltar snang ba'i chos rnams thams cad gsal/_/chos rnams thams cad gtan la 
[\[63b.2\]]'bebs pa'i phyir/_/ston pa'i sgron ma yin par yid kyang ches/_/zhes gsungs so/_/byang chub kyi sems kun byed rgyal po las mdo lung thams cad kun byed nyid kyi rang bzhin du bsdus nas bstan pa'i le'u ste nga bzhi pa'o//_//de nas 
[\[63b.3\]]byang chub kyi sems kun byed rgyal po des chos thams cad byang chub sems las gzhan med pa'i mdo 'di gsungs so/_/kye sems dpa' chen po nyon cig_/ji ltar snang srid snod bcud bsdus pa dang /_/don dang tshig tu brjod pa thams cad kun/_/byang 
[\[63b.4\]]chub sems yin pa ni 'di lta ste/_/chos kyi dbyings dang nam mkha'i khams 'di yang /_/ma spros ma bsgribs pa yi byang chub sems/_/'di las gzhan yin bdag gis gsungs pa med/_/nam mkha' rlung chu sa me snang ba yang /_/byang chub sems 
[\[63b.5\]]kyi ngo bo bstan pa yin/_/'dod khams gzugs khams gzugs med khams gsum yang /_/byang chub sems kyi ngo bo gsum snang yin/_/de ston pa yi ston pa sku gsum yang /_/byang chub sems kyi rang bzhin rnam gsum yin/_/sems nyid ye 
[\[63b.6\]]shes ma 'gags 'dod khams snang /_/sems nyid ngo bo snang ba gzugs kyi khams/_/sems kyi rang bzhin ma skyes gzugs med khams/_/rang bzhin ma skyes spros bral chos kyi sku/_/sems nyid nyid la nyid spyod longs spyod rdzogs/_/sems 
[\[63b.7\]]las sems sprul sems kyi don mdzad sprul/_/dmyal ba la sogs 'gro ba ris drug gi/_/tsha grang bkres skom blun lkugs ltung 'gyur rnams/_/mi rtog mnyam pas ji bzhin chos nyid grol/_/rang 'byung ye shes yul la mi rtog pas/_/las kyi 
[\[64a\]]
[\[64a.1\]]bag chags skyon yon kun dang bral/_/yon tan mi len skyon rnams mi dor bas/_/bde ba mi sgrub sdug bsngal spang du med/_/ji bzhin pa la ye nas g.yos pa med/_/de bzhin bsgyur bas 'gyur ba'i chos gang med/_/'dod pas 
[\[64a.2\]]len pas thob pa'i chos kyang med/_/chos rnams rang bzhin 'byung ba'i mtshan nyid ni/_/sems las rang 'byung ye shes 'byung ba 'dra/_/'dra zhes ming btags rang 'byung ye shes yin/_/rang 'byung ye shes chos nyid yul gcig la/_/chos gzhan 
[\[64a.3\]]mthong nas ye shes de spong byed/_/rang 'byung ye shes de dang phrad mi 'gyur/_/spong 'gegs yul can dag la ming mi grag_/don dam kun rdzob bden pa rnam gnyis kyis/_/sbyangs kyang bskal pa gsum gyi bar du thogs/_/dag gsum sbyong 
[\[64a.4\]]dang mtshan med sgor zhugs nas/_/byang chub yan lag kun gyi sgor zhugs nas/_/cho ga rdzogs pa'i ting 'dzin rim pa yis/_/rang 'byung ye shes tshe bdun bar du spangs/_/thabs dang shes rab gnyis med sgor zhugs nas/_/skye med shes rab 
[\[64a.5\]]thabs kyis bskyod 'gyur nas/_/snang la rang bzhin med par rang bsgoms nas/_/cho ga lnga dang yo byad yan lag dang /_/dam tshig tshul dang rab tu brtson 'gyur na/_/rig 'dzin sa ste lo stong drug brgya ru/_/longs sku 'dod pa'i ting 'dzin yengs med byed/_/
[\[64a.6\]]longs sku thob nas rang sems bzod tshol la lta/_/stong phrag gcig na mi rtog mnyam bzod rnyed/_/kye sems dpa' chen po rdo rje khyod nyid kyang /_/nga lung ma nor khyod kyis nga ston cig_/kye sems can lha mi rnams ni shes pa rtsing /_/dbang po yul la yengs 
[\[64a.7\]]pa'i rang bzhin gyis/_/sems can mi shes gang bstan tshim pa la/_/ma nor nges pa'i lung chen ma bstan par/_/rgyu 'bras drang lung don dam kun rdzob bstan/_/bden [{]brdzun [,]rdzun [}]gnyis kyis shes pa de tshim nas/_/bskal pa yun [{]rings [,]ring [}]bden [{]brdzun [,]rdzun [}]
[\[64b\]]
[\[64b.1\]]gnyis la gnas/_/de bas dang por rang sems ma nor bstan/_/bstan pas ma nor btsal med lam phrad nas/_/da lta nyid nas mi rtsol sa la gnas/_/btsal du med pa'i lam dang de phrad 'gyur/_/ting 'dzin bsgom mi dgos dang de phrad 'gyur/_/mi 
[\[64b.2\]]rtsol bde la gnas pa de yis thob/_/ma nor nges par rang sems de thob pas/_/ma btsal lhun gyis grub pa'i yon tan ni/_/sems bskyed mi dgos lam la bgrod mi dgos/_/sa la mi sbyong lta ba bsgom mi dgos/_/sdom pa tshul khrims dam du 
[\[64b.3\]]gnyer mi dgos/_/kye sems dpa' chen po lung ston cig_/'jig rten mtshan ma'i chos 'di bsgrub pa bzhin/_/lus kyi las su bya byed lha mi sgom/_/ngag gi las su sngags dang tshig mi brjod/_/yid kyi las su ting 'dzin gsal mi sgom/_/zhes 
[\[64b.4\]]gsungs so/_/byang chub kyi sems kun byed rgyal po las chos thams cad byang chub kyi sems las med pa'i le'u ste nga lnga pa'o//_//de nas sems dpa' rdo rje des/_/byang chub kyi sems kun byed rgyal po de chos thams cad kyi ngo bo dang 
[\[64b.5\]]byed pa po yin par nyid kyi 'khor thams cad la tshig bsgrags pa dang rtogs pa phul ba 'di bsgrags so/_/kye ston pa'i ston pa kun byed rgyal po lags/_/bdag gis khyod kyi rang bzhin rtogs pa ni/_/chos rnams thams cad khyod kyi rang bzhin gcig_/
[\[64b.6\]]chos nyid chos kyi dbyings kyi pho brang de/_/kun byed rgyal po yin par rab tu grags/_/nam mkha'i khams kyi gzhal yas khang 'di yang /_/kun byed rgyal po yin par rab tu grags/_/skye med chos kyi sku yi ston pa yang /_/kun byed rgyal po yin par 
[\[64b.7\]]rab tu grags/_/'dod spyod longs spyod rdzogs pa'i sku 'di yang /_/kun byed rgyal po yin par rab tu grags/_/thugs rje ye shes sprul pa'i sku 'di yang /_/kun byed rgyal po yin par rab tu grags/_/'dod pa'i khams kyi 'dod chags khams 
[\[65a\]]
[\[65a.1\]]'di yang /_/kun byed rgyal po yin par rab tu grags/_/gzugs kyi khams kyi nga rgyal khams 'di yang /_/kun byed rgyal po yin par rab tu grags/_/gzugs med khams kyi yid kyi lus 'di yang /_/kun byed rgyal po yin par 
[\[65a.2\]]rab tu grags/_/snga rabs 'das pa'i sangs rgyas nyid la gnas pa yang /_/kun byed rgyal po yin par rab tu grags/_/da ltar bzhugs pa'i sangs rgyas don mdzad kyang /_/kun byed rgyal po yin par rab tu grags/_/slad kyis byon pa'i nyid las byung ba 
[\[65a.3\]]yang /_/kun byed rgyal po yin par rab tu grags/_/rnal 'byor rnam bzhi nyid la lta ba yang /_/kun byed rgyal po yin par rab tu grags/_/snang srid snod bcud 'byung ba lnga bsdus pa/_/kun byed rgyal po yin par rab tu grags/_/kun byed rgyal po las ni 
[\[65a.4\]]ma gtogs pa/_/sangs rgyas sems can snang srid snod bcud dang /_/chos su grags pas bsdus pa thams cad la/_/kun byed rgyal po las ni gzhan mi snang /_/zhes sems dpa' rdo rjes bsgrags so/_/byang chub kyi sems kun byed rgyal po las sems dpa' 
[\[65a.5\]]rdo rjes kun byed kyi rang bzhin rtogs pa'i sgo nas bsgrags pa'i le'u ste nga drug pa'o//_//de nas byang chub kyi sems kun byed rgyal po las sems dpa' rdo rje la bstan pa gtad pa'i le'u 'di gsungs so/_/kye sems dpa' rdo rje 'di zung shig_/khyod 
[\[65a.6\]]ni rang 'byung ye shes te/_/khyod ni nga yis snying po 'byung /_/nga yi rang bzhin 'di zung shig_/nga yi rang bzhin rnam gsum las/_/sku gsum ston pa byung ba yang /_/de yi rang bzhin khyod kyis zung /_/de yi bstan pa rnam gsum yang /_/bstan pa smra ba'i 
[\[65a.7\]]seng ge gyis/_/dus gnas 'khor la sogs pa yang /_/nyid kyis byas par lung ston cig_/kun byed nga yi rang bzhin nam/_/kun byed nga yi mtshan bshad bzhin/_/khyod kyis nga yi rang bzhin zung /_/nga ni kun gyi rang bzhin yin/_/sangs rgyas mes 
[\[65b\]]
[\[65b.1\]]po nga yin gyis/_/sangs rgyas kun gyi mes po gyis/_/kun byed rgyal po nga nyid ni/_/sku gsum ston pa'i pha yin gyis/_/khyod kyis sku gsum pha ma gyis/_/dus gsum sangs rgyas mes po gyis/_/sems can kun gyi yang mes po/_/smra ba'i seng ge smra 
[\[65b.2\]]ba'i tshe/_/ji ltar snang ba'i chos rnams kun/_/sems dpa' chen po nyid dang ni/_/kun byed rgyal po nga las ni/_/gzhan yin smra bar ma byed cig_/sku gsum bstan pa'i nang nas ni/_/rgyu dang 'bras bu rnam gnyis las/_/rgyu la bsgrubs nas 'bras 
[\[65b.3\]]bur 'dod/_/sems can sangs rgyas ming btags nas/_/sems kyis sangs rgyas 'bras bur sgrub/_/'di ni nga yi bstan pa min/_/kun byed nga yi rang bzhin ni/_/rgyu dang 'bras bu gnyis las 'das/_/sems can sangs rgyas gnyis med pas/_/
[\[65b.4\]]sangs rgyas sems kyis sgrub ma byed/_/kun byed rgyal po nga nyid ni/_/sems nyid rang 'byung ye shes so/_/zhes gsungs so/_/byang chub kyi sems kun byed rgyal po'i mdo las bstan pa gtad pa'i le'u ste lnga bcu rtsa bdun pa'o//_//byang chub kyi 
[\[65b.5\]]sems kun byed rgyal po rdzogs so//_//rgya gar gyi mkhas pa shrI siM ha bra b+hA dang /_bod kyi lo ts+tsha ba pa gor bai ro tsa nas bsgyur cing zhus te gtan la phab pa//_//de nas byang chub kyi sems kun byed rgyal po rang 'byung ye 
[\[65b.6\]]shes skye ba med par rtogs nas cang mi gsung bar bzhugs so/_/de nas sems dpa' rdo rje dam pa des 'di skad ces zhus so/_/kye ston pa'i ston pa kun byed rgyal po lags/_/legs par gsungs pa'i mdo dag mthar phyin nas/_/ston pa gsum po 
[\[65b.7\]]nyid kyis ji ltar rtogs/_/bstan pa gsum po nyid kyis ji ltar rtogs/_/'khor gnas dus kyi rang bzhin ji ltar rtogs/_/nyid kyis ji ltar rtogs pa'i dgongs pa'i don/_/bdag cag rnams la legs par bstan du gsol/_/zhes zhus so/_/
[\[66a\]]
[\[66a.1\]]de nas byang chub kyi sems kun byed rgyal pos rtogs pa bshad pa zhes bya ba'i rgyud phyi ma 'di gsungs so/_/kye sems dpa' rdo rje don 'di legs par nyon/_/ston pa'i ston pa kun byed rgyal po yi/_/nga las byung ba'i ston pa sku gsum gyis/_/
[\[66a.2\]]so sor 'dul ba'i don du gang gsungs pa/_/ston pa re dang gnas dang 'khor dag dang /_/bstan pa sdud pa so sor gnas par rtogs/_/kun byed nga yi rang bzhin rtogs pa min/_/kye kun byed nga yi rtogs tshul bstan pa ni/_/nga nyid skye ba med pa'i 
[\[66a.3\]]rang bzhin te/_/de las byung ba'i chos ni thams cad kun/_/rang 'byung skye ba med pa'i dbyings su rtogs/_/kye sems dpa' chen po legs par da nyon cig_/nga nyid skye ba med par ngas rtogs pas/_/ston pa gsum yang skye ba med par rtogs/_/
[\[66a.4\]]bstan pa gsum yang skye ba med par rtogs/_/'khor gnas dus kyang skye ba med par rtogs/_/'das pa'i sangs rgyas skye ba med par rtogs/_/da ltar byung ba'i sangs rgyas bzhugs pa yang /_/skye ba med pa nyid du rab tu rtogs/_/ma byon slad 
[\[66a.5\]]kyis 'byung ba'i sangs rgyas yang /_/skye ba med pa nyid du rab tu rtogs/_/kye ston pa kun byed nyid kyis rtogs pa ltar/_/sems dpa' rdo rje khyod kyis rtogs par gyis/_/sems dpa' rdo rjes de ltar ma rtogs na/_/kun byed nga yi rang bzhin rtogs 
[\[66a.6\]]mi 'gyur/_/nga yi rang bzhin khyod kyis ma rtogs na/_/snying po'i rang bzhin bcu dag rtogs mi 'gyur/_/rang bzhin bcu yi don la rmongs pa yis/_/bsgom du med pa'i lung bcu ji ltar rtogs/_/kye nga yis chos rnams ji ltar bstan pa ltar/_/
[\[66a.7\]]sems dpa' rdo rje khyod kyis rtogs par byos/_/nga yi rang bzhin skye med rtogs pa ltar/_/kun gyi rang bzhin skye med rtogs par gyis/_/ston pa gsum yang skye ba med par rtogs/_/bstan pa gsum yang skye ba med par rtogs/_/'khor gnas 
[\[66b\]]
[\[66b.1\]]dus kyang skye ba med par rtogs/_/dus gsum sangs rgyas skye ba med par rtogs/_/rgyud drug sems can skye ba med par rtogs/_/sa chu me rlung nam mkha' lnga po yang /_/skye ba med pa'i ngang du rab tu rtogs/_/khams gsum srid gsum skye ba med par 
[\[66b.2\]]rtogs/_/'dod lnga yul lnga skye ba med par rtogs/_/des na chos kun byang chub sems nyid de/_/byang chub sems ni kun byed rgyal po nyid/_/kun byed rgyal po skye ba med par rtogs/_/chos kun rtsa ba kun byed nga nyid de/_/nga nyid ma skyes dbyings su 
[\[66b.3\]]rtogs pas na/_/kun kyang skye med dbyings su rtogs par 'gyur/_/zhes gsungs so/_/byang chub kyi sems kun byed rgyal po las rtogs pa gleng gzhi'i le'u ste nga brgyad pa'o//_//de nas byang chub kyi sems kun byed rgyal pos lta ba bsgom 
[\[66b.4\]]du med pa rtogs pa 'di gsungs so/_/kye sems dpa' rdo rje legs par da rtogs shig_/chos rnams kun gyi rtsa ba kun byed la/_/lta dang blta bar byed pa yod ma yin/_/gang la ltar med snying po gang rtogs pa/_/kun byed nga yi rang bzhin rtogs 
[\[66b.5\]]pa yin/_/kye ji ltar snang ba'i chos rnams ma lus kun/_/kun byed skye ba med par kun gnas pa/_/su zhig snying po'i don la rtogs 'dod pas/_/kun byed nga yi rang bzhin rtogs par gyis/_/kye kun byed nga yi rang bzhin ma rtogs par/_/so 
[\[66b.6\]]sor bstan pa'i lung dang yid 'thad cing /_/sku gsum ston pa'i don la gang 'jug pa/_/kun byed nga yi don dang shin tu 'gal/_/kye ston pa kun byed nga nyid ma gtogs par/_/lta ba'i rang bzhin kun mkhyen skye med 'di/_/'das dang da ltar ma 
[\[66b.7\]]'ongs sangs rgyas kyis/_/ma rtogs mi rtogs rtogs par lung mi ston/_/ma skyes skye ba med pa'i sangs rgyas kyang /_/kun byed nga yi lung dang phrad nas ni/_/des kyang lta ba skye med rab tu rtogs/_/sangs rgyas kun gyi ngo bor byin gyis brlabs/_/kye 
[\[67a\]]
[\[67a.1\]]kun byed rgyal po ston pa'i lung med na/_/dus gsum sangs rgyas khams gsum sems can dang /_/ma skyes lam la lta ba'i rnal 'byor dang /_/la dgu lung dgu rgal yang sa bcu yis/_/rang rang dngos po'i don la rtog dpyod pas/_/ma 
[\[67a.2\]]skyes snying po'i don la sgrib pa'i phyir/_/rgyu 'bras bral ba'i byang chub snying po 'di/_/kun gyi lta ba'i don 'di rtogs pa med/_/kye de bas ston pa kun byed nga yis kyang /_/'khor gyi dang po sems dpa' rdo rje la/_/sku gsum ston pa gsum gyis bshad pa'i 
[\[67a.3\]]lung /_/de la ma gnas shig par nga lung ston/_/de ltar nges pa'i lung 'di ma bstan na/_/dus gsum rgyal ba kun gyi yang mes po/_/kun byed rgyal po nga yi gdung chad nas/_/kun kyang 'khor ba'i lam la gzhol bar 'gyur/_/kye de phyir sems 
[\[67a.4\]]dpa' rdo rje khyod kyis kyang /_/lta dang mi blta yul las 'das pa la/_/gang bltas don la rnam rtog mched pa'i phyir/_/rgyu 'bras can gyi lta ba khyod ma rtogs/_/shin tu rnal 'byor mi gnas theg pa la/_/bltas shing brtags pas mthong ba'i don 
[\[67a.5\]]'gag pas/_/ma bcos snying po kun byed rang bzhin la/_/bltas pas mthong ba med pa'i don du rtogs/_/kye kun byed rgyal po byang chub sems nga ni/_/chos rnams kun gyi blta ba'i me long ste/_/gsal la rang bzhin med par kun 'char bas/_/
[\[67a.6\]]ma bltas rang bzhin gsal bar lung bstan to/_/ma skyes de bzhin nyid kyi yul nyid la/_/blta ba'i yul med mthong ba chen por rtogs/_/zhes gsungs so/_/byang chub kyi sems kun byed rgyal po las skye ba med pa'i le'u ste nga dgu pa'o//_//
[\[67a.7\]]de nas byang chub kyi sems kun byed rgyal pos dam tshig bsrung du med par rtogs pa 'di gsungs so/_/kye ston pa'i ston pa kun byed rgyal po 'di/_/nga las byung ba'i ston pa sku gsum gyis/_/dbang po'i khyad par rim par lung bstan pa/_/kun byed 
[\[67b\]]
[\[67b.1\]]bsrung du yod pa'i don du rtogs/_/la las sdom dang 'dul khrims dag par rtogs/_/la las rig 'dzin sdom pa dag par rtogs/_/la las grangs dang rtsa ba yan lag rtogs/_/ji ltar brtags kyang rtogs par lung ma bstan/_/kun byed rgyal 
[\[67b.2\]]po'i dam tshig 'di/_/bsrung dang mi srung phyogs ris med par bstan/_/gang gis bsrung dang mi srung med rtogs pa/_/kun byed nga yi dam tshig rtogs pa yin/_/kye ston pa'i ston pa kun byed rgyal po nga /_/rtsa ba byang chub sems su kun gcig 
[\[67b.3\]]pas/_/kun kyang snying po'i dam tshig yin pas na/_/bsrung dang mi srung don la 'das par rtogs/_/kye kun byed rgyal po'i lta ba'i dam tshig ni/_/skye med nam mkha' lta bur phyogs 'das pas/_/gang gis de dag legs par rtogs pa 
[\[67b.4\]]de/_/kun byed rgyal po'i dam tshig rtogs pa yin/_/kye ston pa'i ston pa kun byed rgyal po ngas/_/dam tshig bsrung du med par lung bstan pa/_/dam tshig rtsa ba'i rgyud las gang thos pa/_/'dis ni don de legs par rtogs pa yin/_/kye 
[\[67b.5\]]kun byed rgyal pos snga bar lung bstan ltar/_/dus gsum chos nyid 'gyur ba med pa'i phyir/_/kun byed rgyal po nga yi dam tshig ni/_/dus gsum du ni bsrung du med par rtogs/_/kye chos rnams rtsa ba sems su gcig pa ltar/_/dam tshig rtsa ba 
[\[67b.6\]]bsrung du med par gcig_/de yang rang sems skye med rtogs pa yin/_/phyal ba dang ni med pa gcig pu dang /_/lhun gyis grub pas bsrung ba kun las 'das/_/kun byed rgyal po'i dam tshig rnam grangs te/_/skye ba med par rtogs pa'i rnam 
[\[67b.7\]]grangs yin/_/snying po bsrung du med par don gcig la/_/rtogs dang ma rtogs khyad par la dgongs nas/_/drang dang nges pa gnyis su rnam phye nas/_/bsrung du yod dang med par lung bstan to/_/kye 'dis ni dam tshig bsrung med rtogs pa'i phyir/_/
[\[68a\]]
[\[68a.1\]]dus gsum rgyal ba'i dgongs pa rtogs pa yin/_/gang gis 'di ma rtogs pa'i rnal 'byor pa/_/rang sems snying po'i don dang shin tu 'gal/_/kye kun byed nga yi dam las gang 'das shing /_/sku gsum ston pa'i dam la gnas pa 
[\[68a.2\]]dag_/bskal pa brgya phrag du ma rnams su yang /_/snying po'i don dang phrad par shin tu dka'/_/de phyir kun byed nga yi lung thob pas/_/dam tshig bsrung du med par rtogs par byos/_/zhes gsungs so/_/byang chub kyi sems kun byed rgyal po las 
[\[68a.3\]]bsrung med dam tshig gi le'u ste drug cu pa'o//_//de nas byang chub kyi sems kun byed rgyal po des phrin las btsal du med pa 'di gsungs so/_/kye sems dpa' rdo rje legs par rtogs shig_/ston pa'i ston pa kun byed rgyal po nga'i/_/rang bzhin 
[\[68a.4\]]las byung ston pa sku gsum gyis/_/so so ji ltar 'dul ba'i skur byung nas/_/phrin las btsal bas don dang phrad par rtogs/_/lus kyi las su phyag rgya bca' bar rtogs/_/ngag gis sngags dang bzlas pa byed par rtogs/_/sems kyis 'phro 'du ting 
[\[68a.5\]]'dzin bsgom par rtogs/_/sgo gsum yal bar gnas pas grub mi rtogs/_/kye ston pa kun byed nga yi phrin las ni/_/btsal bar bya med phrin las lung bstan pas/_/don dang mi 'gal bsam pa mthar phyung bas/_/phrin las btsal du med 
[\[68a.6\]]par khyod kyis rtogs/_/kye ston pa kun byed nga yi phrin las ni/_/bdag don lhun gyis grub pas bya med rtogs/_/gzhan don dbyings su gcig pas btsal med rtogs/_/de ltar khyod kyis nges par rtogs par gyis/_/kye kun byed byang chub sems 
[\[68a.7\]]su kun byas pas/_/byang chub sems la bya mi dgos par rtogs/_/ma byas bya bral snying po byang chub la/_/bya dang mi bya tha snyad gang gis gdags/_/kye kun byed rgyal po nga yi phrin las ni/_/lus kyi las su phyag rgya bcar med rtogs/_/ngag 
[\[68b\]]
[\[68b.1\]]gis bzlas brjod byar med snying por rtogs/_/sems kyis 'phro 'du sgom dang bral bar rtogs/_/'das dang ma byon da ltar bzhugs pa yang /_/phrin las bya med rtogs nas mngon sangs rgyas/_/dus gsum rgyal ba rtogs la rag lus pas/_/sems 
[\[68b.2\]]dpa' rdo rje thos nas rtogs par gyis/_/kye nga las byung ba'i ston pa sku gsum gyis/_/zhi rgyas dbang dang drag po'i lung bstan pa/_/rnam rtog mtshan ma grangs la dga' ba la/_/'dul ba'i rtog pa grangs su bstan pa yin/_/kye de phyir kun byed nga yis lung 
[\[68b.3\]]bstan pa/_/thos pa'i don la ma nor brtag par byos/_/bya rtsol kun dang bral ba'i phrin las kyis/_/ma byas don kun rdzogs pas rtogs pa 'char/_/kye sems dpa' rdo rje don 'di legs par rtogs/_/snying po bya rtsol med pa'i don rtogs pas/_/bya 
[\[68b.4\]]dang mi bya med par don rdzogs pas/_/kun byed rgyal po'i phrin las 'di rtogs shig_/kye ston pa'i rgyal po kun byed nga yis ni/_/byas pa thams cad mtshan ma'i lam du bstan/_/bya bral phrin las nges don 'di rtogs pas/_/'gro ba kun byed rgyal 
[\[68b.5\]]po nyid du 'gyur/_/snying po bya bral sgo gsum ma nor bas/_/bya rtsol 'das pa'i don la rtogs pa ni/_/dus gsum rgyal ba'i dgongs pa gcig pa'i phyir/_/ma nor lam la rtogs pa nyid mchog yin/_/zhes gsungs so/_/byang chub kyi sems kun byed 
[\[68b.6\]]rgyal po las sgo gsum bya ba med par rtogs pa'i le'u ste drug cu gcig pa'o//_//de nas byang chub kyi sems kun byed rgyal pos dkyil 'khor bskyed du med par rtogs pa 'di gsungs so/_/kye sems dpa' rdo rje don 'di da rtogs shig_/nga las 
[\[68b.7\]]byung ba'i ston pa sku gsum gyis/_/mtshan ma grangs la dga' ba'i gdul bya la/_/tshogs dang dkyil 'khor bskyed du yod par bstan/_/gang zhig sku gsum lam la brten byas nas/_/mtshan ma grangs kyi sgo nas rtog byed pa/_/bskal pa bye ba brgya 
[\[69a\]]
[\[69a.1\]]phrag yun [{]rings su[,]ring du[}]/_/dkyil 'khor bskyed du med pa'i don mi rtogs/_/kye de bas ston pa kun byed rgyal po ngas/_/tshogs dang dkyil 'khor rang bzhin lhun rdzogs pa'i/_/ma byas rang bzhin grub pa'i chos nyid la/_/bskyed cing bsag tu 
[\[69a.2\]]med pa'i don rtogs na/_/kye kun byed nga yi dkyil 'khor bstan pa ni/_/rang las byung ba'i dkyil 'khor rdzogs pa'i lung /_/ma lus snying bor rdzogs pas bskyed 'bri med/_/ma bskyed dus gcig rdzogs pa dkyil 'khor rtogs/_/kye dkyil ni ma nor don 
[\[69a.3\]]gyi snying po la/_/'khor ni 'khor 'das bde chen rdzogs par ldan/_/de ni dkyil 'khor snying po kun gyi rtsa/_/dkyil 'khor ma lus 'di la 'dus par rtogs/_/kye kun byed rgyal po nga yi dkyil 'khor ni/_/ma lus snying por rdzogs pa'i dkyil 'khor te/_/
[\[69a.4\]]gang gis de dag rdzogs par gang rtogs pa/_/dkyil 'khor bskyed pa med pa'i don la mkhas/_/kye ston pa'i ston pa kun byed rgyal po ngas/_/skye med byang chub sems kyi dkyil 'khor gyis/_/'gro dang 'ong med kun du khyab par bdal/_/rtogs pas skye 
[\[69a.5\]]ba med pa'i don la 'jug_/kye rang 'byung ye shes lnga yi dkyil 'khor ni/_/rtogs dang ma rtogs don la rag lus pas/_/bskyed dang mi bskyed gnyis su mthong ba yin/_/dam pa rtogs na bskyed dang mi bskyed med/_/de phyir sems dpa' rdo rje khyod kyis 
[\[69a.6\]]kyang /_/sgra la ma gnas don nyid rtogs par gyis/_/gang gis de la rtogs pa skyes ma thag_/kun byed rgyal po don la 'byor par 'gyur/_/kye rgyal ba ma lus 'dus pa'i snying po ste/_/rang bzhin khyab par gnas pa'i dkyil 'khor 'di/_/ma 
[\[69a.7\]]skyes rang bzhin gnas pa'i don 'di la/_/rtogs pa ci bder mnos la ma rtsol cig_/kye rgyal ba kun gyi rang bzhin kun byed ngas/_/dkyil 'khor bskyed du med par don rtogs pas/_/de yi rang bzhin sgra thos ma yin par/_/sems dpa' rdo rje khyod 
[\[69b\]]
[\[69b.1\]]kyis rtogs par gyis/_/kye kun byed rgyal po chags sdang rnam pa lnga/_/skye med byang chub sems su bstan pa ltar/_/sems dpa' rdo rje khyod kyis rtogs nas kyang /_/de bzhin 'khor la khyod kyis lung ston cig_/ces gsungs so/_/byang chub kyi 
[\[69b.2\]]sems kun byed rgyal po las dkyil 'khor bskyed du med par rtogs pa'i le'u ste drug cu gnyis pa'o//_//de nas byang chub kyi sems kun byed rgyal pos dbang la bskur du mod par rtogs pa 'di gsungs so/_/kye sems dpa' rdo rje don 'di nges 
[\[69b.3\]]rtogs shig_/nga ni ston pa kun byed rgyal po ste/_/nga las byung ba'i ston pa sku gsum gyis/_/dbang la bskur thabs yod par lung phog pa/_/mtshan ma'i rtog pa'i lam la zhen chags pas/_/nga yi rang bzhin mi mthong bskal par 'gyur/_/kye nga 
[\[69b.4\]]ni ston pa kun byed rgyal po ste/_/nga yi rang bzhin kun byed khyab rtogs pas/_/nga la gnyis pa'i don ni med pa'i phyir/_/bskur dang mi bskur don dang bral bar rtogs/_/gang zag mtshan ma grangs la dga' ba la/_/dbang gi grangs dang bskur ba'i rim 
[\[69b.5\]]pa bstan/_/ma bcos don la gnas pa'i gang zag la/_/ma bskur rang bzhin gnas pa'i rim pa bstan/_/kye kun byed rgyal po'i rang bzhin kun khyab pas/_/de ltar 'jug cing rtogs pa'i rnal 'byor la/_/ma bskur rang bzhin gnas pa'i don rtogs 
[\[69b.6\]]pas/_/dbang la bskur thob med par lung ston cig_/kye ston pa'i ston pa kun byed rgyal po ngas/_/bskur thob med par rtogs nas lung bstan pas/_/skye med rnam dag sems kyi dbang thob nas/_/rang bzhin bcu yi dbang la rtsol mi 'gyur/_/sngags dang 
[\[69b.7\]]phyag rgya'i dbang la re mi 'jog_/rdzas dang mtshan ma'i dbang la sems mi 'chags/_/rang rgyud dag pas mtshan ma'i lha mi bsgom/_/gza' dang rgyu skar dus tshigs rim pa med/_/kye ston pa'i rgyal po nga yis rtogs pa ltar/_/sku gsum ston pa 
[\[70a\]]
[\[70a.1\]]gsum gyis ma rtogs pas/_/rang bzhin bcu yi don la bsgribs pa'i phyir/_/kun byed nga yi rang bzhin rtogs pa med/_/kye ston pa'i ston pa kun byed rgyal bo ngas/_/'khor gyi dang po sku gsum ston pa las/_/rang bzhin ma bcos 
[\[70a.2\]]ji bzhin lung phog pa/_/mtshan ma'i 'jig rten lha la rten mi 'cha'/_/tshogs la mi rten dbang la rag ma lus/_/skye med rig pa'i dbang la kun rdzogs pas/_/ma btsal bde bar bzhag pas don kun rdzogs/_/kye nga ni ston pa kun byed rgyal po ste/_/
[\[70a.3\]]sku gsum ston pa nga yis bkod pa yin/_/des bstan bcos kyang nga yis bkod pa yin/_/rang nyid rang la dgod pa bya mi dgos/_/kye de ltar kun byed rang bzhin gang rtogs pas/_/thams cad kun byed rang bzhin de rtogs pas/_/kun byed nga yi 
[\[70a.4\]]rang bzhin rtogs gyis la/_/mtshan 'dzin zhen pa'i dbang la ma rten cig_/ces gsungs so/_/byang chub kyi sems kun byed rgyal po las rang 'byung rtogs pa'i dbang gi le'u ste drug cu gsum pa'o//_//de nas byang chub kyi sems kun byed rgyal 
[\[70a.5\]]pos lam la bgrod du med par rtogs pa 'di gsungs so/_/kye ston pa'i ston pa kun byed rgyal po yi/_/rang bzhin ma skyes gcig tu gnas pa la/_/skye med mngon du rtogs par dka' ba'i phyir/_/'khor gyi dang po ston pa sku gsum gyis/_/rang rang 
[\[70a.6\]]dga' ba'i lam la gzud pa'i phyir/_/lam gyi khyad par bgrod du yod par bstan/_/blo chung brgyud nas don la 'dren pa'i phyir/_/drang ba'i lung du nga yis rtogs pa yin/_/kye tshogs dang sbyor lam mthong lam bsgom pa'i lam/_/mthar phyin rim pa bskal 
[\[70a.7\]]pa brgya phrag dang /_/tshe gsum bdun sogs dus der 'grub par rtogs/_/de yis nga yi lam 'di rtogs mi 'gyur/_/kye kun byed rgyal po nga yi lam bshad pa/_/nga nyid skye ba med pa'i rang bzhin la/_/'jug dang mi 'jug tshig las shin tu 'das/_/de phyir 
[\[70b\]]
[\[70b.1\]]lam la bgrod du med par rtogs/_/lam lngar snang ba rnam rtog mtshan ma'i grangs/_/nga nyid mtshan ma'i yul las 'das pa'i phyir/_/mtshan ma'i lam gyis bgrod du med par rtogs/_/kye kun byed nga yi lam la rim med de/_/skye med thig le chen 
[\[70b.2\]]por gcig pa'i phyir/_/gcig gi rang bzhin rtogs pa de yi phyir/_/lam la bgrod med gcig tu rtogs pa yin/_/kye ston pa'i ston pa kun byed rgyal po nga /_/nga la 'jug pa'i rim pa'i lam med de/_/rang 'byung ye shes dus gcig rdzogs pa'i phyir/_/ma 
[\[70b.3\]]bgrod rang bzhin bzhag pas phyin par 'gyur/_/de phyir sems dpa' rdo rje khyod nyid kyis/_/nga la rim par bgrod par ma byed cig_/kye nga ni mtha' bral nam mkha'i rang bzhin te/_/nam mkha'i mtha' la bgrod cing tshi chad ltar/_/nga yi rang bzhin lam 
[\[70b.4\]]gyis bgrod 'dod pa/_/tshi chad nang du de las che ba med/_/de phyir sems dpa' rdo rje rtogs nas kyang /_/khyod kyis 'khor gyi nang du lung ston cig_/da ltar nga yi rang bzhin lung bstan pas/_/kun kyang nga yi rang bzhin nyid rtogs 'gyur/_/'jig rten 
[\[70b.5\]]mtshan ma'i lam la zhen mi 'gyur/_/rnam grangs tshig gi lam la rtsod mi 'gyur/_/ma bcos bder bzhag rtogs pas pha rol phyin/_/kun gyi snying po'i lam dang phrad par 'gyur/_/kye nga ni kun byed chos kyi gzhi ma ste/_/lam lnga sa bcur ston pa'i sku 
[\[70b.6\]]gsung yang /_/nga yi rang bzhin mngon du bstan pa yin/_/de ltar khyod kyis legs par rtogs par gyis/_/ma bcos bgrod med kun byed kun gyi lam/_/su zhig bgrod pas byang chub don mi rtogs/_/kun byed nga yi rang bzhin rtogs mi 'gyur/_/
[\[70b.7\]]de bas bgrod du med pa'i don la rtogs/_/zhes gsungs so/_/byang chub kyi sems kun byed rgyal po las lam la bgrod du med par rtogs pa'i le'u ste drug cu bzhi pa'o//_//de nas byang chub kyi sems kun byed rgyal pos sa la sbyang du med par rtogs 
[\[71a\]]
[\[71a.1\]]pa 'di gsungs so/_/kye sems dpa' rdo rje don 'di legs par rtogs/_/ston pa'i ston pa kun byed rgyal po yis/_/sa la sbyang du med par bstan pa ni/_/kun gyi yul min brtag pa rab tu dka'/_/kye nga las byung ba'i ston pa sku 
[\[71a.2\]]gsum gyis/_/dman pa'i rim pa bgrod cing sbyangs pa'i phyir/_/rnam rtog grangs la dga' ba'i gang zag la/_/sa yi rnam grangs bcu dang drug tu bstan/_/bstan pa de bzhin 'khor gyis de ltar rtogs/_/rnam rtog blo yi grangs la snang bar zad/_/kye 
[\[71a.3\]]sa drug grangs kyi rang bzhin bstan pa ni/_/kun du 'od dang rdo rje 'dzin pa dang /_/rdo rje 'chang dang stug po bkod pa dang /_/pad+ma spyan dang rdo rje sems dpa'i sa/_/rim bgrod rnal 'byor don du gsungs pa ste/_/lha dang ting 'dzin khyad par re re gsungs/_/kye 
[\[71a.4\]]ston pa kun byed rgyal pos bstan pa/_/ji ltar snang ba'i chos rnams ma lus pa/_/skye med chos kyi dbyings su gcig pa'i phyir/_/sa yi khyad par med de gcig tu rtogs/_/kun byed nga yis lam sbyar na/_/rtog pa'i sa yi rnam grangs kun thob 
[\[71a.5\]]kyang /_/so so rang gi rnam rtog snang ba las/_/kun byed nga dang phrad par lung mi ston/_/kye kun byed rgyal pos yi rang bzhin ni/_/ma bcos ma sbyangs rig pas lhun rdzogs sa/_/sbyangs shing bgrod kyang don dang mi phrad kyi/_/rang bzhin rtogs pas dus 
[\[71a.6\]]gcig rdzogs par byed/_/kye theg gcig kun byed byang chub sems kyis/_/skye med khyab pas rtogs pa'i rang bzhin ni/_/gang ltar bgrod pa nam mkha'i mtha' tshol 'dra/_/ma bgrod rang bzhin bzhag pas grol bar ston/_/kye ston pa'i ston pa kun 
[\[71a.7\]]byed rgyal po nga /_/sa yi ngo bor nga nyid shar ba'i phyir/_/nga yi sa la mtho dman rim pa med/_/kun byed nga yis 'di rtogs par gyis/_/nga nyid kun gyi mdun du mngon phyung yang /_/sku gsum 'khor gyis rnam rtog grangs su rtogs/_/kun byed 
[\[71b\]]
[\[71b.1\]]rgyal po'i dgongs pa zab mo yang /_/gang ltar bltas pas mthun par lung mi ston/_/kye nga yi 'khor gyi dang po sku gsum gyis/_/rang rang mos pa'i 'khor la chos bstan pa/_/sku gsung thugs kyi theg pa re re dang /_/sa re lam re 'bras bu 
[\[71b.2\]]re re bstan/_/kun byed nga yi sa lam ma rtogs na/_/rnam grangs sa des nges pa'i lam mi rnyed/_/des na sems nyid kun theg sems kyis/_/rtsa ba'i sa la brtan par rtogs par gyis/_/sa yi rang bzhin snang med 'di rtogs na/_/kun byed byang 
[\[71b.3\]]chub sems kyi sa la gnas/_/zhes gsungs so/_/byang chub kyi sems kun byed rgyal po las sa la sbyang du med par rtogs pa'i le'u ste drug cu lnga pa'o//_//de nas byang chub kyi sems kun byed rgyal pos spyod pa blang dor med par rtogs pa 'di 
[\[71b.4\]]gsungs so/_/kye nga ni ston pa kun byed rgyal po ste/_/nga las byung ba'i ston pa sku gsum gyis/_/la las dge spyad sdig pa dor bar rtogs/_/la las gtsang sme blang dor gnyis su rtogs/_/la las gtsang sme gnyis ka spyad par rtogs/_/spyad dang ma 
[\[71b.5\]]spyad med pa'i don ma rtogs/_/gang dag spyod pa 'di la gnas pa ni/_/rang rang gnyen po'i rtogs pa byed pa yis/_/dmigs pa yid la sbyangs pa rtogs par 'gyur/_/blang dor med pa'i spyod pa rtogs mi 'gyur/_/kye kun byed rgyal po'i spyod pa 
[\[71b.6\]]bstan pa ni/_/dge sdig blang dor gtsang sme che chung kun/_/skye med byang chub sems su kun gcig pas/_/blang dang dor ba med pa'i don du rtogs/_/gtsang dang mi gtsang med pa nyid du rtogs/_/spyad dang ma spyad gnyis su med par rtogs/_/mtha' 
[\[71b.7\]]dang dbus su 'byed pa med par rtogs/_/gzhi rtsa skye med byang chub sems su rtogs/_/kye kun byed rgyal po'i spyod pa bstan pa ni/_/gang ltar spyad pa de ltar mi 'gal te/_/byas dang ma byas gnyis ka skye med pas/_/shes pas gang ltar spyad pa skye med 
[\[72a\]]
[\[72a.1\]]don/_/kye kun byed rgyal po nga yi spyod pa la/_/mkha' ltar gnas pas grangs dang tshad gzung med/_/gnyis su med pas min yin phyogs las 'das/_/kun byed byang chub sems kyi spyod par rtogs/_/'dod pa lnga yang sems kyi 
[\[72a.2\]]spyod par rtogs/_/chags sdang lnga yang sems kyi spyod par rtogs/_/rgyan gyi rgyu lnga sems kyi spyod par rtogs/_/khams gsum srid gsum sems kyi spyod par rtogs/_/skye med ma rtogs pa yi spyod pa ni/_/rgyal ba kun gyi mes po ngas ma bshad/_/kye 
[\[72a.3\]]de phyir sems dpa' rdo rje khyod kyis ni/_/kun byed nga yi spyod pa 'di rtogs la/_/blang dor med par kun gyis rtogs pa'i phyir/_/nga yi 'khor gyi nang du lung ston cig_/kun byed nga yi spyod pa ma rtogs par/_/sku gsum ston pa'i 'khor la gang zhen pas/_/
[\[72a.4\]]'jig rten log pa'i lta spyod la 'chol nas/_/blang dor med pa'i spyod pa rtogs mi byed/_/kye ston pa'i ston pa kun byed rgyal po yis/_/'khor gyi nang du spyod pa'i lung bstan pa/_/ma chags blang dor med pa'i spyod pa yis/_/thams cad skye med 
[\[72a.5\]]mnyam par rtogs lung bstan/_/sems dpa' rdo rjes 'khor la lung bstan pas/_/'khor kyang blang dor med par rtogs par 'gyur/_/'khor dang mya ngan 'das pa'i chos rnams ni/_/skye ba med pa nam mkha'i rang bzhin ltar/_/nga dang khyod kyis 
[\[72a.6\]]rtogs pa ji lta bar/_/khyod kyis 'khor gyi nang du lung ston cig_/snga bar lung bstan thos pa la brten nas/_/rtogs pas kun byed nyid la gnas par 'gyur/_/zhes gsungs so/_/byang chub kyi sems kun byed rgyal po las spyod pa blang dor med 
[\[72a.7\]]par rtogs pa'i le'u ste drug cu drug pa'o//_//de nas byang chub kyi sems kun byed rgyal pos ye shes rang la sgrib pa med par rtogs pa 'di gsungs so/_/kye ston pa'i ston pa kun byed rgyal po ngas/_/ji ltar 'dul ba'i thabs su bstan 
[\[72b\]]
[\[72b.1\]]pa'i phyir/_/nga las byung ba'i ston pa sku gsum gyis/_/sgrib pa bsal zhing ye shes bsgrub par rtogs/_/sku gsum ston pas 'khor la de ltar bstan/_/'khor gyis go zhing rtogs pa de bzhin te/_/rang rang mos pa'i don la zhen pa'i phyir/_/kun 
[\[72b.2\]]byed nga yi 'khor du 'du mi byed/_/kye kun byed nga yis 'khor la lung phog pa/_/ji ltar snang grags gnas pa'i chos rnams kun/_/ma skyes de bzhin nyid du kun gcig phyir/_/sgrib dang mi sgrib chos su gnas mi byed/_/de phyir ye shes sgrib par nga 
[\[72b.3\]]ma 'byed/_/sgrib dang mi sgrib chos su ris mi lta/_/mthar thug med pa'i don la grangs mi bgrang /_/rgyu dang 'bras bus snying po'i don mi skyed/_/kye ston pa kun byed rgyal po nga yi bka'/_/sku gsum ston pa'i lung dang mi mthun pas/_/skye med gcig la 
[\[72b.4\]]mtshan ma'i grangs mi bgrang /_/yul shes mi blta gnyen po'i tshogs mi bsten/_/rig dang ma rig skye med dbyings gcig pas/_/gcig la gnyis 'dzin mtshan ma'i grangs mi 'debs/_/rnam par mi rtog 'du shes nang mi 'jog_/des 'jog ma 
[\[72b.5\]]yin dus gcig kun mkhyen pas/_/de ltar sems dpa' rdo rjes rtogs par gyis/_/kye ston pa kun byed nga yi ye shes nyid/_/bgrang du med la bgrang na mtha' las 'das/_/che ba re la ye shes grangs bstan pas/_/brjod pas de dag mi rdzogs lung 
[\[72b.6\]]bstan to/_/kye kun byed rgyal po nga yi ye shes ni/_/rnam par mi rtog spros pa kun dang bral/_/rab zhi gdul med mkha' ltar gnas pa ste/_/skye ba med pa zhes su bstan pa yin/_/rang 'byung ye shes gcig las ma g.yos kyang /_/rnam pa'i khyad par ma bcos 
[\[72b.7\]]so sor gsal/_/de ltar gang gis rig cing rtogs pa nyid/_/kun byed rgyal po'i sras su lung bstan to/_/ye shes skye med rtogs pa ji lta bar/_/sems dpa' rdo rjes de ltar rtogs par gyis/_/kye nga ni ye shes kun byed rgyal po ste/_/ma rig pa yi lta 
[\[73a\]]
[\[73a.1\]]ba sel bar byed/_/sgrib pa'i dra ba ma lus gcod byed cing /_/ye shes snang ba rgyas par mched par byed/_/kun byed nga ni rang 'byung ye shes te/_/nga las ma byung ye shes gcig med pas/_/ye shes ma lus nga yis bkod pas 
[\[73a.2\]]na/_/nga ni ye shes rgyal po zhes su bshad/_/nyon mongs ye shes gsal bar byed 'dod na/_/kun byed nga yi lung ni rtogs par gyis/_/zhes gsungs so/_/byang chub kyi sems kun byed rgyal po las ye shes bsgrib pa med par rtogs pa'i le'u 
[\[73a.3\]]ste drug cu bdun pa'o//_//de nas byang chub kyi sems kun byed rgyal pos lhun grub btsal du med par rtogs pa 'di gsungs so/_/kye nga ni ston pa kun byed rgyal po ste/_/nga ni lhun grub btsal du med pa yin/_/nga yi rang bzhin khyod la bstan par 
[\[73a.4\]]bya/_/khyod kyis nga yi don la legs rtogs shig_/kye nga ni ston pa kun byed rgyal po ste/_/nga las byung ba'i ston pa sku gsum gyis/_/nga yi rang bzhin shin tu rtogs dka' bas/_/so so'i thabs kyis btsal du yod par bstan/_/de yang ji ltar 
[\[73a.5\]]nges par bstan zhe na/_/la la bden pa bzhi yi lam zhugs nas/_/nyon mongs ye shes spong len rtsol bar bstan/_/la la rten 'brel lam la zhen pa yis/_/nyon mongs ye shes dgag bsgrub rtsol bar bstan/_/la la bden pa gnyis kyi lam la 
[\[73a.6\]]'jug byas nas/_/sbyangs shing rtsol bas 'bras bu thob par bstan/_/la la gzung 'dzin bya ba'i rtsol ba yis/_/grub pa lhar gsal tshul du gnas par 'dod/_/la la las dang ting 'dzin rtsol ba yis/_/blang dor sgo nas 'bras bu thob par 
[\[73a.7\]]'dod/_/la la ting 'dzin rnam gsum rtsol ba yis/_/blang dor byas pas 'bras bu thob par 'dod/_/la la ting 'dzin 'phro 'du'i rtsol ba yis/_/blang dor med pa'i 'bras bu thob par 'dod/_/la la rgyu 'bras ting 'dzin rtsol ba yis/_/sku gsung rdo rje 
[\[73b\]]
[\[73b.1\]]sems dpa'i 'bras bu thob/_/kye 'di dag btsal zhing bsgrub pa'i 'bras bu yis/_/kun byed nga yi rang bzhin rtogs mi 'gyur/_/kye kun byed rgyal po nga yi rang bzhin ni/_/kun la khyab kyang mi rtogs mchog tu gsang /_/nga yi rang bzhin 
[\[73b.2\]]ma mthong gsang ba'i phyir/_/rtsol sgrub can gyi theg pas skur btab pas/_/bskal pa bye ba khrag khrig yun [{]rings su[,]ring du[}]/_/ngan 'gro tha ma'i gnas su de skyes nas/_/bde ba bral zhing dbang po ma tshang zhing /_/snying po'i don dang bral zhing bskal par 'gyur/_/
[\[73b.3\]]kye nga ni ston pa kun byed byang chub sems/_/nga ni mtha' ltar yongs su khyab pa'i phyir/_/kun dang 'brel zhing yongs kyi don byed pas/_/btsal zhing bsgrub pa yod par lung mi ston/_/nga yi don 'di khyod la bstan pa yis/_/btsal zhing bsgrub tu med par nges 
[\[73b.4\]]par rtogs/_/sems dpa' rdo rjes ji ltar rtogs pa de/_/nga yi 'khor la khyod kyis lung ston cig_/kye nga ni ma btsal lhun gyis grub pa'i phyir/_/ji ltar rtogs pa khyed la lung bstan pas/_/khyed kyis chos kun pha ltar rtogs par 'gyur/_/de 
[\[73b.5\]]nas rtsol bsgrub med par dbugs phyin pas/_/kun byed rgyal po nyid du lung bstan to/_/de bas sems dpa' rdo rje dam pa yis/_/ma bcos bskal par sbyangs pa'i skyes bu la/_/'bad rtsol med par sa la gzhag pa'i phyir/_/btsal bsgrub med 
[\[73b.6\]]par rtogs par lung ston cig_/ces gsungs so/_/byang chub kyi sems kun byed rgyal po las lhun grub btsal du med par rtogs pa'i le'u ste drug cu brgyad pa'o//_//de nas byang chub kyi sems kun byed rgyal po la sems dpa' rdo rjes 
[\[73b.7\]]'di skad ces bsgrags so/_/kye khyod ni kun byed rgyal po ste/_/ji ltar snang ba'i chos rnams kun/_/byed pa'i rgyal po khyod kyis byas/_/ma lus khyod kyis kun byas kyang /_/byed pa'i rgyal po khyod nyid la/_/bya mi dgos te gdod nas grub/_/
[\[74a\]]
[\[74a.1\]]dus gsum sangs rgyas khyod kyis byas/_/khams gsum sems can khyod kyis byas/_/rgyud drug lam lnga khyod kyis byas/_/skye bzhi 'gro lnga khyod kyis byas/_/ston pa gsum yang khyod kyis bkod/_/bstan pa gsum yang khyod 
[\[74a.2\]]kyis bkod/_/sdud pa gsum yang khyod kyis bkod/_/dus gsum 'khor yang khyod kyis bkod/_/rang 'byung lnga yang khyod las byung /_/rgyan gyi rgyu lnga khyod kyis bkod/_/rang bzhin bcu yang khyod kyis bstan/_/kun byed rgyal po byang chub sems/_/
[\[74a.3\]]mdo lung kun gyi ngo bo khyod/_/bstan pa'i me long mun sel sgron/_/'khor gyi mun pa sel mdzad pa/_/khyod ni rgyal ba kun gyi mes/_/rang 'byung thabs mchog kun gyi yab/_/'byung gnas shes rab kun gyi yum/_/spros pa med cing zhi ba med/_/ngag 
[\[74a.4\]]las 'das shing snying po med/_/mkha' ltar dag cing spyod yul 'das/_/kun gyis rtogs par bya ba'i yul/_/sgro skur 'das pa chos kyi dbyings/_/thog ma tha ma dbus las 'das/_/'khor lo 'byung gnas snying po can/_/rin chen pad+ma'i snying po ltar/_/yid 
[\[74a.5\]]'phrog tshim pa med pa'i sku/_/theg pa'i snying po dag gi rgyan/_/sku gsung thugs la mtshan med de/_/bdag gis rtogs dka'i don rtogs pas/_/rgyal ba kun gyi yang mes po/_/kun byed rgyal po khyod la 'dud/_/ces bstod cing bsgrags so/_/de nas 
[\[74a.6\]]byang chub kyi sems kun byed rgyal pos sems dpa' rdo rje la 'di skad ces bsgrags pa mdzad do/_/e ma ho sems dpa' rdo rje'i sku/_/rgyal ba kun gyi'ang sku gsung thugs/_/gsang ba'i mdzod la mnga' brnyes shing /_/smra ba'i seng ge bla na med/_/dam pa'i 
[\[74a.7\]]gsang ba rtogs pa'i thugs/_/gsang ba rgya mtsho sgrogs pa'i gsung /_/yon tan lhun grub rdzogs pa'i sku/_/khyod ni rgyal ba'i sras po ste/_/kun byed rgyal po nga nyid ltar/_/rgyal ba kun gyi mes po gyis/_/sa khams rnams kyi mun sel gyis/_/rnal 
[\[74b\]]
[\[74b.1\]]'byor rnams kyi bla ma gyis/_/gsang ba kun gyi rgyal po ste/_/bstan pa phyi ma gsang ba 'di/_/rnal 'byor pa la lung ston cig_/ces gsungs so/_/byang chub kyi sems kun byed rgyal po las rtogs pa bsgrags shing bstod pa'i le'u ste drug cu rtsa 
[\[74b.2\]]dgu pa'o//_//rgyud phyi ma zhes bya ba mdo lung bcu gnyis pa rdzogs so//_//de nas byang chub kyi sems kun byed rgyal pos chos thams cad skye ba med par mnyam pa la gzigs shing dgongs nas cang yang mi gsung bar bzhugs so/_/
[\[74b.3\]]de'i tshe sems dpa' rdo rje de nyid kyang ston pa de ltar gyur pa yang rig_/chos thams cad skye ba med par rtogs pa la dgongs nas cang yang mi smra bar 'khod do/_/de nas phyogs bcu nas lhags shing 'khod pa'i 'dus pa phal mo che dag gis de ltar rtogs 
[\[74b.4\]]nas sems dpa' rdo rje la 'di skad ces bskul lo/_/yang dag par bskul to/_/nges pa dam par bskul to/_/e ma ho/_sems dpa' rdo rje chen po bdag cag la phan gdags pa'i slad du rtogs pa'i don la ji ltar bsgom pa de ston pa la zhu ba'i 
[\[74b.5\]]dus la bab bo/_/nges par dus la bab po zhes bskul bas sems dpa' rdo rje de dga' ba'i mdangs dang bcas te dang zhing mos pa'i mdangs phyung nas stan las langs te ston pa'i mdun du 'di skad ces zhus so/_/kye ston pa'i ston pa kun byed rgyal po 
[\[74b.6\]]lags/_/khyod kyi mdun du bdag 'dus 'khod pa de/_/bdag 'tshal ba yi don ni ci zhig mchis/_/bdag 'tshal don ni khyod kyis bstan du gsol/_/zhes zhus pa las byang chub kyi sems kun byed nyid cang yang mi gsung bar bzhugs te sems 
[\[74b.7\]]dpa' rdo rjes 'di skad ces zhus so/_/kye ston pa'i ston pa kun byed rgyal po lags/_/chos sku skye med thig le'i rang bzhin la/_/ston pa gsum po nyid kyis ji ltar bsgom/_/bstan pa gsum du nyid kyis ji ltar bsgom/_/sdud pa gsum du nyid 
[\[75a\]]
[\[75a.1\]]kyis ji ltar bsgom/_/'khor gnas dus kyi rang bzhin ji ltar bsgom/_/chos rnams kun gyi don la ji ltar bsgom/_/bsgom pa'i lung bcu bdag la bstan du gsol/_/zhes zhus so/_/de nas byang chub kyi sems kun byed rgyal 
[\[75a.2\]]pos 'di skad ces gsungs so/_/kye sems dpa' rdo rje don la da sgoms shig_/bsgom du med pa'i chos nyid byang chub la/_/sgom dang bsgom par bya ba gnyis med na/_/ma bsgoms rang bzhin bzhag na bsgom pa yin/_/don ni kun don skye ba med pa 
[\[75a.3\]]ste/_/rnam rtog mtshan ma de bzhin rig byas nas/_/dran bsam yid la rgyu ba ma lus kun/_/skye ba med pa'i ngang las ma yengs pa/_/gang ltar bsams kyang sgom pa yin shes na/_/ma bsgom gang ltar bzhag kyang yengs pa med/_/kye nga las byung 
[\[75a.4\]]ba'i ston pa sku gsum gyis/_/mtshan ma bsgom la dga' ba'i gang zag la/_/rang rang gang ltar 'thad pa'i lung bzhin du/_/bsgom du yod ces kun la lung du bstan/_/kye nga ni ston pa kun byed rgyal po la/_/ston pa rang 'byung rig pa'i ye shes las/_/
[\[75a.5\]]ma bsdus ston pa gsum yang de la 'dus/_/ston pa de la ma bsdus ston pa de la 'dus/_/ston pas de la bsgom du med par bstan/_/bstan pa brjod bral rig pa mtshon 'das la/_/bstan pa gsum yang de la 'dus te gnas/_/ma bcos rig 
[\[75a.6\]]pa'i gzhal yas 'og min na/_/gzhal yas gsum yang de la 'dus par bshad/_/ji ltar snang ba'i chos rnams thams cad kun/_/snying po byang chub sems la kun 'dus pas/_/'khor gsum dus gsum kun du 'dus par bshad/_/
[\[75a.7\]]ma bsdus rang bzhin 'du ba'i ye shes ni/_/sdud pa de las gzhan pa yod ma yin/_/ma bsgom rang bzhin bzhag pa'i lung 'di la/_/bsgom du yod dang med pa'i lung mi ston/_/re dogs sgro skur 'dzin pa'i sems mi 'jog_/ces gsungs 
[\[75b\]]
[\[75b.1\]]so/_/byang chub kyi sems kun byed rgyal po las bsgom du yod med bstan pa'i le'u ste bdun cu pa'o//_//de nas byang chub kyi sems kun byed rgyal pos lta ba sgom med kyi dgongs pa 'di gsungs so/_/kye nga ni ston pa kun byed rgyal po 
[\[75b.2\]]ste/_/nga las byung ba'i ston pa sku gsum gyis/_/mtshan ma rtog pas 'dul ba'i gang zag la/_/mtshan ma rtog pa'i ting 'dzin grangs su bstan/_/la las zhi ba'i ting 'dzin sgom par byed/_/la las zab mo'i ting 'dzin sgom par byed/_/la 
[\[75b.3\]]las zhi gnas lhag mthong 'brel ba yi/_/bdag med ting nge 'dzin la gnas par byed/_/la la mtshan ma dag pa la brten nas/_/mtshan ma rje dang 'bangs su dmigs par byed/_/la la lta spyod 'brel med la brten nas/_/'brel pa'i ting nge 'dzin la gnas 
[\[75b.4\]]par byed/_/la la mtshan med don la brten byas shing /_/mtshan ma'i ting nge 'dzin la gnas par byed/_/la las rang rgyud dag pa la brten nas/_/rnam gsum 'phro 'du'i don la gnas par byed/_/la la rgyu 'bras dag pa gtsor byas nas/_/'od kyi 
[\[75b.5\]]ting nge 'dzin la gnas par byed/_/'di dag mtshan ma grangs kyi ting 'dzin te/_/ston pa kun byed rgyal pos lung ma bstan/_/kye ston pa kun byed nga yis lung bstan pa/_/ma lus skye med rnam dag ting 'dzin te/_/bsgom dang mi sgom rkyen la rag ma 
[\[75b.6\]]lus/_/bsgom bya ji ltar snang ba'i chos rnams kun/_/gang du ji ltar bzhag pa'i tshul med par/_/ma btsal rang sar bzhag bas bsgoms pa yin/_/kye bsgom du med pa'i man ngag 'di dag la/_/tshig dang sgra las 'das pa'i don yin phyir/_/
[\[75b.7\]]snga rabs kun byed rgyal pos lung ma bstan/_/phyi rabs kun byed rgyal pos lung mi ston/_/da ltar kun byed rgyal pos lung bstan med/_/kye ston pa'i ston pa kun byed rgyal po yis/_/ma nor dgongs pa'i don la lung bstan pa/_/sgro skur 'das pa don 
[\[76a\]]
[\[76a.1\]]gyi snying po la/_/bsgom dang mi sgom mkha' la rtsod pa 'dra/_/rtogs pa'i don las ma yengs dgongs pa ste/_/dngos po ma yin dngos po med ma yin/_/phyogs min phyogs las 'das pa ma yin par/_/bsgom dang mi sgom phyogs la 
[\[76a.2\]]gnas mi byed/_/kye ston pa'i ston pa kun byed rgyal po ngas/_/bsgom dang mi sgom mtshon par mi nus ltar/_/snying po don la gnas pa'i rnal 'byor dang /_/sems dpa' rdo rje de la gnas par bya/_/kye dus gsum ston pa kun byed rgyal po yis/_/skye med 
[\[76a.3\]]byang chub sems kyi dgongs pa la/_/ming dang tha snyad tshig tu 'di'o zhes/_/ma bstan mi ston bstan par mi mdzad do/_/lta ba bsgom du med par don rtogs na/_/bsgom dang mi sgom res 'jog log pa'i lam/_/dam pa'i dgongs pa skye med thugs chud na/_/
[\[76a.4\]]dam pa de la log dang ma log med/_/kye kun byed rgyal po nga yis lung phog ltar/_/ma bsgoms bsgom du med par rtogs goms nas/_/skal ldan rnal 'byor gang zag su yang rung /_/kun byed rgyal po nyid du lung bstan to/_/zhes gsungs so/_/byang 
[\[76a.5\]]chub kyi sems kun byed rgyal po las/_lta sgom dbyer med pa'i le'u ste bdun cu gcig pa'o//_//de nas byang chub kyi sems kun byed rgyal pos bsrung du med pa de bzhin nyid du gnas pa 'di gsungs so/_/ston pa'i ston pa kun byed rgyal po 
[\[76a.6\]]yis/_/rnam rtog mtshan ma'i lam la gnas pa'i bar/_/bsrung dang mi srung khyad par gnyis mthong ba/_/rtsa ba yan lag bcas pa bsrung bar bstan/_/kye kun byed nga ni ye nas de bzhin nyid/_/de bzhin nyid la gzung 'dzin med pa'i phyir/_/chos 
[\[76a.7\]]rnams de ltar gang gis rtogs pa la/_/bsrung dang mi srung 'du shes 'jug pa med/_/kye nga ni ma bcos kun byed byang chub sems/_/gnyen po mi bstan yul la 'jug mi byed/_/rang 'byung lhun grub rig pa'i dam tshig la/_/'da' nyams med pas ched 
[\[76b\]]
[\[76b.1\]]du bsrung ba med/_/rang rig ma nor blo yi tshad ma yis/_/ma bcos snying po'i don la 'jug par byed/_/skye med thugs su chos kun ro gcig pas/_/'jug dang mi 'jug mtha' la nga mi gnas/_/kye sems dpa' rdo rje don la goms par gyis/_/dgongs don 
[\[76b.2\]]gsang ba'i rig pa ma shar na/_/tshig dang sgra la 'dzin pa'i goms pa dag_/kun byed nga yi lung dang phrad mi 'gyur/_/bsrung du med pa'i dam pa'i dgongs pa 'di/_/kun du ye nas ma bsrungs gnas pa la/_/kun byed nga yi dgongs pa ma goms na/_/ji 
[\[76b.3\]]ltar bsrungs pa tshi chad nad du 'gyur/_/kye kun byed nga yi dgongs pa'i dam tshig ni/_/ma yengs dran pas dngos po ye shes su/_/ma bcos sus kyang ma byas rang 'byung ste/_/rig pas dbang bsgyur bsrung dang mi srung med/_/ji ltar snang ba'i chos rnams 
[\[76b.4\]]thams cad kun/_/rang 'byung snying por gsal bas dbang bsgyur bas/_/kun byed rgyal pos byas pa'i chos rnams la/_/rig dang ma rig gnyis ka'i yul las 'das/_/kye ston pa'i ston pa kun byed rgyal po yis/_/bsrung dang mi srung yul las 'das pa 
[\[76b.5\]]ltar/_/sems dpa' rdo rjes don la goms byas nas/_/nga yi 'khor la de ltar lung ston cig_/nga yi 'khor la de ltar lung bstan na/_/bya ba'i 'du shes lam las grol bar 'gyur/_/skye ba med pas kun kyang zhi bar 'gyur/_/kun byed 
[\[76b.6\]]rgyal po nga yi thugs su 'gyur/_/kye nga ni kun byed rgyal po byang chub sems/_/nga la sgro dang skur pa'i yul med pas/_/gang la sems par ma byed bsgom ma byed/_/sgo gsum bcos par mi bya lhug par bzhag_/gza' dang rgyu skar tshes grangs dus 
[\[76b.7\]]tshod med/_/yid la mi byed sngags dang phyag rgya bral/_/de bas kun byed byang chub sems nyid la/_/bsrung dang mi srung sa mtshams med par bshad/_/ces gsungs so/_/byang chub kyi sems kun byed rgyal po las/_lta sgom 'dar med pa'i le'u ste 
[\[77a\]]
[\[77a.1\]]bdun cu gnyis pa'o//_//de nas byang chub kyi sems kun byed rgyal pos bya med rtsol ba dang bral bar rtogs pa 'di gsungs so/_/kye nga ni kun byed rgyal po ste/_/kun byed rgyal po nga yi dgongs pa ni/_/bsam pa'i yul las 'das pas 
[\[77a.2\]]bsgom du med/_/kye sems ni ji bzhin pa yi ngo bo ste/_/ji bzhin pa la 'chos par byed ma myong /_/rang 'byung nga la rgyu rkyen kun dang bral/_/sgo gsum btsal med lhug pa nyid du zhog_/gang zhig bya rtsol mtshan ma'i rjes 'brangs pa/_/kun byed nga dang phrad 
[\[77a.3\]]par mi 'gyur ro/_/kye ston pa'i kun byed nga yi phrin las ni/_/bya ba med pas rtsol ba'i las mi byed/_/dmigs pa med pas bsgom pa'i 'du shes bral/_/'du 'bral med pas ma brjed yid la zhog_/byung tshor skye ba med pas gsal 'gyur nas/_/gang 
[\[77a.4\]]yang byas pa med par las kun grub/_/kye nga ni ston pa kun byed rgyal po ste/_/rgyal ba kun gyi phrin las ngas byas kyang /_/rang 'byung ye shes bya med rdzogs pa'i phyir/_/ji bzhin pa yi las la byed ma myong /_/ma btsal ji bzhin nyid du sems dpa' 
[\[77a.5\]]zhog_/ji bzhin ma bcos rgyal ba'i dgongs pa la/_/sems dang sems las byung ba ci skyes kyang /_/de nyid skye med nyid du gnas shes na/_/bya rtsol mtshan ma'i 'du shes kun dang bral/_/kye sems dpa' rdo rje ji bzhin nyid sgoms shig_/rtogs pa 
[\[77a.6\]]rang sar grol ba'i lta ba la/_/ma yengs rang bzhin bzhag pas bya btsal med/_/kun kyang rang 'byung rang sar grol ba yin/_/kye sems dpa' rdo rje ji bzhin nyid sgoms shig_/rang lus mi bcos dbang po mi rtul te/_/ngag kyang mi gdams bya 
[\[77a.7\]]rtsol byar yang med/_/sems kyang gar gtad mi g.yo'i ngang la bzhag_/bya ba med pa'i phrin las 'di bsgoms pas/_/byas pa med par don kun rdzogs par 'gyur/_/kye ji bzhin rtsol bral bde ba chen po la/_/sgo gsum mi rtsol bcos shing 
[\[77b\]]
[\[77b.1\]]dmigs mi byed/_/yid la mi byed mtshan ma'i rjes mi 'brangs/_/rang 'byung ye shes bde ba'i don la bzhag_/'di ni rang 'byung 'od gsal dgongs pa ste/_/kun byed rgyal po'i dgongs pa'i phrin las so/_/kye sems dpa' rdo rje ji bzhin nyid 
[\[77b.2\]]sgoms shig_/ma bcos ji bzhin nyid la 'jug pa la/_/tshad ma mi dgos gnyen pos bcos mi dgos/_/rtogs pa'i don la ma bcos de bzhin zhog_/kye bya ba med pa'i rang bzhin las 'di la/_/sgo gsum rtsol ba byas pas zin mi 'gyur/_/
[\[77b.3\]]kun byed rgyal po'i dgongs pa la gnas pas/_/nga yi dgongs pa phrin las lhun gyis grub/_/ces gsungs so/_/byang chub kyi sems kun byed rgyal po las ji bzhin pa la bya rtsol dang bral bar gnas pa'i le'u ste bdun cu gsum pa'o//_//
[\[77b.4\]]de nas byang chub kyi sems kun byed rgyal pos snying po 'du 'bral med par gnas pa 'di gsungs so/_/kye ji bzhin pa la sems dpa' rdo rje sgom/_/ston pa'i ston pa kun byed rgyal po yis/_/snying po dgod du med par bstan pa ni/_/ji bzhin 
[\[77b.5\]]gtso 'khor med pa'i don du bstan/_/kye rig pa'i rgyal po gsal bar dbang bsgyur bas/_/snying po rtsol bsgrub 'das pa'i bdag nyid de/_/rtogs pa ye shes mchog gis len par byed/_/'di ni kun byed rgyal po'i dkyil 'khor yin/_/kye 
[\[77b.6\]]ston pa'i ston pa kun byed rgyal po yis/_/snying po sku yi dkyil 'khor bkod pa ni/_/ji ltar snang zhing gnas pa'i chos rnams kun/_/skye ba med pa'i chos dbyings ngang la bkod/_/snying po'i don la blang dor med pa'i phyir/_/de yang kun byed nga 
[\[77b.7\]]yis bkod pa yin/_/kye ston pa'i ston pa kun byed rgyal po yis/_/snying po gsung gi dkyil 'khor bkod pa ni/_/ji ltar grags shing gnas pa'i chos rnams ni/_/skye ba med pa'i dbyings las gsung du bkod/_/snying po brjod du med pa'i 
[\[78a\]]
[\[78a.1\]]gsung la 'dus/_/de yang kun byed rgyal pos bkod pa yin/_/kye ston pa'i ston pa kun byed rgyal po yis/_/snying po rig pa'i dkyil 'khor bkod pa ni/_/ji ltar dran rig rtog pa thams cad kun/_/ma skyes kun byed nyid kyi don 
[\[78a.2\]]du rig_/kun byed nga yi sku gsung thugs nyid ni/_/ma bcos rnal du bzhag pa'i dkyil 'khor gsum/_/ma bkod dus gcig rdzogs pa'i don rtogs pas/_/lhun grub snying po don la 'jug par byed/_/kye sems dpa' rdo rje ji bzhin nyid sgoms 
[\[78a.3\]]shig_/rang 'byung snying po mchog gi dkyil 'khor la/_/sgo gsum lhug pas ji bzhin ngang bzhag na/_/kun byed nga yi dgongs par gnas pa yin/_/snga rabs 'das pa'i kun byed rgyal pos kyang /_/dgongs pa rnal du bzhag pas don rdzogs la/_/
[\[78a.4\]]ma byon dus kyi kun byed rgyal pos kyang /_/ma bcos rnal du bzhag pas don rdzogs 'gyur/_/da ltar bzhugs pa'i kun byed rgyal pos kyang /_/dgongs pa rnal du bzhag ste gnas pa yin/_/kye sems dpa' rdo rje chen po khyod sgoms shig_/nga yi 
[\[78a.5\]]'khor du gtogs pa'i rnal 'byor ba/_/kun byed rgyal po'i dgongs pa 'di nyid la/_/ma btsal rnal du bzhag par lung ston cig_/dgongs pa rnal du bzhag pa'i don 'di ni/_/kun gyi spyod yul min pas mi shes shing /_/mnyam par bzhag pas 
[\[78a.6\]]rtogs pa'i yul las 'das/_/kun byed rgyal po de la gnas par byed/_/ces gsungs so/_/byang chub kyi sems kun byed rgyal po las snying po don la gnas pa'i le'u ste bdun cu bzhi pa'o//_//de nas byang chub kyi sems kun byed rgyal 
[\[78a.7\]]pos rig pa dbang sgyur la gnas pa 'di gsungs so/_/kye sems dpa' rdo rje ji bzhin nyid sgoms shig_/rig pa'i rgyal pos gsal bar dbang sgyur nas/_/mtshan ma'i bde ba'i dbang la rag mi lus/_/rtogs nas mi rtog don la ji bzhin zhog_/
[\[78b\]]
[\[78b.1\]]kye kun byed rgyal po dbang thob rig pa na/_/dngos po ma bcos ji bzhin rtag tu shar/_/rgyu dang rkyen med zhi ba mchog gi lam/_/gzhi bzhag gang ltar bzhag kyang de nyid dang /_/kun byed rgyal po thabs chen rtogs pa'i dbang /_/kun kyang ji bzhin 
[\[78b.2\]]yul la 'jug pa na/_/skyon dang yon tan gnyi ga mnyam shes nas/_/'jug dang mi 'jug don las shin tu 'das/_/kye kun byed rig pas dbang sgyur dgongs pa 'di/_/ngag gis smrar med dmigs pa'i yul las 'das/_/dran pa zhi zhing spros 
[\[78b.3\]]pa med pa ste/_/mkha' ltar khyab cing phyogs cha yongs kyis med/_/kye sems dpa' rdo rje de bzhin nyid sgoms shig_/bsgom dang mi sgom yul las 'das pa la/_/gnyis ka 'byung 'jug re dogs med pa yis/_/mnyam par mi 'jug 
[\[78b.4\]]don la sgom mi byed/_/dbang po dngos grub mi len bcos su med/_/kun byed rgyal po nyid la gus par gnas/_/kye ston pa kun byed rgyal po nga nyid ni/_/rang 'byung sgom du med pa'i snying po ste/_/ye shes gsal la bsgrub pa med pa yin/_/
[\[78b.5\]]dbang ni rtogs pas re dogs bcad pa yin/_/'di la nges par 'jug pa'i rnal 'byor pas/_/shin tu rnal 'byor rgyu 'bras 'das pa'i lung /_/ma bcos ye shes kun byed rgyal po la/_/gang ltar 'di ltar 'jog ces lung mi ston/_/snga bar ma 
[\[78b.6\]]gsungs phyis kyang mi gsung zhing /_/da ltar byung bar gsung bar mi mdzad do/_/kye ston pa'i ngo bo kun byed rgyal po yis/_/bsgom zhing bsam du med pa'i chos nyid la/_/ma bsams yal bar gnas pas 'khor ba nyid/_/btsal zhing bsgoms 
[\[78b.7\]]pas rtog pa'i mtshan ma'i lam/_/de bas re dogs bcas pa'i ting 'dzin ni/_/gnas pas grol bar kun byed lung mi ston/_/kye ston pa'i ston pa kun byed rgyal po yis/_/rtogs pas gnyi ga'i 'ching ba rab bcad nas/_/mi 'gal mnyam pa'i 
[\[79a\]]
[\[79a.1\]]don la gnas byas pas/_/kun byed nga yi dgongs pa lhun gyis grub/_/kye gang gis 'ching ba de rtogs bcad byas shing /_/grol bar mi 'jug mya ngan 'das mi len/_/snying po'i don la phyogs ris dmigs mi 'dzin/_/don la 
[\[79a.2\]]mi sgom snying rje yul mi 'jug_/kye kun byed rgyal po nga yis gang bstan pa/_/sems dpa' rdo rjes don la goms par gyis/_/ye shes dran pas dbang sgyur rig pa'i ngang /_/'di ni kun byed rgyal por ngas lung bstan/_/zhes gsungs so/_/byang chub kyi 
[\[79a.3\]]sems kun byed rgyal po las rig pa dbang sgyur la gnas pa'i le'u ste bdun cu lnga pa'o//_//de nas byang chub kyi sems kun byed rgyal pos snying po don gyi lam 'di gsungs so/_/kye sems dpa' rdo rje don la da sgoms shig_/snying po mi 
[\[79a.4\]]rtogs don gyi lam 'di la/_/nam mkha'i mtha' ltar gnas pas ma khyab med/_/skye med min pa med pas mi sgom med/_/rtog dpyod yul las 'das pas dmigs su med/_/snying po mtshan ma 'das pa'i yul 'di la/_/bgrod pa'i yul las 
[\[79a.5\]]'das pas bgrod pa med/_/lam la mi bgrod sa la mi sbyong zhing /_/mi rtog bde la gnas pas lhun gyis grub/_/kye kun byed rgyal po nga yi lam nyid ni/_/chos kyi dbyings su gcig pas bgrod du med/_/snying po don dang 'grogs pas yengs pa med/_/
[\[79a.6\]]thig le gcig tu 'dus pas gar mi 'gro/_/kye de yi don la sems dpa' rdo rje bsgom/_/bsgom du med pa'i don la ma bsgoms na/_/mtshan ma'i grangs la bskal pa brgyar bsgoms kyang /_/kun byed nga yi dgongs pa rtogs mi 'gyur/_/rnam 
[\[79a.7\]]rtog yul la mtshan ma'i grangs las 'das/_/kun byed bya mi dgos la byar yang med/_/bya ba mtshan ma'i rnal 'byor rjes zhugs shing /_/bya bas mi zin rtog pas rtog pa 'jil/_/chu las rnyog ma bzhin te byis pas bslus/_/kye sems dpa' rdo rje 
[\[79b\]]
[\[79b.1\]]don la legs par sgoms/_/nga ni ston pa kun byed rgyal po ste/_/dus gsum rgyal ba kun gyi lam 'dren pas/_/khyod kyang nga yi lam la legs par zhugs/_/'das pa'i sangs rgyas skye med lam du zhugs/_/ma byon skye med lam la 'jug par 
[\[79b.2\]]'gyur/_/da ltar sangs rgyas skye med nyid la gnas/_/des na kun byed rgyal po kun gyi lam/_/kye lam 'dir 'jug cing bsgom pa'i rnal 'byor pa/_/da lta nyid nas rgyal ba'i sa la gnas/_/dgongs pa mi 'dzin phyogs ris gzung du med/_/snying po'i 
[\[79b.3\]]lam la 'jug dang mi 'jug 'das/_/kye rnal 'byor dus gcig 'jug pa'i skal ldan la/_/kun byed rgyal po'i dgongs pa bstan byas nas/_/rtogs pa'i rlung la dran zhing 'dris pa las/_/bsgom zhing 'jug tu med par lung ston cig_/kye nga ni ston pa kun 
[\[79b.4\]]byed byang chub sems/_/ma lus kun byas byang chub sems su byas/_/sems nyid skye ba med pa'i lam du byas/_/skye med bde ba'i lam la 'jug tu med/_/skal ldan rgyal sras dam par nges pa la/_/kun byed nga yi lam 'di goms byas nas/_/bgrod 
[\[79b.5\]]med rtsal med snying po'i don rtogs nas/_/kun byed rgyal po nyid du the tshom med/_/ces gsungs so/_/byang chub kyi sems kun byed rgyal po las snying po lam la gnas pa'i le'u ste bdun cu drug pa'o//_//de nas byang chub kyi sems kun byed rgyal 
[\[79b.6\]]pos don la sbyang du med pa 'di gsungs so/_/kye sems dpa' rdo rje rtogs pa'i don la sgoms/_/ston pa'i ston pa kun byed rgyal po yis/_/bsam gyis mi khyab nges pa'i dus bstan pa/_/snying po rtogs pa'i sa zhes bshad pa yin/_/bde chen nges 
[\[79b.7\]]pa'i dus su gang bstan pa/_/de ni goms pa'i sa zhes bshad pa yin/_/gzhan dag rtsol zhing spyod pa'i khyad par dag_/khams gsum 'khor ba'i snying po bsgrib pa'i sa/_/sa zhes bya ba gnas pa'i khyad par te/_/gang la gang gnas de ni sa yin no/_/kye sku gsum 
[\[80a\]]
[\[80a.1\]]ston pa'i sa la grangs bgrangs kyang /_/kun byed rgyal po'i sa la rim pa med/_/sa dang sa yi rim pa'i khyad par yod/_/ces pa sku gsum ston pas 'khor la bstan pa yin/_/kye ston pa'i ston pa kun byed rgyal po yis/_/mnyam nyid skye ba med 
[\[80a.2\]]pa'i rang bzhin la/_/thabs dang snying po rtogs pa'i gang zag gis/_/sgrib dang sa yi khyad par med par bstan/_/kun byed rgyal po nga yi rang bzhin ni/_/dus gsum 'byung 'jug mi byed yid la byed pa med/_/ris su mi lta mtshan ma'i yul mi tshol/_/kun byed rgyal 
[\[80a.3\]]po'i dgongs pa'i lung du bstan/_/kye kun byed rgyal po nga yi dgongs pa ni/_/tshig dang yi ges mtshon pa mi snyed cing /_/sgra dang tshad mas gtan la dbab tu med/_/skye ba med pas 'gag pa med pa yin/_/'phel ba med cing yongs su 'grib mi byed/_/mtshan ma 
[\[80a.4\]]min zhing de nyid min pa'ang min/_/kye ston pa'i ston pa kun byed rgyal po ngas/_/ji ltar snang ba'i chos rnams thams cad kun/_/skye ba med pa'i ngo bor byin brlabs pas/_/rtogs pa de nyid ngang du ldog par 'gyur/_/kun byed rgyal po nga yi byin rlabs kyis/_/
[\[80a.5\]]sems dpa' rdo rjes ji ltar rtogs pa ltar/_/phyi rabs kun byed lung la dad pa la/_/dngos po skye ba med par byin rlobs shig_/de ltar bsgom du med pa'i snying po la/_/ma yengs dran pas bzung ba man ngag yin/_/kun byed rgyal po byang chub sems 'di la/_/
[\[80a.6\]]bshad pas ma yin tshigs su bcad pas min/_/bsgoms pas ma yin ma bsgoms pas kyang min/_/snying po sngags dang phyag rgya kun las 'das/_/kye kun byed rgyal po nga yis bstan pa'i sa/_/ma lus 'di la brten pas spong len med/_/phyogs cha med par khyab 
[\[80a.7\]]pas che chung med/_/chos kyi dbyings su gnas pas rtog dang mi rtog med/_/de phyir dus gcig gnas pa'i sa 'di la/_/sems dpa' rdo rje legs par gnas par gyis/_/zhes gsungs so/_/byang chub kyi sems kun byed rgyal po las don la sbyang med kyi le'u ste bdun 
[\[80b\]]
[\[80b.1\]]cu bdun pa'o//_//de nas byang chub kyi sems kun byed rgyal pos mnyam pa la blang dor med pa'i dgongs pa 'di gsungs so/_/kye ston pa'i ston pa kun byed rgyal po yis/_/skye med byang chub sems kyi rang bzhin la/_/ji bzhin ma bcos gnas pa'i 
[\[80b.2\]]dgongs pa la/_/blang dang dor ba yod par lung ma bstan/_/skye med rang bzhin sgros skur bral ba ste/_/blang dang dor ba sgro skur don du bstan/_/su zhig snying po'i don la zhugs pa yis/_/sgro skur 'das pa snying po'i don du bstan/_/gang yang bsam pa kun las 
[\[80b.3\]]'das byed pa/_/blang dor med par rtogs par lung bstan to/_/kye sems dpa' rdo rje snying po'i don la sgoms/_/nga ni ma nor don gyi snying po la/_/blang dor rnam rtog bcos pa'i yul med de/_/rang bzhin bde ba mchog gis goms par byed/_/kun byed 
[\[80b.4\]]rtogs na snying por kun gnas pas/_/snying po'i don la blang dor lung ma bstan/_/skye zhing 'jig pa'i chos su'ang lung ma bstan/_/bzang ngan gtsang sme'i chos su'ang lung ma bstan/_/rtog dpyod bsam pa'i yul las 'das par bstan/_/kye sems dpa' rdo rje nges 
[\[80b.5\]]par da sgoms shig_/bsgom dang bsgom par bya ba'i yul nyid ni/_/ma bcos kun byed sems kyi rang bzhin la/_/bsgom dang mi sgom blo yi yul las 'das/_/kye kun byed rgyal po byang chub sems nga ni/_/nga yi 'khor du 'dus pa'i tshogs rnams la/_/
[\[80b.6\]]blang dang dor ba'i chos nyid nga mi ston/_/gcig la gnyis su dbye ba'i chos mi ston/_/rtog dang dpyod 'das rtog dpyod bsam mi byed/_/ma bcos ji bzhin pa la 'chos ma byed/_/bya ba gang btang ci snang chos nyid la/_/ma bsams rang bzhin bzhag 
[\[80b.7\]]pas grol bar ston/_/kye sems dpa' rdo rje chen po da sgoms shig_/blang dor med pa'i chos nyid byang chub la/_/mkha' ltar gnas pas lus sems bcos su med/_/'du shes zhen 'dzin med pas bsgom du med/_/mkha' ltar rab zhi rnyog pa kun bral 
[\[81a\]]
[\[81a.1\]]la/_/yul la mi 'jug dgongs pa'i dmigs 'jug bral/_/kye sems dpa' rdo rje legs par da sgoms shig_/dbang po yul la mi rtog sems mi sdud/_/gnyen po ma brtan lus sems rgyud ma sbyongs/_/lus sems ma bcos 
[\[81a.2\]]snying po'i don du rtogs/_/kye kun byed rgyal po nga yi spyod pa ni/_/ma btsal lhug par gnas pas don kun rdzogs/_/snying po'i don du 'dus pas blang dor med/_/re dogs rnam par chad pas mya ngan 'das mi sgom/_/kun byed nga yi spyod pa gang rtogs pas/_/
[\[81a.3\]]dus gsum skye med don du mnyam pa la/_/'jug dang mi 'jug tshig las shin tu 'das/_/'di ni blang dor med par lung bstan to/_/zhes gsungs so/_/byang chub kyi sems kun byed rgyal po las mnyam pa la blang dor med par bstan pa'i le'u ste bdun cu 
[\[81a.4\]]brgyad pa'o//_//de nas byang chub kyi sems kun byed rgyal pos rang 'byung snying po'i ngang la sgrib pa bsal du med pa'i dgongs pa 'di gsungs so/_/kye ston pa'i ston pa kun byed rgyal po yis/_/snying po sgrib med dgongs par lung bstan pa/_/ji ltar snang ba'i 
[\[81a.5\]]chos rnams ma lus pa/_/skye med chos kyi dbyings su kun gcig pas/_/skye med snying po thugs kyi rang bzhin la/_/sgrib pa mi sgrib khyad par bstan pa med/_/kye sems dpa' rdo rje legs par da sgoms shig_/skye med chos kyi dbyings su gcig pa 
[\[81a.6\]]la/_/sgrib dang mi sgrib spong len gang 'dod pa/_/dam pa'i snying po'i don dang 'gal bar 'gyur/_/kun byed byang chub sems kyis lung bstan pa/_/skye med bsgoms pas skye ba snying por gsal/_/mkha' ltar rtog dpyod 'das la gang gnas pas/_/
[\[81a.7\]]sgrib dang mi sgrib byang chub sems su gnas/_/kye kun byed rgyal pos 'khor la lung bstan pa/_/ye shes sgrib med gsal ba'i don du bstan/_/rang 'byung rgyu rkyen med pa'i snying por gnas/_/rtogs pas sgro skur 'das pa'i dgongs pa yin/_/kye de phyir 
[\[81b\]]
[\[81b.1\]]sems dpa' rdo rje da sgoms shig_/rang 'byung ye shes dmigs pa kun las 'das/_/rtogs pa dmigs pa'i don du gzhog mi byed/_/yul las 'das pas rnam shes srung mi byed/_/dngos po snying por gsal bas sgom mi byed/_/rnam pa snying por 
[\[81b.2\]]gsal bas re dogs med/_/kye ston pa'i ston pa kun byed rgyal po yis/_/ma bcos 'khor gyi nang du lung bstan pa/_/ma bcos snying po chos kun rtsa ba la/_/ji ltar snang ba gtan la 'bebs par byed/_/snying po rang bzhin gcig gi don rtogs 
[\[81b.3\]]na/_/kun gyi rang bzhin kun byed nyid du 'dus/_/des na kun byed nga yi don mkhas na/_/bsam gyis mi khyab chos la mkhas par 'gyur/_/kun byed nga yi don la goms 'gyur na/_/kun gyi don la gnas shing goms pa yin/_/kye sems dpa' rdo 
[\[81b.4\]]rje legs par da sgoms shig_/ji ltar snang grags chos rnams thams cad la/_/snying po rtogs goms don nyid gcig las med/_/snying po mngon du phyung nas gang bstan pa/_/rang bzhin skye ba med pa'i don du rtogs/_/ma yengs re dogs chad pas dgongs 
[\[81b.5\]]pa yin/_/kye sems dpa' rdo rje legs par da sgoms shig_/ji ltar snang ba'i chos su gang bstan pa/_/kun byed rgyal po mtshon pa'i thabs su bstan/_/thabs de'i lung dang 'gal bar ma byed cig_/kun byed nga yi sras su zhugs rnams kyis/_/kun kyang 
[\[81b.6\]]skye med don du rtogs 'gyur na/_/'khor dang mya ngan 'das par mi sems te/_/snying po rang bzhin rtog dpyod bral bar bstan/_/zhes gsungs so/_/byang chub kyi sems kun byed rgyal po las mi sgrib pa'i le'u ste bdun cu dgu pa'o//_//de nas byang chub kyi 
[\[81b.7\]]sems kun byed rgyal pos lhun grub re dogs las 'das pa'i dgongs pa 'di gsungs so/_/kye sems dpa' rdo rje legs par da sgoms shig_/nga ni ston pa kun byed rgyal po ste/_/ji ltar snang ba'i chos rnams ma lus pa/_/skye med sems kyi rang bzhin nyid du bstan/_/
[\[82a\]]
[\[82a.1\]]kye sems kyi rang bzhin lhun gyis grub pa'i phyir/_/grub dang ma grub gnyis su lung mi ston/_/bde dang sdug bsngal gnyis su rtog mi byed/_/'khor dang mya ngan 'das par re dogs bral/_/lhun grub sems kyi rang bzhin cir snang bas/_/ma 
[\[82a.2\]]byung stong pa'i don du smra mi byed/_/gzhi rtsa snying po rtog dpyod las 'das pas/_/grub cing brtan pa'i phyogs su zhen mi byed/_/kye sems dpa' rdo rje legs par da sgoms shig_/lhun grub rtog dpyod 'das pa'i snying po la/_/grub dang ma grub don la rtog mi 
[\[82a.3\]]byed/_/de phyir khyod kyang rtog par ma byed cig_/kye lhun grub bya rtsol 'das pa'i snying po la/_/gang zhig phyogs ldog med pa'i zhen pa ni/_/ji ltar bus pa mkha' la rtsod pa ltar/_/kun byed nga yi rang bzhin mthong mi 'gyur/_/gang gis gang spangs ldog par 
[\[82a.4\]]'dod pa ni/_/re dogs 'jigs pa'i sems dang ma bral bas/_/mtha' bral mtha' la zhen pa'i gang zag gis/_/lhun grub snying po'i don la ji ltar reg_/kye sems dpa' rdo rje legs par da sgoms shig_/ma skyes rnam par dag pa'i don snang bas/_/snang ba 
[\[82a.5\]]dngos por mi lta 'jig mi byed/_/snang ba skye ba med par rang grol bas/_/stong pa mi sgom ji bzhin rtogs pas grol/_/kye ston pa'i ston pa kun byed rgyal po ngas/_/ji ltar snang ba'i chos ni thams cad kun/_/ma skyes rnam par dag par lung bstan pas/_/ji 
[\[82a.6\]]ltar skye ba med pa nyid du rtogs/_/kye nga las byung ba ston pa sku gsum la/_/sems nyid skye ba med par kun smra zhing /_/de bzhin med pa'i don la kun rtsod kyang /_/skye med mngon sum dus kyis rtogs pa med/_/de phyir kun byed rgyal po'i lung 'di la/_/shes 
[\[82a.7\]]nas ma yengs don la gnas pa las/_/rtsol bas mi 'jug gnyen pos sems mi sbyong /_/yul la mi 'jog dran pa'i sems mi sdud/_/gang ltar byung ba de nyid don yin pas/_/kun byed nga yi don la 'jug par gyis/_/kye ston pa'i ston pa kun byed 
[\[82b\]]
[\[82b.1\]]rgyal po yis/_/ma bcos sems kyi 'khor la lung phog pa/_/ma lus skye med rtogs pa'i rnal 'byor pa/_/rang bzhin bcu las rtsol bar ma byed cig_/kun byed byang chub sems kyi rang bzhin la/_/shes pas gzung 'dzin mi shes spang med pas/_/
[\[82b.2\]]rtogs pa dbang sgyur don la gnas pa yis/_/kun byed rgyal po'i dgongs pa lhun gyis grub/_/ces gsungs so/_/byang chub kyi sems kun byed rgyal po las lhun grub re dogs bcad pa'i le'u ste brgyad cu pa'o//_//de nas byang chub kyi sems kun byed 
[\[82b.3\]]rgyal po la sems dpa' rdo rjes 'di skad ces zhus so/_/kye ston pa'i ston pa kun byed rgyal po lags/_/ji ltar snang ba'i chos ni khyod kyis byas/_/bstan pa'i dam chos ma lus khyod kyis bkod/_/dam pa'i rang bzhin khyod kyis bstan pas na/_/khyod kyi rang bzhin 
[\[82b.4\]]rtogs na chos kun rtogs/_/de bas kun byed nyid kyi rang bzhin 'di/_/'dus pa'i tshogs kyis gsal bar ma rig pas/_/don du ji ltar gnas pa bshad du gsol/_/zhes zhus so/_/de nas byang chub kyi sems kun byed rgyal pos mdo lung rgyud la bsdu ba 'di 
[\[82b.5\]]gsungs so/_/kye sems dpa' rdo rje legs par nan tan gyis/_/ston pa'i ston pa kun byed rgyal po yis/_/'khor la mdo lung bsdus pa 'di phog pa/_/legs par bstan pa'i don la nan tan gyis/_/kye nga yi rang bzhin skye med don gcig la/_/rgyud kyi 
[\[82b.6\]]rang bzhin rnam pa gsum du bstan/_/gdams pa rnam pa gsum gyi rim pa yis/_/rgyud ni rtsa ba'i rgyud dang phyi ma dang /_/phyi ma'i phyi mas don rdzogs bstan pa yin/_/kye rtsa ba thos pa'i rang bzhin bstan pa ni/_/nga yi rang bzhin lnga bcu rtsa bdun gyis/_/
[\[82b.7\]]dngos po'i don kun gtan la phab pa ste/_/sems dpa' rdo rjes legs par nan tan gyis/_/kye nga yi rang bzhin lnga bcu rtsa bdun ni/_/mngon du phyung ba'i mdo lung bcu bo dang /_/nges par bstan pa'i mdo lung bcu po dang /_/rgyu 'bras 'das pa'i mdo lung bcu 
[\[83a\]]
[\[83a.1\]]po dang /_/bya med rdzogs pa'i mdo lung bcu po dang /_/gtan la 'bebs pa'i mdo lung bcu dag dang /_/dgos ched so sor bstan pas lnga bcu lnga/_/gcig gis gzhi bstan gcig gis gdams pa bstan/_/kye ston pa'i ston pa kun byed rgyal po 
[\[83a.2\]]yis/_/mngon du phyung ba'i mdo lung bcu bstan pa/_/dang po dang ni bcu dang gnyis bstan pa/_/bcu gcig pa dang gsum dang nyi shu pa/_/[{]bcwa [,]bco [}]lnga pa dang nyi shu lnga pa dang /_/nyi shu rtsa gcig drug pas rdzogs pa yin/_/gdams ngag phog pas mngon phyung mthong ba'i 
[\[83a.3\]]phyir/_/bcu drug pa yis mngon phyung dgos pa bstan/_/kye ston pa'i ston pa kun byed rgyal po yis/_/nges par bstan pa'i mdo lung bcu bstan pa/_/bzhi pa sum cu gsum pa bcu gsum pa/_/bcu gnyis pa dang lnga dang sum cu gnyis/_/sum cu drug dang sum cu bzhi 
[\[83a.4\]]pa dang /_/nyi shu dgu dang bcu bdun pa yis rdzogs/_/nges par bstan pa'i dgos pa yid ches dag_/lnga bcu rtsa lnga pa yis bstan pa yin/_/kye ston pa'i ston pa kun byed rgyal po yis/_/rgyu 'bras 'das pa'i mdo lung bcu bstan pa/_/bzhi bcu gcig pa bcu bzhi 
[\[83a.5\]]sum cu brgyad/_/dgu ba dang ni so lnga bcu dgu pa/_/[{]bcwa [,]bco [}]brgyad pa dag brgyad dang bzhi bcu dang /_/lnga bcu rtsa gnyis pa yis bstan pa yin/_/rgyu 'bras 'das pas rtsol sgrub bya mi dgos/_/bdun pa nyid du nges par bstan pa yin/_/kye ston pa'i ston pa kun byed rgyal 
[\[83a.6\]]po yis/_/bya med rdzogs pa'i lung bcu bstan pa ni/_/nyi shu gnyis dang sum cu pa dag dang /_/nyi shu bzhi dang nyer brgyad nyi shu bdun/_/sum cu gcig dang nyer gsum nyi shu drug_/zhe bzhi lnga bcu drug pas bstan pa yin/_/ma byas rang bzhin rdzogs par 
[\[83a.7\]]bstan pa'i phyir/_/bzhi bcu gsum pas de yi dgos pa bstan/_/kye ston pa'i ston pa kun byed rgyal po yis/_/gtan la 'bebs pa'i lung bcu bstan pa ni/_/zhe brgyad pa dang sum cu dgu pa dang /_/bzhi bcu lnga dang so bdun zhe drug pa/_/zhe bdun pa dang zhe dgu nga gcig 
[\[83b\]]
[\[83b.1\]]pa/_/lnga bcu ba dang lnga bcu gsum pas rdzogs/_/gtan la phebs na ma bcos bcos med pas/_/bzhi bcu gnyis pas dgos pa bstan pa yin/_/lnga bcu bzhi pas rtsa ba'i gzhi bstan nas/_/lnga bcu bdun pas gtad cing gdams pa ste/_/rtsa ba'i rgyud de thos 
[\[83b.2\]]par gces pa yin/_/kye ston pa'i ston pa kun byed rgyal po ngas/_/bsam pas gtan la phab ste bstan pa ni/_/rtsa ba'i rgyud du gsungs pa'i don rnams kyang /_/rdzogs pa'i rang bzhin bcu ru bstan pa'i phyir/_/rtogs pa'i mdo lung bcu ru bstan pa yin/_/
[\[83b.3\]]kye ston pa'i ston pa kun byed rgyal po yis/_/bsgoms pas nges par 'byin par bshad pa ni/_/rang bzhin bcu ru dgongs pas bshad pa yang /_/skye ba med pa'i don du bsdus te bstan/_/skye med rtogs pa'i don las ma yengs pas/_/bsgom pa'i mdo lung 
[\[83b.4\]]bcu ru bsdus te bstan/_/'di las 'phros shing thams cad 'dir 'dus pas/_/kun gyi rtsa ba don gyi 'grel pa'i lung /_/kun byed nga yi sras su gyur pa la/_/ming gis don mtshon skye med rtogs phyir bstan/_/kye sems dpa' rdo rje legs par nan tan gyis/_/theg 
[\[83b.5\]]pa'i rtsa ba byang chub sems kyi lung /_/kun byed rgyal pos bsdus pa'i rtsa ba 'di/_/sems dpa' rdo rje legs par rtogs 'gyur na/_/rgyal ba'i rgyal ba kun byed rgyal por 'gyur/_/de phyir kun byed nga yi 'khor rnams la/_/sems dpa' rdo rjes don 'di lung ston 
[\[83b.6\]]cig_/skye med byang chub sems su lung ston cig_/'khor 'das dbyings su gcig par lung ston cig_/rgyu 'bras dus gcig rdzogs par lung ston cig_/ces gsungs so/_/byang chub kyi sems kun byed rgyal po las dgongs don lde mig gi le'u ste brgyad cu 
[\[83b.7\]]rtsa gcig pa'o//_//de nas byang chub kyi sems kun byed rgyal po la sems dpa' rdo rjes gus pa'i tshul gyis bstod pa/_kye ston pa'i ston pa kun byed rgyal po khyod/_/dus gsum rgyal ba'i rang bzhin chos kyi dbyings/_/'khor ba mi spong thugs rje phyogs ris 
[\[84a\]]
[\[84a.1\]]med/_/ston pa kun byed rgyal po khyod la 'dud/_/kye ston pa'i ston pa kun byed rgyal po khyod/_/'das pa'i sangs rgyas kun byed khyod kyis byas/_/ma byon pa dang da ltar byed cing mdzad/_/ston pa kun byed rgyal po khyod la 'dud/_/kye ston pa'i ston pa 
[\[84a.2\]]kun byed rgyal po khyod/_/khams gsum srid gsum byed mkhan khyod kyis byas/_/rang 'byung lnga dang rgyan gyi rgyu lnga dang /_/ye shes lnga byas kun byed khyod la 'dud/_/kye ston pa'i ston pa kun byed rgyal po khyod/_/sku gsum ston pa gsum yang khyod kyis byas/_/sku 
[\[84a.3\]]gsum thugs gsum ma lus kun byas pas/_/ston pa kun byed rgyal po khyod la 'dud/_/kye ston pa'i ston pa kun byed rgyal po khyod/_/sku gsum bzhugs pa'i gnas kyang khyod kyis byas/_/'khor gyi dang po sdud pa'ang nyid las byung /_/ston pa kun byed rgyal po khyod 
[\[84a.4\]]la 'dud/_/kye ston pa'i ston pa kun byed rgyal po khyod/_/'dus pa'i 'khor yang nges par khyod kyis byas/_/bstan pa gsum yang nges par khyod kyis byas/_/kun byed rgyal po nyid la phyag 'tshal 'dud/_/kye ston pa'i ston pa kun byed rgyal po khyod/_/zag med shes 
[\[84a.5\]]rab rtogs pa gsum bstan pas/_/'khor gyi mun pa'i dkyil 'khor snang mdzad pa/_/kun byed rgyal po nyid la phyag 'tshal 'dud/_/kye ston pa'i ston pa kun byed rgyal po khyod/_/nyid kyi thugs gcig rang 'byung ye shes las/_/'byung zhing sdud pa'i rtsa ba khyod nyid 
[\[84a.6\]]pas/_/chos kyi snying po khyod la phyag 'tshal 'dud/_/kye ston pa'i ston pa kun byed rgyal po khyod/_/ma rig pa yi lam ni bsal nas kyang /_/ye shes snang ba kun du mched par byed/_/ston pa kun byed rgyal po khyod la 'dud/_/kye ji ltar snang ba'i chos ni thams cad kun/_/
[\[84a.7\]]rang 'byung nyid pas rgyu rkyen kun dang bral/_/ma bcos snying po ji bzhin gsal bas na/_/rang 'byung ye shes kun byed rgyal po nyid/_/ji ltar brtags kyang gting mtha' dbus med de/_/kun gyi 'byung gnas bsam pa'i yul las 'das/_/skye 'gag dmigs 
[\[84b\]]
[\[84b.1\]]'jug las 'das rnam par zhe/_/su zhig 'jug cing dmigs dang dad pa dag_/'di la dman dang dam par dmigs med pas/_/mi rtsol bde la gnas shing dbugs phyin 'gyur/_/chos kyi rtsa ba kun byed rgyal po las/_/ji ltar gnas pa rtsol sgrub kun dang bral/_/
[\[84b.2\]]zhes gsungs so/_/byang chub kyi sems kun byed rgyal po las rjes su bstod pa'i le'u ste brgyad cu rtsa gnyis pa'o//_//de nas byang chub kyi sems kun byed rgyal po la sems dpa' rdo rjes legs par 'dun nas zhus pa/_kye ston pa'i ston pa kun byed rgyal po lags/_/
[\[84b.3\]]ji ltar snang zhing grags pa'i chos rnams kun/_/rang 'byung ye shes gcig tu bstan pa'i mdo/_/chos kyi rtsa ba kun byed rgyal po'i rgyud/_/phyi rabs rnal 'byor gang dang gang dag las/_/bstan cing gdams pa legs par bshad du gsol/_/zhes zhus so/_/de nas 
[\[84b.4\]]byang chub kyi sems kun byed rgyal pos skal ldan la gdams pa'i don 'di gsungs so/_/kye sems dpa' rdo rje legs par da nyon cig_/ston pa'i ston pa kun byed rgyal po ngas/_/ji ltar snang zhing grags pa'i chos rnams kun/_/ngas byas byed dang byed 'gyur snying po'i don/_/
[\[84b.5\]]gzhi rtsa kun 'das snying po byang chub rgyu/_/dgongs pa mngon du phyung ba'i mdo lung 'di/_/dad dang dam tshig brtson 'grus che ba dang /_/snying rje yi rang skyo dang yid ldog med/_/lus dang bu dang chung ma bran dang nor/_/gang la'ang ma chags dad dang dga' bas 'bul/_/'di dag dad dang 
[\[84b.6\]]dam tshig rtags yin pas/_/snying po'i don dang ldan pas sbyin par bya/_/grags pa spang zhing nga rgyal bral ba dang /_/dam pa snying po'i don phyir lus srog phangs pa med/_/bka' las mi 'da' rtags dang ldan pa la/_/snying po don dang skye med bstan pa sbyin/_/gang gis snying 
[\[84b.7\]]po'i bstan pa bdag thob na/_/'jig rten mtshan mas bdag la ci bgyi ste/_/thob na bdag gis dka' ba sgrub bo zhes/_/dam bca' legs par gnas na bstan pa sbyin/_/ji srid bdag dang slob dpon 'tsho ba'i bar/_/lus dang srog gi 'brel pa ma mchis par/_/khyod 
[\[85a\]]
[\[85a.1\]]kyi bka' bzhin bsgrub ces gnas bor la/_/bstan pa'i snying po kun byed rgyal po sbyin/_/mdor na lus dang srog kyang 'bul bya zhing /_/rdzas dang zhing yul rkang 'gros smos ci dgos/_/gal te bdag la dgos par ma gyur kyang /_/dam pas blangs te dkon 
[\[85a.2\]]mchog gsum la 'bul/_/kye ston pa'i ston pa kun byed rgyal po yis/_/snod min log pa'i gang zag bstan pa ni/_/grags dang 'jig rten chos la dga' ba dang /_/nga rgyal dam par mi bkur yid thung ldog_/'phyar zhing rdzas dang dad bar mi ldan te/_/rang tshod 
[\[85a.3\]]nyams len btsan thabs 'dod pa dang /_/bstan pa yongs la 'phel zhing mi mthun zhing /_/sgro skur bdag gzhan gnod sems bsgom pa min/_/'di la mi bstan mchog tu gsang bar bya/_/sngon du rtags dang dad pa brtag bya'i phyir/_/rin chen dbyig dang chas 
[\[85a.4\]]pas gus mnod kyis/_/chags sems nga rgyal gzhan sems ma nges la/_/de la kun byed rgyal po bstan mi bya/_/snying po'i don la blang dor mi gnas kyang /_/mi ma yin dang 'byung pos bar gcod cing /_/mkha' 'gro grub pa can gyis gnyis ka la/_/dus min 'chi dang 
[\[85a.5\]]'jigs pa'i dbang gyur nas/_/sgro skur dbang gis snying po'i theg pa nub/_/de bas rigs ngan gang zag spang bar bya/_/'jig rten zhen pa dbral zhing rgyud brtag phyir/_/lus dang longs spyod bla mas kun blangs la/_/nus dang mi nus khyad par rtags ldan nas/_/snying po 
[\[85a.6\]]don bstan kun byed rgyal po sbyin/_/zhes gsungs so/_/byang chub kyi sems kun byed rgyal po las bstan pa gang la gzhag pa'i le'u ste brgyad cu rtsa gsum pa'o//_//de nas byang chub kyi sems kun byed rgyal po la sems dpa' rdo rjes legs par mdangs 
[\[85a.7\]]phyung ste mdun nas zhus pa/_/kye ston pa'i ston pa kun byed rgyal po lags/_/nyid kyi thugs gcig rang 'byung ye shes las/_/skal ldan dus gcig grol bar mdzad pa'i mdo/_/mtshan gyi khyad par bdag la bshad du gsol/_/zhes zhus so/_/de nas byang chub kyi 
[\[85b\]]
[\[85b.1\]]sems kun byed rgyal pos mtshan gyi rnam grangs rnam par phye ba 'di gsungs so/_/kye ston pa'i ston pa kun byed rgyal po yis/_/mtshan gyi khyad par phye ste bshad pa ni/_/ji ltar snang ba'i chos rnams thams cad kun/_/ma lus kun byas byed cing byed 'gyur te/_/
[\[85b.2\]]nyid la bya mi dgos te lhun grub pas/_/kun byed rgyal po zhes su bstan pa yin/_/kye snying po nga la dri ma med pa dang /_/ma btsal lhun gyis grub pa'i don ldan pas/_/'di la btsal zhing sgrub pa mi mnga' ste/_/byang chub sems zhes nges par bstan pa yin/_/kye 
[\[85b.3\]]ma gdod nas grub pa'i chos nyid la/_/rgyu dang rkyen med btsal med snying po 'di/_/ma bsgribs kun la phyogs ris med gsal bas/_/rang 'byung ye shes zhes su bstan pa yin/_/kye ji ltar snang ba'i chos rnams thams cad kun/_/ma bcos ji bzhin ngang la kun 
[\[85b.4\]]snang bas/_/phyogs ris gnyis su chad pa'i don med de/_/bka' yi 'grel pa chos kyi me long yin/_/kye ji bzhin ma bcos snying po rnal ma la/_/'khor dang mya ngan 'das pa 'byung sdud pa/_/blang dor 'dzin chags rgya las rnam grol te/_/snying po don gyi 
[\[85b.5\]]theg pa bstan pa yin/_/kye 'das dang ma byon da ltar rgyal ba la/_/skye med 'di las ma gzigs mi dgongs pas/_/ma bcos thig le gzung 'dzin las 'das pas/_/lta ba'i me long zhes su bstan pa yin/_/kye nga ni ma bcos ji bzhin snying po la/_/sgro 
[\[85b.6\]]'dogs skur 'debs don las kun 'das te/_/dus gsum rgyal ba nga las byung bas na/_/rgyal ba'i yum zhes nges par bstan pa yin/_/kye ma bcos skye med kun byed rgyal po la/_/ma btsal dgos pa'i yon tan tshad rdzogs pas/_/btsal zhing bsgrub pa kun las 'das 
[\[85b.7\]]pas na/_/rgyud kyi rgyal po zhes su bstan pa yin/_/kye ma bcos don la ma nor blo 'jog pas/_/snying po don la sgro dang skur pa bral/_/gnyi ga mi 'gal don du gang ston pa/_/ma bcos don gyi lung du bstan pa yin/_/kye ston pa'i ston pa kun byed rgyal pos lung bstan 
[\[86a\]]
[\[86a.1\]]pa/_/skye med byang chub sems dang ldan pa'i don/_/gnyis med snying por ro gcig gnas pa la/_/kun gyi mdo ni mdo ru bstan pa yin/_/kye ma rig pa yi mun pa sel ba yin/_/ye shes snang ba mched par byed pa yin/_/sdug bsngal rgya mtsho gcod 
[\[86a.2\]]par byed pa yin/_/snying po don la goms par byed pa yin/_/kye ngas ni ma rig pa yi dmigs bsal nas/_/skye med byang chub sems ni mngon bstan na/_/skal ldan rnal 'byor mig dang ldan pa dag_/bya ba med pa'i rang bzhin grol bar 'gyur/_/theg pa'i yang snying 
[\[86a.3\]]bka' yi rdzogs chen 'di/_/man ngag snying po lung dang ldan rnams kyis/_/rang bzhin bde bar gnas na gsal bar 'grub/_/ma bcos mi 'gyur 'jug cing rtsol ba med/_/kye nga ni ston pa kun byed rgyal po ste/_/theg pa'i rtsa ba chos kyi snying po'i lung /_/sku gsum ston 
[\[86a.4\]]pas ma gsungs rgya che ba/_/skye ba med par ston pa'i sems rgyud 'di/_/dus gsum rgyal bas sngon chad ma gsungs te/_/phyi ma mi gsung da ltar ston mi mdzad/_/kun byed rgyal pos 'pho 'gyur mi mnga' bas/_/snga bar gsungs shing phyis kyang gsung 'gyur 
[\[86a.5\]]la/_/da ltar byung bar gsungs pas skal ldan la/_/nges par bstan pas 'bad med grol ba'i lung /_/mdo lung mngon du bstan pa'i bka' rgyud 'di/_/mi 'phel mi nub snying po 'dzin pa la/_/kun byed rgyal po nges par khyod la gtad/_/ces gsungs so/_/byang chub kyi 
[\[86a.6\]]sems kun byed rgyal po las mtshan gyi rnam grangs bstan pa'i le'u ste brgyad cu rtsa bzhi pa'o//_//byang chub kyi sems kun byed rgyal po lta ba nam mkha' ltar mtha' dbus med pa'i rgyud nam mkha'i snying po mchog gi don gsang ba mchog gi mdo lung brgyad cu rtsa bzhi 
[\[86a.7\]]pa rdzogs sto//_//rgya gar gyi mkhan po dpal gyi seng ge mgon po dang dge slong ba ro tsa nas bsgyur cing zhus te gtan la phab pa//_//
[\[86b\]]
[\[86b.1\]{D829}]@##/_/rgya gar skad du/_sarba ta thA ga ta tsit+ta dz+nyAn gu h+ya ar+tha gaR+b+ha byU ha badzra tan+t+ra/_sid+d+hi yo ga A ga ma sa mA dza sarba bit+yA sU tra ma hA yA na a b+hi sa ma ya d+harmA par+yaya bi byU ha nA ma sU tra~M/_bru zha'i skad du/_hon pan ril til pi bu pi til ti ta sid 'un 'ub hang 
[\[86b.2\]]bang ril 'ub bi su bad ri zhe hal pa'i ma kyang ku'i dang rong ti/_bod skad du/_de bzhin gshegs pa thams cad kyi thugs gsang ba'i ye shes don gyi snying po rdo rje bkod pa'i rgyud rnal 'byor grub pa'i lung kun 'dus rig pa'i mdo theg pa chen po mngon par rtogs pa 
[\[86b.3\]]chos kyi rnam grangs rnam par bkod pa zhes bya ba'i mdo/_bam po dang po ste thog mar zug pa/_bcom ldan 'das dpal sgrol byed thugs rje'i rgyal po shin tu rnam par grol ba nyid la phyag 'tshal lo/_/'di skad bgro ba bdag gis thos pa dus gcig na/_
[\[86b.4\]]de bzhin gshegs pa thams cad kyi bcom ldan 'das gsang ba pa'i bdag po rdo rje 'dzin chen po ji skad du rnam par bgro ba'i skyes bu smra ba'i seng ge de 'di ltar sangs rgyas kyi zhing bsam gyis mi khyab pa na 'khod cing sems can gyi ris tha dad pa na bzhugs te bsam 
[\[86b.5\]]gyis mi khyab pa bsam du med pa'i chos dpag tu med pa'i rgyal ba kun gyis bsngags pa'i 'du 'bral med pa'i gzungs/_thams cad rig pa gsang sngags kyi ngo bo ji snyed pa'i ji bzhin pa/_chos thams cad kyi me long de nyid mi 'gal bar nyan cing ma nor bar 
[\[86b.6\]]ston te rnam par bgro ba ni 'di lta ste/_sangs rgyas mi bskyod pa'i zhing khams mngon par dga' ba zhes bya bar rdo rje'i 'od zer gyis rnam par brgyan pa na/_rdo rje phung po'i ri bo la skyes bu chen po sems dpa' rdo rje zhes bya bar byang chub sems dpa' bye ba phrag sa ya'i 'khor 
[\[86b.7\]]dang bcas te/_sems kyi dkyil 'khor 'od gsal ba gsang sngags kyi ngo bo de nyid rang gi ston pa la nyan cing rang gi nye 'khor la de bzhin ston te/_yongs su 'das kyang de bzhin nyid du bsnyad pa'i sgo nas de rnam par bgro bar byed do/_/sangs rgyas rin chen 
[\[87a\]]
[\[87a.1\]]'byung ba'i zhing khams dpal dang ldan pa zhes bya ba rin po che'i phung po rnam par bkod pa na baiDUr+ya 'od mtho ba zhes bya ba'i ri bo la skyes bu chen po rdo rje rin chen zhes bya bar byang chub sems dpa' bye ba phrag sa ya'i 'khor dang bcas te/_sems kyi 
[\[87a.2\]]dkyil 'khor 'od gsal ba gsang sngags kyi ngo bo de nyid rang gi ston pa la nyan cing rang gi nye 'khor la de bzhin ston te/_yongs su 'das nas kyang ji bzhin par bsnyad pa'i sgo nas de rnam par bgro bar byed do/_/sangs rgyas 'od dpag med kyi zhing khams pad+ma can zhes bya 
[\[87a.3\]]ba pad+mo mdzes par bkod pa na/_pad+ma'i phung po'i ri bo la skyes bu chen po chos kyi sprin zhes bya bar byang chub sems dpa' bye ba phrag sa ya'i 'khor dang bcas te/_sems kyi dkyil 'khor 'od gsal ba gsang sngags kyi ngo bo de nyid rang gi ston pa la nyan cing rang gi nye 
[\[87a.4\]]'khor la de bzhin ston te/_yongs su 'das nas kyang ji lta bar bsnyad pa'i sgo nas de rnam par bgro bar byed do/_/sangs rgyas gdon mi za bar grub pa'i zhing khams rnam par dag pa zhes bya ba in dra nI la'i dra bas brgyan pa na rin po che sna tshogs bkod pa'i spo zhes bya ba'i 
[\[87a.5\]]ri bo la skyes bu chen po rdo rje las zhes bya bar byang chub sems dpa' bye ba phrag sa ya'i 'khor dang bcas te/_/sems kyi dkyil 'khor 'od gsal ba gsang sngags kyi ngo bo de nyid rang gi ston pa la nyan cing rang gi nye 'khor la de bzhin ston te/_yongs su 'das nas 
[\[87a.6\]]kyang ma nor bar brtags pa'i sgo nas de rnam par bgro bar byed do/_/sangs rgyas rnam par snang mdzad kyi zhing khams byang chub kyi snying po can zhes bya ba sems sna tshogs kyis brgyan pa na chos kyis mtho ba zhes bya ba'i ri bo la skyes bu chen po rdo rje 'dzin pa zhes bya bar 
[\[87a.7\]]byang chub sems dpa' bye ba phrag sa ya'i 'khor dang bcas te/_sems kyi rang bzhin 'od gsal ba gsang sngags kyi ngo bo de nyid rang gi ston pa la nyan cing rang gi nye 'khor la de bzhin ston te/_yongs su 'das nas kyang de kho na nyid du nges pa'i sgo nas de rnam par bgro bar 
[\[87b\]]
[\[87b.1\]]byed do/_/sangs rgyas thub pa'i dbang po'i zhing khams mos pa can mi mjed kyi 'jig rten drug gi phyogs bcu zhes bya ba rdo rje gdan gyis rnam par brgyan pa/_/gnod sbyin gyi gnas lcang lo can gyi pho brang na skyes bu chen po gsang ba pa'i bdag po zhes bya bar byang 
[\[87b.2\]]chub sems dpa' bye ba phrag sa ya gnod sbyin gyi rigs can mang po'i 'khor dang bcas te/_sems kyi rang bzhin 'od gsal ba gsang sngags kyi ngo bo de nyid rang gi ston pa la nyan cing rang gi nye 'khor la de bzhin ston to/_/de bzhin du sangs rgyas bsam gyis 
[\[87b.3\]]mi khyab pa'i zhing khams dpag tu med pa na grangs med pa'i skyes bu chen po zhes bya bar byang chub sems dpa' bye ba phrag sa ya brjod kyis mi lang ba'i 'khor dang bcas te/_sems kyi rang bzhin 'od gsal ba gsang sngags kyi ngo bo mtha' yas de nyid rang 
[\[87b.4\]]rang gi ston pa dag la nyan cing rang rang gi nye 'khor dag la de bzhin ston te/_yongs su 'das nas kyang nges par brtags pa'i sgo nas de rnam par bgro bar byed do/_/de bzhin du chos kyi sku'i zhing khams snying po byang chub ces bya ba na/_/rgyal tshab skyes bu zhes 
[\[87b.5\]]bya bar/_rgyal tshab skyes bu bsam gyis mi khyab pa'i 'khor dang bcas te/_sems kyi rang bzhin ye nas sangs rgyas par gyur pa gsang sngags kyi ngo bo de nyid la dgongs pa nges par 'grel to/_/de bzhin du sems can skyes bu bsam gyis mi khyab pa/_
[\[87b.6\]]lha'i ris dang /_lha ma yin gyi ris dang /_klu'i ris dang /_mi'i ris dang /_gnod sbyin gyi ris dang /_srin po'i ris dang /_/byol song gi ris dang /[ {]yi dgas [,]yi dwags [}]kyi ris dang /_dmyal ba'i ris la sogs pa 'jig rten dag gi phyogs bcu tha dad pa na ded 
[\[87b.7\]]dpon tha dad pa'i skyes bur gzugs tha dad par rnam par snang ba dag rang rang gi lus kyi 'khor tha dad pa dang bcas te/_sems kyi me long 'od gsal ba gsang sngags kyi ngo bo de nyid rang rang gi thub pa'i dbang po la rang rang gi skad dang brda dang mos po sna tshogs kyis 
[\[88a\]]
[\[88a.1\]]nyan cing ming dang mtshan mar brtags pa'i sgo nas rang rang gi nye 'khor la de bzhin ston to/_/de lta bu'i byang chub sems dpa' de dag kyang la la ni byang chub kyi rigs can dag go/_/la la ni byang chub pa dag go/_/la la ni byang chub sems dpa' dag 
[\[88a.2\]]go/_/la la ni byang chub sems dpa' sems dpa' chen po dag go/_/la la ni byang chub chen po dag go/_/de bzhin du gzhi lnga las btags pa tha dad du grags pa ni 'di lta ste/_rjes su yi rang ba dag dang /_ma skyes pa'i chos la bzod pa thob pa dag dang /_
[\[88a.3\]]chos la chos kyi mig rdul med cing dri ma dang bral ba rnam par dag pa dang /_phyir mi ldog pa'i sa la gnas pa dag dang /_'dun pas phyogs pa dag dang /_dad pas mos pa dag dang /_yongs su bsti gnas pa dag dang /_skye ba gcig gis thogs pa dag dang /_
[\[88a.4\]]srid pa tha ma pa dag dang /_lam du 'jug pa dag dang /_'gro ba dag dang /_phyin pa dag dang /_phyir 'ong ba dag dang /_gnas pa dag dang /_smon pa pa dang /_ldang ba pa dang /_'jug pa pa dang /_gnas pa pa dang /_rdzogs pa pa dang /_rtsol ba pa dang /_slob 
[\[88a.5\]]pa pa dang /_mi slob pa pa dang /_goms pa pa dang /_mngon du gyur pa pa dang /_rgyud du byung ba pa dang /_rigs su nges pa dang /_chos su shes pa dang /_chos lugs pa dang /_rgyal tshab pa dang /_rigs thams cad pa dang /_gzungs sngags pa dang /_rig 
[\[88a.6\]]sngags pa dang /_gsang sngags pa dang /_rigs gsum pa bzhi pa lnga pa dang /_tshogs pa pa dang /_sbyor ba pa dang /_mthong ba pa dang /_sgom pa pa dang /_mthar phyin pa pa dang /_'dun pa'i rnal 'byor pa dang /_rigs chen 'byed pa'i rnal 'byor pa dang /_
[\[88a.7\]]dbugs chen 'byin pa'i rnal 'byor pa dang /_lung chen thob pa'i rnal 'byor pa dang /_rtsal chen rdzogs pa'i rnal 'byor pa dang /_tshig gi tshogs pa dang /_yi ge'i tshogs pa dang /_ming gi tshogs pa dang /_brda'i tshogs pa dang /_tha snyad kyi tshogs pa la sogs 
[\[88b\]]
[\[88b.1\]]pa sha dag go/_/de dag las gzhi gsum pa ni gsang sngags kyi ngo bo nyid la 'jug go/_/spyod pa dang gnas pa dang /_thob pa dang /_phyir lta ba dang /_yongs su rdzogs pa'o/_/de kun du sgra la gnas pa dang /_sa la gnas pa dang /_tshe la gnas pa dang /_phyag rgya 
[\[88b.2\]]chen po dang /_lhun gyis grub par gyur pa 'ba' zhig go/_/de ltar na 'jig rten gyi khams tha dad pa bsam gyis mi khyab pa'i 'dzam bu'i gling tha dad pa bye ba bsam gyis mi khyab pa'i 'jig rten drug gi phyogs bcu dang bcas pa mtha' yas par 'jig rten gyi sgron ma bye ba 
[\[88b.3\]]mtha' yas par shar ba de dag kyang 'khor ba thog ma tha ma med pa nas brjod kyis mi lang ba'i khams su bskal pa thog ma tha ma med pa brjod kyis mi lang ba'i skabs la rtag par rgyun gyi khor mor 'byung zhing sgron ma'i bya bas lha mi'i 'jig rten gyi mun pa bsal 
[\[88b.4\]]nas sems kyi dkyil 'khor gsal bar byas te/_nyi zla'i dkyil 'khor nub pa ltar yongs su mya ngan 'da' zhes thams cad nas thams cad du yongs su grags shing rnam par snang ngo /_/sangs rgyas kun gyi dgongs pa 'dus pa'i mdo chen po las thun mong 
[\[88b.5\]]bca' gzhi'i le'u ste dang po'o//_//de nas ji ltar de ltar 'di ltar mi mjed ces bya ba'i 'jig rten gyi khams na bzhugs pa'i ston pa rdo rje thub pa'i dbang po de skye dgu'i tshe lo brgya pa la byung ste/_yun ha cang mi ring ba zhig bzhugs te yongs su 
[\[88b.6\]]mya ngan las 'das par dgongs nas yul yangs pa can zhes bya bar 'khor mang po dang thabs cig tu bzhugs par dbyar gyi ngo bo gsum 'das nas 'jig rten gyi slob ma la gdams ngag gsum gzhag pa'i slad du 'khor 'dus pa rnams kyi nang na rdzu 'phrul 
[\[88b.7\]]cher sbyong la bka' stsal pa/_rdzu 'phrul can khyed deng la 'jig rten drug gi phyogs bcu na nga'i slob ma gang dag 'khod pa 'di bar phyogs pa dag gang ji snyed pa rnams sdus shig_/nges par gzhag par bya ba dag yod do zhes gsungs pa dang /_rdzu 'phrul 
[\[89a\]]
[\[89a.1\]]can des chos kyi skad cig gis go bar bsgrags nas thams cad bsdus pa ni 'di lta ste/_rgyal ba'i zhing 'gyur ris drug gang su dag_/'di par nges shing phyogs pa kun nyon cig_/deng 'dir rgyal ba bdud rtsi gsum 'jog gis/_/dug 
[\[89a.2\]]gsum 'joms par 'dod pa kun 'dus shig_/de skad ces bsgrags pas dam pa'i rigs can lnga ma gtogs 'di lta ste/_sngags kyi bsam gtan chen po'i nang du yang dag 'jog pa bskul ba chen po lang ka'i mnga' bdag blo gros thabs ldan la sogs pa/_
[\[89a.3\]]las gzhan thams cad 'dus par gyur to/_/de nas 'dus pa de dag la bka' stsal pa/_kye grogs po dag shes par gyis shig_/chos thams cad ni mi rtag pa'o/_/'byor pa thams cad ni mthar rgud pa'o/_/dngos po thams cad ni nges par 'jig pa'o/_/
[\[89a.4\]]gang zag gi srog gi dbang po la skye shi yod pa'i phyir nga yongs su mya ngan las 'da' bas su dag the tshom ma chod pa rnams dri ba gyis shig_/de skad ces bka' stsal pa dang /_'khor der 'dus par gyur pa'i rig 'dzin gyi rgyal po kun dza ra zhes bya ba de rang 
[\[89a.5\]]gi stan las langs te/_seng ge'i lta stangs kyis ston pa'i zhal du bltas nas 'di skad ces gsol to/_/khyod ni nam mkha'i rang bzhin te/_/'da' dang mi 'da' yong mi mnga'/_/'jig rten pa la mthun 'jug tu/_/'da' bas yongs su 'dul bar 
[\[89a.6\]]dgongs/_/khyod ni 'jig rten sgron mar shar/_/lha mi'i 'jig rten thams cad kyi/_/mun pa'i dkyil 'khor kun bsal nas/_/sems kyi dkyil 'khor gsal mdzad de/_/sa dang rnam thar la spyad pas/_/byang chub thob par 'gyur ba yi/_/'dron 
[\[89a.7\]]pa'i theg pa rnam gsum la/_/gang dag rim par bkod lags na/_/mnyam pas blang dor med spyod cing /_/byang chub gzhan nas mi 'tshol ba'i/_/thabs mchog dpag gis mi lang ba'i/_/nges pa'i theg chen yong ma gsungs/_/rgyal ba'i dgongs 
[\[89b\]]
[\[89b.1\]]pa tshig gsum po/_/gdams ngag lung du ma bzhag na/_/blo chung mun pas rmongs ba rnams/_/nges pa'i blo gros gang la gzhag_/rnam par thar pa'i theg pa gsum/_/gang bsdu gang la gang gis bsdu/_/'jig rten gsal ba'i nyi nub na/_/sgron ma gang 
[\[89b.2\]]gis mdzad par 'gyur/_/bstan pa 'jig pa'i log sde pa/_/rgol ba gang gis tshar gcod 'gyur/_/de skad ces gsol pa dang /_bcom ldan 'das kyis bka' stsal pa/_rig pa 'dzin pa chen po legs so/_/khyod kyis dri ba lnga dris pa ni shin tu legs 
[\[89b.3\]]so/_/'di lta ste/_de kho na nyid du nges pa'i theg pa chen po ste/_gnas skabs gnyis dang bcur 'byung ba ste/_gang rmongs gdung ba sel ba na yang 'byung /_gang 'jig rten gyi sgron ma yongs su bkod pa na yang 'byung /_gang gis nges pa rnyed pa na yang 'byung /_
[\[89b.4\]]snying po byang chub nyid du nges pa na yang 'byung /_dgongs pa nges par 'grel ba na yang 'byung /_gdul bya'i skabs la bab pa'i ched na yang 'byung /_byin gyi brlabs las snang ba na yang 'byung /_brgyud pa thabs kyis grags pa na yang 'byung /_gang gi ched du mdzad pa 
[\[89b.5\]]na yang 'byung /_lung chen nges par bstan pa na yang 'byung /_las rgyud yongs su gcod pa na yang 'byung /_dgongs pa rnam par bgro ba na yang 'byung /_de dag ni thams cad kyi thams cad nas thams cad du kun du yongs su rnam par snang ngo /_/snang bar 'gyur to/_/
[\[89b.6\]]snang bar 'gyur ro zhes bka' stsal pas dri ba dang po'i yongs su rtog pa chad do/_/de nas yang ston pas dri ba gnyis pa bka' stsal pa/_rig pa 'dzin pa chen po blo dang ldan par bya'o/_/gros kyis chod par bya'o/_/thabs kyis zin par bya'o/_/bsam pa dag par bya'o/_/
[\[89b.7\]]brjod pa drang por bya'o/_/spyod pa legs par bya'o/_/don btsal bar bya'o/_/dgos ched brtag par bya'o/_/nges pa rnyed par bya'o/_/bden par smra bar bya'o/_/tshig mi 'gyur bar bya'o/_/ji skad smras pa bzhin du bya'o/_/sgo gsum la mkhas par bya'o/_/sngags 
[\[90a\]]
[\[90a.1\]]gsum la bslab par bya'o/_/grong khyer gsum bshig par bya'o zhes bka' stsal pas/_dri ba gnyis pa'i yongs su rtog pa chad do/_/de nas yang ston pas dri ba gsum pa bka' stsal pa/_rig pa 'dzin pa 'di lta ste/_nga yis sgron ma gang bzhag 
[\[90a.2\]]pa/_/snod gsum dag tu snang ba ste/_/zhi gnas lhag mthong las mtha' gsum/_/dang por shes pa'i rgyud gsum la/_/de nas yi ge'i tshogs nyid la'o/_/che chung rim pa'i blo yod phyir/_/theg pa'i rim pa de bzhin te/_/bsdu ba'ang che chung gnyis kyis so/_/rnam 
[\[90a.3\]]pa gnyis kyi khyad par las/_/'jug pa'i yul yang de kho na'o/_/gang la mos pa de nyid du'o/_/zhes bka' stsal pas dri ba gsum pa'i yongs su rtog pa chad do/_/de nas yang ston pas dri ba bzhi pa dang /_lnga pa tshig le'u gcig pa bka' stsal pa/_gzhan yang dri ba tha 
[\[90a.4\]]ma gnyis/_gcig gis yongs su chod par byas/_/chos kyi spun du byas pa yi/_/rig pa 'dzin pa khyod nyon cig_/sgron ma byed pa'i bya ba yang /_/sngon du byung ba'i lung bstan pa'i/_/'gro ba'i lus kyi sems dpa' dag_/byung nas gsal byed log sun 'byin/_/
[\[90a.5\]]de skad ces bka' stsal pas dri ba bzhi pa dang lnga pa'i yongs su rtog pa tshad de yongs su mya ngan las 'das par gyur to/_/sangs rgyas kun gyi dgongs pa 'dus pa'i mdo chen po las gdams ngag nges par gzhag pa'i le'u ste gnyis pa'o//_//de'i tshe de'i 
[\[90a.6\]]dus na gang dag mi chen po rnams ni yongs su gdung ba med par nang du yang dag 'jog go/_/byis pa rnams ni yongs su gdung bar gyur te blo ya ya por gyur cing shin tu blong nas rtag par rab tu ngu'o/_/'jig rten pa la la ni shi la thug par gyur/_la la ni 
[\[90a.7\]]brgyal cing 'bog par gyur/_la la ni khams nas ro bam pa bzhin du gyur to/_/de bzhin du thams cad ku co mang po pha shi ba bzhin du kyi hud kyi hud zhes gdung ba'i sgra sgrogs so/_/lha dang bcas pa'i 'jig rten yang snod ni yid du mi 'ong bar gyur to/_/bcud 
[\[90b\]]
[\[90b.1\]]kyang sems kyi dkyil 'khor mog mog por gyur to/_/chos 'di par phyogs pa rnams ni mdangs nag por gyur to/_/bdud kyi cha 'dzin cing gzhan gyi sde pa rnams ni bzhin gyi dkyil 'khor dkar por gyur te kun kyang kyal ka'i tshig sgrogs par gyur to/_/de 
[\[90b.2\]]nas lo brgyad dang bcu gnyis 'das pa na dam pa'i rigs can sems dpa' chen po dag nang du yang dag 'jog las langs pa dang /_'jig rten gyi ston pa nub par gyur pas rma ga chad par dus nas kun kyang rang rang gi mngon par shes pas lang ka'i yul gyi 
[\[90b.3\]]grong rdal gyi mtsho gling rim la ya gnam lcags yod pa'i rtse la rdzu 'phrul gyi bya bas mngon par rab tu 'dus so/_/yongs su 'dus nas 'dus pa de kun kyang mgrin gcig tu shin tu nyam thag pa'i nga ros smre sngags kyi gdung ba bton pa ni 'di lta ste/_e 
[\[90b.4\]]ma'o kyi hud e ma'o blong /_/ston pa'i sgron ma'i 'od nub na/_/'jig rten mun pa gang gis sel/_/tshad ma'i zhal de mi bzhugs pas/_/tshad mas gsungs pa'i bstan pa la/_/'jug par 'tshal ba'i 'gro ba rnams/_/log par 'jug par mi 'gyur 
[\[90b.5\]]ram/_/tshad mar dam bcas gang zag gis/_/des ma rnyed pa'i gang zag la/_/phan par bya phyir bka' bkrol bas/_/gtan la phebs par 'gyur zhig gu/_/legs nyes 'byed pa'i spyan zum pas/_/bka' nyid khyad du gsod pa yi/_/skyon gyi spyi 
[\[90b.6\]]gtsug mthar phyin pas/_/log stobs 'phel bar mi 'gyur ram/_/log pa'i bstan pa'i sprin 'khrigs pas/_/bden pa gnyis kyi nyi zla nub/_/'gro ba gang zhig lam tshol ba/_/mun par 'khyams par mi 'gyur ram/_/ston pa mya ngan 'das 
[\[90b.7\]]'og tu/_/bdud dang srin po mu stegs dang /_/gnod sbyin 'byung bo mi ma yin/_/ma rungs gdug pa sus 'dul 'gyur/_/dri med bstan pa'i bdud rtsi 'di/_/nub na shin tu ma rung na/_/rtsal dang ldan pa su zhig gis/_/'bar zhing snang bar byed par 'gyur/_/
[\[91a\]]
[\[91a.1\]]bslab pa dam pa'i rin po che/_/bral na shin tu ma rung na/_/skyes bu dam pa gang zhig gis/_/tshul rnams 'dzin par byed par 'gyur/_/ston pa mi bzhugs de rjes na/_/ston pa'i slob ma ji snyed pa/_/'phags dang gang zag tha dad pa/_/
[\[91a.2\]]lung bstan 'byung ba gang su zhig_/bstan pa nam mkha' 'dra ba la/_/mos pa tha dad par bzung nas/_/yin dang ma yin cha 'dzin cing /_/rtsod pa 'phel bar mi 'gyur ram/_/de nyid nges par rigs gcig la/_/rigs mi mthun par tha dad spyod/_/rigs 
[\[91a.3\]]gcig tha dad rigs rnams su/_/bslad cing bcos par mi 'gyur ram/_/rin thang med pa'i rin po che/_/mi mkhas gang zag tha dad pas/_/nyon mongs 'dod pas khrid dbang gis/_/dug dang brje bar mi 'gyur ram/_/chos kyi rgyal po ston pa ste/_/'di sngon 
[\[91a.4\]]phan chad zhal bzhugs tshe/_/ma rungs pa rnams 'tshe bgyid na/_/gdug pa dar bar mi 'gyur ram/_/gang 'dir bstan pa gnas pa'i yun/_/ji srid gcig tu gnas par 'gyur/_/gang 'dir sngar 'byung gang sngar 'byung /_/phyis 'byung dus 'di ji ltar 'gyur/_/
[\[91a.5\]]ston pa'i bstan pa tha ma'i tshe/_/nges par ji ltar 'gyur zhig gu/_/bslab pa 'dzin pa'i slob ma rnams/_/tha ma ji ltar 'gyur zhig gu/_/'di nas mya ngan 'das 'og tu/_/gang ltar su yi ston par gshegs/_/zhing khams phyogs ni gang na bzhugs/_/de na 
[\[91a.6\]]bstan pa ci zhig sgrogs/_/nga yod 'jig rten mgon med rnams/_/mgon dang skyabs su gang zhig 'gyur/_/'phrul gyi blo dang gros stor na/_/blo dang gros ni gang nas btsal/_/nges pa'i don 'di ma rnyed na/_/nga yod nges don gang las gzung /_/mchod 
[\[91a.7\]]gnas yid rten mi bzhugs na/_/sku gdung ji ltar 'gyur zhig gu/_/slad kyis mchod gnas ci la bgyi/_/da ltar ston pa 'das 'og tu/_/gdung 'tshob skyes bu 'byung 'gyur ram/_/e ma'o kyi hud e ma'o blong zhes yongs su gdung ba bton to/_/sangs 
[\[91b\]]
[\[91b.1\]]rgyas kun gyi dgongs pa 'dus pa'i mdo chen po las thog mar dam pas gdung ba bton pa'i le'u ste gsum pa'o//_//de skad smras te gdungs pa las/_/srid gsum 'gro ba'i gnyen gcig pa/_/rgyal ba rgya mtsho rnams kyis gsan/_/snying rje'i 
[\[91b.2\]]bdag po de dag kun/_/lcang lo can gyi pho brang du/_/gsang ba'i bdag po gnas su 'dus/_/bskul ba chen po 'di skad gsungs/_/gsang ba pa yi bdag po khyod/_/sngon gyi go cha yal lam ci/_/'jig rten sdug bsngal mi shes sam/_/snying rje'i sa la babs 
[\[91b.3\]]nas kyang /_/'jig rten gdung ba bsal ba'i rigs/_/so so'i rigs kyi cha bzung bas/_/ma rungs pa dag kun btul te/_/'dod khrid thabs su tshig rnams kyis/_/las kyi cha dang spyod mthun par/_/'du shes bsgyur ba byas nas ni/_/bka' yi bgro ba bshad 
[\[91b.4\]]sbyar nas/_/yang dag don la dgod pa'i rigs/_/de skad rnam par bskul ba las/_/dpa' bo rdo rje 'dzin rgyal pos/_/gdul dka' 'dul la mkhas pa'o/_/'jig rten kun la rgyal ba'i mchog_/gsang ba'i rtags 'dzin rdo rje can/_/dgyes shing 
[\[91b.5\]]gdan las bzhengs nas ni/_/cho 'phrul chen po kun bstan nas/_/'jig rten log pa'i gtso bo rnams/_/skal dang ldan par lung bstan pa/_/las dang skal bar rab ldan zhing /_/rgyal bas 'byung bar lung bstan pa'i/_/bsod nams chen po'i 
[\[91b.6\]]skal can rnams/_/sprul pas ji ltar lung bstan bzhin/_/da ltar dus la 'dir babs kyis/_/'khor ba'i snying por lung bstan phyir/_/cho 'phrul rnams kyi byin rlabs kyis/_/bstan pa'i snying po dam pa zhig_/ji ltar bshad cing lung bstan 
[\[91b.7\]]bzhin/_/skal ldan can la bgro bar bya'o/_/drag shul can zhes bya ba'i ri/_/dgon pa chen po'i gnas 'di ni/_/ye shes snying po can rnams kyi/_/theg chen gsang ba 'byung ba'i gnas/_/thog ma tha ma'i dus med par/_/dam pa rnams 
[\[92a\]]
[\[92a.1\]]kyis bsngags pa yin/_/thog ma tha ma med pa yi/_/rgyal ba dpag tu med pa yis/_/dam pa'i dgon gnas chen po der/_/sems kyi dkyil 'khor me long bzhin/_/bstan pa de ltar bdag gis kyang /_/thog ma tha ma med 
[\[92a.2\]]pa ru/_/bskul ba'i dus ni gar byung bar/_/bdag kyang de bzhin cho 'phrul snang /_/zhes bgros so/_/sangs rgyas kun gyi dgongs pa 'dus pa'i mdo chen po las gang gi gdung ba sel bar bgros pa'i le'u ste bzhi pa'o//_//de nas de'i tshe 
[\[92a.3\]]de nyid du/_/gnod 'dul rgyal pos de gsungs nas/_/mi yi gnas kyi 'jig rten khams/_/gling bzhi ba las 'dzam gling gi/_/drag shul can zhes bya ba'i ri/_/gnod sbyin 'du ba'i sa yin te/_/chos 'dzin rigs kyi grub gnas su/_/thugs 
[\[92a.4\]]rje'i sa la mngon sprul gshegs/_/sa rnams yongs su g.yos 'gyur te/_/rmad du byung ba'i cho 'phrul gyis/_/thams cad sbyangs te bde bar snang /_/sngon du snang ba'i skal ldan can/_/dman pa'i lus 'dzin dam pa'i rigs/_/mi las rgyal rigs 
[\[92a.5\]]dra ma che/_/rgyal bu rgyal byin ltas su shar/_/de tshe dam pa'i rigs can rnams/_/dga' ba dang bcas the tshom skyes/_/spobs pa chen po'i dri ba dris/_/e ma'o ngo mtshar rmad re che/_/skyes bu chen po khyod su zhig_/gang nas byon te gang ltar byung /_/
[\[92a.6\]]gang la brten nas gang du byon/_/don gyi ched ka ci zhes dris/_/cho 'phrul chen pos 'di skad du/_/nga ni cis kyang mi bskyod de/_/mi 'khrug rdo rje sems dpa' yin/_/snying rjes g.yo zhing bskyod pas na/_/srid pa gsum gyi gnyen gcig po/_/stong pa 
[\[92a.7\]]chen po nga yi yul/_/rdo rje rigs chen nga yi gdung /_/pha ni thabs mchog dpag tu med/_/ma ni shes rab brjod las 'das/_/thog ma med pa'i dus kyi tshe/_/nga yi yid bzhin nor bu stor/_/nor bu rin chen bdud rtsi de/_/yod par ma shes stor bar 
[\[92b\]]
[\[92b.1\]]tshor/_/de tshe kun nas dbul ba dang /_/thar med nad kyis gzir 'gyur zhing /_/mun pa mun nag smag tu 'khyams/_/bgrod par bya ba'i lam yang stor/_/gdungs par gyur kyang der ma shes/_/de tshe nga yi bshes gnyen mchog_/byams mgon dam pa 
[\[92b.2\]]zhig gi bstan/_/e ma'o khyod ci mi shes sam/_/mthong yun kun du bde ba yi/_/don srid chen po 'byung 'gyur ba/_/nor bu rin chen ma brlag gam/_/'on te yod par mi shes sam/_/'di ci chad par 'dug gam ci/_/de skad bshes gnyen mchog 
[\[92b.3\]]des sbran/_/de tshe nga yis slar sbran pa/_/don srid chen po 'byung ba de/_/yod par ma shes stor bar tshor/_/'di dang phrad par bya yi thabs/_/bshes gnyen khyod kyis lung ston cig_/dam pa de yis dmigs bstan pa/_/de dang myur du phrad 'dod na/_/btsal 
[\[92b.4\]]ba'i thabs la brtson bya dgos/_/sa mkhan dam pas dmigs mtshon te/_/mun snang khams dang sa khams dang /_/sna tshogs lam rnams bgrod byas nas/_/btsal kyang gzhan nas mi rnyed de/_/rang gi sa khams nyid nas 'byung /_/de ni rin chen sngar rnyed 
[\[92b.5\]]pa'i/_/dam pa rnams kyi khyim yin te/_/de ni sngar rnyed gyur pa yi/_/rnyed pa rnams kyi rnyed gnas yin/_/de skad thos nas de tshe ngas/_/gang tshe btsal ba'i ched phyir du/_/dam pa de la lam ltos te/_/blo gros dam pas nges bcad nas/_/theg chen cang 
[\[92b.6\]]shes de zhon te/_/mun snang gnyis kyi khams nas 'ongs/_/gcan 'phrang chu bo bzhi rgal te/_/sna tshogs lam bgrod kun btsal nas/_/dam pa rnams kyi lam du zhugs/_/sa dang rnam thar lam bgrod de/_/mya ngan 'das pa'i grong khyer bsnyags/_/
[\[92b.7\]]nor bu rin chen rtsad bcad na/_/ma byung ma rnyed rang nyid kyi/_/chos nyid dbyings kyi khyim nas rnyed/_/rnyed pa nyid na rnyed med de/_/stong ba nyid na'ang stong bral med/_/yod min med min stor rnyed med/_/gzhan nas ma byung rang 'byung bar/_/shes la rnyed 
[\[93a\]]
[\[93a.1\]]btags ma shes la/_/stor zhes tha snyad btags par zad/_/yod dang stor dang rnyed pa'i dus/_/thog ma med pa'i dus nas so/_/de ltar chos nyid med pa las/_/sprul pa snang ba'i dus 'dir ni/_/mun snang gnyis kyi khams 'dir 'ongs/_/
[\[93a.2\]]nga ni thabs kyi mnyan pa mkhan/_/'khor ba'i chu bo mtha' med las/_/srid gsum bsgral bar dam bcas kyis/_/thar par 'dod pa lam 'dir shog_/nga ni thabs kyi mig mkhan te/_/'jig rten long ba dpag med rnams/_/ling thog bsal bar dam 
[\[93a.3\]]bcas kyis/_/gang zhig mthong 'dod lam 'dir shog_/nga ni thabs kyi sman pa ste/_/grong khyer gsum gyi nad pa rnams/_/gcod rnying sbyang bar dam bcas kyis/_/gang zhig bde 'dod lam 'dir shog_/nga ni thabs kyi sa mkhan te/_/'gro ba lam log 
[\[93a.4\]]lam stor rnams/_/ma nor khrid par dam bcas kyis/_/yang dag lam 'dod lam 'dir shog_/nga ni thugs rje spyan ras mkhan/_/'khor ba'i dgra dpung 'jigs pa las/_/thams cad bskyab par dam bcas kyis/_/'jigs dang bral 'dod lam 'dir 
[\[93a.5\]]shog_/nga ni rdo rje rdzong chen te/_/'khor ba'i g.yul chen dmag dpung las/_/'gro ba'i 'khras sar dam bcas kyis/_/gang zhig mkhar 'dod lam 'dir shog_/nga ni thabs kyi tshong dpon te/_/'dod pa rgya mtshos mi ngoms rnams/_/gter chen sbyin 
[\[93a.6\]]par dam bcas kyis/_/gang zhig gter 'dod lam 'dir shog_/nga ni thabs kyi sgron ma ste/_/mun nag smag tu 'khyams pa rnams/_/mun nag bsal bar dam bcas kyis/_/gang zhig snang 'dod lam 'dir shog_/nga ni yid bzhin nor bu ste/_/
[\[93a.7\]]yang dag yid bzhin 'dod pa rnams/_/yid bzhin bskang bar dam bcas kyis/_/lhun gyis grub 'dod lam 'dir shog_/nga ni bka' yi lde mig ste/_/bka' sgrom thar ram gsang ba rnams/_/rnam par 'byed par dam bcas kyis/_/gang zhig grol 
[\[93b\]]
[\[93b.1\]]'dod lam 'dir shog_/nga ni bka' yi 'grel ba ste/_/gsung gi glegs bam zab mo rnams/_/nges par dgrol bar dam bcas kyis/_/gang dag shes 'dod lam 'dir shog_/rnam dag lam chen kun sgrol 'dir/_/skal ldan gang zhig su bzhugs pa/_/
[\[93b.2\]]nor bu rin chen 'od 'bar ba/_/nges par 'char gyis brtson par gyis/_/de nyid sems kyi me long ste/_/mngon sum gsal bar rtogs ma thag_/'gro ba'i lus la sangs rgyas yin/_/rdo rje gsang chen gsang ba yi/_/nges don dam pa'i mdzod mchog rnams/_/
[\[93b.3\]]'dir bgros gsal bar bshad sbyar bas/_/lha dang mi yi rig 'dzin las/_/rim par brgyud de grags par 'gyur/_/lha mi 'jig rten thams cad kyi/_/mun pa'i gdung ba kun bsal nas/_/sems kyi dkyil 'khor gsal bar 'gyur/_/ci phyir 
[\[93b.4\]]mun pa'i gdung bar zhugs/_/thub pa mya ngan 'das gdung ba/_/de ni nam mkha'i sku mnga' ba/_/'da' dang mi 'da' mi mnga' ste/_/'pho 'gyur med pas nam mkha' bzhin/_/de skad sprul pa'i sgra 'byung bas/_/sngon du byung ba'i rigs can rnams/_/
[\[93b.5\]]mchog tu dga' ba cher skyes te/_/dga' mgu rangs pa'i bsam pa yis/_/lus btud shin tu gus sbyar nas/_/spyan sngar 'dug ste 'di skad gsol/_/mtshan mo'i mun nag sprin rum nas/_/glog 'gyur bar snang ston lta bur/_/thog ma tha ma med pa 
[\[93b.6\]]yi/_/de bzhin nyid kyi dbyings nyid las/_/rnam dag lam chen de nyid du/_/byung ba'i skyes bu don grub khyod/_/dam pa rnams kyi gsang 'dzin cing /_/gsang ba pa yi bdag por grags/_/bka' rnams bgro bar khyod bsngags pas/_/khyod ni bka' 
[\[93b.7\]]'grel chen por grags/_/sems kyi dkyil 'khor thams cad la/_/mdzod gsum gsang ba'i nyi shar bas/_/shes bya'i mun pa kun bsal phyir/_/khyod ni gsal ba'i nyi mar grags/_/gdul dka' ma lus kun 'dul zhing /_/bdud kyi bdud sde 
[\[94a\]]
[\[94a.1\]]bdud rnams 'joms/_/'jigs pa'i tshogs kyang 'joms byed pas/_/khyod ni bdud kyi bdud du grags/_/de bzhin nyid kyi ngo bo nyid/_/sems nyid rang bzhin 'od gsal ba/_/chos kun gzugs brnyan snang bas na/_/chos kyi me long zhes 
[\[94a.2\]]kyang grags/_/dug 'joms sman gyi dkyil 'khor gyis/_/zug rngu 'byin pa bla na med/_/nad do cog gi dgrar gyur pas/_/khyod ni sman pa'i rgyal por grags/_/dga' mgu rangs par mdzad pas na/_/khyod ni gdung ba sel bar grags/_/'dod pa yid 
[\[94a.3\]]bzhin skong bas na/_/khyod ni yid bzhin nor bur grags/_/dam pa rnams dang mthun mdzod la/_/bdag cag rig pa 'dzin rnams la/_/dam pa'i sprul pa gang ltar nub/_/dam pa'i sgron ma ji ltar bkod/_/dam pa'i gsang lung ji ltar 'byung /_/
[\[94a.4\]]gsang ba rgyud kyi bgro ba mdzod/_/dgongs pa'i tshig gsum bgro ba mdzod/_/nam mkha'i rdo rje bgro ba mdzod/_/ces gsol ba btab bo/_/sangs rgyas kun gyi dgongs pa 'dus pa'i mdo chen po las lung dam pa bgro bar gsol ba btab pa'i le'u ste 
[\[94a.5\]]lnga pa'o//_//de skad ces gsol ba btab pa las/_/gsang ba'i bdag pos bka' stsal pa/_/sngon du byung bar lung bstan pa'i/_/'gro ba lus kyi sems dpa' rnams/_/gdung sngags dri ba dang bcas pa'i/_/sgyu ma'i rtog pa dgrol gyis 
[\[94a.6\]]nyon/_/sems kyi dkyil 'khor de bzhin nyid/_/nam mkha' bzhin du nub pa med/_/rang bzhin ye nas 'od gsal bas/_/de la gang sgrib de nyid sel/_/tshad ma gnyis kyis gang gzhal ba/_/shes bya de yang tshad mar 'gyur/_/legs nyes rtsa 
[\[94a.7\]]ba'ang de nyid pas/_/de nyid de la 'gyur ba med/_/sems kyi rang bzhin 'od gsal bas/_/dkar bas dkar ba'i nyi zla med/_/sangs rgyas mya ngan yong mi 'da'/_/chos kyang nub par mi 'gyur te/_/le lo can la phan gdags phyir/_/sprul pa rnams ni 'da' 
[\[94b\]]
[\[94b.1\]]tshul ston/_/ji ltar nam mkha' zhig 'gyur na/_/de tshe mya ngan 'da' bar 'gyur/_/gang dag gdug pa ma rungs pa/_/bdag med stong pa'i stobs kyis 'dul/_/rang bzhin 'od gsal spros bral ba'i/_/bstan pa rgya mtsho'ang de nyid pas/_/rang 
[\[94b.2\]]'byung seng ge rtsal can gyis/_/kun du 'bar zhing snang bar byed/_/bslab pa lhag pa'i sems nyid pas/_/bsgrub pa kun gyi mchog 'di ni/_/sa rab snang ba phyis 'byung ba'i/_/'gro ba lus kyi sems dpa' 'dzin/_/mtha' thug med pa'i sems 
[\[94b.3\]]can rnams/_/byang chub snying por ye gnas pas/_/de bzhin nyid du rgyud des phyir/_/kun kyang mi slob de lung ston/_/sems nyid yod dang med do zhes/_/byis pa rnams ni rtsod par byed/_/mkhas pa ye nas rtsod dang bral/_/yod med rtog pa'i tshig 
[\[94b.4\]]mi brjod/_/nga yi gsang sngags gsang ba 'di/_/sangs rgyas kun gyi gsang yin phyir/_/gang mi dpogs par gzhan dpags pas/_/gsang bar sgra gcig tha dad 'byung /_/dam pa rnams kyi gsang lung 'di/_/gang dag mi shes rmongs 'phyar bas/_/
[\[94b.5\]]dug dang bdud rtsir rje bas ni/_/phung byed gnyis ka sreg par 'gyur/_/kun gsal me long 'od po che/_/ma 'dres yongs rdzogs ston pa de/_/mkha' ltar 'pho 'gyur med pas na/_/'tshe ba'ang glog 'gyu sprin bzhin med/_/byang chub snying po yod kyi 
[\[94b.6\]]bar/_/de srid bstan pa gnas pa yin/_/thog ma tha ma med pa nas/_/byung bas snga phyi yod ma yin/_/dang po med las byung brjod pas/_/tha ma'ang brjod bral med par 'gyur/_/gdung 'dzin thog ma'ang de bzhin nyid/_/tha ma'ang de las gzhan mi 
[\[94b.7\]]'gyur/_/'di nas de bzhin nyid 'dir gshegs/_/bdal khyab chen po'i zhing na bzhugs/_/sems kyi dkyil 'khor 'od gsal ba/_/de bzhin nyid du rnam par snang /_/byis pa'i ched du cho 'phrul zhig_/me tog bkod pa'i 'jig rten na/_/ma grags 
[\[95a\]]
[\[95a.1\]]pa zhes bya bar snang /_/snang ba'ang nyid na snang ba med/_/de bzhin zhing khams gang dag tu/_/sprul pa'i sangs rgyas snang mdzad pa/_/sgyu ma'i 'phrul pa ji bzhin du/_/mi snang 'od kyang gzhan du snang /_/mi bskyod rdo rje thugs mchog kyang /_/
[\[95a.2\]]thugs rje sprul pa'i byin brlabs kyis/_/'jig rten khams ni dpag tu med/_/mun snang rang 'byung rang bzhin yin/_/skye med ye shes nyid kyi dbyings/_/gdod nas bder gshegs snying po las/_/rnam rtog glo bur las kyis bsgribs/_/de nyid 'gro 
[\[95a.3\]]mgon skyabs chen yin/_/rgyal ba'i dgongs pa tshig gsum po/_/'phrul gyi blo dang gros mchog ste/_/yun gyi don srid chen po las/_/blo gros dam pa'i yul du snang /_/rgyal ba kun gyi thugs 'jug pa/_/ji bzhin pa yi de kho na/_/nyid du nges pa'i ngo bo 
[\[95a.4\]]la/_/blo bzhag de nyid nges pa yin/_/chos kun nam mkha'i mtshan nyid de/_/ye shes sku can rgyal ba rnams/_/sku la dngos can dngos med par/_/sku gdung ring bsrel ji ltar 'byung /_/sems can rnams la phan don du/_/med pa nyid las sprul pa 
[\[95a.5\]]yi/_/sgyu ma ring bsrel yungs 'bru tsam/_/thugs rje thabs kyis gzhag tshul bstan/_/nges par ring bsrel gang 'dod pa/_/bye ma dag las mar 'dod 'dra/_/gang tshe 'bras btab til 'bru smin/_/de tshe ring bsrel yod par 'gyur/_/gzugs snang brab 
[\[95a.6\]]sgrogs snying po can/_/sku dang gsung thugs snying po can/_/mchod gnas yid rten dam pa zhes/_/'gro mgon rdo rje sems dpas bshad/_/dpag tu med pa'i rgyal ba rnams/_/'khor ba'i sems can rgyud las byung /_/'khor ba'i sems can rgyun bcad na/_/
[\[95a.7\]]sangs rgyas rgyun yang chad pa yin/_/dper na nam mkha'i gzha' tshon ni/_/dang po gzhan nas 'ongs pa dang /_/tha ma gzhan du song ba med/_/de nyid rang 'byung rang zhi ltar/_/sprul pa rang 'byung rang zhi bas/_/de nyid de la nub pa med/_/'das kyang ma bral 
[\[95b\]]
[\[95b.1\]]tha dad min/_/ma 'das pa na'ang gcig min te/_/'da' dang mi 'da' las 'das pas/_/bral dang ma bral ga la yod/_/des na gang la ci phyir gdung /_/gdung ba rmongs pa 'khrul pa yin/_/e ma'o ngo mtshar ji lta bu/_/'di go ji ltar 'khrul zhig gu/_/
[\[95b.2\]]zhes gsang ba'i bdag po des seng ge rnam par lta ba'i tshul gyis gzhas btab pas rmongs pas gdungs pa rnams dga' mgu rangs nas gdung ba yongs su sangs te sems ma bcos par gnas te de bzhin gyi dkyil 'khor thams cad 'od gsal bar gyur 
[\[95b.3\]]to/_/de nas lang ka'i bdag pos gsang ba ba'i bdag po la gsol pa/_/gsang ba pa'i bdag po chen po gdung ba thams cad sel tam/_/'on te mi mjed kyi 'jig rten gyi gdung ba 'ba' zhig sel/_/gsang ba pa'i bdag pos smras pa/_lang ka'i bdag 
[\[95b.4\]]po kho bo ni gdung ba thams cad sel ba ste/_/'das pa'i dus kyi gdung ba ji snyed pa yang bsal to/_/da lta mi mjed kyi 'jig rten gyi khams 'di yi gdung ba yang bsal/_/'jig rten gyi khams gzhan rdul snyed kyi gdung ba yang bsal/_ma 'ongs pa'i 
[\[95b.5\]]gdung ba ji snyed pa yang sel bar 'gyur ro/_/de bas na gang dag yongs su gdung ba rnams ni mi shes pa/_rmongs pa/_shed ma bye ba kho na yin gyi shes pa/_ma rmongs pa mkhas pa shed bye ba rnams ni gang du yang gdung ba med pa gdung ba dang bral ba yin 
[\[95b.6\]]no/_/zhes thos pas lang ka'i bdag po la sogs pa 'gro ba lus kyi sems dpa' rnams yongs su gdung ba las sangs so/_/sangs rgyas kun gyi dgongs pa 'dus pa'i mdo chen po las gang rmongs pa gdung ba sel ba zhes bya ba'i le'u ste drug pa'o//_//
[\[95b.7\]]theg pa chen po nges par 'byung ba'i tshul las gang rmongs pa'i gdung ba sel ba'i gtam rgyud brjod pa chos kyi phyag rgya'i ye shes rnam par bgros pa ste byung tshul bstan pa dang po'o/_/de nas lang ka'i bdag pos sngon du gnang ba'i tshig bcu gnyis pa'i 
[\[96a\]]
[\[96a.1\]]gnyis pa gang du sgron ma yongs su bkod pa na yang 'byung zhes lung bstan pa yongs su dri ba'i phyir gsang ba pa'i bdag po la gsol pa/_gsang ba pa'i bdag po sngon bdag gis phyin ci ma log par thos pa/_gang rmongs pa rnams kyi 
[\[96a.2\]]gdung ba sel cing sems can rnams kyi sems kyi dkyil 'khor gsal bar byed pa byang chub sems dpa' chen po rnams kyi blo gros dam pa'i mdzod/_de bzhin gshegs pa rnams kyi dgongs pa de kho na nyid gsang ba dam pa phyin ci ma log pa yang 
[\[96a.3\]]dag pa'i lta ba/_sangs rgyas kun gyis bsngags pa/_/theg pa chen po de 'degs pa'i tshul tshad ma nub par gyur phan chad du 'byung bar 'gyur zhig gu zhes dris pa las/_gsang ba pa'i bdag pos smras pa/_lang ka'i bdag po cig 'di ji snyam du 
[\[96a.4\]]sems/_khyod mi shes sam/_yul tshad ma nyid kyis bka' stsal gyis kun dza ra chos kyi spun la bka' stsal pa 'di lta ste/_rig pa 'dzin pa khyod kyi dri ba 'di lta ste/_de kho na nyid gsang ba dam pa de ni gnas skabs gnyis dang bcur 'byung ba ste/_
[\[96a.5\]]gang rmongs pa gdung ba sel ba na yang 'byung /_/gang 'jig rten gyi sgron ma yongs su bkod pa na yang 'byung /_/gang gis nges pa rnyed pa na yang 'byung /_snying po byang chub nyid du nges pa na yang 'byung /_dgongs pa nges par 'grel pa na yang 'byung /_gdul 
[\[96a.6\]]bya skabs la bab pa'i ched na yang 'byung /_byin gyis brlabs las snang ba na yang 'byung /_brgyud pa thabs kyis grags pa na yang 'byung /_gang gi ched du mdzad pa na yang 'byung /_lung chen nges par bstan pa na yang 'byung /_las rgyud yongs su 
[\[96a.7\]]gcod pa na yang 'byung /_dgongs pa rnam par bgro ba na yang 'byung ste/_de dag ni thams cad dang thams cad nas thams cad du yongs su rnam par snang ngo /_/snang bar gyur to/_/snang bar 'gyur ro zhes lung bstan pa gang du grogs pa mi shes 
[\[96b\]]
[\[96b.1\]]sam zhes smras pa las/_lang ka'i bdag pos smras pa/_e ma'o gsang ba pa'i bdag po de ni bdag gis thos pa dam pa thos so/_/thos pa'i mchog thos so/_/gsang ba pa'i bdag po yongs su rmongs pa gdungs pa ni sangs pa lta na/_sgron ma yongs 
[\[96b.2\]]su bkod pa na yang 'byung zhes pa ji lta ba bzhin du grags pa lags/_mi mjed kyi 'jig rten gyi khams 'dir da ltar yongs su 'das pa 'di sgron ma bkod pa zhes bya bar 'gyur ram/_'das pa 'di yang mi mjed kyi 'jig rten gyi zhing khams 'di 'ba' 
[\[96b.3\]]zhig gi sgron ma sangs rgyas mya ngan las 'das sam/_'on te 'jig rten gyi khams mtha' dag na zhing khams ji snyed pa'i sgron ma bkod pa'i sangs rgyas mya ngan las 'da' bar 'gyur zhes dris pa las/_gsang ba pa'i bdag pos smras pa/_lang ka'i bdag po 
[\[96b.4\]]de ji snyam du sems/_'di yang sgron ma zhes bya ste/_da ltar 'das pa ni zhing khams mtha' dag gi sangs rgyas lta zhog 'dzam bu'i gling bye ba phrag sa ya'i sangs rgyas lta yang zhog_/'dzam bu'i gling gcig gi sangs rgyas gcig yongs su mya ngan las 'das par 
[\[96b.5\]]zung shig_/de ci'i phyir zhe na/_zhing khams 'di ni sprul pa'i sangs rgyas nyag gcig gi zhing khams yin pa'i phyir ro/_/de bzhin du bsam gyis mi khyab pa'i sangs rgyas ji snyed pa 'jig rten gyi khams gzhal du med pa na sgron ma'i bya ba mdzad do/_/de dag 
[\[96b.6\]]ji lta ba de ltar sprul pa'i sangs rgyas rdul snyed kyang de bzhin du blta'o/_/de nas lang ka'i mnga' bdag byang chub sems dpa' sems dpa' chen pos dris pa/_gsang ba pa'i bdag po mi mjed kyi zhing khams 'dzam bu'i gling gcig gi sprul pa'i sangs 
[\[96b.7\]]rgyas nyag gcig mya ngan las 'das pa 'di sangs rgyas gang gi sprul par yongs su gzung bar bgyi/_gsang ba pa'i bdag pos smras pa/_/lang ka'i bdag po 'di ni rdo rje sems dpa'i sprul pa bsam gyis mi khyab pa las sprul pa cha gcig 'ba' zhig kho 
[\[97a\]]
[\[97a.1\]]nar zung shig_/smras pa/_gsang ba pa'i bdag po zhing khams 'dir shAkya thub pa zhes bya bar grags na 'di ji ltar yongs su shes par bgyi/_smras pa/_lang ka'i bdag po de ni rdo rje sems dpa'i sprul pa'i [{]bla dgas [,]bla dwags [}]'ba' zhig go/_/lang 
[\[97a.2\]]ka'i bdag po de ci'i phyir zhe na/_rdo rje sems dpa'i sprul pa bsam gyis mi khyab pas 'khor ba bsam gyis mi khyab pa'i dpung gtan bcom pa'i phyir thub pa chen po zhes yongs su grags so/_/ji ltar 'jig rten drug gi phyogs bcur yang thub pa chen po zhes bya bar 
[\[97a.3\]]yang grags pa ni 'di lta ste/_lha'i gnas su thub pa chen po srid thub 'dzin zhes bya bar grags so/_/lha ma yin gyi gnas su thub pa chen po rnam par rgyal ba zhes bya bar grags so/_/mi'i gnas su thub pa chen po shAkya seng ge zhes bya bar grags so/_/
[\[97a.4\]]byol song gi gnas su thub pa chen po rnam par gnon pa zhes bya bar grags so/_/[{]yi dgas [,]yi dwags [}]kyi gnas su thub pa chen po rnam par snang byed ces bya bar grags so/_/dmyal ba'i gnas su thub pa chen po chos kyi rgyal po zhes bya bar grags so/_/
[\[97a.5\]]kye lang ka'i bdag po der yang ma zad de/_de ji lta ba de ltar de bzhin du mi mjed kyi 'jig rten drug gi phyogs bcu na thub pa drug gi sgron ma yongs su snang ba de lta de ltar rdul snyed kyi 'jig rten gyi khams bsam gyis mi khyab pa'i 'jig rten drug gi 
[\[97a.6\]]phyogs bcu mtha' yas pa na rdul snyed kyi thub pa drug gi sgron ma mtha' yas par snang ba yang 'di lta ste/_shar phyogs kyi 'jig rten gyi khams gling bzhi pa stong phrag bcu gnyis 'das pa na 'jig rten gyi khams dri ma med pa zhes bya ba zhing khams de 
[\[97a.7\]]thams cad rin po che sna tshogs las grub pa/_de na gnas pa'i 'gro ba rnams tshe dang longs spyod thams cad sum cu rtsa gsum dang mnyam pa/_bar ma dor 'chi ba med cing brdzus nas skye ba sha dag kyang 'dod pa thams cad bsams pas 'grub ste/_de na 
[\[97b\]]
[\[97b.1\]]sbyin pa yang med/_gtong ba yang med/_len pa dang slong ba po yang med de/_'jig rten gyi khams gzhan dag na gtong slong yod pa dag gi gtam thos pa na de la yongs su smon pa yin te/_de na rdo rje sems dpa'i sprul pa thub pa'i dbang po de de bzhin gshegs 
[\[97b.2\]]pa shAkya thub pa dri med sgra zhes bya bar bstan nas theg pa chen po'i chos sems kyi dkyil 'khor 'od gsal ba/_gsang sngags kyi ngo bo nyid sgron ma chen po yongs su snang ngo /_/de nyid kyi 'jig rten drug gi phyogs bcu na yang thub pa drug gi sgron ma 
[\[97b.3\]]snang bas 'gro ba drug gi sems kyi dkyil 'khor yongs su gsal bar byed do/_/yang thub pa'i dbang po de lho phyogs kyi 'jig rten gyi khams stong phrag brgya 'das pa na 'jig rten gyi khams yon tan 'byung ba zhes bya ba na de bzhin gshegs pa shAkya 
[\[97b.4\]]thub pa dkon mchog sprin zhes bya bar sprul nas sems kyi dkyil 'khor 'od gsal ba gsang sngags kyi ngo bo de nyid yongs su snang bar byed do/_/de nyid kyi 'jig rten drug gi phyogs bcu na yang thub pa chen po drug gi sgron ma snang bas 'gro ba drug gi 
[\[97b.5\]]sems kyi dkyil 'khor gsal bar byed do/_/yang thub pa'i dbang po de nub phyogs kyi 'jig rten gyi khams stong phrag nyi shu 'das pa na 'jig rten gyi khams rgyan shin tu bkram pa zhes bya ba na gang zag brdzus nas skyes pa sha dag ste/_tshe lo brgyad 
[\[97b.6\]]khri bzhi stong gnas pa'i zhing khams de na de bzhin gshegs pa shAkya thub pa yon tan 'byung gnas zhes bya bar bstan nas sems kyi dkyil 'khor 'od gsal ba gsang sngags kyi ngo bo de nyid ston to/_/de nyid kyi 'jig rten drug gi phyogs bcu na yang 
[\[97b.7\]]thub pa drug gi sgron ma snang bas sems kyi dkyil 'khor gsal bar byed do/_/yang thub pa'i dbang po de byang phyogs kyi 'jig rten gyi khams stong phrag sum cu 'das pa na 'jig rten gyi khams bag tsha ba med pa zhes bya ba na de bzhin gshegs pa shAkya 
[\[98a\]]
[\[98a.1\]]thub pa seng ge sgra zhes bya bar bstan nas sems kyi dkyil 'khor 'od gsal ba gsang sngags kyi ngo bo de nyid ston to/_/de nyid kyi 'jig rten drug gi phyogs bcu na yang thub pa drug gi sgron ma snang bas 'gro ba drug gi sems kyi dkyil 'khor 
[\[98a.2\]]'od gsal bar byed do/_/de bzhin du thub pa'i dbang po de shar lho'i 'jig rten gyi khams stong phrag brgyad cu rtsa bzhi 'das pa na 'jig rten gyi khams rnam par mdzes pa zhes bya ba na de bzhin gshegs pa shAkya thub pa mdzes pa'i tog ces bya bar sprul 
[\[98a.3\]]nas gong ma bzhin du chos ston to/_/lho nub mtshams kyi 'jig rten gyi khams stong phrag bdun cu 'das pa na 'jig rten gyi khams rab tu snang ba zhes bya ba na de bzhin gshegs pa shAkya thub pa de gzi brjid rgyan zhes bya bar bstan nas gong ma bzhin du 
[\[98a.4\]]chos ston to/_/nub byang mtshams kyi 'jig rten gyi khams stong phrag lnga bcu 'das pa na 'jig rten gyi khams rab tu dang ba zhes bya ba na de bzhin gshegs pa shAkya thub pa de tsan+dan dri mchog dpal zhes bya bar bstan nas gong ma bzhin du chos ston to/_/
[\[98a.5\]]byang shar mtshams kyi 'jig rten gyi khams stong phrag bzhi bcu rtsa bzhi 'das pa na 'jig rten gyi khams gdung ba sel ba zhes bya ba na de bzhin gshegs pa shAkya thub pa de snying rje'i rgyal po de zhes bya bar bstan nas gong ma bzhin du chos ston to/_/
[\[98a.6\]]de bzhin du rnam par snang ba'i 'jig rten gyi khams zhes bya ba na sangs rgyas myur du 'dzin pa zhes bya bar bstan nas chos ston to/_/yang rin chen bkod pa'i 'jig rten gyi khams na sangs rgyas dga' ba'i spyan sprin zhes bya bar bstan nas ji lta ba de bzhin du 
[\[98a.7\]]chos ston to/_/yang rnam par bkram pa zhes bya ba'i 'jig rten gyi khams na de bzhin gshegs pa yongs su dgongs pa'i rgyal po zhes bya bar bstan nas ji lta ba de bzhin du chos ston to/_/yang bai DUr+ya'i snying po zhes bya ba'i 'jig rten gyi khams na 
[\[98b\]]
[\[98b.1\]]sangs rgyas gser gyi 'od zer zhes bya bar bstan nas ji lta ba de bzhin du chos ston to/_/yang 'od dam pa zhes bya ba'i 'jig rten gyi khams na de bzhin gshegs pa 'od kyi dpal zhes bya bar bstan nas ji lta ba de bzhin du chos ston to/_/yang rnam par zhi ba zhes bya 
[\[98b.2\]]ba'i 'jig rten gyi khams na de bzhin gshegs pa zhi ba'i dbang po zhes bya bar bstan nas ji lta ba de bzhin du chos ston to/_/yang sprin rnam par bkod pa zhes bya ba'i 'jig rten gyi khams na de bzhin gshegs pa sprin gyi dpal zhes bya bar bstan nas yang 
[\[98b.3\]]dag pa ji lta ba de bzhin du chos ston to/_/yang yid mngon par dga' ba zhes bya ba'i zhing khams na sangs rgyas yid du 'ong ba'i dbyangs zhes bya bar bstan nas yang dag pa ji lta ba de bzhin du chos ston to/_/yang me long gi dkyil 'khor shin tu sbyangs pa zhes 
[\[98b.4\]]bya ba na sangs rgyas me long gi 'od snang ba zhes bya bar bstan nas yang dag pa ji lta ba de bzhin du chos ston to/_/yang zla bas brgyan pa zhes bya ba'i zhing khams na sangs rgyas zla 'od dpal zhes bya bar bstan nas yang dag pa ji lta ba de bzhin du chos ston to/_/yang 
[\[98b.5\]]nyi ma'i 'od zer brgyan pa zhes bya ba'i zhing khams na de bzhin gshegs pa nyi ma'i snying po'i dpal zhes bya bar bstan nas yang dag pa ji lta ba de bzhin du chos ston to/_/yang spos dri ngad ldan zhes bya ba'i zhing khams na sangs rgyas spos kyi rgyal po zhes 
[\[98b.6\]]bya bar bstan nas yang dag pa ji lta ba de bzhin du chos ston to/_/yang rnam par spros pa'i rgyan zhes bya ba'i zhing khams na sangs rgyas mngon par spro ba'i rgyal po zhes bya bar bstan nas yang dag pa ji lta ba de bzhin du chos ston to/_/yang rin po 
[\[98b.7\]]che spros pa zhes bya ba'i zhing khams na sangs rgyas rin chen rgyal po zhes bya bar bstan nas yang dag pa ji lta ba de bzhin du chos ston to/_/yang 'od zer 'byung ba zhes bya ba'i zhing khams na sangs rgyas 'od zer dpal zhes bya bar bstan nas yang 
[\[99a\]]
[\[99a.1\]]dag pa ji lta ba de bzhin du chos ston to/_/yang dka' ba rnam par spyod pa zhes bya ba'i zhing khams na sangs rgyas dka' thub rgyal po zhes bya bar bstan nas yang dag pa ji lta ba de bzhin du chos ston to/_/yang gtsug tor bkod pa zhes bya 
[\[99a.2\]]ba'i zhing khams na sangs rgyas gtsug tor snying po zhes bya bar bstan nas yang dag pa ji lta ba de bzhin du chos ston to/_/yang nges pa can zhes bya ba'i zhing khams na sangs rgyas nges par gshegs pa zhes bya bar bstan nas yang dag pa ji lta ba de bzhin 
[\[99a.3\]]du chos ston to/_/yang nges par 'phags pa zhes bya ba'i zhing khams na sangs rgyas nges par gsungs pa zhes bya bar bstan nas yang dag pa ji lta ba de bzhin du chos ston to/_/yang bde spyod ces bya ba'i zhing khams na sangs rgyas bde ba chen po zhes bya 
[\[99a.4\]]bar bstan nas yang dag pa ji lta ba de bzhin du chos ston to/_/yang me tog bkram pa zhes bya ba'i zhing khams na sangs rgyas me tog dbang po'i dbyangs zhes bya bar bstan nas yang dag pa ji lta ba de bzhin du chos ston to/_/yang yongs su grags 
[\[99a.5\]]pa zhes bya ba'i zhing khams na sangs rgyas grags pa'i dpal zhes bya bar bstan nas yang dag pa ji lta ba de bzhin du chos ston to/_/yang rnam par 'phrul pa zhes bya ba'i zhing khams na sangs rgyas sprul pa'i rgyal po zhes bya bar bstan nas 
[\[99a.6\]]yang dag pa ji lta ba de bzhin du chos ston to/_/yang rnam par sbyangs pa zhes bya ba'i zhing khams na sangs rgyas sgra dbyangs mi zad pa zhes bya bar bstan nas yang dag pa ji lta ba de bzhin du chos ston to/_/yang sman gyis brgyan pa zhes bya ba'i zhing 
[\[99a.7\]]khams na sangs rgyas sman gyi rgyal po zhes bya bar bstan nas yang dag pa ji lta ba de bzhin du chos ston to/_/yang gser gyi 'od snang ba zhes bya ba'i zhing khams na sangs rgyas gser gyi 'od 'phro zhes bya bar bstan nas yang dag pa ji lta ba de 
[\[99b\]]
[\[99b.1\]]bzhin du chos ston to/_/yang 'od zer bkod pa zhes bya ba'i zhing khams na sangs rgyas bkod pa'i rgyal po zhes bya bar bstan nas yang dag pa ji lta ba de bzhin du chos ston to/_/yang gser gyi 'byung gnas zhes bya ba'i zhing khams na sangs rgyas 
[\[99b.2\]]gser gyi gzu ba zhes bya bar bstan nas yang dag pa ji lta ba de bzhin du chos ston to/_/yang dpal gyi 'byung gnas zhes bya ba'i zhing khams na sangs rgyas dpal gyi rgyal po zhes bya bar bstan nas yang dag pa ji lta ba de bzhin du chos ston to/_/yang 
[\[99b.3\]]snang ba dam pa zhes bya ba'i zhing khams na sangs rgyas snang ba brtsegs pa'i dpal zhes bya bar bstan nas yang dag pa ji lta ba de bzhin du chos ston to/_/yang mya ngan med pa zhes bya ba'i zhing khams na sangs rgyas mya ngan med pa'i dpal zhes bya bar bstan 
[\[99b.4\]]nas yang dag pa ji lta ba de bzhin du chos ston to/_/yang dga' ba'i mdangs zhes bya ba'i zhing khams na sangs rgyas dga' mchog dpal zhes bya bar bstan nas yang dag pa ji lta ba de bzhin du chos ston to/_/yang gzi brjid 'byung ba zhes bya ba'i zhing 
[\[99b.5\]]khams na sangs rgyas gzi brjid dpal zhes bya bar bstan nas yang dag pa ji lta ba de bzhin du chos ston to/_/yang sangs rgyas mang po 'du ba zhes bya ba'i zhing khams na sangs rgyas kun gyi dge ba'i bshes gnyen zhes bya bar bstan nas yang dag pa ji 
[\[99b.6\]]lta ba de bzhin du chos ston to/_/yang yongs su sbyong ba zhes bya ba'i zhing khams na sangs rgyas ngan song thams cad sbyong ba zhes bya bar bstan nas yang dag pa ji lta ba de bzhin du chos ston to/_/yang tha dad spyod pa zhes bya ba'i zhing khams na sangs rgyas 
[\[99b.7\]]'jig rten kun gyi slob dpon zhes bya bar bstan nas yang dag pa ji lta ba de bzhin du chos ston to/_/yang rgyal mtshan gyi rtse mo'i dpung rgyan zhes bya ba'i zhing khams na sangs rgyas rnam par rgyal ba zhes bya bar bstan nas yang dag pa ji lta ba de bzhin du 
[\[100a\]]
[\[100a.1\]]chos ston to/_/yang me tog mdzes pa'i rgyan zhes bya ba'i zhing khams na sangs rgyas me tog bkod pa'i rgyal po zhes bya bar bstan nas yang dag pa ji lta ba de bzhin du chos ston to/_/yang mdzes par snang ba zhes bya ba'i zhing 
[\[100a.2\]]khams na sangs rgyas thams cad snang ba zhes bya bar bstan nas yang dag pa ji lta ba de bzhin du chos ston to/_/yang tsan+dan bkod pa zhes bya ba'i zhing khams na sangs rgyas tsan+dan dri zhes bya bar bstan nas yang dag pa ji lta ba de bzhin du chos ston 
[\[100a.3\]]to/_/yang seng ge 'byung gnas zhes bya ba'i zhing khams na sangs rgyas seng ge 'bum gzugs zhes bya bar bstan nas yang dag pa ji lta ba de bzhin du chos ston to/_/yang stong gsum gyi stong chen po'i mi mjed ces bya ba 'di na sangs rgyas thub 
[\[100a.4\]]pa chen po zhes bya bar bstan nas yang dag pa ji lta ba de bzhin du chos ston to/_/de bzhin du 'jig rten gyi khams bye ba sa yar rdo rje sems dpa'i mtshan bye ba sa yar bstan nas chos yang dag pa ji lta ba bzhin du snang bar mdzad de/_la lar 
[\[100a.5\]]ni mngon par rdzogs par sangs rgyas/_/la lar ni da dung du yum gyi lhums na bzhugs/_la lar ni dga' ldan gyi gnas na bzhugs/_/la lar ni yongs su mya ngan las 'das so/_/la lar ni 'da' ba'i tshul bstan nas 'jig rten gyi khams 
[\[100a.6\]]gzhan nas gzhan gyi sgron mar snang /_la lar ni 'khor los sgyur ba'i rgyal po'i cha lugs kyis theg pa chen po'i chos ston/_la lar ni nyan thos kyi cha byad kyis theg pa chung ngu'i chos ston/_la lar ni rang sangs rgyas kyi cha byad kyi rdzu 'phrul gyis 
[\[100a.7\]]chos ston/_la lar ni snying po byang chub na bzhugs/_la lar ni skul ba'i sa la gzhes/_la lar ni thar pa'i cha lugs kyis so/_/la lar ni khyim pa'i cha lugs kyis so/_/la lar ni lha'i cha byad kyis so/_/la lar ni klu'i cha byad kyis so/_/la 
[\[100b\]]
[\[100b.1\]]lar ni lha ma yin gyi cha byad kyis so/_/la lar ni bdud kyi cha byad kyis so/_/la lar ni gnod sbyin gyi cha byad kyis so/_/la lar ni srin po'i cha byad kyis so/_/la lar ni 'byung po'i cha byad kyis so/_/la lar ni nam mkha' lding gi cha byad kyis so/_/
[\[100b.2\]]la lar ni ya mtshan can gyi cha byad kyis so/_/la lar ni byol song gi cha byad kyis so/_/la lar ni [{]yi dgas [,]yi dwags [}]kyi cha byad kyis so/_/la lar ni bzod ldan gyi cha byad kyis so/_/la lar ni shan pa'i cha byad kyis so/_/la lar ni smad 'tshong ma'i cha byad kyis so/_/
[\[100b.3\]]la lar ni na chung gi cha byad kyis so/_/la lar ni sku gdung lta bur snang ngo /_/la lar ni ring bsrel lta bur snang ngo /_/la lar ni rdo rje sems dpa' nyid lta bur snang ngo /_/la lar ni rnam par snang mdzad lta bur snang ngo /_/la lar ni rin chen 'byung ldan lta 
[\[100b.4\]]bur snang ngo /_/la lar ni snang ba mtha' yas lta bur snang ngo /_/la lar ni don yod grub pa lta bur snang ste/_de dag kyang yang dag par ji lta ba bzhin du chos ston to/_/gzhan yang gti mug gi rgyal po dgrol bar bya ba'i phyir tshangs pa'i gzugs lta 
[\[100b.5\]]bur snang ngo /_/zhe sdang gi rgyal po dgrol bar bya ba'i phyir khyab 'jug gi gzugs lta bur snang ngo /_/'dod chags kyi bdag po dgrol bar bya ba'i phyir drag po'i gzugs lta bur snang ngo /_/nga rgyal gyi bdag po dgrol bar bya ba'i phyir tshogs bdag lta bur 
[\[100b.6\]]snang ngo /_/phrag dog gi bdag po dgrol bar bya ba'i phyir dbang po lta bur snang ngo /_/de bzhin du skye ba thams cad kyi gzugs su snang ba ni 'jug sred dang /_/sred med dang /_dbang phyug dang /_stobs ldan dang /_nor 'dzin dang /_spre'u dang /_ra dang /_
[\[100b.7\]]lu 'de dang /_khyi dang /_sbrang ma dang /_bya rog dang /_me khyer dang /_srog chags dang /_gang zin pa de dang de'i gzugs su snang bar mdzad cing de'i cha byad kyis gang dag ji ltar mos pa rnams la de bzhin du snang ste/_ji ltar nyi zla'i dkyil 'khor gyi gzugs 
[\[101a\]]
[\[101a.1\]]brnyan gzhal med khang las ma g.yos par chu tha dad pa'i nang du gzugs brnyan tha dad par snang ba bzhin du sangs rgyas rdo rje sems dpa' nyid las ma g.yos bzhin du zhing khams dpag tu med par sangs rgyas mtha' yas par snang ngo /_/de ltar 
[\[101a.2\]]na gang ming sna tshogs su btags pa'i sangs rgyas kyi zhing khams mtha' yas pa na 'khod pa'i sems can rnams kyis sangs rgyas rdo rje sems dpa'i mtshan sna tshogs par shes pa ni brjod kyis mi lang ba'i bskal par smras kyang shar phyogs gcig pu'i sangs 
[\[101a.3\]]rgyas kyi zhing na bzhugs pa'i mtshan nyid kyi mtha' yang mi dmigs so/_/de bzhin du phyogs bcu thams cad kyi sangs rgyas kyi zhing na 'khod pa'i sems can rnams brjod kyis mi lang ba'i bskal par smras kyang mtshan gyi mtha' ni mi rdzogs so/_/ji ltar 
[\[101a.4\]]sems can mos pa chung ngu rnams kyis rdo rje sems dpa'i zhing khams tshad med pa dang mtshan mtha' yas pa thos na blo ga chad pa dang myos par 'gyur ro/_/ji ltar rdo rje sems dpa'i zhing khams de dag thams cad na sems kyi dkyil 'khor 'od gsal ba 
[\[101a.5\]]gsang sngags kyi ngo bo de nyid 'ba' zhig yang dag pa ji lta ba bzhin du rab tu phyin ci ma log par rim gyis dang /_cig car bar ston to/_/de ci'i phyir zhe na/_rdo rje sems dpa'i zhing khams na 'khod pa'i sems can chen po de dag ni sems kyi 
[\[101a.6\]]rang bzhin sna tshogs pa'i phyir/_blo shin tu zab pa dang /_mi zab pa dang /_yangs pa dang /_dog pa dang /_brtan pa dang /_'gyur ba dang /_rno ba dang /_rtul ba dang /_myur ba dang /_bul ba dang /_shas stag pas bsngags kyi ngo bo nyid kyi gtam rim 
[\[101a.7\]]gyis pa dang cig car bar thos nas de dag la yang mi skrag mi dbang gi dga' zhing mgu ba dang /_rangs par 'gyur ba'i phyir sna tshogs su snang ba'o/_/de na gnas pa'i tshe'i tshad kyang thung ba dang /_ring ba dang /_dpag tu med pa dang /_brgya pa dang brgyad khri bzhi 
[\[101b\]]
[\[101b.1\]]stong thub pa yin no/_/longs spyod ni ji ltar bsams pa bzhin du 'gyur ba yang yod/_dka' bas 'byongs pa dang mi 'byongs pa yang yod/_/kun kyang lung bstan pa thob pa sha stag go/_/sangs rgyas rdo rje sems dpa'i mtshan gang gis thos pa 
[\[101b.2\]]des rgyal ba mang po la sngon du bya ba byas pa yin no/_/rdo rje sems dpa'i zhing khams nyid du nges par 'byung ba yin no/_/rgyal ba rnams kyis byin gyis brlabs pa yin no/_/theg pa chen por nges par 'byung ba dag yin no/_/mngon par shes pa 
[\[101b.3\]]dag dang ldan pa yin no/_/sangs rgyas kyi sras su nges pa dag yin no/_/lhag mthong gi mig dang ldan pa dag yin no/_/kye lang ka'i bdag po de'i phyir 'dzam bu'i gling gcig gi sangs rgyas nyag gcig 'di mya ngan las 'das pa yin no/_/de bzhin du rdo rje 
[\[101b.4\]]sems dpa'i sprul pa'i sangs rgyas mtha' dag la mya ngan las 'das pa yang yod ma 'das pa yang yod do zhes smras pas lus kyi sems dpa' de yid yongs su rangs par gyur to/_/sangs rgyas kun gyi dgongs pa 'dus pa'i mdo chen po las rdo rje sems 
[\[101b.5\]]dpa'i cho 'phrul yongs su bkod pa'i le'u ste bdun pa'o//_//de nas lang ka'i bdag pos dris pa/_gsang ba pa'i bdag po rdo rje sems dpa' zhes dngos gang la bgyi/_gsang ba pa'i bdag pos smras pa/_lang ka'i bdag po rdo rje sems 
[\[101b.6\]]dpa' ni sems kyi dkyil 'khor 'od gsal ba gsang sngags kyi ngo bo ji bzhin pa'i de kho na la bya'o/_/lang ka'i bdag pos dris pa/_kye gsang ba pa'i bdag po sems kyi dkyil 'khor zhes bgyi ba ni gang /_de bzhin du 'od gsal ba zhes bya ba 
[\[101b.7\]]dang /_gsang sngags kyi ngo bo zhes bya ba dang /_ji bzhin pa'i de bzhin pa de kho na nyid ces gang la bgyi/_gsang ba pa'i bdag pos smras pa/_lang ka'i bdag po sems zhes bya ba ni ma byas ma bcos sna tshogs su 'byung ba'o/_/dkyil 'khor zhes bya 
[\[102a\]]
[\[102a.1\]]ba ni thig le gang yin pa nyid do/_/'od ces bya ba ni snang ba'o/_/gsal ba zhes bya ba ni gang mi shes pa las gzhan gang gis kyang ma bsgribs pa'o/_/gsang ba zhes bya ba ni smrar byed pa spyod yul du ma gyur pa la bya'o/_/sngags 
[\[102a.2\]]zhes bya ba ni yon tan gyi 'byung gnas su brjod pa la bya'o/_/ngo bo nyid ces bya ba ni dngos po med pa mi dmigs pa kun 'byung ba'i gzhi la bya'o/_/ji bzhin pa zhes bya ba ni ma bcos ma bslad pa la bya'o/_/de bzhin pa zhes bya ba ni ma byas ma btags 
[\[102a.3\]]pa la bya'o/_/de kho na nyid ces bya ba ni ma nor mi 'gyur ba la bya'o/_/yang lang ka'i bdag pos dris pa/_gsang ba ba'i bdag po ma byas ma bcos pa zhes bya ba ni gang /_sna tshogs 'byung ba zhes bya ba ni ji lta bu gsang ba pa'i bdag pos smras pa/_lang 
[\[102a.4\]]ka'i bdag po byed pa po med la bya bas btsal du med pa'i phyir ma byas pa'o/_/gzhi ji bzhin pa'i phyir ma bcos pa'o/_/gang med pa las rgyun du 'byung zhing yul tha dad la 'gro ba legs pa dang /_nyes pa dang /_gnyis ka ma yin pa sna tshogs 'byung ba 
[\[102a.5\]]ste gang de nyid ni nam mkha' lta bu'o/_/de rgyun ni 'byung ba ste/_sprin dang khug rlangs dang 'ja' rlan la sogs pa lta bu'o/_/yang dris pa gsang ba pa'i bdag po de la ci'i phyir rdo rje sems dpa' zhes bgyi/_smras pa lang ka'i bdag po de kho na nyid ji 
[\[102a.6\]]bzhin pa de ni thams cad nas thams cad du gnyen po med pa/_'pho 'gyur med pa/_skye 'gag med pa/_de kho na nyid sems rang rig pa/_dgongs pa nges par 'grel pa las cho 'phrul sna tshogs 'byung ba'i dngos po med pa nyid du bcom pa'i phyir rdo rje 
[\[102a.7\]]sems dpa' zhes bya'o/_/lang ka'i bdag po de la ni bla na med pa'i byang chub kyi sems zhes kyang bya'o/_/chos rnams kyi chos nyid de bzhin nyid ces kyang bya'o/_/sems kyi stong pa nyid ces kyang bya'o/_/mtha' las 'das pa zhes kyang bya'o/_/dbu mar mi 
[\[102b\]]
[\[102b.1\]]dmigs pa zhes kyang bya'o/_/sangs rgyas kun gyi dngos gzhi zhes kyang bya'o/_/sprul pa kun gyi 'byung gnas zhes kyang bya'o/_/sangs rgyas kun gyi dge ba'i bshes gnyen zhes kyang bya'o/_/zhing khams kun gyi sgron ma zhes kyang bya'o/_/thugs rje thabs kyi 
[\[102b.2\]]'byung gnas zhes kyang bya'o/_/chos thams cad kyi gzugs brnyan snang ba zhes kyang bya'o/_/lang ka'i bdag po de dag kyang gang gi don du de ltar btags kyi de kho na nyid la ni ming du btags pa med de/_de dag ni [{]bla dgas [,]bla dwags [}]nyid du rig par bya'o/_/lang ka'i 
[\[102b.3\]]bdag po de'i phyir na sangs rgyas ni [{]bla dgas [,]bla dwags [}]so/_/chos kyang [{]bla dgas [,]bla dwags [}]so/_/byang chub kyang [{]bla dgas [,]bla dwags [}]so/_/de bzhin du dbyings dang ye shes dang chos kyi sku dang /_sku tha dad pa dang /_sems can dang /_'jig rten la sogs pa thams cad du btags shing 
[\[102b.4\]]chags pa ji snyed pa dag [{]bla dgas [,]bla dwags [}]'ba' zhig tu rig par bya'o/_/lang ka'i bdag po [{]bla dgas [,]bla dwags [}]gang yin pa ni glo bur du btags pa ste ye nas ldan pa ni ma yin no/_/lang ka'i bdag po gal te ye nas ldan pa zhig yin ni/_gang glo bur pa thams cad 
[\[102b.5\]]mi 'byung bar 'gyur ro/_/lang ka'i bdag po glo bur ni sprin bzhin te ther zug pa ma yin/_ye nas ldan pa ma yin/_brtag bzod pa ma yin no/_/lang ka'i bdag po de'i phyir ming dang /_brda dang tha snyad dang mtshan ma dang /_btags pa dang /_las 
[\[102b.6\]]dang las kyi rnam par smin pa thams cad ni glo bur pa ste 'byung ba dang /_sangs pa dang /_sgrib pa dang /_dang bar rig par bya'o/_/lang ka'i bdag po gal te las dang las kyi rnam par smin pa la sogs pa glo bur du ma btags na ni de bzhin nyid ces bya ba de 
[\[102b.7\]]de ltar mi rung ba zhig na lang ka'i bdag po de bzhin nyid de ni gang gi dbang du mi 'gyur ba'i [{]bla dgas [,]bla dwags [}]su rig par bya'o/_/lang ka'i bdag po de'i phyir chos thams cad ming med/_tshig med/_brjod du med/_tshig gi lam chad pa'o/_/smras pa/_gsang ba pa'i 
[\[103a\]]
[\[103a.1\]]bdag po gang ming du btags pa'i gzhil gzhi'i don tsam du yang mi rtog gam/_smras pa/_lang ka'i bdag po gzhi'i don tsam du yang mi rtog_/rnam par mi rtog go/_/de ci'i phyir zhe na/_gzhi'i don tsam zhig ni 'di zhes 
[\[103a.2\]]sangs rgyas nyid kyis btsal kyang mi brnyes so/_/de bas na glo bur gyi rtog pa dang /_mi rtog pa la sangs rgyas dang /_sems can zhes btags par zad kyi de bzhin nyid de la ni sangs rgyas sems can du cung zad kyang med de/_'on kyang byis pa rnams 
[\[103a.3\]]ni glo bur dag gi sprin gyis bsgribs pas glo bur gyi chos dag ched du byed cing 'khor ba dang byang chub gnyis su rtog par byed do/_/sems can dang sangs rgyas gnyis su rtog par byed do/_/smras pa/_gsang ba pa'i bdag po 'o na sems can dang sangs 
[\[103a.4\]]rgyas 'di gnyis ji ltar shes par bya/_smras pa/_lang ka'i bdag po stong pa nyid du shes par bya'o/_/smras pa/_gsang ba pa'i bdag po stong pa nyid ci la gnas/_smras pa/_lang ka'i bdag po stong pa nyid ni chos thams cad la gnas so/_/smras pa/_gsang 
[\[103a.5\]]ba pa'i bdag po chos thams cad ci la gnas/_smras pa/_lang ka'i bdag po chos thams cad stong pa nyid kho na'i phyir ci la yang mi gnas so/_/smras pa/_gsang ba pa'i bdag po stong pa nyid la gnas pa ci la gnas pa lags/_smras pa/_lang ka'i bdag po 
[\[103a.6\]]stong pa nyid la gnas pa ni byams pa chen po la gnas pa ste gang stong pa nyid des sems can gyi don yongs su rdzogs par gnas pa'o/_/de ci'i phyir zhe na/_sangs rgyas dang sems can la stong pa nyid las don ci yang med pa'i phyir ro/_/smras pa/_
[\[103a.7\]]gsang ba pa'i bdag po sangs rgyas dang sems can kun stong na gang gi thugs rje chen pos gang la ji ltar mdzad/_thugs rje chen po de gang gi tshig [{]bla dgas [,]bla dwags [}]lags/_smras pa/_lang ka'i bdag po chos thams cad stong pa nyid la rang bzhin gyis gnas pas 
[\[103b\]]
[\[103b.1\]]na gnyis su ma mthong bas snying rje'i yul med pa ni thams cad kyi snying po byang chub tu yo bsgral ba'i phyir snying rje chen po yin la/_byis pa'i snying rje dag gis stong gsum gyi stong chen po'i sems can srog bton pa dang gang thar bar bton pa de ni snying rje chung 
[\[103b.2\]]ngur rig par bya'o/_/lang ka'i bdag po de bas na snying rje chen po la rgyun du gnas pas gnas par bya'o/_/lang ka'i bdag po gang snying rje chen po la gnas pa dag ni sems can 'ga' yang grol bar mi byed 'ching bar yang mi byed de/_rdo rje mtshon gyis 
[\[103b.3\]]dngos su bsad pa med par bsad pa kho na'o/_/de ci'i phyir zhe na/_sems can med pa las sems can du btags pa'i phyir ro/_/snying rje chen po de ni de bzhin nyid dang glo bur gnyis kyi khyad par gyi tshig [{]bla dgas [,]bla dwags [}]su rig par bya'o/_/lang ka'i bdag po de lta 
[\[103b.4\]]bas na 'di lta ste/_mtha' yas ming du btags pa yi/_/yod mthong snang grags chos rnams kun/_/[{]bla dgas [,]bla dwags [}]tsam du btags par zad/_/de la dngos gzhi ga la yod/_/gang la ming du btags pa'i gzhi/_/med rgyu btags chags bsgrubs 'grub cing /_/
[\[103b.5\]]gang du bltas par snang ba yin/_/des na bya med byas pa zin/_/mi snang ba las kun snang ba/_/thams cad thams cad glo bur snang /_/snang nyid med pa'i snying po ste/_/yod med gnyis su'ang dmigs pa med/_/sangs rgyas med las sangs rgyas dang /_/byang 
[\[103b.6\]]chub chos nyid la sogs pa'i/_/tha dad ming gi [{]bla dgas [,]bla dwags [}]rnams/_/mi shes rmongs la bstan phyir btags/_/de nyid la ni sangs rgyas dang /_/byang chub chos nyid la sogs pa'i/_/tha snyad ming gi [{]bla dgas [,]bla dwags [}]rnams/_/ming med tshig tu brjod pa med/_/chos 
[\[103b.7\]]nyid nam mkha'i dkyil yangs nas/_/ye shes nyi ma'i sku gsal bas/_/thugs rje sgron ma'i 'od zer gyis/_/gti mug mun bsal rnam par snang /_/zhes smras pas/_lang ka'i bdag po la sogs pa 'gro ba lus kyi sems dpa' rnams gzhan la re rtsol 
[\[104a\]]
[\[104a.1\]]med par dbugs phyin par 'gyur to/_/sangs rgyas kun gyi dgongs pa 'dus pa'i mdo chen po las gsang sngags rang gi ngo bo bstan pa'i le'u ste brgyad pa'o//_//theg pa chen po nges par 'byung ba'i tshul las sgron ma yongs su bkod 
[\[104a.2\]]pa'i gtam rgyud brjod pa chos kyi phyag rgya'i ye shes rnam par bgros pa ste byung tshul bstan pa gnyis pa'o//_//bam po gnyis par zug pa/_de nas lang ka'i bdag pos yang gsang ba pa'i bdag po la sngon byung ba'i tshig bcu gnyis pa'i gsum pa'i gang 
[\[104a.3\]]gis nges pa rnyed pa na yang byung zhes bstan pa dris pa/_kye gsang ba pa'i bdag po nyid kyis theg pa chen po gsang ba dam pa byung ba'i tshul ston pas lung bstan pa gtam du brjod pa'i skabs su gang gis nges pa rnyed pa na yang byung zhes bkod pa de ji lta ba zhig 
[\[104a.4\]]tu rnyed de grags pa lags/_smras pa/_lang ka'i bdag po gang gis gsang sngags kyi ngo bo rdo rje sems dpa' de kho na nyid kyi nges pa phyin ci ma log pa rnyed pa de kho na nyid la bya'o/_/smras pa/_gsang ba pa'i bdag po gsang sngags kyi ngo bo rdo rje sems 
[\[104a.5\]]dpa' de gang nas byung /_gang na gnas/_gang du snang /_ji ltar byung de skad ces dris pa las/_gsang ba pa'i bdag pos smras pa/_kye lang ka'i bdag po gsang sngags kyi ngo bo nyid rdo rje sems dpa' de ni 'khor ba dang bcas mya ngan las 'das pa 
[\[104a.6\]]gnyis kyi khams nas byung ngo /_/sangs rgyas kun gyi thugs dang sems can kun gyi sems la gnas so/_/zhing khams mtha' yas par snang ngo /_/ye ji bzhin pa dang /_rgyud dag par rang byung ngo /_/yang lang ka'i bdag pos dris pa/_gsang 
[\[104a.7\]]ba pa'i bdag po rdo rje sems dpa' nyid du nges pa gang la gzhag par bgyi/_gsang ba pa'i bdag pos smras pa/_lang ka'i bdag po rdo rje sems dpa' ni gcig dang tha dad pa'i ngo bo nyid las grol te chos rnams kyi chos nyid ma bcos ma bslad pa/_
[\[104b\]]
[\[104b.1\]]snying po byang chub tu ye nas gnas pa de la ye ji bzhin pa'i rdo rje sems dpa' zhes gdags so/_/sems can kun gyi sems kyi chos nyid gang mthong ba'i gnas skabs la ni rgyud dag pa'i rdo rje sems dpa' zhes gdags so/_/de bzhin du sangs rgyas 
[\[104b.2\]]thams cad kyang ye ji bzhin pa dang /_rgyud dag pa'i sangs rgyas su rnam par snang ngo /_/de bas na rdo rje sems dpa'i nges pa ni thams cad kyi ye ji bzhin pa'i de kho na nyid la gzhag par bya'o/_/yang lang ka'i bdag pos dris pa/_gsang ba'i bdag po 
[\[104b.3\]]sems can kun gyi sems kyi chos nyid de gang lags/_/gang zhig mthong na de mthong ba lags/_de skad ces dris pa las/_gsang ba pa'i bdag pos smras pa/_lang ka'i bdag po sems can kun gyi ji lta ba de mthong na mthong ba yin no/_/sems 
[\[104b.4\]]can kun gyi ji lta ba de ni bla na med pa'i byang chub yin no/_/de la ni chos rdul tsam yang mi dmigs so/_/de ni nam mkha'i mtshan nyid de/_de la ni byang chub pa yang med la byang chub par bya ba'ang med do/_/de la ni sems can yang med la 
[\[104b.5\]]sems can du gdags pa yang med do/_/chos can yang med la chos can du gdags pa yang med do/_/de ci'i phyir zhe na/_chos thams cad ni byang chub kyi mtshan nyid yin la byang chub ni nam mkha'i mtshan nyid de/_nam mkha'i ni mtshan nyid 
[\[104b.6\]]thams cad dang bral ba'o/_/de'i phyir byang chub ni sems las btsal bar bya'o/_/sems de ni rang bzhin gyis yongs su dag pa'i phyir nang na yang med/_phyi rol na yang med gnyis kar yang mi dmigs so/_/sems de ni sangs rgyas kyis kyang 
[\[104b.7\]]ma gzigs/_mi gzigs/_gzigs par mi 'gyur ro/_/de ji ltar ma gzigs na kha dog tu ma gzigs so/_/dbyibs su ma gzigs so/_/mun par ma gzigs so/_/snang bar ma gzigs so/_/pho mor ma gzigs so/_/ma ning du ma 
[\[105a\]]
[\[105a.1\]]gzigs so/_khams gsum gyi rang bzhin du ma gzigs so/_/lha'i sems su ma gzigs so/_/klu'i sems su ma gzigs so/_/de bzhin du gnod sbyin gyi sems dang /_dri za'i sems dang lha ma yin dang nam mkha' lding dang /_
[\[105a.2\]]mi'am ci dang /_lto 'phye chen po dang /_mi dang mi ma yin pa dang /_byol song dang /[ {]yi dgas [,]yi dwags [}]dang /_dmyal ba la sogs pa 'gro ba ris tha dad pa'i sems su ma gzigs so/_/rtog pa dang rnam par rtog pa thams cad dang bral ba'o/_/de ci'i phyir 
[\[105a.3\]]zhe na/_sems kyi rang bzhin gang yin pa de ni rdo rje sems dpa'i rang 'byung gi ye shes yin la ye shes de ni nam mkha'i rang bzhin te rang bzhin med pa'i phyir ro/_/yang lang ka'i bdag pos dris pa/_kye gsang ba pa'i bdag po sems can gyi sems 
[\[105a.4\]]de ci'i phyir rdo rje sems dpa'i rang 'byung gi ye shes yin/_gsang ba pa'i bdag pos smras pa/_lang ka'i bdag po sems can gyi de bzhin nyid gang yin pa dang /_rdo rje sems dpa'i de bzhin nyid gang yin pa 'di la gnyis su med cing gnyis su byar med 
[\[105a.5\]]do/_/de ji lta zhe na 'di lta ste/_gang chags pa'i sems kyi de bzhin nyid gang yin pa de ni rdo rje sems dpa'i de bzhin nyid do/_/rdo rje sems dpa'i de bzhin nyid gang yin pa de ni de kho na nyid do/_/gang chags pa med pa'i sems kyi de bzhin nyid ni rdo rje 
[\[105a.6\]]sems dpa'i de bzhin nyid do/_/rdo rje sems dpa'i de bzhin nyid ni de kho na nyid do/_/gang zhe sdang gi sems kyi de kho na nyid ni rdo rje sems dpa'i de bzhin nyid do/_/rdo rje sems dpa'i de bzhin nyid ni de kho na nyid do/_/gang byams pa'i sems kyi de bzhin 
[\[105a.7\]]nyid ni rdo rje sems dpa'i de bzhin nyid do/_/rdo rje sems dpa'i de bzhin nyid ni de kho na nyid do/_/gang gti mug gi sems kyi de bzhin nyid ni rdo rje sems dpa'i de bzhin nyid do/_/rdo rje sems dpa'i de bzhin nyid ni de kho na nyid do/_/gang shes rab 
[\[105b\]]
[\[105b.1\]]chen po'i de bzhin nyid ni rdo rje sems dpa'i de bzhin nyid do/_/rdo rje sems dpa'i de bzhin nyid ni de kho na nyid do/_/gang the tshom gyi sems kyi de bzhin nyid ni rdo rje sems dpa'i de bzhin nyid do/_/rdo rje sems dpa'i de bzhin nyid ni de kho na nyid do/_/gang 
[\[105b.2\]]nges pa'i sems kyi de bzhin nyid ni rdo rje sems dpa'i de bzhin nyid de/_/rdo rje sems dpa'i de bzhin nyid ni de kho na nyid do/_/gang mun pa'i sems kyi de bzhin nyid ni rdo rje sems dpa'i de bzhin nyid do/_/rdo rje sems dpa'i de bzhin nyid ni de kho na 
[\[105b.3\]]nyid do/_/gang snang ba'i sems kyi de bzhin nyid ni rdo rje sems dpa'i de bzhin nyid do/_/rdo rje sems dpa'i de bzhin nyid ni de kho na nyid do/_/gang nga rgyal gyi sems kyi de bzhin nyid ni rdo rje sems dpa'i de bzhin nyid do/_/rdo rje sems dpa'i de 
[\[105b.4\]]bzhin nyid ni de kho na nyid do/_/gang phrag dog gi sems kyi de bzhin nyid ni rdo rje sems dpa'i de bzhin nyid do/_/rdo rje sems dpa'i de bzhin nyid ni de kho na nyid do/_/gang bsdu ba'i sems kyi de bzhin nyid ni rdo rje sems dpa'i de bzhin nyid do/_/rdo 
[\[105b.5\]]rje sems dpa'i de bzhin nyid ni de kho na nyid do/_/de bzhin du spro ba'i sems kyi de kho na nyid dang /_'byed pa'i sems kyi de kho na nyid dang /_'khrug pa'i sems kyi de kho na nyid dang /_zhi ba'i sems kyi de kho na nyid dang /_'thab pa'i sems kyi de kho 
[\[105b.6\]]na nyid dang /_'jar ba'i sems kyi de kho na nyid dang /_rtsod pa'i sems kyi de kho na nyid dang /_mthun pa'i sems kyi de kho na nyid dang /_brjod pa'i sems kyi de kho na nyid dang /_brjod pa med pa'i sems kyi de kho na nyid dang /_lha'i sems kyi de kho na 
[\[105b.7\]]nyid dang /_klu'i sems kyi de kho na nyid dang /_bdud kyi sems kyi de kho na nyid dang /_lha ma yin gyi sems kyi de kho na nyid dang /_gnod sbyin gyi sems kyi de kho na nyid dang /_mi'i sems kyi de kho na nyid dang /_lto 'phye'i sems kyi de kho na nyid dang /_
[\[106a\]]
[\[106a.1\]]'byung po'i sems kyi de kho na nyid dang /_nam mkha' lding gi sems kyi de kho na nyid dang /_dri za'i sems kyi de kho na nyid dang /_grul bum gyi sems kyi de kho na nyid dang /_skyes pa'i sems kyi de kho na nyid dang /_bud med kyi sems kyi de 
[\[106a.2\]]kho na nyid dang /_ma ning gi sems kyi de kho na nyid dang /_bdag gi sems kyi de kho na nyid dang /_gzhan gyi sems kyi de kho na nyid dang /_pha'i sems kyi de kho na nyid dang /_ma'i sems kyi de kho na nyid dang /_bu'i sems kyi de kho na nyid dang /_phu 
[\[106a.3\]]nu'i sems kyi de kho na nyid dang /_dgra bo'i sems kyi de kho na nyid dang /_dbang phyug gi sems kyi de kho na nyid dang /_tshangs pa'i sems kyi de kho na nyid dang /_gtogs 'dod kyi sems kyi de kho na nyid dang /_dbang po'i sems kyi de kho na nyid dang /_
[\[106a.4\]]tshogs bdag gi sems kyi de kho na nyid dang /_kun du rgyu ba'i sems kyi de kho na nyid dang /_tshong pa'i sems kyi de kho na nyid dang /_zhing pa'i sems kyi de kho na nyid dang /_chu bo lta bu'i sems kyi de kho na nyid dang /_lteng ka lta bu'i sems kyi de kho na 
[\[106a.5\]]nyid dang /_khron pa lta bu'i sems kyi de kho na nyid dang /_bkod pa lta bu'i sems kyi de kho na nyid dang /_'khor lo lta bu'i sems kyi de kho na nyid dang /_zo chu lta bu'i sems kyi de kho na nyid dang /_bskol chu lta bu'i sems kyi de kho na nyid dang /_gser 
[\[106a.6\]]chu lta bu'i sems kyi de kho na nyid dang /_kun du bsrung ba'i sems kyi de kho na nyid dang /_ser sna lta bu'i sems kyi de kho na nyid dang /_gtong ba lta bu'i sems kyi de kho na nyid dang /_byi la lta bu'i sems kyi de kho na nyid dang /_lce 'bab pa lta bu'i 
[\[106a.7\]]sems kyi de kho na nyid dang /_glog lta bu'i sems kyi de kho na nyid dang /_sprin lta bu'i sems kyi de kho na nyid dang /_byi ba lta bu'i sems kyi de kho na nyid dang /_khyi lta bu'i sems kyi de kho na nyid dang /_glu lta bu'i sems kyi de kho na nyid dang /_gar lta 
[\[106b\]]
[\[106b.1\]]bu'i sems kyi de kho na nyid dang /_sil snyan lta bu'i sems kyi de kho na nyid dang /_rma bya lta bu'i sems kyi de kho na nyid dang /_rnga sgra lta bu'i sems kyi de kho na nyid dang /_dus kyi 'brug sgra lta bu'i sems dang /_seng ge lta bu'i sems dang /_bung ba lta bu'i 
[\[106b.2\]]sems dang /_sbrang ma lta bu'i sems dang /_chu srin lta bu'i sems dang /_rus sbal lta bu'i sems dang /_sprul pa lta bu'i sems dang /_ma he lta bu'i sems dang /_'ug pa lta bu'i sems dang /_spre'u lta bu'i sems dang /_bya rog lta bu'i sems dang /_
[\[106b.3\]]rta lta bu'i sems dang /_bzhad lta bu'i sems dang /_kang ka lta bu'i sems dang /_spyang ki'i sems dang /_wa'i sems dang /_glang po lta bu'i sems dang /_lug lta bu'i sems dang /_khra lta bu'i sems dang /_khyim gyi sems dang /_khyim 
[\[106b.4\]]med pa'i sems dang /_thar pa'i sems dang /_ma thar pa'i sems dang /_srin po'i sems dang /_mi rgod kyi sems dang /_na chung gi sems dang /_rgyal po'i sems dang /_smad 'tshong ma'i sems dang /_'phyon ma'i sems dang /_bram ze'i 
[\[106b.5\]]sems dang /_shen pa'i sems dang /[ {]yi dgas [,]yi dwags [}]kyi sems dang /_dmyal ba'i sems dang /_tsher ma'i sems dang /_shing bal gyi sems dang /_sa 'og gi sems dang /_nam mkha'i sems dang /_dra ba'i sems dang /_rgya'i sems dang /_
[\[106b.6\]]zhags pa'i sems dang /_lig ri'i sems dang /_lcags kyu'i sems dang /_tho ba'i sems dang /_ju thur gyi sems dang /_snod kyi sems dang /_khri mon gyi sems dang /_me lce'i sems dang /_thu lum gyi sems dang /_mar me'i 
[\[106b.7\]]sems dang /_nyi ma'i sems dang /_zla ba'i sems dang /_dngul gyi sems dang /_gser gyi sems dang /_me stag gi sems dang /_rlung gi sems dang /_chu'i sems dang /_mdung shing gi sems dang /_gtun shing gi sems dang /_sgo'i 
[\[107a\]]
[\[107a.1\]]sems dang /_shing leb kyi sems dang /_me'i sems dang /_sa'i sems dang /_'dam gyi sems dang /_rnyog chu'i sems dang /_tshon rtsi'i sems dang /_nor bu'i sems dang /_dug gi sems dang /_sman gyi sems dang /_
[\[107a.2\]]kha zas kyi sems dang /_chu dong gi sems dang /_mda'i sems dang /_ral gri'i sems dang /_'khor lo'i sems dang /_gzhu'i sems dang /_sgrog gi sems dang /_shing gi sems dang /_lan tshwa'i sems dang /_spu gri'i sems dang /_thig 
[\[107a.3\]]gi sems dang /_rdo rje'i sems dang /_ri rab kyi sems dang /_rgya mtsho'i sems dang /_pha bong gi sems dang /_zhang gi sems dang /_phug gi sems dang /_skye ba'i sems dang /_me tog gi sems dang /_'bras bu'i sems dang /_rtsa ba'i 
[\[107a.4\]]sems dang /_yal ga'i sems dang /_sdong bu'i sems dang /_mngar ba'i sems dang /_kha ba'i sems dang /_skyur ba'i sems dang /_tsha ba'i sems dang /_sla ba'i sems dang /_bska ba'i sems dang /_yi ge'i sems dang /_tsha tsha'i 
[\[107a.5\]]sems dang /_lde mig gi sems dang /_bya gag lta bu'i sems dang /_kun dga' ra ba lta bu'i sems dang /_dbyar sprin lta bu'i sems dang /_me long lta bu'i sems dang /_til gyi mar khu lta bu'i sems dang /_dgun chang lta bu'i sems 
[\[107a.6\]]la sogs pa mtha' yas pa'i sems kyi de bzhin nyid gang yin pa de ni rdo rje sems dpa'i de bzhin nyid do/_/rdo rje sems dpa'i de bzhin nyid gang yin pa de ni ji bzhin pa'i de kho na nyid do/_/kye lang ka'i bdag po de ci'i phyir zhe na/_rdo rje sems 
[\[107a.7\]]dpa'i de bzhin nyid ni ma bcos ma bslad/_ma byas ma brtags ji bzhin pa yin la/_sems can kun gyi sems kyi de bzhin nyid gang yin pa de yang ma bcos/_ma bslad ma byas/_ma brtags ji bzhin pa de kho na nyid yin pa'i phyir ro/_/gang 
[\[107b\]]
[\[107b.1\]]thams cad mkhyen pa'i spyan gyis kyang de gnyis kyi rang bzhin so sor ma gzigs mi gzigs gzigs par mi 'gyur ro/_/gang rgyal tshab skyes bu rnams kyi so sor rtog pa'i shes rab kyis kyang so sor ma phyed mi phyed phyed par mi 'gyur ro/_/kye 
[\[107b.2\]]lang ka'i bdag po gang gsang sngags kyi nges pa rnyed par 'dod pa rnams kyis sems kyi de kho na nyid ngo shes par bya'o/_/de ci'i phyir zhe na/_bya ba'i rnal 'byor pa ltar sems tha dad par snang ba rnams bya ba med pa'i rnal 'byor pa ltar sems de kho na 
[\[107b.3\]]nyid gcig tu snang la de kho na nyid gcig ni de kho na nyid gsang ba dam pa yin pa'i phyir sangs rgyas thams cad kyi thugs rdo rje sems dpas kyang sems kyi de kho na nyid thugs su chud pas gsang sngags kyi nges pa brnyes so/_/de ji lta zhe na sems 
[\[107b.4\]]kyi de kho na nyid ni rnam par dag pa'i sgo yin no/_/chos snang ba'i sgo yin no/_/chos kyi dbyings yin no/_/chos kyi glegs bam chen po yin no/_/chos kyi rgyun gyi ting nge 'dzin chen po yin no/_/kye lang ka'i bdag po de yang 'di lta ste/_gang gis 
[\[107b.5\]]sems kyi de kho na/_/gsang ba'i snying po des rnyed na/_/'dren pa'i tshig gis ma bkrol yang /_/sems la chos 'byung 'bum phrag yas/_/smra ba'i sgo mor thams cad gsal/_/don la nges pa'i gtan tshigs ni/_/tshig tu mtshon te 'byin 
[\[107b.6\]]par nus/_/chos rgyun ting 'dzin thob pa yin/_/kye lang ka'i bdag po de ltar na sems kyi de kho na nyid ni byang chub chen po yin la/_byang chub chen po ni rdo rje sems dpa'i ste/_de yang sangs rgyas kun gyi bdud rtsir gyur pa 'di lta ste/_byang chub 
[\[107b.7\]]sems kyi chu med na/_/rgyal ba rnams kyang skams par 'gyur/_/byang chub sems kyi chu bo 'dis/_/sngon zhen mtha' dang rngos skams rlan/_/sems kyi rang bzhin stong nyid pas/_/de las byung ba thams cad stong /_/de stong pas na byang chub kyang /_/
[\[108a\]]
[\[108a.1\]]stong nyid snying po de kho na/_/rang 'byung ye shes chu chen po/_/rmad 'byung rgya mtsho'i klong dkyil nas/_/byang chub bdud rtsi'i chu byung bas/_/rgyal ba thams cad bsil bar mdzad/_/'di ni gsang ba'i snying po ste/_/rdo rje sems dpa'i de 
[\[108a.2\]]kho na/_/nyid du nges pa'i ngo bo yin/_/rgyal ba kun gyis dam par bsngags/_/de bas de'i phyir lang ka'i bdag po sems kyi de kho na nyid ngo shes par bya ba ni yul gyi don srid chen po'o/_/zhes gsang ba pa'i bdag po des de skad smras pas thams cad rdo rje 
[\[108a.3\]]sems dpa'i de kho na nyid du rnam par grol ba'i lam du gyur to/_/sangs rgyas kun gyi dgongs pa 'dus pa'i mdo chen po las rdo rje sems dpa'i de kho na nyid ston pa'i le'u ste dgu pa'o//_//de nas yang lang ka'i bdag pos gsang ba ba'i bdag po la 
[\[108a.4\]]dris pa/_gsang ba pa'i bdag po gsang sngags kyi ngo bo de sems kyi de kho na nyid de gang gi spyod yul du gyur/_smras pa/_lang ka'i bdag po de ni sangs rgyas bcom ldan 'das rnams kyi spyod yul du gyur gyi sa dang sa la gnas pa rnams kyi ni ma yin no/_/
[\[108a.5\]]de ci'i phyir zhe na/_de ni 'di ltar brtag par dka' zhing bstan par dka' la brjod pa'i tha snyad rnams dang bral ba'i phyir ro/_/yang lang ka'i bdag pos dris pa/_kye gsang ba ba'i bdag po sems kyi de kho na nyid gsang sngags kyi ngo bo de gang dam 
[\[108a.6\]]pa rnams kyi spyod yul las ma gtogs pa gzhan dang thun mong ma lags na ni 'o na gang bya ba'i rnal 'byor pa rnams kyang sems kyi de kho na nyid la lta zhing sems kyi rgyud kun du btsal na gang de'i tshe nang gi sems kyang ma mthong /_phyi'i sems 
[\[108a.7\]]kyang ma mthong /_nang dang phyi'i sems kyang ma mthong /_gang phung po la sems ma mthong /_khams la ma mthong /_skye mched la ma mthong /_des sems ma mthong ba dang /_sems 'di ga las byung zhes bltas na de 'di ltar sems so/_/gang 
[\[108b\]]
[\[108b.1\]]dmigs pa yod pas na sems 'byung ngo /_/de yang 'di ltar sems so/_/dmigs pa de yang gzhan nam ci/_/sems dpa' de yang gzhan nam gang /_/dmigs pa de nyid sems yin nam/_/sems dpa' de nyid dmigs pa'am/_/gal 
[\[108b.2\]]te dmigs pa de yang gzhan/_/sems dpa' de'ang gzhan na ni de kho na nyid mi gcig ste gnyis su 'gyur ro/_/'on te gcig pa zhig yin na ni sems la sems kyis rjes su lta zhing sems kyis sems mthong ba mi rigs so/_/'di lta ste dper na ral gri 
[\[108b.3\]]des de nyid gcod mi nus pa dang /_sor mo'i rtse mo des de nyid la reg par mi nus pa bzhin sems de la sems des dmigs mi nus so zhes bltas na 'di ltar mthong ste/_gang rag ma las pa/_sems la gnas med pa/_rten med pa/_chad par 
[\[108b.4\]]ma yin/_rtag par ma yin/_/spungs par ma yin/_rgyu las ma byung /_rkyen gyis ma bskyed/_de las ma yin/_gzhan las ma yin/_de nyid ma yin/_gzhan ma yin/_rigs med pa/_rgyu med pa/_mi 'phro ba/_mi snang ba/_ngo bo nyid 
[\[108b.5\]]med pa ji lta ba de bzhin du mthong ngo /_/yang dag pa/_mi g.yo ba/_dben pa/_cung zad kyang ma mthong /_rnam par ma mthong /_mi rtog_/rnam par mi rtog_/mi bskyod/_mi sems/_mi spro/_sems gzugs med pa/_gang byung ba yang 
[\[108b.6\]]gzugs med pa/_gang la gzugs med pas byang chub la yang gzugs med do/_/sems kyi rang bzhin ni byang chub bo/_/byang chub kyi rang bzhin ni chos thams cad do/_/chos thams cad kyi rang bzhin ni de kho na nyid do/_/sems 'di ni 'di ltar 
[\[108b.7\]]myur ba/_rab tu myur ba/_mi gnas pa/_rgyu ba/_spre'u lta bu/_rlung lta bu/_smig rgyu lta bu/_chu'i rgyun lta bu/_mar me lta bu/_lus gzugs lta bu/_ring du 'gro ba/_gar yang mi g.yo ba/_slar log pa/_yul la gnas pa/_drug gi 
[\[109a\]]
[\[109a.1\]]spyod yul ba/_kun shes pa/_gcig tu thub pa/_mi 'byung ba/_thams cad 'byung ba/_zhi gnas pa/_tha dad pa gcig pa mi g.yeng ba/_kun du g.yeng ba sems dus gsum du mnyam par shes pa/_sems de kho na par 
[\[109a.2\]]shes pa/_ji ltar rang gi sems shes pa de ltar gzhan gyi sems kyang rab tu shes so/_/rang gi sems ji ltar stong pa de ltar thams cad kyi sems stong par rab tu shes so/_/rang gi sems mnyam par shes pa de bzhin du thams cad kyi sems 
[\[109a.3\]]mnyam par rab tu shes so/_/des chos thams cad mnyam par rab tu shes so/_/chos thams cad mnyam pas byang chub mnyam par rab tu shes so/_/des sems chos thams cad kyi dbyings su rab tu shes so/_/thams cad kyi dbyings de ni 
[\[109a.4\]]kun gyi thun mong ma yin no zhes sems la gnas pa sems la spyod pa/_sems la dbang ba sems la lta ba/_sems mthong ba sems ngo shes pa lags na gsang ba pa'i bdag po ci'i phyir dam pa 'ba' zhig gi spyod yul yin gyis pa rnams kyi spyod 
[\[109a.5\]]yul ma yin zhes smra/_gsang ba pa'i bdag pos smras pa/_lang ka'i bdag po de de ltar yin mod kyi/_de dag thams cad nas thams cad du sems kyi de kho na nyid la rgyu'i mtshan nyid 'ba' zhig tu nges par zad kyi 'bras bu nyid du yongs su mi shes so/_/
[\[109a.6\]]de ci'i phyir zhe na 'di lta ste/_gang sa dang sa pa rnams ni dra ba bzhi'i rgyar yongs su chud pa ste/_bzhi gang zhe na/_gang dra ba chen po dang dra ba dang dra ba phyed pa dang /_dra ba gcig pa'o/_/de yang byis pa rnams dang /_smyon pa rnams dang /_'du shes chung ba rnams dang /_
[\[109a.7\]]'du shes gcig pa rnams kho na ste/_gangs pa rnams ni sems rgyu 'ba' zhig las mi shes pa'i phyir 'du shes gcig pa ste/_de dag ni dra bar chud pa/_dra bas bcings pa sha dag pas 'bras bu nges par rnyed par shin tu dka' ba yin no/_/de ci'i phyir 
[\[109b\]]
[\[109b.1\]]zhe na/_lang ka'i bdag po 'di ltar sems 'bras bu'i de kho na gang yin pa de ni sangs rgyas rnams kyis kyang gsung du med pa/_rdo rje sems dpas kyang mtshan du med pa yin na byang chub sems dpa' rnams kyis lta ci smos/_yang lang ka'i bdag pos dris 
[\[109b.2\]]pa/_gsang ba pa'i bdag po ci nyid kyis kyang sems 'bras bu'i de kho na nyid du nges pa de ma rnyed dam de skad ces dris pa las/_gsang ba pa'i bdag pos smras pa/_lang ka'i bdag po kho bos da dung nges pa ma rnyed pa'i phyir gzhan la bstan par rab tu dka'o/_/
[\[109b.3\]]de ci'i phyir zhe na/_de ni bcom ldan 'das rdo rje sems dpa' nyag gcig gi dgongs pa'i spyod yul du gyur pa'o/_/zhes gsang ba pa'i bdag po des de skad ces smras pas/_thams cad byang chub la 'khrul pa'i ye rngam yongs su chad par gyur to/_/sangs 
[\[109b.4\]]rgyas kun gyi dgongs pa 'dus pa'i mdo chen po las khyad par dam pa'i le'u ste bcu pa'o//_//de nas lang ka'i bdag po la sogs 'gro ba lus kyi sems dpa' rnams ngo mtshar du gyur/_rmad du gyur te 'di skad ces smras so/_/kye gsang ba 
[\[109b.5\]]pa'i bdag po sangs rgyas bcom ldan 'das thams cad kyis bka' stsal pa ltar na/_gsang ba pa'i bdag po ni de bzhin gshegs pa thams cad kyi bdag po rdo rje sems dpa'i gsang ba dam pa ma nor ba de kho na nyid the tshom thams cad gcod pa 
[\[109b.6\]]lags na/_'bras bu de kho na nyid gsang ba ston mi spyod pa de shin tu ngo mtshar che ba ltar na bdag cag gis nam nges pa rnyed par 'gyur zhig gu zhes smras pa las/_gsang ba pa'i bdag pos smras pa/_kye dman pa'i lus kyi sems dpa' rnams 
[\[109b.7\]]de bzhin gshegs pa thams cad kyi mnga' bdag rdo rje sems dpa' nyid kyis kyang gsang sngags kyi de kho na nyid ma rnyed kyi bar du bskal pa grangs med gsum snyed du dpag tu med pa'i dka' ba spyad kyang rnam pa thams cad ma mkhyen no/_/de ji lta zhe na/_
[\[110a\]]
[\[110a.1\]]ji lta ji ltar rgyud yongs su dag pa'i sangs rgyas dpag tu med pa byung ba dang 'byung ba yang de kho na nyid kyi nges pa ma rnyed kyi bar du dka' ba spyod pa ste/_'di ltar bskal pa bzang po 'di'i 'og tu mtha' 'khob kyi bskal pa'i rigs ngan drug 
[\[110a.2\]]cu 'byung ngo /_/de'i 'og tu bskal pa grags ldan zhes bya ba la sangs rgyas stong phrag bcu 'byung ngo /_/de'i 'og tu rigs ngan gyi bskal pa stong phrag brgyad cu 'byung ngo /_/de'i 'og tu bskal pa skar ma bkram pa lta bu la sangs rgyas stong phrag brgyad cu 'byung 
[\[110a.3\]]ngo /_/de'i 'og tu mun pa'i bskal pa sum brgya 'byung ngo /_/de'i 'og tu bskal pa mdzes ldan rgyan bya ba la sangs rgyas stong phrag brgyad cu rtsa lnga 'byung ngo /_/de bzhin du mtha' thug pa med par sgron ma'i bskal pa dang mun pa'i bskal pa rtag par rgyun 
[\[110a.4\]]gyi 'khor mor 'dren mar 'byung ngo /_/de ltar na bskal pa bzang po 'di nyid la sangs rgyas stong rtsa gnyis 'byung ngo /_/bskal pa bzang po 'di'i sngon rol du mun pa'i bskal pa brgya byung ngo /_/de'i sngon du bskal pa rdzogs ldan zhes bya ba la sangs 
[\[110a.5\]]rgyas bye ba phrag brgya byung ngo /_/de 'das pa'i sngon du mtha' 'khob kyi bskal pa brgya byung ngo /_/de 'das pa'i sngon du bskal pa bzang rgyan zhes bya ba la sangs rgyas bye ba phrag brgyad cu rtsa bzhi byung ngo /_/de 'das pa'i sngon du mun pa'i bskal pa lnga brgya 
[\[110a.6\]]byung ngo /_/de 'das pa'i sngon du bskal pa mthong dga' zhes bya ba la sangs rgyas bye ba phrag bcu byung ngo /_/de 'das pa'i sngon du mun pa'i bskal pa bdun brgya byung ngo /_/de 'das pa'i sngon du bskal pa dga' ba zhes bya ba la sangs rgyas stong phrag 
[\[110a.7\]]drug cu byung ngo /_/de la sogs pa mtha' yas par mun pa dang sgron ma'i bskal pa 'dren mar thog ma dang tha ma med par byung zhing 'byung ste/_gang sgron ma ji snyed pa byung zhing 'byung ba rnams kyang gsang sngags kyi nges pa de kho na nyid ma rnyed kyi bar du dpag 
[\[110b\]]
[\[110b.1\]]tu med pa'i dka' ba spyad kyang rnam pa thams cad ma mkhyen mi mkhyen mkhyen par mi 'gyur ro/_/gang gsang sngags kyi nges pa de kho na nyid rnyed ma thag par rnam pa thams cad mkhyen to/_/mkhyen no mkhyen par 'gyur ro/_/de bzhin du sngon gyi 
[\[110b.2\]]bskal pa bgrangs pa las kyang grangs med par 'das pa mang po tshad med pa bsam gyis mi khyab pa na bskal pa chen po mngon par dga' ba zhes bya ba la sangs rgyas sum khri sum stong byung ba'i dus na tha ma'i sangs rgyas kun du bzang po zhes bya ba'i 
[\[110b.3\]]bstan pa la rgyal rigs dang /_dmangs rigs dang /_rje rigs dang /_bram ze'i rigs dang /_gdol pa'i rigs dang lnga las mchog chen po lnga 'byung ba ni 'di lta ste/_khye'u bde skyob zhes bya ba dang /_khye'u tra li ta zhes bya ba dang /_khye'u dpa' 
[\[110b.4\]]sbyin zhes bya ba dang /_khye'u las byin dang /_khye'u dum bur zhes bya ba byung ngo /_/de'i tshe de'i dus na sangs rgyas rdo rje sems dpa' ni khye'u bde skyob zhes bya'o/_/de'i tshe de'i dus na sangs rgyas tshe mtha' yas ni khye'u tra li ta zhes bya'o/_/de'i tshe de'i dus na 
[\[110b.5\]]sangs rgyas rin chen 'byung ba ni khye'u dpa' sbyin zhes bya'o/_/de'i tshe de'i dus na sangs rgyas rnam par snang mdzad ni khye'u las byin zhes bya'o/_/de'i tshe de'i dus na sangs rgyas don yod grub pa ni khye'u dum bur zhes bya'o/_/de'i tshe de'i dus na khye'u de 
[\[110b.6\]]rnams kyis sangs rgyas kun du bzang po de la rnal 'byor mchog tu sems bskyed pa'i dus su 'jig rten gyi skabs na sems brgyad bskyed cing 'jig rten pa'i lam brgyad nas bgrod de 'gyur ba ma nges pa'i sa par gnas so/_/de'i tshe sangs rgyas 
[\[110b.7\]]sum khri sum stong la the tshom bcad kyang nges pa ma rnyed do/_/las dang po pa'i skabs na sems gsum bskyed cing mtha' bcu chub nas rten pas gzhi'i sar gnas so/_/de'i tshe de'i dus na sangs rgyas bzhi khri bzhi stong la the tshom bcad kyang nges 
[\[111a\]]
[\[111a.1\]]pa ma rnyed do/_/rigs chen 'byed pa'i skabs su sems bzhi rdzogs te/_/mtha' bcu chub nas bsod nams ster bar gyur to/_/de'i tshe sangs rgyas lnga khri lnga stong la the tshom bcad kyang nges pa ma rnyed do/_/yang dbugs chen phyin 
[\[111a.2\]]pa'i skabs su sems gcig rdzogs te/_mtha' bcu chub nas 'jigs pa lnga las 'das te brten nas khyad par 'gro ba'i sa par gnas so/_/de'i tshe sangs rgyas drug khri drug stong la the tshom bcad pas phyogs tsam shes te dbugs phyin par gyur to/_/
[\[111a.3\]]de yang 'di ltar sgyu ma sbyong ba'i skyes bu de/_/'khor los sgyur ba'i cha byad du/_/rin chen bdun dang dpung tshogs kyis/_/dbang sgyur thabs kyi theg pa ston/_/yang lung chen thob pa'i skabs su sems bdun rdzogs te lhan cig gnas pa'i 
[\[111a.4\]]dri ma dag pas ri bo las rgal te dmigs pas 'bras bu skye ba'i sa par gnas so/_/de'i tshe sangs rgyas bdun khri bdun stong las lung thos pas rtog chen la gnas so/_/de yang 'di lta ste/_de'i tshe skyes bu dam pa de/_'bras bu nyid la lam shes pas/_/
[\[111a.5\]]lam gyi yan lag bde rdzogs te/_/gzhan dag smin par bya ba'i phyir/_/ji ltar 'dod ltar thabs mchog sbyor/_/yang rtsal chen rdzogs pa'i skabs su sems gsum bskyed cing mtha' drug chub nas gnas par mi 'gyur ba'i sa par gnas so/_/
[\[111a.6\]]de'i tshe sangs rgyas brgyad khri brgyad stong las lung bstan pa thos nas gdeng du gyur to/_/de yang 'di ltar/_de nas rgyal tshab skyes bu de/_/chos kyi rgyal po gang de yi/_/gdung 'tsho ba dga' ldan theg chen ston/_/mi gnas bcu dus cho 'phrul snang /_/
[\[111a.7\]]lang ka'i bdag po de ltar na las dang po pa'i rigs kyi bu de dag ni rigs lngar skye ba blangs pa de nas kyang bskal pa dpag tu med pa brjod pa las 'das pa'i thog ma dang tha ma med pa'i dus na sangs rgyas lnga la byang chub mchog tu sems bskyed nas 
[\[111b\]]
[\[111b.1\]]'khor los sgyur ba'i rgyal po rnam par snang byed kyi bu lngar skyes pa ni 'di lta ste/_mdzes pa'i me tog dang /_bsam gyis mi khyab pa'i dpal dang /_nor sbyin 'dzin dang /_zla tshes dpal dang /_kun la mdzes pa'i 'od ces bya ba lngar gyur te/_de 
[\[111b.2\]]dag las kyi dang po 'dun pa'i rnal 'byor par gyur pa nyid la yid la byed pa zhes bya ba thob bo/_/des nam mkha' la 'gro ba'i ltas mthong bar gyur to/_/de nas rigs chen 'byed pa'i rnal 'byor par gyur pa nyid la 'phro 'du gcig pa'i ting nge 'dzin thob 
[\[111b.3\]]bo/_/des bdag nyid yi ge'i phreng bar snang ba'i ltas mthong bar gyur to/_/de nas dbugs chen phyin pa'i rnal 'byor par snang ba nyid la yongs su mi ldog pa'i ting nge 'dzin thob bo/_/des 'jig rten gyi khams nor bu rin po ches gang bar spyod pa'i ltas 
[\[111b.4\]]mthong bar gyur to/_/de nas lung chen thob pa'i rnal 'byor du snang ba nyid la de bzhin nyid kyi ting nge 'dzin thob bo/_/des seng ge dag la zhon te thams cad zil gyis gnon pa'i ltas mthong bar gyur to/_/de nas rtsal chen rdzogs pa'i rnal 'byor du snang 
[\[111b.5\]]ba nyid la kun du snang gi ting nge 'dzin thob ste/_/des nyi zla'i 'khor lo bskor bas thams cad 'od kyis gsal bar byed pa'i ltas mthong bar gyur to/_/lang ka'i bdag po de ltar gyur du zin kyang gsang sngags kyi ngo bo de kho na nyid kyi nges pa rnyed pa ni ma 
[\[111b.6\]]yin no/_/de ci'i phyir zhe na/_lang ka'i bdag po gang las dang po pa'i rigs kyi bu de dag rgyal tshab skyes bur gyur pa na skyes bu dam pa rdo rje sems dpa' dang /_skyes bu dam pa rdo rje rin chen dang /_skyes bu dam pa rdo rje chos dang /_skyes bu dam pa 
[\[111b.7\]]las kyi rdo rje dang /_skyes bu dam pa rdo rje dbyings zhes bya bar zhing khams thams cad du grags so/_/de la la lar ni/_rgyal tshab skyes bu zhes bya bar brjod cing de ltar grags so/_/la lar ni srid pa tha ma pa zhes bya bar brjod cing grags so/_/la lar ni 
[\[112a\]]
[\[112a.1\]]sa chen po'i sangs rgyas zhes bya bar brjod cing grags kyang /_sangs rgyas kyi dgongs pa gsang ba dam pa da dung nyams su ma myong ste mnyam pa la 'jog dgos pa'i phyir ro/_/de ci'i phyir zhe na/_skyes bu dam pa de dag gis nam mnyam pa 
[\[112a.2\]]la ma bzhag gi bar du sangs rgyas kyi dgongs pa nyams su ma myong nas yang dag pa'i rtogs pas dang po'i sangs rgyas rdo rje sems dpa' la gsol pa/_bcom ldan 'das sangs rgyas bcom ldan 'das rnams ni mnyam par bzhag pa dang ma bzhag pa mi 
[\[112a.3\]]mnga' bar rnam pa thams cad mkhyen na bdag cag gis bskal pa dpag tu med par dka' ba dpag tu med par bgyi ba thams cad rdzogs par bgyis kyang mnyam pa la ma bzhag gi bar du sangs rgyas kyi dgongs pa myong bar ma gyur pa 'di ngo mtshar lags 
[\[112a.4\]]so/_/bde bar gshegs pa 'di ngo mtshar lags so/_/de skad ces gsol pa dang /_bcom ldan 'das sems dpa' rdo rje snying po des bka' stsal pa/_kye skyes bu dam pa rnams gang de bzhin gshegs pa nyid du lhun gyis grub par 'dod pa rnams 
[\[112a.5\]]kyis ni sangs rgyas kyi chos thams cad nas thams cad du yongs su rdzogs par bya ba gsum las khyed rnams kyis gang bya ba yongs su rdzogs par byas/_bsrung ba yongs su dag par byas su zin kyang da dung blo gros kun du chub par ma byas so/_/de bas na 
[\[112a.6\]]gdod ma nas dam pa rnams kyi de kho na nyid la blo gros kun du chub par gyis shig dang /_de yongs su chub pa bzhin dam pa rnams kyi dgongs pa myong bar 'gyur ro/_/de skad ces bka' stsal pa las/_skyes bu dam pa rnams kyis gsol pa/_e ma'o 
[\[112a.7\]]bcom ldan 'das/_bcom ldan 'das kyis ni bdag cag rnams la shin tu ngo mtshar zhing rmad du gyur pa/_dpag par dka' ba the tshom skye ba/_som nyi 'tshal bar bka' stsal na/_blo gros kun du chub par bgyid pa'i dam pa rnams kyi de kho na nyid 
[\[112b\]]
[\[112b.1\]]ces bgyi ba gang lags bshad du gsol/_bde bar gshegs pa bshad du gsol/_zhes gsol pa las/_sangs rgyas kun gyi bcom ldan 'das gsang sngags kyi ngo bo de kho na nyid des bka' stsal pa/_kye skyes bu dam pa rnams kyi de kho na nyid 
[\[112b.2\]]'di ni thabs che la sgo yangs/_tshegs chung la don che/_thag nye la brtag dka'/_nyen che la bsrung dka' ba'i phyir ngas khyed la phyin ci ma log par bstan par rab tu dka'o/_/de skad ces bka' stsal pa las/_skyes bu dam pa de rnams rmag chad par 
[\[112b.3\]]rab tu ngus so/_/shin tu rab tu ngus nas gsang ba'i sgo bye bar gyur te gsang sngags kyi dngos po brgyad du yongs su shes par gyur to/_/sangs rgyas kun gyi dgongs pa 'dus pa'i mdo chen po las rgyud dag pa'i skye rgyud bstan pa'i le'u ste bcu gcig pa'o//_//
[\[112b.4\]]de nas de bzhin gshegs pa thams cad kyi bcom ldan 'das dam pa rnams kyi de kho na nyid rdo rje sems dpa' des skyes bu dam pa de dag la 'di skad ces bka' stsal pa/_kye skyes bu dam pa rnams ma ngu shig_/sdug bsngal gyi gdung ba ma bskyed cig_/
[\[112b.5\]]khyed ci'i phyir ngu /_de nas de bzhin gshegs pa thams cad kyi bcom ldan 'das rdo rje sems dpa' de kho na nyid la skyes bu dam pa de rnams kyis 'di skad ces gsol to/_/bcom ldan 'das yong ji ltar mi ngu bar bgyi/_bdag cag gis 
[\[112b.6\]]btsal ba tshi chad par ma gyur tam/_bcom ldan 'das bdag cag gi blo gros ji ltar bgyi/_bdag cag rnams kyi bshes gnyen dam pa mdzad du gsol/_bdag cag gis dpag tu med pa ji snyed gcig tu dka' ba dpag tu med pa spyad kyang 
[\[112b.7\]]yongs su chub par 'dod na da dung gsang sngags kyi ngo bo de kho na nyid ming tsam yang thos pa'i skal ba ma mchis na yod ji ltar lags/_de skad ces gsol pa las/_de bzhin gshegs pa thams cad kyi bcom ldan 'das rdo rje sems dpa' de kho na 
[\[113a\]]
[\[113a.1\]]nyid des bka' stsal pa/_skyes bu dam pa rnams de skad ces ma zer cig_/gsang sngags ni kun gyi thun mong ma yin te/_don de kho na nyid ni sangs rgyas nyag gcig gi dgongs pa dam pa smrar med pa/_rtog dpyod thams cad dang 
[\[113a.2\]]bral ba 'di zhes mtshon du med pa/_brtag par dka' zhing bstan par dka' la brjod pa'i tha snyad rnams dang bral ba/_dpe dang bral ba nam mkhas kyang bsgrun du yod pa ma yin pa/_tshad med pa tshad dang bral ba/_tshad ma'am/_gtan tshigs sam/_
[\[113a.3\]]dpag pas mi dpogs te/_khyod kyis ji ltar ma shes ma thos pa de ltar gang rgyud yongs su dag pa'i sangs rgyas dang byang chub sems dpa' thams cad kyis kyang da dung gsang sngags kyi ngo bo de kho na nyid mngon par mtho ba/_mngon par ma rtogs/_mngon 
[\[113a.4\]]par rdzogs par sangs ma rgyas so/_/de ci'i phyir zhe na/_gsang sngags kyi ngo bo de kho na nyid rnam par yongs su dag pa'i phyir sangs rgyas dang byang chub sems dpa' zhes mi dmigs shing btsal du med pa las bcu la gnas pa'i skyes bu dam pa rnams kyis 
[\[113a.5\]]ni de bzhin gshegs pa'i snying po gsang sngags kyi ngo bo de kho na nyid dam pa de rang la yod par ma shes te chos nyid du 'jog cing dpyod pa dang ma bral/_sangs rgyas rnams ni snying po byang chub la mi rtog pa'i ngang du mi g.yo bar gnas te mngon par 'tshang 
[\[113a.6\]]mi rgya bar gnas na khyed ci'i phyir ngu bar byed/_de skad ces bka' stsal pas/_skyes bu dam pa de rnams dga' mgu rangs te dbugs phyin nas 'di snyam du sems so/_/ji ltar sngon du gshegs pa'i sangs rgyas bcom ldan 'das rnams kyis kyang da dung 
[\[113a.7\]]gsang sngags kyi ngo bo de kho na nyid mngon du ma gyur na bdag cag la sogs pa lta ci smos/_yod ston pa rdo rje sems dpa' de kho na nyid 'di ni sangs rgyas kun gyi dge ba'i bshes gnyen dam pa nyid kho na bas bdag cag gi blo gros 'di la chub par gor 
[\[113b\]]
[\[113b.1\]]ma chag snyam mo/_/de nas skyes bu dam pa de rnams kyis bcom ldan 'das de kho na nyid de la 'di skad ces gsol to/_/bcom ldan 'das gsang sngags dam pa de kho na nyid de ni gang yongs su brjod pa las 'das te gsung bar mi mnga' bas bstan 
[\[113b.2\]]cing brtag par rab tu dka' ba lags zhe na/_'on kyang bcom ldan 'das nyid ni blo gros chen po rnams kyi yul du nges shing the tshom thams cad gcod pa/_dam pa rnams kyi dam pa nyid lags pas na bdag cag gis blo gros nges par chub pa dam pa'i 
[\[113b.3\]]phyogs dgongs pa dam pa'i mnyam pa nyid du bstan du gsol zhes gsol pa las/_bcom ldan 'das de kho na nyid des bka' stsal pa/_skyes bu dam pa rnams legs so/_/nges so/_/'di lta ste/_gsang sngags dam pa de kho na nyid de ni dpyod pa 
[\[113b.4\]]thams cad dang bral ba/_mtha' dang dbus mi dmigs pa/_sgro skur med pa/_blang dor med pa/_rgyu 'bras las 'das pa/_ye nas dag pa/_ye nas zin pa/_bya ba med pa/_btsal ba med pa/_bsgrub tu med pa/_brtsam du med pa/_
[\[113b.5\]]gzhan nas mi 'byung ba/_gnyen po med pa/_byed pa po med pa/_ma byas pa/_ma brtags pa/_bdag med pa/_ma bcos pa/_ma bslad pa/_de yin par nges pa/_ma nor ba/_ji bzhin pa/_ma 'gags pa/_ma skyes pa/_mi nub pa/_
[\[113b.6\]]mi rlag pa/_mi snang ba/_ma byung ba/_mi 'gro ba/_ye nas gnas pa/_kun la khyab pa/_ming med pa/_gzugs med pa/_mtshan ma med pa/_tha snyad med pa/_bltar med pa/_gzung du med pa/_mtshon du med pa/_dpe med pa/_tshad 
[\[113b.7\]]med pa/_brtag tu med pa/_rtog ge las 'das pa/_dpag tu med pa/_bsam du med pa/_bsam gyis mi khyab pa/_kun gyi 'byung gnas/_thams cad nas thams cad du btang snyoms chen po stong pa nyid rang gi rig pa rang byung ba kho na'o/_/
[\[114a\]]
[\[114a.1\]]de skad ces bka' stsal pas/_skyes bu dam pa rnams chos thams cad blang dor med par chud de ngo mtshar skyes nas the tshom du gyur to/_/e ma'o bdag cag gis dam pa rnams las/_sngon du thos pa ltar na sngon gyi dam pa rnams 
[\[114a.2\]]ni byang chub blang ngo /_/nyon mongs pa dor ro/_/de ni blo gros yongs su chub pa'o zhes thos na skyes bu chen po 'di ni nyon mongs pa dang byang chub la gnyis su med pas blang dor med do/_/zhes gsungs pa ngo mtshar to/_/snyam du cang mi smra bar gnas so/_/
[\[114a.3\]]de nas rdo rje sems dpa' de kho na nyid des skyes bu dam pa de rnams kyi yongs su rtog pa bsal ba'i ched du yang gsungs pa/_kye skyes bu dam pa rnams gang khyed the tshom yongs su za ba na nyon mongs pa'i rang bzhin gang yin/_gang las byung /_byang chub 
[\[114a.4\]]kyi rang bzhin gang yin/_gang las byung /_nges par rtogs shig dang /_gang yongs su mthong ba nyid na the tshom chad par 'gyur ro/_/de skad ces gsungs pas/_skyes bu dam pa de rnams kyis nyon mongs pa dang /_byang chub de'i rang bzhin gang 
[\[114a.5\]]yin/_gang las byung ba brtags na rang bzhin stong par mthong /_rtsa ba sems las byung bar mthong /_sems nyid ma byung /_ma skyes skye ba med/_ye ji bzhin pa/_rang bzhin lhun gyis grub pa/_rtsa ba byang chub kyi sems dam pa kho 
[\[114a.6\]]na nyid du des par chud de sangs rgyas kyi dgongs pa nyams su myong ba ni 'di lta ste/_sems dang sems las byung ba thams cad nam mkha' lta bur gyur to/_/mnyam par bzhag pa dang ma bzhag pa las 'das te tha ma'i dbugs phyin nas yang dag pa'i 
[\[114a.7\]]nges pa yongs su rnyed do/_rnyed par gyur to/_/kun du rab tu rnyed nas yang skyes bu dam pa de rnams rma ga chad par ngus so/_/yang rdo rje sems dpa' de kho na nyid des mkhyen bzhin du skyes bu dam pa de rnams la bka' stsal pa/_kye skyes bu dam pa khyed cag 
[\[114b\]]
[\[114b.1\]]ci'i phyir du/_de dag gis gsol ba/_bshes gnyen dam pa 'di lta ste/_lam gyi nang na nye lam pa/_/thabs kyi nang na dam pa 'di/_/sngon du ma thos skal ba chung /_/e ma'o ngo mtshar rmad kyi chos/_/yun gyi don srid 'di lta bu/_/don 
[\[114b.2\]]rag gzhan la ma lus par/_/gzhan la re stsol e ma'o 'khrul/_/bya ba'i las la sha thang bar/_/mtshan ma'i rjes su g.yeng spyos te/_/ngal chad don med tshig mtha' yas/_/bsdu bas ma 'dus don re chung /_/bshes gnyen dam pa 
[\[114b.3\]]de gnyis las/_/nges par rnyed pas dbugs chen 'byin/_/sangs rgyas mnyam dang dbyings su grol/_/de nyid chen por lhun gyis grub/_/ces gsol te/_ngo mtshar gyi dga' ba chen po las ye shes kyi 'od nyi ma 'bum lta bur byung bas gangs 
[\[114b.4\]]pa rnams ni rig pa'i rtsal sbyangs/_don gyi che ba byung /_sa rnams kun du g.yos pas spyod pa'i rnal 'byor pa dag ngo mtshar bar gyur te rang rang gi ston pa la gsol pa/_'di lta bu'i ltas ya mtshan can 'di ji lta bu zhig lags zhes zhus pa las so 
[\[114b.5\]]so'i ston pa dpag tu med pas so so'i 'khor dpag tu med pa la bka' stsal pa/_rigs kyi bu dag ltas chen po 'di ni gang la khyab chen po zhes bya ba'i zhing khams na sangs rgyas kun gyi dge ba'i bshes gnyen rdo rje sems dpa' de kho na nyid ces bya 
[\[114b.6\]]ba theg pa chen po gsang sngags kyi de kho na nyid nges pa zhes bya ba'i chos ston te/_sangs rgyas de ni the tshom thams cad gcod cing sangs rgyas dang byang chub sems dpa' thams cad nges par sangs rgyas par lung ston pa'i dge ba'i bshes gnyen dam 
[\[114b.7\]]par gyur pas skyes bu dam pa lnga gang gsang sngags kyi nges pa ma rnyed pas yongs su mngon par rdzogs par sangs rgyas pas de dag nges pa'i the tshom bcad de lung ston pas de dag gi ltas yin no/_/zhes ston par gyur to/_/lang ka'i bdag po de ltar 
[\[115a\]]
[\[115a.1\]]na skyes bu dam pa de dag ni de kho na nyid kyi nyams rnyed ma thag chos kyi rgyal po'i rgyal tshab skyes bu dam pa zhes bya bar nges par gyur to/_/sangs rgyas kun gyi dgongs pa 'dus pa'i mdo chen po las dbugs chen po yongs su phyin pa'i 
[\[115a.2\]]le'u zhes bya ste bcu gnyis pa'o//_//de nas lang ka'i bdag po byang chub sems dpa' sems dpa' chen po des 'di skad ces dri ba yongs su dris pa/_gsang ba pa'i bdag po skyes bu dam pa de dag dam pa rnams kyi zhing du ji ltar grags pa lags/_
[\[115a.3\]]gsang ba pa'i bdag pos smras pa/_lang ka'i bdag po skyes bu dam pa de dag ni dam pa rnams kyi zhing du gang chos kyi rgyal po'i rgyal tshab tu gyur pa'i phyir/_rgyal tshab skyes bu zhes bya bar yongs su grags par gyur to/_/de ci'i phyir zhe na/_lang ka'i 
[\[115a.4\]]bdag po 'di lta ste/_dper na gang dra ma chen po kun gyi spyi bor gyur pa dag rgyal po rgyal rigs kyi rgyud du byung ba dang /_mtshan dang ldan pa dang /_chos shes pa dang /_'khor dang ldan pa dang dbang thob pa dang ldan na mang pos bkur ba thob pa de bzhin du 
[\[115a.5\]]skyes bu dam pa de dag kyang rgyal ba kun gyi rgyud du byung ba dang /_mtshan dang dpe byad kun gyi rtags dang ldan pa dang /_chos shes pa dang /_bsdu ba'i 'khor dang ldan pa dang /_dbang bcu thob pa de chos de dag dang ldan pas na de'i phyir rgyal tshab skyes bu 
[\[115a.6\]]zhes bya bar grags so/_/lang ka'i bdag po de yang 'di ltar/_rgyal rigs rgyud du gang byung na/_/rgyal srid dmangs kyis gang bstabs pas/_/tshig btsan yul la dbang sgyur ba'i/_/kun gyi spyi bor gyur pa bzhin/_/rgyal rnams yongs su rdzogs 
[\[115a.7\]]pa na/_/lha dang bcas pa'i 'jig rten pas/_/chos kyi rgyal por mnga' bstabs pas/_/de nas byang chub mngon sangs rgyas/_/lang ka'i bdag po de ltar chos lnga dang ldan pa'i skyes bu dam pa de dag dbugs chen po yongs su phyin pa'i gnas ga na 
[\[115b\]]
[\[115b.1\]]ba der dam pa rnams kyi zhing khams mtha' thug pa med pa nas rgyal ba dpag tu med pa dag ji ltar mkha' la dbyar gyi sprin phung bzhin yongs su 'du bar 'dus nas kun kyang gsung ba gcig tu rgyal tshab skyes bu dam pa chos kyi rgyal po zhes bya ba'i 
[\[115b.2\]]ming gi grags pa'i dbang gis dbang bskur ro/_/de ltar la las ni rdo rje gdung dang sde'i rgyud du dbang gis dbang byin no/_/la las ni rin po che'i gdung dang sde'i rgyud du dbang gis dbang byin no/_/la las ni pad+mo'i gdung dang sde'i rgyud du dbang gis 
[\[115b.3\]]dbang byin no/_/la las ni gzhon nu'i gdung dang sde'i rgyud du dbang gis dbang byin no/_/la las ni glang po'i gdung dang sde'i rgyud du dbang gis dbang byin no/_/la las ni mtshan gyi 'od zer gyi dbang gis dbang byin no/_/la las ni dpe byad kyi 'od 
[\[115b.4\]]zer gyi dbang gis dbang byin no/_/la las ni rgyan gyi 'od zer gyi dbang gis dbang byin no/_/la las ni kha dog drug gi 'od zer gyi dbang gis dbang byin no/_/la las ni chos ma 'dres pa'i dbang gis dbang byin no/_/la las ni stobs bcu'i 
[\[115b.5\]]dbang gis dbang byin no/_/la las ni mi 'jigs pa bzhi'i dbang gis dbang byin no/_/la las ni so so yang dag par rig pa'i dbang gis dbang byin no/_/la las ni mthun pa'i dbang gis dbang byin no/_/la las ni phyogs med pas bsdu ba'i 
[\[115b.6\]]dbang gis dbang byin no/_/la las ni gtong bas bsdu ba'i dbang gis dbang byin no/_/la las ni spyod pas bsdu ba'i dbang gis dbang byin no/_/la las ni spyod pa mthun pa'i dbang gis dbang byin no/_/la las ni 'dren pas bsdu ba'i 
[\[115b.7\]]dbang gis dbang byin no/_/la las ni dbang gis bsdu ba'i dbang gis dbang byin no/_/la las ni mnyam pas bsdu ba'i dbang gis dbang byin no/_/la las ni rag las pas bsdu ba'i dbang gis dbang byin no/_/la las ni rgyus bsdu ba'i 
[\[116a\]]
[\[116a.1\]]dbang gis dbang byin no/_/la las ni 'bras bus bsdu ba'i dbang gis dbang byin no/_/la las ni gang du dbang ba'i dbang gis dbang byin no/_/la las ni rnam par rig pa'i dbang gis dbang byin no/_/la las ni dga' ba 
[\[116a.2\]]dbang du 'gyur ba'i dbang gis dbang byin no/_/la las ni yongs su bkod pa'i dbang gis dbang byin no/_/la las ni kun la 'jug pa'i dbang gis dbang byin no/_/la las ni kun du myur ba'i dbang gis dbang byin no/_/la las ni ji ltar 
[\[116a.3\]]gnas pa'i dbang gis dbang byin no/_/la las ni ji lta ba bzhin spyod pa'i dbang gis dbang byin no/_/la las ni skye 'gag med par mthong ba'i dbang gis dbang byin no/_/la las ni cir yang snang ba'i dbang gis dbang byin no/_/la las ni 
[\[116a.4\]]rgyal tshab skyes bu'i dbang gis dbang byin no/_/la las ni byin gyi brlabs kyi dbang gis dbang byin no/_/la las ni lung ston pa'i dbang gis dbang byin no/_/la las ni rtsal chen nus pa'i dbang gis dbang byin no/_/la las ni rgyud kyi chu 
[\[116a.5\]]bo'i dbang gis dbang byin no/_/la las ni 'byung ba'i chu bo'i dbang gis dbang byin no/_/la las ni grags pa'i chu bo'i dbang gis dbang byin no/_/la las ni rdzogs pa'i chu bo'i dbang gis dbang byin no/_/lang ka'i bdag po skyes bu dam pa de dag 
[\[116a.6\]]kyang la las ni chos kyi rgyal por dbang byin no/_/la las ni byin gyi brlabs kyi dbang phyug tu dbang byin no/_/la las ni sgron ma byed pa'i bya bar dbang byin no/_/la las ni gsang ba 'dzin par dbang bskur ro/_/la las ni chos kyi rgyal po nyid 
[\[116a.7\]]lta bur bstan nas dbang bskur ro/_/la las ni rigs kyi sangs rgyas lta bur bstan nas dbang bskur ro/_/la las ni rgyal ba dpag tu med pa snyed du bstan nas dbang bskur ro/_/la las ni gzugs sku rnams gnyis lta bur bstan nas dbang 
[\[116b\]]
[\[116b.1\]]bskur ro/_/la las ni rgyal sar byung ba'i dus la bab pa'i phyir dbang bskur ro/_/la las ni gzugs su sangs rgyas pa'i dus la bab pa'i phyir dbang bskur ro/_/la las ni lung nges par thob pa'i dus la bab pa'i phyir dbang bskur ro/_la 
[\[116b.2\]]las ni gsang ba'i snying por nges pa'i dus la bab pa'i phyir dbang bskur ro/_la las ni rin po che tog lta bu'i dbang gis dbang byin/_la las ni nyi zla rdo rje 'bar ba'i dbang gis dbang byin/_la las ni rigs kyi phyag rgya lta bu'i dbang gis dbang byin/_
[\[116b.3\]]la las ni rdo rje pha lam lta bu'i dbang gis dbang byin/_la las ni dga' ldan lta bu sha dag tu dbang byin/_la las ni 'og min lta bu sha dag tu dbang byin/_la las ni snying po byang chub kyi gnas ga na bar dbang byin/_la las ni dbang sgyur gyi 
[\[116b.4\]]khang [{]bzangs [,]bzang [}]la sogs pa lta bur dbang byin/_la las ni chos kyi rgyal tshab lta bu byin/_la las ni rdzogs pa'i longs spyod lta bu byin/_la las ni chos kyi mnga' bdag nyid lta bu byin/_la las ni gsang ba'i bdag po lta bu byin/_lang 
[\[116b.5\]]ka'i bdag po dbang gi don/_/rgyu dang 'thob dang mi 'thob dang /_/yul dang snod dang khyad par rtags/_/bdun gyis 'di'i don bsdus pa'o/_/lang ka'i bdag po de la rgyu ni rnal 'byor chen po lnga ste/_'dun pa'i rnal 'byor dang /_rigs chen 
[\[116b.6\]]'byed pa'i rnal 'byor dang /_dbugs chen 'byin pa'i rnal 'byor dang /_lung chen thob pa'i rnal 'byor dang /_rtsal chen rdzogs pa'i rnal 'byor rnams su rig par bya'o/_/lang ka'i bdag po thob pa'i tshad ni 'di lta ste/_bslab pa yongs su chub 
[\[116b.7\]]pa dang /_de kho na nyid mthong ba dang /_shes bya gang la nyam mi nga ba dang /_gang gi 'jigs pa dang bral ba'o/_/gang mi 'thob pa ni gang rlom pa dang /_gang dag ma nges pa dang /_gang la dam par dmigs pa dang /_gang du mi 'byung ba'o/_/lang 
[\[117a\]]
[\[117a.1\]]ka'i bdag po yul ni mchod rten dang /_sgra brnyan dang /_tshad ma dang /_nges pa'o/_/lang ka'i bdag po gang snod du gyur pa ni rgyud du byung ba dang /_rtsal chen rdzogs pa dang /_thugs rje byung ba dang /_gzhan pa dbang du gyur pa'o/_/
[\[117a.2\]]lang ka'i bdag po khyad par ni 'di lta ste/_rtsal gyis thob pa dang /_bskur bas thob pa'o/_/lang ka'i bdag po rtsal gyis thob pa ni 'di lta ste/_rgyal ba rnams kyi gsang ba'i thugs/_/rtogs nas gang la gsal byed pa/_/dbang rnams 
[\[117a.3\]]kun gyi mchog yin te/_/srid pa gsum gyis de dbang bskur/_/lang ka'i bdag po gang bskur bas thob pa ni gang la phan pa dang gang gis nus pa tsam du shes par bya'o/_/lang ka'i bdag po rtags ni 'di lta ste/_gtsug tor dam pa 'byung 
[\[117a.4\]]ba dang /_/gang la ma bzhag lha ne dang /_/lhun gyis yongs su grub pa dang /_/'od zer mtha' yas rgyas pa'o/_/lang ka'i bdag po de ltar na de'i phyir skyes bu dam pa de dag ni chos kyi rgyal po dam pa zhes bya bar dam pa rnams kyi zhing du yongs su 
[\[117a.5\]]grags so/_/lang ka'i bdag po dbang gi yang /_/yid gcig bsdus te shes par gyis/_/khungs dang grags pa'i chu bo dang /_/yul dang dbang po dgos pa dang /_/thabs dang gnas dang rtags dang don/_/bsdus pa 'di yis rdzogs pa yin/_/
[\[117a.6\]]sangs rgyas kun gyi dgongs pa 'dus pa'i mdo chen po las skyes bu dam pa dbang thob pa'i le'u ste bcu gsum pa'o//_//de nas rdo rje sems dpa' de kho na nyid des skyes bu dam pa de dag yongs su rdzogs par lung bstan pa ni 'di lta ste/_skyes 
[\[117a.7\]]bu dam pa de dang khyed ni thog ma dang tha ma med pa'i dus nas mngon par rdzogs par sangs rgyas pa 'ba' zhig tu gyur te/_skyes bu dam pa sems dpa' rdo rje zhes bya ba de ni 'jig rten gyi khams mngon par dga' ba zhes bya bar sangs rgyas mi 
[\[117b\]]
[\[117b.1\]]'khrugs pa bya bar 'gyur ro/_/skyes bu dam pa rdo rje rin chen zhes bya ba de ni 'jig rten gyi khams dpal dang ldan pa zhes bya bar sangs rgyas rin chen 'byung ba zhes bya bar 'byung bar 'gyur ro/_/skyes bu dam pa rdo rje chos zhes bya ba de ni 'jig 
[\[117b.2\]]rten gyi khams bde ba can zhes bya bar sangs rgyas 'od mtha' yas zhes bya bar 'byung bar 'gyur ro/_/skyes bu dam pa rdo rje dbyings zhes bya ba de ni 'jig rten gyi khams byang chub kyis brgyan pa zhes bya bar sangs rgyas rnam par snang mdzad ces bya bar 'byung 
[\[117b.3\]]bar 'gyur ro/_/skyes bu dam pa rdo rje sna tshogs zhes bya ba de ni 'jig rten gyi khams rnam par dag pa zhes bya bar sangs rgyas gdon mi za bar grub pa zhes bya bar 'byung bar 'gyur ro/_/zhing khams de dag kun gyi yon tan ni yongs su brjod par bya 
[\[117b.4\]]ba'i dpe las 'das te dpe med pa'i phyir brjod kyis mi lang ngo /_/sku tshe'i tshad ni dpag tu med pa 'ba' zhig go/_/zhing khams der 'khod pa'i sems can chen po rnams ni rig 'dzin chen po 'ba' zhig go/_/tshe'i tshad kyang de nyid kyi rig pa 'dzin pa'i 
[\[117b.5\]]tshe tshad nyid do/_/'jig rten gyi khams gzhan nas smin pa'i rig 'dzin mtha' thug pa med pa rnams kyang zhing khams de dag tu rnam par snang ngo /_/de dag na chos nyan pa dang /_smra ba dang /_rnam par 'gro ba ni ting nge 'dzin 'ba' zhig go/_/chos 
[\[117b.6\]]kyang bya ba med pa'i chos nyid de kho na nyid gsang ba dam pa 'ba' zhig go/_/longs spyod kyang chos nyid zab mo 'ba' zhig la longs spyod do/_/rig 'dzin de dag kun kyang rigs lnga 'ba' zhig ste/_de ci'i phyir zhe na/_thams cad kyang rigs lnga las byung zhing 
[\[117b.7\]]lngar snang la lngar smin pa ste/_lnga las gyur pas lngar nges pa ni 'di lta ste/_gang zhe sdang gi rigs dang /_nga rgyal gyi rigs dang /_'dod chags kyi rigs dang /_phrag dog gi rigs dang /_gti mug gi rigs dang /_bzod ldan gyi rigs dang /_kun 
[\[118a\]]
[\[118a.1\]]gdung gi rigs dang /_drug 'byung gi rigs dang /_rgyud ldan gyi rigs dang /_gnas ldan gyi rigs dang /_dmangs rigs dang /_rgyal rigs dang /_rje'u rigs dang /_bram ze'i rigs dang /_gdol pa'i rigs dang /_kun snang 
[\[118a.2\]]gi rigs dang /_rigs gcig pa'i rigs dang /_tha dad pa'i rigs dang /_bya ba byed pa'i rigs dang /_thams cad 'byung ba'i rigs dang /_rdo rje'i gdung dang /_sde'i rigs dang /_nor bu'i gdung dang /_sde'i rigs dang /_pad+ma'i gdung dang /_sde'i 
[\[118a.3\]]rigs dang /_gzhon nu'i gdung dang /_sde'i rigs dang /_glang po'i gdung dang /_sde'i rigs 'ba' zhig go/_/de bzhin du thams cad nas thams cad du snang ba'i sangs rgyas dang byang chub sems dpa' mtha' thug pa med pa rnams kyang las dang 'jug pa'i 
[\[118a.4\]]dbang gis rigs lnga 'ba' zhig go/_/ji bzhin pa'i dbang gis na thams cad nas thams cad du rigs kyi mtshan ma med do/_/tha snyad med do/_/rnam pa med do/_/yul med do/_/'jug pa med do/_/sangs rgyas pa med do/_/lung bstan pa med do/_/nges 
[\[118a.5\]]pa rnyed pa med do/_/thams cad nas thams cad du byang chub nyid do/_/stong pa nyid do/_/snying po nyid do/_/de kho na nyid do/_/yang dag pa nyid do/_/nges pa dam pa nyid do/_/gzhan ma yin pa nyid do/_/skye ba med pa nyid do/_/'gag pa med pa nyid do/_/
[\[118a.6\]]de bzhin nyid do/_/ma nor ba nyid do/_/chos nyid do/_/chos kyi dbyings nyid do/_/bsam gyis mi khyab pas bsam du med pa nyid do/_/yang dag pa'i mtha' mnyam pa nyid do zhes lung bstan pa dang /_de kho na nyid gsang ba dam pa'i sgra dpal rdo rje sems 
[\[118a.7\]]dpa'i de kho na nyid stong pa nyid las grags pas skyes bu dam pa rnams thams cad nas thams cad du byang chub kyi snying po nyid du nges pa rnyed do/_/kye lang ka'i bdag po byang chub kyi sems de kho na nyid gsang ba dam pa de 'di ltar dka' ba/_'di ltar zab pa/_'di ltar 
[\[118b\]]
[\[118b.1\]]rgya che ba/_'di ltar bsam du med pa/_bsam gyis mi khyab pa'i phyir gang gi nges pa rnyed par dka' ba ni de lta bu'o/_/de nas yang lang ka'i bdag pos dris pa/_kye gsang ba pa'i bdag po byang chub kyi sems de kho na nyid gsang ba dam pa 'di rgyun dang 
[\[118b.2\]]bcas pa zhig gam/_'on te rgyun chad pa zhig_/gal te rgyun dang bcas pa zhig na ni ye shes chen po skye 'gag dang bcas pa yin no/_/'on te rgyun chad pa zhig na ni ye shes ye shes kyi khyad par dang dgongs pa dgongs pa'i go 'phang med par 'gyur 
[\[118b.3\]]ro/_/de skad ces dris pa dang /_gsang ba pa'i bdag pos smras pa/_kye lang ka'i bdag po byang chub kyi sems de kho na nyid gsang ba dam pa de ni skye 'gag med par rgyun dang bcas pa'o/_/dris pa/_gsang ba pa'i bdag po gang gi rgyun dang 
[\[118b.4\]]bcas pa lags/_smras pa/_lang ka'i bdag po ye shes rgyun dang bcas pa'o/_/snying rje rgyun dang bcas pa'o/_/phrin las rgyun dang bcas pa'o/_/yon tan rgyun dang bcas pa'o/_/byin brlabs rgyun dang bcas pa'o/_/smon lam 
[\[118b.5\]]rgyun dang bcas pa'i phyir rgyun ma chad pa'o/_/dris pa/_gsang ba pa'i bdag po de dag la ci'i phyir rgyun zhes bya/_smras pa/_lang ka'i bdag po rgyun gyi rang bzhin du 'byung ba'i phyir ro/_/dris pa/_rgyun gyi rang bzhin gang /_smras pa/_lang 
[\[118b.6\]]ka'i bdag po gang med pa nyid rgyun gyi rang bzhin te/_'di lta ste/_rgyun dang bcas pa'i byang chub sems/_/med rgyu btags chags bltas par snang /_/snang 'dod sdug bsngal chen po'i nang /_/de nyid che yon rgyun mi 'chad/_/kun du 
[\[118b.7\]]rgyun dang bcas pa yi/_/gsang ba dam pa de kho na/_/sgron ma dam pa gang dag gis/_/skyes bu dam pa gang dag la/_/de nyid chen por de nyid rgyud/_/dgongs pa snang ba ma gtogs pa/_/brjod pas bstan yod ma yin te/_/med rgyu snang 
[\[119a\]]
[\[119a.1\]]med gang mthong ba/_/ye gtang ma bcos ji bzhin te/_/de nyid nges pa de kho na/_/cir yang mi snang dpyod dang bral/_/bsam med yul las 'das pa'o/_/kye lang ka'i bdag po/_sangs rgyas kun gyi dam pa gsang ba'i snying po 
[\[119a.2\]]'di la thams cad nas thams cad du gnas par bya'o/_/de ci'i phyir zhe na/_gang las kyi chos kyis bsgyings pa rnams kyis bye ba snyed kyi bskal par las dka' ba dpag tu med pas 'bad btsal kyang /_dam pa ma thob pa gang dag gis bya ba med pa'i don 
[\[119a.3\]]gyis thang cig yud tsam pa gsang ba 'di la mos pa tsam gyis gdon mi za bar dam pa gsang ba thob par 'gyur ro/_/de'i phyir lang ka'i bdag po 'di la gnas par bya'o/_/'di las mi 'da' bar bya'o/_/de skad ces smras pas/_lang ka'i bdag po la sogs 
[\[119a.4\]]pa rnams blo gros dam pa'i nges pa rnyed par gyur to/_/sangs rgyas kun gyi dgongs pa 'dus pa'i mdo chen po las skyes bu dam pa lung bstan pa'i le'u ste bcu bzhi pa'o//_//theg pa chen po nges par 'byung ba'i tshul las gang gis nges pa rnyed pa'i gtam 
[\[119a.5\]]rgyud brjod pa chos kyi phyag rgya'i ye shes rnam par bgros pa ste byung tshul bstan pa gsum pa'o//_//de nas yang lang ka'i bdag pos gsang ba pa'i bdag po la sngon du byung ba'i tshig bcu gnyis pa'i bzhi pa snying po byang chub nyid du nges pa na yang 'byung zhes lung 
[\[119a.6\]]bstan pa yongs su dri ba dris pa/_kye gsang ba pa'i bdag po nyid kyis theg pa chen po gsang ba dam pa byung ba'i tshul gtam du brjod pa'i skabs su snying po byang chub nyid du nges pa na yang 'byung zhes bkod pa de ji lta ba zhig tu nges te byung ba lags/_smras pa/_lang 
[\[119a.7\]]ka'i bdag po gang dam pa dag thams cad nas thams cad du snying po byang chub nyid du snang ba'o/_/smras pa/_gsang ba pa'i bdag po skyes bu dam pa gang dag yongs su nges pa rnyed de snying po byang chub tu gnas pa na thams cad nas thams cad du ji ltar snang /_
[\[119b\]]
[\[119b.1\]]gang snang ba zhig na ni ma byung ma skyes par mi rung ba zhig_/mi snang ba zhig na ni rgyun gyi ye shes dang rgyun gyi snying rje 'byung bar mi rung ba zhig na 'di ji ltar yongs su shes par bgyi/_de skad ces dris pa las/_gsang ba pa'i bdag pos smras pa/_kye lang ka'i 
[\[119b.2\]]bdag po de ni 'di lta ste/_snying po byang chub ji lta ba la skyes bu dam pa de bzhin pa nyid de/_snying po byang chub gang yin pa de ni skyes bu dam pa de nyid la skyes bu dam pa gang yin pa de ni snying po byang chub nyid de skyes bu dam pa zhes ni ma mthong la snying po byang chub ces ni ma 
[\[119b.3\]]dmigs so/_/dris pa/_gang ma mthong ma dmigs na ni dam pa rnams kyis gsungs pa ltar na gang de nyid mthong ba des chos thams cad mthong ngo /_/chos thams cad mthong ba des snying po byang chub mthong ngo zhes gsungs pa dang /_gang de kho na nyid nges pa 
[\[119b.4\]]rnyed pa des nges pa rnyed do zhes gsungs pa las 'gal bar gyur na 'di ji ltar yongs su shes par bgyi/_de skad ces dris pa las/_smras pa/_kye lang ka'i bdag po 'di lta ste/_gzugs snang gang mthong rdzas rnyed min/_/ma mthong de mthong nyid nges pa/_/brjod 
[\[119b.5\]]med gang rig nyams rnyed la/_/mthong rnyed tha snyad tsam du brjod/_/rnam dag lam chen de nyid du/_/byung ba'i skyes bu dam pa dag_/don chen rab tu nges rnyed de/_/mi dmigs pa yi ngang nyid la/_/mi g.yo mi rtog pa yi tshe/_/mi gnas chos sku'i ngo 
[\[119b.6\]]bo nyid/_/rang byung ye shes nam mkha' che/_/ma 'dres yongs su rdzogs pa'i dang /_/mi skye mi 'gag de bzhin nyid/_/smra bsam brjod med rtog las 'das/_/so so rang gi spyod yul te/_/dbus mthar mi dmigs ji bzhin nyid/_/snying po byang chub 
[\[119b.7\]]kun yum la/_/ma spros bde bzhin lhan ne ba'o/_/yang lang ka'i bdag pos dris pa/_gsang ba pa'i bdag po byang chub kyi snying po de kho na nyid de ji tsam zhig na gnas par 'gyur/_/mtshan dang rang bzhin ci lags/_smras pa/_lang ka'i bdag 
[\[120a\]]
[\[120a.1\]]po kun du ma nges te/_dus tshigs dang /_zla ba dang /_zla ba phyed dang /_zhag dang /_nyi ma dang /_thun dang /_thun phyed dang /_skad cig dang /_thang cig dang /_yud tsam dang /_de ma thag pa dang /_de kho na nyid pa dang /_bskal pa 
[\[120a.2\]]dang /_bskal pa tshad med pas so/_/mtshan nyid dang rang bzhin med pas so/_/mi dmigs pa'o/_/goms par byas pa'o/_/nges par brtags pa'o/_/yongs su spyad pa'o/_/cir yang snang ba'o/_/yin par nges pa'o/_/kun nas 'byung 
[\[120a.3\]]ba'o/_/thams cad 'dus pa'o/_/yongs la khyab pa'o/_/yong gis skye ba'o/_/rnam par dag pa'o/_/gar yang ma grub pa'o/_/khyab pa med pa/_ma khyab pa med pa/_mtho dman med pa/_che chung med pa/_bzang ngan med pa/_yangs dog med 
[\[120a.4\]]pa/_rgyu 'bras med pa/_pho mo med pa/_rigs rgyud med pa/_gzugs med pa/_las dang rnam smin med pa/_phyi nang med pa/_skye ba med pa/_'pho 'gyur med pa/_mun snang med pa/_snga phyi med pa/_mtha' dbus med pa/_bdag gzhan med 
[\[120a.5\]]pa/_rtsol sgrub med pa/_blang dor med pa/_ngang gis ma bcos pa/_yong gis 'od gsal ba/_ma bslad pa/_ma byung ba/_ma skyed pa yin na/_lang ka'i bdag po ci mtshan nyid dang rang bzhin ci zhes 'dri/_byang chub kyi snying po ni snang ba dang 
[\[120a.6\]]mi snang ba las 'das te mtshan nyid dang rang bzhin mi dmigs so/_/de ltar na lang ka'i bdag po gang skyes bu dam pa dag snying po byang chub tu gnas te mi dmigs pa de la rdo rje sems dpa' stong pa nyid de kho na nyid dam pa de las de dag bag ma pa'i 
[\[120a.7\]]phyir 'di skad ces 'byung ngo /_/kye skyes bu dam pa dag gang snying po byang chub mthong ngam/_skyes bu dam pa rnams snying po byang chub de kho na nyid de las 'di skad ces 'byung ngo /_/kye bshes gnyen dam pa byang chub kyi snying po ni bdag cag gis ma mthong bar 
[\[120b\]]
[\[120b.1\]]mthong lags so/_/bka' stsal pa/_ji ltar ma mthong bar mthong /_gsol pa/_byang chub kyi snying por ma mthong bar thams cad byang chub kyi snying por mthong lags so/_/bka' stsal pa/_byang chub kyi snying po zhes gang la bya/_gsol pa/_bshes 
[\[120b.2\]]gnyen dam pa byang chub kyi snying po ni sangs rgyas kun gyi gsang ba dgongs pa dam pa la bgyi'o/_/bka' stsal pa/_skyes bu dam pa dgongs pa dam pa zhes gang la bya/_gsol pa/_thams cad kyi rang bzhin gang lags pa de kho na nyid do/_/bka' 
[\[120b.3\]]stsal pa/_ci'i phyir thams cad kyi rang bzhin la gsang sngags zhes bya/_gsol pa/_thams cad kyi rang bzhin gang lags pa de ni gang gis kyang mi mthong /_mi rtogs/_spyod yul du ma gyur/_smrar med pa/_brjod pa las 'das pa/_bsam du 
[\[120b.4\]]med pa/_bsam gyis mi khyab pa/_brtag par dka' zhing bstan par dka' ba'i phyir lags so/_/bka' stsal pa/_skyes bu dam pa thams cad kyi rang bzhin mthong ngam/_gsol pa/_bshes gnyen dam pa thams cad kyi rang bzhin ni bdag cag gis 
[\[120b.5\]]ma mthong lags so/_/bka' stsal pa/_ci'i phyir ma mthong /_gsol pa/_mi dmigs pa'i slad du'o/_/bka' stsal pa/_skyes bu dam pa khyed kyis thams cad kyi rang bzhin ma mthong ngam/_gsol pa/_bshes gnyen dam pa bdag cag gis 
[\[120b.6\]]mthong lags so/_/bka' stsal pa/_skyes bu dam pa ji lta bur mthong /_gsol pa thams cad kyi rang bzhin gang lags pa de ma bcos/_ma bslad/_ma byung /_ma skyes/_ji bzhin pa de kho na nyid ye ji bzhin pa'i dkyil 'khor du mthong lags so/_/
[\[120b.7\]]bka' stsal pa/_sangs rgyas mthong ngam/_gsol pa/_ma mthong lags so/_/bka' stsal pa/_ci'i phyir ma mthong /_gsol pa/_mi dmigs pa'i slad du'o/_/bka' stsal pa/_ma mthong ngam/_gsol pa/_mthong lags so/_/bka' stsal 
[\[121a\]]
[\[121a.1\]]pa/_ji lta bur mthong /_gsol pa/_thams cad de bzhin nyid du sangs rgyas te kun la khyab pa'i slad du rang bzhin lhun gyis grub pa'i dkyil 'khor du mthong lags so/_/bka' stsal pa/_sems thams cad mthong ngam/_gsol pa/_ma 
[\[121a.2\]]mthong legs so/_/bka' stsal pa/_ci'i phyir ma mthong /_gsol pa/_mi dmigs pa'i slad du'o/_/bka' stsal pa/_ma mthong ngam/_gsol pa/_mthong lags so/_/bka' stsal pa/_ji ltar mthong /_gsol pa/_thams cad rtsa ba byang 
[\[121a.3\]]chub sems kyi dkyil 'khor du mthong lags so/_/bka' stsal pa/_skyes bu dam pa khyed byang chub kyi snying por 'dod dam/_gsol pa/_bshes gnyen dam pa yongs su smin to/_/bka' stsal pa/_ci'i phyir mi 'dod/_gsol pa/_gang skyes bu 
[\[121a.4\]]dam pa zhes bgyi ba nyid dang sems can sems can zhes bgyi ba nyid byang chub kyi snying po las ma g.yos pa'o/_/thams cad kyang de bzhin nyid las ma g.yos pa'o/_/bka' stsal pa/_skyes bu dam pa byang chub kyi snying po gang nas btsal/_gsol 
[\[121a.5\]]pa/_gang nas kyang mi tshol lo/_/bka' stsal pa/_ci'i phyir mi tshol/_gsol pa/_thams cad byang chub kyi snying po nyid de gang na yang mi gnas so/_/bka' stsal pa/_skyes bu dam pa rnams sangs rgyas kyi zhing khams yongs su bgrod par 
[\[121a.6\]]'dod dam/_gsol pa/_yongs su bgrod par mi 'dod do/_/bka' stsal pa/_ci'i phyir bgrod par mi byed/_gsol pa/_sems can gyi ris mtha' dag sangs rgyas kyi zhing rnam par dag pa nyid kyi slad du'o/_/bka' stsal pa/_skyes bu dam 
[\[121a.7\]]pa mi g.yo ba la mi rtog pa nyid du gnas sam/_gsol pa/_mi rtog pa la mi 'jug lags so/_/bka' stsal pa/_ci'i phyir mi 'jug_/gsol pa/_bdag nyid mi rtog pas da gdod mi rtog pa la 'jug mi 'tshal ba'i slad du'o/_/gal te 
[\[121b\]]
[\[121b.1\]]bdag ye nas rnam par mi rtog pa ma lags na ni rnam par mi rtog pa la bdag 'jug pa zhig na thams cad ye nas rnam par mi rtog pa'i slad du'o/_/bka' stsal pa/_skyes bu dam pa snying rje chen po 'byung bar 'dod dam/_gsol pa/_'byung bar 
[\[121b.2\]]mi 'dod lags so/_/bka' stsal pa/_ci'i phyir mi 'dod/_gsol pa/_kun du mi g.yo lags so/_/bka' stsal pa/_ci'i phyir mi g.yo/_thams cad sangs rgyas pa nyid kho na bas snying rje'i yul mi dmigs pa'i phyir ro/_/bka' stsal pa/_skyes 
[\[121b.3\]]bu dam pa sems can rnams kyi don ched du spyod dam/_gsol pa/_mi spyod lags so/_/bka' stsal pa/_ci'i phyir mi spyod/_gsol pa/_thams cad ye nas de bzhin nyid kho na'i slad du'o/_/bka' stsal pa/_skyes bu dam pa chos kyi sku lhun gyis grub 
[\[121b.4\]]par 'dod dam/_gsol pa/_grub par mi 'tshal lags so/_/bka' stsal pa/_ci'i phyir grub par mi 'dod/_gsol pa/_'dus pa las byung ba'i slad du'o/_/bka' stsal pa/_skyes bu dam pas rnams yongs su bgrod par 'dod dam/_gsol 
[\[121b.5\]]pa/_yongs su bgrod par mi bgyid lags so/_/bka' stsal pa/_ci'i phyir mi bgrod/_gsol pa/_thams cad sangs rgyas kyis lam bgrod par phyin pa'i phyir ro/_/bka' stsal pa/_skyes bu dam pa snying po byang chub de dpe gang gis bstan/_
[\[121b.6\]]gsol pa/_bshes gnyen dam pa mthun pa'i dpe ni gang yang ma mchis te/_dpe gang gis kyang bsgrun du ma mchis pa lags so/_/bka' stsal pa/_dpe mtshon du med dam/_gsol pa/[ {]chung zad [,]cung zad [}]du mthun pa'i dpe gzung na 'di lta ste/_nam 
[\[121b.7\]]mkha' dang /_nyi ma dang /_nor bu rin po che dang /_rin po che gser dang /_sgron ma dang /_dug 'gyur rtsi dang /_gser 'gyur rtsi dang /_baiDUr+ya dang /_rgya mtsho chen po dang /_rdo'i snying po dang /_rtsal gyis non pa dang /_yul la 'jug pa dang /_
[\[122a\]]
[\[122a.1\]]gser rdo rin po che dang /_mngon par spro ba bskyed pa lta bu lags so/_/bka' stsal pa/_skyes bu dam pa'i snying po byang chub de mtshon pa'i ming ji ltar grags/_gsol pa/_bshes gnyen dam pa ming ni [{]bla dgas [,]bla dwags [}]te/_ming la nges pa 
[\[122a.2\]]gang yang ma mchis lags so/_/bka' stsal pa/_ming gis mtshon du med dam/_gsol pa/_gang yongs su mi dmigs pa las brjod pa'i dbang du mtshon na ming gi rnam grangs su brtags pa ni tha dad pa ji ltar btags pa de ltar chags par grags 
[\[122a.3\]]te snying po byang chub nyid dang /_de nyid dang /_de kho na nyid dang /_de bzhin nyid dang /_ji bzhin pa dang /_ma nor ba dang /_ma bcos pa dang /_gzhan ma yin pa dang /_chos nyid dang /_chos kyi dbyings dang /_bsam gyis mi khyab pa dang /_yang dag 
[\[122a.4\]]pa'i mtha' dang /_gsang sngags dang /_gzungs sngags dang /_rig sngags dang /_theg pa chen po zhes yongs su grags pa lags so/_/bka' stsal pa/_skyes bu dam pa dag snying po byang chub de ji ltar snang /_gsol pa/_snying po byang chub de skad cig 
[\[122a.5\]]kyang snang ba mi srid lags so/_/bka' stsal pa/_ci gang du yang mi snang ngam/_gsol pa/_ji ltar bltas pa de ltar snang lags so/_/bka' stsal pa/_ji ltar yongs su snang /_gsol pa/_'di lta ste/_kun du khyab pas snang ba med pa nyid do/_/gar 
[\[122a.6\]]yang ma sbas mthong ba med pa nyid do/_/ye nas ma bral ngo ma shes pa nyid do/_/brtags na ma mthong cir yang snang ba nyid do/_/sna tshogs snang yang dngos po med pa nyid do/_/bskal par 'khyams kyang stor bral med pa nyid do/_/sna tshogs sgo yang 'gyur 
[\[122a.7\]]ba med pa nyid do/_/rdul cha med par snang srid khyab pa nyid do/_/stong pa nyid las sna tshogs 'byung ba nyid do/_/dngos gzhi med par cir yang btags chags pa nyid do/_/brtsal gnas med par ci bsgrubs 'grub pa nyid do/_/gzugs mtshan med 
[\[122b\]]
[\[122b.1\]]par cir bltas snang ba nyid do/_/ci yang med par cir yang rig pa nyid do/_/khyab bdal 'ub chub gcig mtha' yas pa nyid do/_/kun bral nyag gcig ci ma spangs pa nyid do/_/phyi dang nang med kun du nang nyid do/_/mtha' yas byung yang zad pa med pa 
[\[122b.2\]]nyid do/_/ma bzung ma brtags gang du chags pa nyid do/_/gdos pa med par rtag par ltung ba nyid do/_/'degs pa med par nam mkha' la 'gro ba nyid do/_/yan lag med par sa rnams bgrod pa nyid do/_/gar yang ma g.yos kun du 
[\[122b.3\]]phyin pa nyid do/_/bskyod pa med par thogs med myur ba nyid do/_/tha dad spros kyang gcig las ma g.yos pa nyid do/_/gcig las ma g.yos sna tshogs snang ba nyid do/_/thams cad 'jug pas lam nyid do/_/gang yang ma spangs pas 
[\[122b.4\]]'khor ba nyid do/_/mi shes 'khrul pas sems can nyid do/_/chu bo bzhi sgrol bas gru nyid do/_/rnam par bskyod pas bgrod pa'o/_/dmigs pa med pas byang chub bo/_/rnam pa sna tshogs pas sems nyid do/_/kun la mkhas pas 
[\[122b.5\]]shes rab bo/_/thams cad gsal bas ting nge 'dzin no/_/ma bgrod par phyin pas gnas nyid do/_/zla med pas rab nyid do/_/ngo mtshar bas mchog nyid do/_/rnam par 'phags pas phul nyid do/_/dbang dang gnyen po med pas bla na 
[\[122b.6\]]med pa nyid do/_/gting mi rnyed pas zab pa nyid do/_/dpag tu med pas na gsang ba nyid do/_/phra bas na mi gsal ba nyid do/_/thams cad 'byung bas chos so/_/mi 'gyur bas de kho na nyid do/_/go 'phang nyid pas byang chub sems dpa'o/_/
[\[122b.7\]]rgyun sangs rgyas khyab pas sangs rgyas nyid do/_/gzhir gyur pas rtsa ba nyid do/_/thams cad bskyed pas yum nyid do/_/de las byung bas yab nyid do/_/gdung rgyud 'dzin pas sras nyid do/_/rang byung ba nyid pas dbang bdag nyid do/_/de 
[\[123a\]]
[\[123a.1\]]bzhin nyid pas gdung chen po nyid do/_/'da' bar dka' bas thugs dam chen po nyid do/_/rnam par 'tsho bas srog nyid do/_/zad mi shes pas gter chen po nyid do/_/'dod pa bsgrub pas nor nyid do/_/rgyun gyi snying rjes 
[\[123a.2\]]kun gyi bya ba byed bas bran nyid do/_/rnam par brjid pas sku nyid do/_/smra brjod byung bas gsung nyid do/_/thams cad mkhyen pas thugs nyid do/_/'dod dgu 'byung bas yon tan nyid do/_/bya ba byed pas phrin las nyid do/_/yul la bgrod pas 
[\[123a.3\]]'dod pa nyid do/_/de nyid la spyod pas longs spyod chen po nyid do/_/rgyur gyur pas yo byad chen po'o/_/dgongs pa tshang bas tshogs chen po'o/_/bya brtsal med pas don thams cad grub pa'o/_/sna tshogs 'phrul bas cho 'phrul nyid do/_/mtshan 
[\[123a.4\]]mar byung bas phyag rgya nyid do/_/gzhan nas mi tshol bas bsnyen pa nyid do/_/rang las byung bas nye ba'i bsnyen pa nyid do/_/snying po nyid pas bsgrub pa'o/_/'bras bu nyid pas sgrub pa chen po'o/_/bka' stsal pa/_skyes bu dam pa dag byang chub kyi 
[\[123a.5\]]snying po de ji ltar sgrub/_gsol pa/_sgrub tu ma mchis lags so/_/bka' stsal pa/_ji ltar sgrub tu med/_gsol pa/_ye nas grub pa nyid kyi slad du'o/_/bka' stsal pa/_ye nas ji ltar grub/_gsol pa/_gzhan nas mi 'byung ba dang /_
[\[123a.6\]]rang las 'byung ba dang /_bya ba rtsal med pa dang /_rang byung ba'i phyir ye nyams su lon pa nyid du nges pa'o zhes de lta de ltar stong pa nyid las sgra byung bas de kho na nyid de kho na nyid du nges par thams cad nas thams cad du snying po byang chub nyid las ma 
[\[123a.7\]]gtogs pa gang du yang med do/_/lang ka'i bdag po de ltar skyes bu dam pas snying po byang chub nyid du nges pa dag mi g.yo ba'i ngang la mi rtog pa nyid du zhi bar lhan par gnas pa de'i tshe de'i dus na dgongs pa chos nyid kyi nam mkha' la 'grel pa ye 
[\[123b\]]
[\[123b.1\]]shes kyi nyi ma bdal te thams cad de kho na nyid nges pa nyid du 'grel to/_/de'i tshe de'i dus na gsang sngags 'byung ba'i rgyu gdul bya khyad par du byung ba 'jig rten gsum sreg par byed pa/_khro bo'i tshul can gdul bya'i dus la nges par bab pa'i tshe phyogs 
[\[123b.2\]]dus kun gyi sangs rgyas thams cad snying po byang chub gang na bar 'dus nas skyes bu dam pa dag la la ni byang chub chen por rnam par bskul/_la la ni cho 'phrul chen por rnam par bskul/_la la ni cho ga rdzogs par bskul/_la la ni ting nge 'dzin gyis 
[\[123b.3\]]bskul/_/la la ni rnam par grol ba'i rig pas bskul te/_des gang stong pa nyid gang na ba las langs te rdzogs longs spyod pa dang /_rnam par sprul pa rnam par bkod pa ni ji lta ji ltar rdo rje sems dpa' de kho na nyid nges pa'i rnam par 'phrul pa sgron 
[\[123b.4\]]ma yongs su bkod pa ltar snang ngo /_/'di ltar yongs su dag pa brtags pa'i sangs rgyas brjod pa las 'das pa tha dad pa dag zhing khams tha dad par 'khor los sgyur ba'i rgyal po tha dad pa dag lha gnas gsum tha dad par rdzogs longs spyod pa dang /_
[\[123b.5\]]rgyal tshab chos kyi rgyal po dang /_sprul pa brgya byin lha'i bla ma tha dad pa dang /_tha ma'i dus tha dad par cho 'phrul tha dad par snang ba dang /_yum gtsug tor 'khor los sgyur ba'i lhums tha dad pa na gsang ba'i sku tha dad par snang ba dang /_zhing khams 
[\[123b.6\]]tha dad pa na sprul pa'i sgron ma tha dad par snang ba dang /_thugs snying po byang chub na mi g.yo ba dang /_sku tha dad 'jig rten tha dad na bsam gtan la snyoms par zhugs te mdzad pa mthar phyin pa dang /_rdo rje gdan tha dad pa la gshegs te tha dad pa'i 
[\[123b.7\]]bdud btul te 'khor lo yongs su bskor nas mngon par rdzogs par byang chub pa 'ba' zhig go/_/de skad ces smras pas/_lang ka'i bdag po la sogs pa dman pa'i lus kyi sems dpa' rnams snying po byang chub gsang ba dam pa de kho na nyid 
[\[124a\]]
[\[124a.1\]]du nges par gyur to/_/sangs rgyas kun gyi dgongs pa 'dus pa'i mdo chen po las gsang ba dam pa de kho na nyid du nges pa'i le'u ste [{]bcwa [,]bco [}]lnga ba'o//_//theg pa chen po nges par 'byung ba'i tshul las snying po byang chub nyid du nges 
[\[124a.2\]]pa'i gtam rgyud brjod pa'i chos kyi phyag rgya'i ye shes rnam par bgros pa ste byung tshul bstan pa bzhi pa'o//_//bam po gsum pa zug pa/_de nas lang ka'i bdag pos gsang ba pa'i bdag po la sngon du byung ba'i tshig bcu gnyis pa'i lnga pa 
[\[124a.3\]]dgongs pa nges par 'grel pa na yang byung zhes 'byung ba dri ba yongs su dris pa/_kye gsang ba pa'i bdag po nyid kyis theg pa chen po gsang ba dam pa byung ba'i tshul ston pa bas lung bstan pa gtam du brjod pa'i skabs su dgongs pa nges par 'grel pa 
[\[124a.4\]]na yang byung zhes bkod pa de ji lta ba bzhin du dgongs pa nges par 'grel pa zhig grags pa lags/_smras pa/_lang ka'i bdag po gang skyes bu dam pa nyid du nges pa de dag snying po byang chub la dgongs pa de'i tshe de'i dus nyid la bya'o/_/smras pa/_gsang 
[\[124a.5\]]ba pa'i bdag po gang skyes bu dam pa dam pa nyid du nges pa de dag snying po byang chub la ji ltar dgongs/_de gang gi tshig [{]bla dgas [,]bla dwags [}]lags/_smras pa/_lang ka'i bdag po snying po ni rtsa ba la bya'o/_/byang chub ni rang bzhin la bya'o/_/dgongs pa ni chos nyid 
[\[124a.6\]]la bya'o/_/nges pa ni ma nor ba la bya'o/_/'grel pa ni ye shes la bya'o/_/de ni ji bzhin pa dang de bzhin pa'i tshig [{]bla dgas [,]bla dwags [}]so/_/gsol pa/_gsang ba pa'i bdag po des ye shes de ji ltar 'grel pa lags/_smras pa/_lang ka'i bdag po ma 
[\[124a.7\]]'dres pa dang yongs su rdzogs par 'grel to/_/dris pa gsang ba pa'i bdag po de ji ltar yongs su shes par bgyi/_smras pa/_lang ka'i bdag po zhi gnas dang lhag mthong de nyid de thams cad skye ba bzhir 'dus shing skye ba bzhir 'grel pa ni 'di lta 
[\[124b\]]
[\[124b.1\]]ste/_de bzhin gshegs pa ni gang ci yang rung /_dgongs pa dang /_gsung ba dang /_mdzad pa thams cad gang la yang dgongs pa can te de ni 'di ltar chos thams cad cho 'phrul bzhir 'dus par dgongs so/_/lang ka'i bdag po bzhi gang zhe na 'di lta ste/_
[\[124b.2\]]chos gang skye ba med pa la skye ba'i cho 'phrul 'byung ba ni las kyi rdzu 'phrul 'byung ba las skye ba'i cho 'phrul dang /_bsam gtan gyi rdzu 'phrul las skye ba'i cho 'phrul dang /_chos nyid kyi rdzu 'phrul las skye ba'i cho 'phrul dang /_thugs rje'i rdzu 'phrul las skye ba'i cho 
[\[124b.3\]]'phrul lo/_/lang ka'i bdag po de la las kyi rdzu 'phrul las skye ba'i cho 'phrul ni 'di lta ste/_gang skye ba rnam bzhir snang ba thams cad do/_/lang ka'i bdag po bsam gtan gyi rdzu 'phrul las skye ba'i cho 'phrul gang zhe na 'di lta ste/_gang bsam gtan 
[\[124b.4\]]gyi mu bzhi las skye ba thams cad do/_/lang ka'i bdag po chos nyid kyi rdzu 'phrul las skye ba'i cho 'phrul gang zhe na 'di lta ste/_gang rang bzhin gyi cho 'phrul bzhir snang ba thams cad do/_/lang ka'i bdag po snying rje'i rdzu 'phrul las skye ba'i cho 
[\[124b.5\]]'phrul gang zhe na/_'di lta ste/_gang cho 'phrul bzhir snang ba ste/_rdzu 'phrul gyi cho 'phrul dang /_chos snang ba'i cho 'phrul dang /_kun brjod pa'i cho 'phrul dang /_rjes su bstan pa'i cho 'phrul bzhir snang ba thams cad do/_/lang ka'i 
[\[124b.6\]]bdag po de la rdzu 'phrul gyi cho 'phrul ni 'di lta ste/_gang snang bar mdzad pa'i cho 'phrul dang /_gang du rnam par sgyur ba'i cho 'phrul lo/_/lang ka'i bdag po gang snang bar mdzad pa'i cho 'phrul ni 'di lta ste/_gang la mtshon pas 'dul ba la dgongs 
[\[124b.7\]]pa'i cho 'phrul dang /_gang gi mtshon pas 'dul ba la dgongs pa'i cho 'phrul dang /_gang gi gyur pas 'dul ba la dgongs pa'i cho 'phrul dang /_gang theg pas 'dul ba la dgongs pa'i cho 'phrul dang /_gang ltar mdzes pas 'dul ba la 
[\[125a\]]
[\[125a.1\]]dgongs pa'i cho 'phrul lo/_/lang ka'i bdag po de la gang la mtshon pas 'dul ba la dgongs pa'i cho 'phrul ni 'di lta ste/_ma bcos pas 'dul ba la dgongs pa dang /_bsgyur bas 'dul ba la dgongs pa'o/_/lang ka'i bdag 
[\[125a.2\]]po de la ma bcos pas 'dul ba la dgongs pa ni dung lta bu dang /_ku mud lta bu dang /_zla ba lta bu dang /_nyi ma lta bu'o/_/lang ka'i bdag po bsgyur bas 'dul ba la dgongs pa ni 'di lta ste/_baiDUr+ya lta bu dang /_kang ka ri lta bu dang /_le brgan 
[\[125a.3\]]lta bu dang /_gser sbyangs lta bu dang /_sna tshogs lta bu'o/_/lang ka'i bdag po gang gi mtshon pas 'dul ba la dgongs pa'i cho 'phrul ni 'di lta ste/_gang byung ba dang /_gang snang ba dang /_gang ltar 'gyur ba'o/_/lang ka'i bdag po de la 
[\[125a.4\]]gang byung ba ni gnyis sam drug la dgongs pa'o/_/de bzhin du gang snang ba yang de la dgongs pa'o/_/lang ka'i bdag po gang ltar 'gyur ba ni 'di lta ste/_ma bcos pa dang /_mi 'da' ba dang /_ma nges pa dang /_'brel pa dag go/_/lang ka'i 
[\[125a.5\]]bdag po ma bcos pa ni 'di lta ste/_ma skyes pa dang /_ma 'gags pa'o/_/de la ma 'gags pa ni gang zhe na 'di lta ste/_yul dang /_mtshon pa dang /_mtshan ma dang /_nye bar brtags pa'o/_/lang ka'i bdag po mi 'da' ba ni 'di lta ste/_zin 
[\[125a.6\]]pa dang /_mdzad pa dang /_mi skyor ba'o/_/lang ka'i bdag po ma nges pa gang zhe na 'di lta ste/_'dul ba'i dbang gi phyir mtha' yas tha dad par snang ba'o/_/lang ka'i bdag po 'brel pa gang zhe na 'di lta ste/_dam par 'brel bar dgongs pa dang /_las 
[\[125a.7\]]su 'brel par dgongs pa'o/_/lang ka'i bdag po gang gi gyur pas 'dul bar dgongs pa'i cho 'phrul gang zhe na 'di lta ste/_thabs dang /_gnas dang /_tshul nyid do/_/lang ka'i bdag po thabs gang zhe na 'di lta ste/_rang bzhin la dgongs pa dang /_
[\[125b\]]
[\[125b.1\]]khyad par la dgongs pa'o/_/lang ka'i bdag po gnas gang zhe na 'di lta ste/_phyi dang nang med kun du yang nang du gyur pa'o/_/lang ka'i bdag po tshul gang zhe na 'di lta ste/_bzhugs pa'i tshul dang /_bzhengs pa'i tshul dang /_gshegs pa'i tshul dang /_
[\[125b.2\]]gzigs pa'i tshul dang /_mnyen pa'i tshul dang /_lcug pa'i tshul dang /_'khril ba'i tshul dang /_ldem pa'i tshul dang /_gzhon nu'i tshul dang /_gsal ba'i tshul dang /_'tsher ba'i tshul dang /_lhun sdug pa'i tshul dang /_gzi byin 'bar ba'i tshul dang /_
[\[125b.3\]]'khyug pa'i tshul dang /_dgongs pa'i tshul dang /_brtan pa'i tshul dang /_rten pa'i tshul dang /_'phyo ba'i tshul dang /_bdud pa'i tshul dang /_cam me ba'i tshul dang /_ma le ba'i tshul dang /_lhan ne pa'i tshul dang /_sal le ba'i tshul lo/_/lang ka'i bdag 
[\[125b.4\]]po gang theg pas 'dul bar dgongs pa'i cho 'phrul ni 'di lta ste/_chos kyi 'khor lo bskor ba dang /_sa'i khyad par bgrod pa dang /_yon tan gyi che ba bcom pa'o/_/lang ka'i bdag po gang ltar mdzes pas 'dul bar dgongs pa'i cho 'phrul ni 'di lta 
[\[125b.5\]]ste/_chos rnam par 'byed pa dang /_dga' ba dang shin tu sbyangs pa dang /_ting nge 'dzin dang /_dran pa dang /_btang snyoms dang /_brtson 'grus kyis mdzes pa'i phyir rgyan chen pos rnam par bkod par dgongs pa'o/_/lang ka'i bdag po gzhan yang sku 
[\[125b.6\]]dang /_gsung dang /_thugs dang /_yon tan dang /_phrin las kyis bsgyings pa'i phyir cha lugs chen pos brjid par dgongs pa'o/_/lang ka'i bdag po gzhan yang mtshan gyi me tog gis mdzes shing dpe byad kyi 'brus spras pa'i phyir sras kyi 
[\[125b.7\]]tshogs kyis kun nas brgyan pa'o/_/lang ka'i bdag po gzhan yang ting nge 'dzin dang /_rtsol ba dang /_ngag dang /_rtog pa dang /_las kyi mtha' dang /_lta ba dang /_'tsho ba dang dran pas 'khyil ba'i phyir bkra shis 'khyil pas 'bar bar dgongs 
[\[126a\]]
[\[126a.1\]]pa'o/_/lang ka'i bdag po de dag ni gang snang bar mdzad pa'i cho 'phrul zhes bya ste/_de dag ni de kho na nyid du so sor ma 'dres par gcig tu yongs su 'grel to/_/gsang ba pa'i bdag pos de skad ces smras pas/_lang ka'i bdag po la 
[\[126a.2\]]sogs pa dman pa'i lus kyi sems dpa' rnams chos thams cad cho 'phrul gyi rnam par snang ba tsam du mthong bar gyur to/_/de nas yang gsang ba pa'i bdag pos smras pa/_lang ka'i bdag po gang du rnam par bsgyur ba'i cho 'phrul ni 'di lta ste/_
[\[126a.3\]]rnam par rtog pa'i ri bo bcu'o/_/bcu gang zhe na/_'di lta ste/_sbyor ba'i rtog pa dang /_zhen pa'i rtog pa dang /_dngos gzhi'i rtog pa dang /_skyed pa'i rtog pa dang /_rkyen gyi rtog pa dang /_las kyi rtog pa dang /_mtshan ma'i rtog pa dang /_mngon 
[\[126a.4\]]pa'i rtog pa dang /_spyod pa'i rtog pa dang /_rtags kyi rtog pa'o/_/lang ka'i bdag po rtsa ba'i rtog pa 'di bcu las rtog pa'i ri bo dgu bcu'am/_brgyad cu rtsa gcig gis rnal 'byor gyi lam dam pa rnam par bcad pas bgrod par dka' ba'i phyir 
[\[126a.5\]]yongs su sbyang bar bya ba la brtson par bya'o/_/lang ka'i bdag po dgu gang zhe na/_'di lta ste/_ming gi rtog pa dang /_mtshan ma'i rtog pa dang /_brda'i rtog pa dang /_tha snyad kyi rtog pa dang /_yod pa'i rtog pa dang /_med pa'i rtog pa dang /_the tshom 
[\[126a.6\]]gyi rtog pa dang /_nges pa 'jog pa'i rtog pa dang /_dpyod pa'i rtog pa ste/_'di dag ni rnam pa bcur 'gyur ba'i rgyur gyur pas ri bo bcu dgu pa'o/_/lang ka'i bdag po [{]bcwa [,]bco [}]brgyad pa dang gcig pa gang zhe na/_'di lta ste/_gsum gsum du gsum/_lnga 
[\[126a.7\]]gsum du bzhi/_bzhi gcig tu lnga/_drug gcig tu drug_/gsum gcig tu bdun/_lnga gnyis dang drug gcig tu brgyad/_bcu gnyis gcig tu dgu/_bdun gcig tu bcu ste/_de ltar spyir [{]bcwa [,]bco [}]brgyad de/_brtags pa ni rtog pa gcig 
[\[126b\]]
[\[126b.1\]]pa'o/_/lang ka'i bdag po de la sbyor ba'i rtog pa gang zhe na/_'di lta ste/_mi rtog pa dang /_ma rmongs pa dang /_mi 'gog pa'o/_/lang ka'i bdag po zhen pa'i rtog pa gang zhe na/_'di lta ste/_mi dmigs pa dang /_ma grub pa dang /_ma skyes pa'o/_/
[\[126b.2\]]lang ka'i bdag po dngos gzhi'i rtog pa gang zhe na/_'di lta ste/_rgyu gcig pa dang /_spyod pa gcig pa dang /_rang bzhin gcig pa'o/_/lang ka'i bdag po skyed pa'i rtog pa gang zhe na/_'di lta ste/_gang gyur pa dang /_gang la gyur pa dang /_gang gi phyir gyur 
[\[126b.3\]]pa dang /_gang gis gyur pa'o/_/lang ka'i bdag po gang gyur pa ni 'di lta ste/_ngang gis gyur pa dang /_shugs kyis gyur pa dang /_gyur pa dang bcas pa dang /_gyur par bcos pa'o/_/lang ka'i bdag po gang la gyur pa ni 'di lta ste/_yul la gyur pa 
[\[126b.4\]]dang /_gnas la gyur pa dang /_gyur pa'i las dang /_gyur pa'i 'bras bu'o/_/lang ka'i bdag po gang gi phyir gyur pa ni 'di lta ste/_rgyu'i phyir gyur pa dang /_'bras bu'i phyir gyur pa'o/_/lang ka'i bdag po gang gis gyur pa ni 'di lta ste/_rgyu yis gyur 
[\[126b.5\]]pa dang /_gnas kyis gyur pa dang /_thabs kyis gyur pa dang /_las kyis gyur pa dang /_'bras bus gyur pa'o/_/lang ka'i bdag po rkyen gyi rtog pa gang zhe na/_'di lta ste/_brdzis pa dang /_bshig pa dang /_za ba dang /_stobs pa'o/_/lang ka'i 
[\[126b.6\]]bdag po las kyi rtog pa gang zhe na/_'di lta ste/_sdud pa'i las dang /_bde ba'i las dang /_snang ba'i las dang /_mtha' yas pa'i las dang /_thogs pa med pa'i las dang /_mi skyor ba'i las so/_/lang ka'i bdag po mtshan ma'i rtog pa gang zhe na/_
[\[126b.7\]]'di lta ste/_mi 'da' ba dang /_rol pa dang /_che ba'o/_/lang ka'i bdag po de la mi 'da' ba gang zhe na/_'di lta ste/_gdul bya las mi 'da' ba dang /_rang bzhin las mi 'da' ba dang /_shes rab las mi 'da' ba dang /_thabs las mi 'da' ba dang /_
[\[127a\]]
[\[127a.1\]]thugs dam las mi 'da' ba dang /_thugs rje las mi 'da' ba dang /_dam pa las mi 'da' ba dang /_phrin las las mi 'da' ba dang /_ye shes las mi 'da' ba dang /_chos nyid las mi 'da' ba dang /_dgongs pa las mi 'da' ba 'da' ba'o/_/
[\[127a.2\]]lang ka'i bdag po rol pa gang zhe na/_'di lta ste/_grub pa dang /_mdzad pa'o/_/grub pa gang zhe na/_'di lta ste/_ma skyes pa dang /_ma rmongs pa dang /_mi g.yo ba dang /_ma 'gags pa dang /_ma chags pa dang /_ma bcings pa dang /_mi skyor 
[\[127a.3\]]pa dang /_mi thogs pa dang /_ma lus pa dang /_mi bgrod pa'o/_/lang ka'i bdag po mdzad pa gang zhe na/_'di lta ste/_gdul bya'i gzigs par mdzad pa dang /_sprul pa 'gyed par mdzad pa dang /_ci gsol gsan par mdzad pa dang /_mgon skyabs 
[\[127a.4\]]dam par mdzad pa dang /_dug chen zad par mdzad pa dang /_theg mchog ston par mdzad pa dang /_skye bzhi gcod par mdzad pa dang /_rgyud drug 'don par mdzad pa dang /_mtha' drug rdzogs par mdzad pa dang /_las bzhes sgrol bar mdzad pa'o/_/lang ka'i 
[\[127a.5\]]bdag po che ba gang zhe na/_'di lta ste/_gnyen po med pa'i che ba dang /_'gran zla med pa'i che ba dang /_khyad par du 'phags pa'i che ba dang /_che btsan gcig pu'i che ba dang /_tsham ngam rlabs kyi che ba dang /_rmad du byung ba'i che ba dang /_thams cad 
[\[127a.6\]]du ma pham pa'i che ba dang /_mnga' dbang rdzogs pa'i che ba dang /_kun las rgyal ba'i che ba dang /_yongs su mi nub pa'i che ba'o/_/lang ka'i bdag po mngon pa'i rtog pa gang zhe na/_'di lta ste/_sku'i rngom spyom gyis bye ba sa yar mngon pa dang /_gsung 
[\[127a.7\]]gi rngom spyom bstan pa rgya mtshor mngon pa dang /_thugs kyi rngom spyom chos nyid nam mkha' mngon pa dang /_mthu'i rngom spyom nam mkha'i dbyings ltar mngon pa'o/_/lang ka'i bdag po de dag kyang tshul bcu dang drug gis rdzogs par 'gyur te/_de yang 
[\[127b\]]
[\[127b.1\]]gang zhe na/_'di lta ste/_ji ltar snang ba'i ri bo lta bu'i tshul dang /_cir yang 'gyur ba gar thabs lta bu'i tshul dang /_zil gyis non pa khyad par du byung ba'i tshul dang /_tsham ngam chen po'i stobs rngams su 'gying ba'i tshul dang /_gang du rngub pa zhal gyi 
[\[127b.2\]]tshul dang /_cir yang 'gyur ba ljags kyi tshul dang /_yongs su gcod pa tshems kyi tshul dang /_go bar sgrogs pa 'brug sgra sgrogs pa'i tshul dang /_dgongs pa nam mkha'i skar tshogs lta bu'i tshul dang /_phrin las rgya mtsho dba' rlabs lta bu'i tshul dang /_yon 
[\[127b.3\]]tan sa gzhi rtsi shing lta bu'i tshul dang /_thugs rje gar gyi phreng ba lta bu'i tshul dang /_gnas kyi khyad par 'byung zhing sdud pa dur khrod kyi tshul dang /_gnon pa'i khyad par spa bkong ba'i tshul dang /_zhing gi khyad par bla na med pa'i tshul dang /_spyod pa'i 
[\[127b.4\]]khyad par cig car grub la mi skyor ba'i tshul lo/_/lang ka'i bdag po spyod pa'i rtog pa gang zhe na/_'di lta ste/_sku'i gzi brjid seng ge'i 'bum gzugs lta bu dang /_gsung gi gzi brjid 'brug stong ldir ba lta bu dang /_thugs kyi gzi brjid nam mkha'i 
[\[127b.5\]]gtos chen lta bu dang /_yon tan gyi gzi brjid nor bu rin po che lta bu dang /_phrin las kyi gzi brjid chen po'i dkyil 'khor lta bu ste/_lang ka'i bdag po de dag ni gzi brjid bcu gnyis kyis rdzogs pa yin te/_de yang gang zhe na/_'di lta ste/_sku che yan 
[\[127b.6\]]lag rags pa'i gzi brjid dang /_grangs mang rkyen dang 'tsham pa'i gzi brjid dang /_bkur 'os gtso bor mthong ba'i gzi brjid dang /_khyad zhugs yid dang 'thad pa'i gzi brjid dang /_gdangs chen stong gsum gang ba'i gzi brjid dang /_tshig myur the 
[\[127b.7\]]tshom gcod pa'i gzi brjid dang /_bdag la nyi tsher ston pa'i gzi brjid dang /_khyad par yon tan mthong ba'i gzi brjid dang /_yangs pas re dogs med pa'i gzi brjid dang /_gsal bas mtha' gnyis spangs pa'i gzi brjid dang /_thugs rje thugs dam 
[\[128a\]]
[\[128a.1\]]rdzogs pa'i gzi brjid dang /_ma rmongs thabs kyis 'dul ba'i gzi brjid dang /_med la zad mi shes pa'i gzi brjid dang /_gcig la 'dod dgur ston pa'i gzi brjid dang /_gnod sbyor phan par mdzad pa'i gzi brjid dang /_thabs mkhas 
[\[128a.2\]]skyon gyis ma gos pa'i gzi brjid dang /_mi bsnyengs nyam bag rol ba'i gzi brjid dang /_'khor bar yun [{]rings [,]ring [}]mi bsnyel ba'i gzi brjid dang /_mgon skyabs rgyun du mdzad pa'i gzi brjid dang /_dgongs don lhun gyis grub pa'i gzi brjid do/_/lang 
[\[128a.3\]]ka'i bdag po rtags kyi rtog pa gang zhe na/_'di lta ste/_chos kyi rgyal po bsnyengs pa mi mnga' ba'i dbang chen po brnyes pa'i rtags dang /_nyam bag chen po rol pa'i rtags dang /_gang gi dpung gis mi bsnyengs pa'i rtags dang /_yun gyi don srid 
[\[128a.4\]]brnyes pa'i rtags dang /_stobs kyis gzhan gang gnon pa'i rtags dang /_rdzu 'phrul gyis mi gnas par skyod pa'i rtags dang /_mi zad pa'i mdzod mnga' ba'i rtags te/_lang ka'i bdag po de la mnga' dbang chen po brnyes pa'i rtags ni 'di lta 
[\[128a.5\]]ste/_gang dbang bcu yongs su rdzogs pa'o/_/bcu gang zhe na/_skye ba dang /_yo byad dang /_mos pa dang /_rdzu 'phrul dang /_chos dang /_ye shes dang /_sems dang /_tshe dang /_las dang /_smon lam la dbang ba'o/_/lang ka'i bdag po nyam 
[\[128a.6\]]bag chen por rol pa'i rtags gang zhe na/_'di lta ste/_phyag rgya bzhi la rol ba ste/_sku'i mnyam pa nyid dang /_thugs kyi thigs pa dang /_gsung gi 'grel pa dang /_phrin las kyi rlabs la rol ba'o/_/lang ka'i bdag po gang gi dpung gis mi 
[\[128a.7\]]bsnyengs pa'i rtags ni 'di lta ste/_sgeg pa'i tshul dang /_dpa' bo'i tshul dang /_'jigs pa'i tshul dang /_gshe ba'i tshul dang /_bzhad pa'i tshul dang /_snying rje'i tshul dang /_rngam pa'i tshul dang /_ngo mtshar ba'i tshul dang /_zhi ba'i tshul lo/_lang 
[\[128b\]]
[\[128b.1\]]ka'i bdag po yun gyi don srid brnyes pa'i rtags ni 'di lta ste/_byams pa'i blo dang /_snying rje'i gros dang /_dga' ba'i thabs dang /_btang snyoms kyi mdo'o/_/lang ka'i bdag po stobs kyis gzhan gang gnon pa'i rtags ni 'di lta ste/_snying rje'i 
[\[128b.2\]]stobs dang /_chos nyid kyi stobs dang /_mi 'byed pa'i stobs dang /_grub pa'i stobs dang /_ma spangs pa'i stobs dang /_ma g.yos pa'i stobs dang /_smon lam gyi stobs dang /_sprul pa'i stobs dang /_mi gtong ba'i stobs dang /_chags pa'i 
[\[128b.3\]]stobs so/_/lang ka'i bdag po rdzu 'phrul gyis mi gnas par skyod pa'i rtags gang zhe na/_'di lta ste/_chos nyid kyi rdzu 'phrul dang /_ye shes kyi rdzu 'phrul dang /_thugs rje'i rdzu 'phrul dang /_sprul pa'i rdzu 'phrul lo/_/lang ka'i bdag po mi zad 
[\[128b.4\]]pa'i mdzod mnga' ba'i rtags gang zhe na/_'di lta ste/_'dod pa skong ba dang /_mi zad par 'byung ba dang /_mun pa sel ba dang /_rgyun mi 'chad pa'o/_/lang ka'i bdag po de dag ni rdzu 'phrul gyi cho 'phrul zhes bya ste/_lang ka'i bdag po rdzu 'phrul gyi cho 
[\[128b.5\]]'phrul gyis bsdus pa'i rtog pa mtha' yas ji snyed pa kun so sor ma 'dres pa gcig tu yongs su 'grel to/_/de skad ces smras pas/_lang ka'i bdag po la sogs pa dman pa'i lus kyi sems dpa'i rnams chos thams cad rdzu 'phrul gyi cho 'phrul tsam du 
[\[128b.6\]]snang bar mthong ngo /_/sangs rgyas kun gyi dgongs pa 'dus pa'i mdo chen po las rdzu 'phrul gyi cho 'phrul bstan pa'i le'u ste bcu drug pa'o//_//de nas yang gsang ba pa'i bdag pos lang ka'i bdag po la bos te smras pa/_kye lang ka'i bdag po 
[\[128b.7\]]chos snang ba'i cho 'phrul gang zhe na/_'di lta ste/_gang gis gang du chos snang bar nges pa'i cho 'phrul bstan pas de dang der 'jig rten gyi khams de dang de dag thams cad g.yos/_rab tu g.yos/_kun du rab tu g.yos/_'gul/_rab tu 'gul/_kun 
[\[129a\]]
[\[129a.1\]]du rab tu 'gul/_ldeg_/rab tu ldeg_/kun du rab tu ldeg_/'ur/_rab tu 'ur/_kun du rab tu 'ur/_chem/_rab tu chem/_kun du rab tu chem/_mtha' mtho na dbus dma'/_dbus mtho na mtha' dma'/_shar mtho na nub dma'/_nub 
[\[129a.2\]]mtho na shar dma'/_lho mtho na byang dma'/_byang mtho na lho dma' bar gyur te/_phyi nang gi mun pa thams cad sbyangs nas 'gro ba mtha' thug pa med pa dag spro ba'i ngo mtshar bskyed/_sems kyi dkyil 'khor 'od gsal/_theg pa chen po'i chos nyid kyi dga' 
[\[129a.3\]]ba'i ro tshor/_thams cad re zhing dam pa'i chos nyid du snang ba ni 'di lta ste/_'jig rten mtha' yas rdul snyed du/_/sprul pa mtha' yas rdul snyed spros/_/mun bsal dngos po kun sbyangs te/_/thams cad ma bcos de bzhin snang /_/sprul pa'i don ni rdul snyed 
[\[129a.4\]]las/_/chos nyid nges par snang ba'i sgo/_/gnyis las bcu bzhir snang ba ni/_/yi ge'i 'bru tshogs gsal bar snang /_/lang ka'i bdag po 'di lta ste/_a chos kyi dbyings nyid rnam par snang ba'i sgo'o/_/hU~M ye shes kyi chos nyid rnam par snang ba'i sgo'o/_/
[\[129a.5\]]hU~M mi g.yo ba'i chos nyid yongs su snang ba'i sgo'o/_/oM cir yang snang ba'i chos nyid rnam par snang ba'i sgo'o/_/swA sna tshogs 'byung ba'i chos nyid rnam par snang ba'i sgo'o/_/oMHmtha' yas chos nyid rnam par snang ba'i sgo'o/_/hA don yod grub pa'i chos nyid 
[\[129a.6\]]rnam par snang ba'i sgo'o/_/mU~M brjod pa las 'das pa'i chos nyid rnam par snang ba'i sgo'o/_/lAM skye 'gag med pa'i chos nyid rnam par snang ba'i sgo'o/_/rmA~M mi zad pa'i chos nyid rnam par snang ba'i sgo'o/_/phyA~M skyon med pa'i chos nyid rnam par snang ba'i sgo'o/_/
[\[129a.7\]]tA~M thogs pa med pa'i chos nyid rnam par snang ba'i sgo'o/_/hrIMHgsung 'dzin pa'i chos nyid rnam par snang ba'i sgo'o/_/trAM go 'byed pa'i chos nyid rnam par snang ba'i sgo'o/_/k+Sha mthong ba'i chos nyid rnam par snang ba'i sgo'o/_/dzrIM 'joms pa'i chos nyid rnam par snang 
[\[129b\]]
[\[129b.1\]]ba'i sgo'o/_/hU~M rtsa ba byang chub sems kyi chos nyid rnam par snang ba'i sgo'o/_/TAM cir yang 'byung ba'i chos nyid rnam par snang ba'i sgo'o/_/trIM sgra sgrogs pa'i chos nyid rnam par snang ba'i sgo'o/_/a cir yang ma nges pa'i chos nyid rnam par snang ba'i sgo'o/_/mai 
[\[129b.2\]]byams pa chen po'i chos nyid rnam par snang ba'i sgo'o/_th+l+hIM snying rje chen po'i chos nyid rnam par snang ba'i sgo'o/_/hU~M dga' ba chen po'i chos nyid rnam par snang ba'i sgo'o/_/mU~M btang snyoms chen po'i chos nyid rnam par snang ba'i sgo'o/_/du ting nge 'dzin gyi cho 'phrul 
[\[129b.3\]]gyi chos nyid rnam par snang ba'i sgo'o/_/pu dbang bskur ba'i cho 'phrul gyi chos nyid rnam par snang ba'i sgo'o/_/ba~M byin gyi brlabs kyi cho 'phrul gyi chos nyid rnam par snang ba'i sgo'o/_/hoHmchod pa'i cho 'phrul gyi chos nyid rnam par snang ba'i sgo'o/_/ya stong pa nyid 
[\[129b.4\]]kyi rnam par thar pa'i chos nyid rnam par snang ba'i sgo'o/_/tha mtshan ma med pa'i rnam par thar pa'i chos nyid rnam par snang ba'i sgo'o/_/hriHsmon pa med pa'i rnam par thar pa'i chos nyid rnam par snang ba'i sgo'o/_hU~M thabs la mkhas pa'i rnam par thar 
[\[129b.5\]]pa'i chos nyid rnam par snang ba'i sgo'o/_/dzaHdon 'dren pa'i chos nyid rnam par snang ba'i sgo'o/_/hU~M don brjod pa'i chos nyid rnam par snang ba'i sgo'o/_/ba~M don spyod pa'i chos nyid rnam par snang ba'i sgo'o/_/hoHdon mthun pa'i chos nyid rnam par snang ba'i sgo'o/_/
[\[129b.6\]]kr-iM byang chub kyi chos nyid rnam par snang ba'i sgo'o/_/tru~M stobs kyi chos nyid rnam par snang ba'i sgo'o/_/sruM dbang po'i chos nyid rnam par snang ba'i sgo'o/_/pra rdzu 'phrul gyi chos nyid rnam par snang ba'i sgo'o/_/k+Sha~M spong ba'i mtshan nyid rnam par snang ba'i 
[\[129b.7\]]sgo'o/_/ye dran pa'i chos nyid rnam par snang ba'i sgo'o/_/bru~M stong pa'i chos nyid rnam par snang ba'i sgo'o/_/e khro bo'i chos nyid rnam par snang ba'i sgo'o/_/ba~M zhi ba'i chos nyid rnam par snang ba'i sgo'o/_/ma mtha' rgyas pa'i chos nyid rnam par 
[\[130a\]]
[\[130a.1\]]snang ba'i sgo'o/_/ya sdud pa'i chos nyid rnam par snang ba'i sgo'o/_/shwa phyi nang 'byung ba'i chos nyid rnam par snang ba'i sgo'o/_/d+ha chos 'byung ba'i chos nyid rnam par snang ba'i sgo'o/_/ma dran pa'i chos nyid rnam par snang ba'i sgo'o/_/
[\[130a.2\]]hA bod pa'i chos nyid rnam par snang ba'i sgo'o/_/pra spro ba'i chos nyid rnam par snang ba'i sgo'o/_/k+ShaHni mthar zad pa'i chos nyid rnam par snang ba'i sgo'o/_/dz+nyA shes pa'i chos nyid rnam par snang ba'i sgo'o/_/te rgyu'i chos nyid rnam par snang ba'i sgo'o/_/sa~M 
[\[130a.3\]]'bras bu'i chos nyid rnam par snang ba'i sgo'o/_/tha~M rkyen gyi chos nyid rnam par snang ba'i sgo'o/_/ska phung po'i chos nyid rnam par snang ba'i sgo'o/_/kra las kyi chos nyid rnam par snang ba'i sgo'o/_/ba~M nag po'i chos nyid rnam par snang ba'i sgo'o/_/tra dkar 
[\[130a.4\]]po'i chos nyid rnam par snang ba'i sgo'o/_/oM rang grub pa'i chos nyid rnam par snang ba'i sgo'o/_/hU~M rtsa ba'i chos nyid rnam par snang ba'i sgo'o/_/rmU~M ji bzhin pa'i chos nyid rnam par snang ba'i sgo'o/_/lang ka'i bdag po de dag ni yi ge'i cho 'phrul las chos 
[\[130a.5\]]rnam par snang ba'o/_/de ci'i phyir zhe na/_lang ka'i bdag po yi ge'i sgo nas chos thams cad nam mkha' dang 'dra bar khong du chud par 'gyur ro/_/gzungs dang /_sgra dang /_dran pa dang /_blo gros dang /_rtogs pa dang /_gsal ba thob par 'gyur ro/_/
[\[130a.6\]]de bzhin du yi ge ni chos thams cad kyi sgo yang 'byed par 'gyur ro/_/don yang mtshon par byed do/_/rang bzhin yang rtogs par byed do/_/lang ka'i bdag po de dag ni yi ge'i cho 'phrul gyi sgo nas chos nyid du rnam par snang ba'o/_/lang ka'i bdag po 
[\[130a.7\]]gang ma bcos par chos snang ba'i cho 'phrul gang zhe na/_'di lta ste/_chos can mtshan mar snang ba'i rang bzhin rnams/_/chos nyid mtshan ma med pa'i ngang du snang /_/sems can dngos por snang ba'i rang bzhin rnams/_/sems nyid dngos po med 
[\[130b\]]
[\[130b.1\]]pa'i ngang du snang /_/ji snyed rnam par snang ba'i rang bzhin rnams/_/ji bzhin de bzhin nyid kyi ngang du snang /_/nyon mongs dug lngar snang ba'i rang bzhin rnams/_/rnam grol ye shes lnga yi ngang du snang /_/dug gsum rtsa bar snang ba'i rang bzhin 
[\[130b.2\]]rnams/_/sku gsum lhun gyis grub pa'i ngang du snang /_/gzung 'dzin rtog par snang ba'i rang bzhin rnams/_/dbyings dang ye shes gnyis med ngang du snang /_/bya dang byed par snang ba'i rang bzhin rnams/_/thabs dang shes rab 'brel ba'i ngang du snang /_/
[\[130b.3\]]'jig tshogs phung por snang ba'i rang bzhin rnams/_/rnam grol zag med phung po'i ngang du snang /_/kun nas nyon mongs 'khor ba'i rang bzhin rnams/_/rnam byang mya ngan 'das pa'i ngang du snang /_/'jig rten g.yo rdul mi g.yo'i rang bzhin rnams/_/
[\[130b.4\]]rgyal ba bzhi bcu gnyis kyi ngang du snang /_/mya ngan 'das dang 'khor ba'i rang bzhin rnams/_/btsal med ma bcos de nyid ngang du snang /_/zhes yongs su grag cing grags par 'gyur ro/_/lang ka'i bdag po de ni chos snang ba'i cho 'phrul te/_/de dag 
[\[130b.5\]]kyang so sor ma 'dres par gcig tu yongs su 'grel to/_/sangs rgyas kun gyi dgongs pa 'dus pa'i mdo chen po las chos snang ba'i cho 'phrul bstan pa'i le'u ste bcu bdun pa'o//_//lang ka'i bdag po kun brjod pa'i cho 'phrul gang zhe na/_'di 
[\[130b.6\]]lta ste/_chos kun ma 'dres yongs rdzogs pa/_/nges pa ji ltar yin pa'i don/_/phyin ci ma log nyid brjod pa/_/de nyid rnam dag lam chen yin/_/sku dang gsung thugs rang bzhin yang /_/gang na med de de kho na/_/dpag med rgyal ba mtha' yas 
[\[130b.7\]]kyang /_/gzhan na med de de nyid yin/_/gti mug ma 'dres kun nas rmongs/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/zhe sdang ma 'dres mnar sems pa/_/yongs su rdzogs pas stong 
[\[131a\]]
[\[131a.1\]]bdag med/_/de nyid ma 'dres yongs rdzogs na/_/ma bcos de bzhin nyid kho na/_/nga rgyal ma 'dres ri bo che/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/'dod 
[\[131a.2\]]chags ma 'dres kun du zhen/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/phrag dog ma 'dres kun nas 'khrugs/_/yongs su rdzogs pas stong bdag med/_/de nyid ma 'dres yongs 
[\[131a.3\]]rdzogs na/_/ma bcos de bzhin nyid kho na/_/gzugs ni ma 'dres 'jigs pa nyid/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/tshor ba ma 'dres myong ba nyid/_/yongs su rdzogs pas 
[\[131a.4\]]stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/'du shes ma 'dres 'dzin pa nyid/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/'du shes ma 'dres 
[\[131a.5\]]mngon du byed/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/rnam rig ma 'dres tha dad shes/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos 
[\[131a.6\]]de bzhin nyid kho na/_/sdug bsngal ma 'dres kun gdung ba/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/khams ni ma 'dres sa bon nyid/_/yongs su rdzogs pas stong bdag med/_/de 
[\[131a.7\]]nyid ma 'dres yongs rdzogs na/_/ma bcos de bzhin nyid kho na/_/skye mched ma 'dres skye ba'i sgo/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/rgyu rkyen ma 'dres 'du 'phro nyid/_/yongs su 
[\[131b\]]
[\[131b.1\]]rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/ma chags ma 'dres gtong ba nyid/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/dag 
[\[131b.2\]]pa ma 'dres gdung ba med/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/mi g.yo ma 'dres mi 'khrug pa/_/yongs su rdzogs pas stong bdag med/_/de nyid ma 'dres yongs rdzogs na/_/
[\[131b.3\]]ma bcos de bzhin nyid kho na/_/brtson 'grus ma 'dres thub pa med/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/bsam pa ma 'dres sdud pa nyid/_/yongs su rdzogs pas stong bdag med/_/
[\[131b.4\]]de nyid ma 'dres yongs rdzogs na/_/ma bcos de bzhin nyid kho na/_/gcod pa ma 'dres chags pa med/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/bsam pa tshad med snyoms 'jug bzhi/_/
[\[131b.5\]]ma 'dres mi 'khrug yongs rdzogs pas/_/stong pa bdag med chos nyid de/_/ma bcos de bzhin nyid kho na/_/kun kyang ma 'dres 'byung ba nyid/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/
[\[131b.6\]]stong nyid rnam thar ma 'dres dben/_/mtshan med ma 'dres zhi ba nyid/_/smon med ma 'dres sdug bsngal sel/_/yongs su rdzogs pas stong bdag med/_/ma bcos de bzhin nyid kho na/_/rnam thar ma 'dres rnam par 'grel/_/yongs su rdzogs pas 
[\[131b.7\]]stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/stobs ni ma 'dres gdon mi za/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/mi 'jigs ma 
[\[132a\]]
[\[132a.1\]]'dres shin tu brtan/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/snying rje ma 'dras skyob pa nyid/_/yongs su rdzogs pas stong bdag med/_/de nyid ma 'dres yongs rdzogs 
[\[132a.2\]]na/_/ma bcos de bzhin nyid kho na/_/byams pa ma 'dres phan 'dogs pa/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/dga' ba ma 'dres 'gyod pa med/_/yongs su rdzogs pas 
[\[132a.3\]]stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/btang snyoms ma 'dres yangs pa nyid/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/gzugs ni ma 
[\[132a.4\]]'dres 'brel pa nyid/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/ting 'dzin ma 'dres mi g.yeng ba/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos 
[\[132a.5\]]de bzhin nyid kho na/_/ma 'dres pa nyid mi 'phrogs pa/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/kun grol ma 'dres mngon sum pa/_/yongs su rdzogs pas stong bdag med/_/de nyid ma 
[\[132a.6\]]'dres yongs rdzogs na/_/ma bcos de bzhin nyid kho na/_/chos can ma 'dres sna tshogs pa/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/ye shes kun mkhyen skye 'gag med/_/yongs su rdzogs 
[\[132a.7\]]pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/dbyings nyid med la mi zad pa/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/sprul pa med 'byung 
[\[132b\]]
[\[132b.1\]]rgyun mi 'chad/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/rdzogs sku ma 'dres phun sum tshogs/_/yongs su rdzogs pas stong bdag med/_/de nyid ma 'dres yongs rdzogs na/_/
[\[132b.2\]]ma bcos de bzhin nyid kho na/_/chos sku rnam par dag pa'i nyid/_/yongs su rdzogs pas stong bdag med/_/de nyid ma 'dres yongs rdzogs na/_/ma bcos de bzhin nyid kho na/_/thams cad ma 'dres tha dad pa/_/yongs su rdzogs pas stong bdag med/_/
[\[132b.3\]]de nyid ma 'dres yongs rdzogs na/_/ma bcos de bzhin nyid kho na/_/chos kun brjod pa'i cho 'phrul las/_/ma bcos de bzhin nyid snang ba/_/dbu mar mi dmigs gsang ba nyid/_/skyes bu dam pa'i spyod yul yin/_/gsang sngags rdo rje theg chen 
[\[132b.4\]]'di/_/de bzhin gshegs pa nyid du gsal/_/ci phyir rdo rje gsang sngags dang /_/sems can sangs rgyas tha dad min/_/gsang sngags rdo rje rnal 'byor pa/_/skyes bu thabs kyi pha rol phyin/_/rdo rje rnal 'byor mi ldan na/_/de nyid thabs dang shes 
[\[132b.5\]]rab bral/_/de bas rnal 'byor chen po yis/_/rdo rje gsang sngags dam pa yi/_/cho 'phrul bzhi yi rang bzhin las/_/nam yang 'da' bar bya ba min/_/zhes smras pas/_ma 'dres pa yongs su rdzogs pa ni chos thams cad kun du bzang po nyid 
[\[132b.6\]]do zhes yongs su grag cing grags par gyur to/_/lang ka'i bdag po de dag ni kun brjod pa'i cho 'phrul te/_de dag kyang so sor ma 'dres par de kho na nyid gcig tu yongs su 'grel to/_/sangs rgyas kun gyi dgongs pa 'dus pa'i mdo chen 
[\[132b.7\]]po las kun brjod pa'i cho 'phrul bstan pa zhes bya ba'i le'u ste [{]bcwa [,]bco [}]brgyad pa'o//_//lang ka'i bdag po de la rjes su bstan pa'i cho 'phrul gang zhe na/_zhi gnas yongs su rdzogs par 'grel pa ni 'di lta ste/_ji snyed pa thams cad ji 
[\[133a\]]
[\[133a.1\]]bzhin pa nyid du yongs su rdzogs pa 'ba' zhig go/_/de ji lta zhe na/_'di lta ste/_de nyid mi g.yo nam mkha' la/_/g.yo rdul tha dad ji snyed pa/_/mi rtog ye shes rgya mtsho che/_/gcig las rnam pa yongs kyis med/_/rang bzhin lhun 
[\[133a.2\]]grub dkyil 'khor che/_/de na dman dang sems dpa' dang /_/spyod pa'i rnal 'byor ming yang med/_/lhun mnyam byang chub snying po las/_/nges pa'i dgongs pa'i mnyam rnyed nas/_/ji bzhin ma bcos de kho na/_/zab mo dam pa nges pa'i don/_/ngo 
[\[133a.3\]]mtshar dam pa chen po yis/_/rdo rje snying po nyid la nyid/_/dgongs pa'i don la 'di skad 'grel/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/skye pa med las thams cad skyes/_/skyes pa nyid na skye ba med/_/e ma'o ngo 
[\[133a.4\]]mtshar rmad kyi chos/_/rdzogs pa'i sangs rgyas kun gyi gsang /_/'gag pa med las thams cad 'gag_/'gag pa nyid na 'gag pa med/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/dmigs pa med las thams cad 
[\[133a.5\]]dmigs/_/dmigs pa nyid na dmigs pa med/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/mi gnas pa las thams cad gnas/_/gnas pa nyid na gnas pa med/_/e ma'o ngo mtshar rmad kyi chos/_/rdzogs pa'i 
[\[133a.6\]]sangs rgyas kun gyi gsang /_/'gro 'ong med las 'gro 'ong nyid/_/'gro 'ong nyid na 'gro 'ong med/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/ma bcos ma bslad byas pa med/_/ji bzhin rang bzhin rnam par dag_/
[\[133a.7\]]e ma'o ngo mtshar rmad kyi chos/_/rdzogs pa'i sangs rgyas kun kyi gsang /_/rang bzhin med pa'i rang bzhin las/_/bde ba chen po lhun gyis grub/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/gzhi rtsa med pa'i 
[\[133b\]]
[\[133b.1\]]sems nyid ni/_/chos rnams kun gyi rtsa ba yin/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/stong pa ma yin mi stong min/_/dbu ma dmigs su yod ma yin/_/e ma'o ngo mtshar rmad kyi chos/_/rdzogs pa'i sangs 
[\[133b.2\]]rgyas kun gyi gsang /_/nges par brtags na rtag pa nyid/_/rtag chad de nyid gnyen po med/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/nges par chan na chad pa med/_/byang chub nyid de log rgyun chad/_/e ma'o ngo 
[\[133b.3\]]mtshar rmad kyi chos/_/rdzogs pa'i sangs rgyas kun gyi gsang /_/chos so cog gi rang bzhin ni/_/sangs rgyas nyid de log rgyun chad/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/sangs rgyas nyid las gzhan pa'i 
[\[133b.4\]]chos/_/sangs rgyas nyid kyis mi bsnyes so/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/rab 'byam mtha' yas gang nas kyang /_/rdzogs pa'i sangs rgyas yong mi tshol/_/e ma'o ngo mtshar rmad kyi chos/_/rdzogs 
[\[133b.5\]]pa'i sangs rgyas kun gyi gsang /_/sems nyid rtog pa sangs rgyas te/_/de las gzhan du yod ma yin/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/srid gsum ye nas snying po nyid/_/ma nor ma bcos lhun 
[\[133b.6\]]gyis grub/_/e ma'o ngo mtshar rmad kyi chos/_/rdzogs ba'i sangs rgyas kun gyi gseng /_/rang bzhin lhun gyis grub pa'i dbyings/_/btsal ba med par rdzogs sangs rgyas/_/e ma'o ngo mtshar rmad kyi chos/_/rdzogs pa'i sangs rgyas kun 
[\[133b.7\]]gyi gsang /_/kun nas kun du ngang bzang po/_/thams cad ye 'byam rmad du grags/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/snying po byang chub de nyid las/_/ma gtogs gang yang yod ma yin/_/e ma'o ngo 
[\[134a\]]
[\[134a.1\]]mtshar rmad kyi chos/_/rdzogs pa'i sangs rgyas kun gyi gsang /_/thams cad sangs rgyas yin pa la/_/rtog pas bsgribs pas de ma shes/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/
[\[134a.2\]]rtog pa nyid na rtog med phyir/_/bde gshegs snying bo gzhan nas min/_/e ma'o ngo mtshar rmad kyi chos/_/rdzogs ba'i sangs rgyas kun gyi gsang /_/kun gyi snying po byang chub la/_/ye nas dgongs pa lhun gyis grub/_/e ma'o ngo mtshar rmad kyi 
[\[134a.3\]]chos/_/rdzogs pa'i sangs rgyas kun gyi gsang /_/rdo rje gsang ba'i snying po la/_/sgrub dang bsgrub par bya ba med/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/ye nyid 'bras bu dam pa la/_/thob par bya ba ga 
[\[134a.4\]]la yod/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/gsang sngags gsang ba'i snying po 'di/_/sangs rgyas sems can kun gyi gsang /_/e ma'o ngo mtshar rmad kyi chos/_/rdzogs pa'i sangs rgyas kun gyi 
[\[134a.5\]]gsang /_/'dus pa gsang ba rmad 'byung ba/_/rdo rje snying po 'dus pa nyid/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/gsang ba dam pa'i snying po 'di/_/sangs rgyas kun gyi nges pa'o/_/e ma'o ngo mtshar rmad 
[\[134a.6\]]kyi chos/_/rdzogs pa'i sangs rgyas kun gyi gsang /_/zla ba gsang ba las byung ba'i/_/gsung gi thig le zab mo byung /_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/sangs rgyas kun dang mnyam sbyor bas/_/
[\[134a.7\]]gzugs snang mkha' la 'ja' ltar gsal/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/snang srid sgyu ma'i ye shes las/_/sprul pa'i dra ba sprin phung byung /_/e ma'o ngo mtshar rmad kyi chos/_/rdzogs pa'i sangs rgyas 
[\[134b\]]
[\[134b.1\]]kun gyi gsang /_/sprul pa thabs kyi dra pa las/_/mtha' gnyis 'dzin pa'i zhags pa byung /_/e ma'o ngo mtshar rmad kyi chos/_/rdzogs pa'i sangs rgyas kun gyi gsung /_/bya bral rnal 'byor mthun 'jug spyod/_/sbyor thabs bya ba las rgyud byung /_/
[\[134b.2\]]e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/lhag par mthong dang zhi bar gnas/_/dag pa'i mtha' gnyis nges par byung /_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/sde mdzod 
[\[134b.3\]]dam pa'i bka' lung rnams/_/'byung gnas gtan la nges par 'bebs/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/gdul bya'i yul ni ji snyed pa'i/_/gsung gi sgo yang de snyed 'byung /_/e ma'o ngo mtshar rmad 
[\[134b.4\]]kyi chos/_/rdzogs pa'i sangs rgyas kun gyi gsang /_/rab 'byam rmad du grags pa 'di/_/bka' yi rab rgyud dam pa nyid/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/ji bzhin pa yi de kho na/_/bstan pa 'byung 
[\[134b.5\]]ba'i snying po mchog_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/zab mo 'dus pa'i gtan tshigs 'di/_/sangs rgyas 'byung ba'i snying po'i yum/_/rnam pa sna tshogs snang bar mdzad/_/mi 'gyur mi 'jug rdo rje sems/_/
[\[134b.6\]]dpag tu med pa gsung mtha' yas/_/yon tan rin chen sna tshogs 'byung /_/mtha' dag lhun grub gdon mi za/_/rdo rje snying po nyid la nyid/_/nyi ma thugs kyi dkyil 'khor shar/_/bsam med bsam gyis mi khyab pa'i/_/dpag med brgyad khri bzhi 
[\[134b.7\]]stong sgo/_/grags pa'i rnam grangs bsam yas kyang /_/nges pa'i theg pa gcig las med/_/gsang nyid ma nges 'jug bar du/_/theg pa'i sgo yang bsam mi khyab/_/gsang nyid nges par snang ma thag_/theg pa'i sgo yang de las med/_/brjod dang 
[\[135a\]]
[\[135a.1\]]bstan pa'i rnam grangs kun/_/bkri ba'i don de de nyid min/_/tshig brda brjod pas don rnyed pa/_/sgron mes mun khung gser tshol ltar/_/gsang ba'i snying po'i mdzod brtol te/_/dam pa rnams kyi gter chen 'byin/_/thig le 
[\[135a.2\]]gcig gis kun la khyab/_/thams cad lung chen nges par bstan/_/de dag de nyid ngang grol na/_/gsang sngags mthong ba sangs rgyas te/_/kun kyang bde chen byang chub sems/_/rtog bral dri med rnam par dag_/bde chen nyid la bde chen rdzogs/_/
[\[135a.3\]]ye shes nyi ma'i snying po shar/_/ma lus mtha' dag thig le'i rgya/_/ye nas btsal med btsal mi dgos/_/rgyu 'bras dbyer med de nyid de/_/mi g.yo mi rtog yul 'das la/_/rgyu dang 'bras bur rtog 'dzin gyis/_/thams cad sgyu ma 'khrul pas 
[\[135a.4\]]bcings/_/rang byung ye shes nyi ma nyid/_/ma bcos ji bzhin gnas pa na/_/snying po nyid du gol sa med/_/thams cad byang chub snying po bas/_/kun kyang ma btsal bde bar gnos/_/snang srid 'khor ba'i kha brgyud kyang /_/snying po dbyings 
[\[135a.5\]]las gar mi phyin/_/mtha' thug med pa'i gzhi bgrod kyang /_/snying po de las g.yos pa med/_/dpag med rgyal ba kun bsgrun kyang /_/snying po yongs su 'phel ba med/_/sems can mtha' thug med 'byung yang /_/de nyid de las 'grib pa med/_/
[\[135a.6\]]skye bzhi rgyud lngar gang snang ba/_/sangs rgyas nyid de ye shes sku/_/thams cad de nyid de gcig pas/_/ye nas sangs rgyas bde chen nyid/_/skye 'gag med pa'i snying po yin/_/bya byed med pa'i dkyil 'khor gsum/_/ye nas bsgrubs zin lhun gyis 
[\[135a.7\]]grub/_/sgrub pa 'di la gang gnas pa/_/rnal 'byor de nyid skal ba bzang /_/ji ltar bsgoms bsgrubs ci spyad kyang /_/de nyid yin te don gyi mchog_/rgyal ba kun gyi snying po nyid/_/byin brlabs ngo mtshar rgya cher 'byung /_/rgyal ba rgya mtsho rnams 
[\[135b\]]
[\[135b.1\]]kyi yum/_/sangs rgyas bde chen de las byung /_/ma lus kun gyi snying po 'di/_/spros med thig ler gnas pa las/_/rgyal sras sems can kun gyi phyir/_/nyid la 'chad cing nyid la 'grel/_/zhi gnas mi rtog mkha' khyab la/_/lhag mthong ma rmongs 
[\[135b.2\]]'ja' tshon gsal/_/ma 'dres yongs su rdzogs pa las/_/dgongs pa nges par 'grel par bshad/_/lang ka'i bdag po stong pa nyid las de skad du sgra brnyan byung bas thams cad ma 'dres pa dang /_yongs su rdzogs par 'grel pa ni kun du bzang po 
[\[135b.3\]]nyid do/_/lang ka'i bdag po de ltar na gang gi dgongs pa nges par 'grel pa de dag kyang gzhi dang /_'jug pa dang /_sbyor ba dang /_rtsa ba dang /_/nges pa 'ba' zhig las gyur pa dang /_snang ba dang /_brjod pa dang /_bstan par rig par bya'o/_/de skad ces 
[\[135b.4\]]smras pas/_lang ka'i bdag po la sogs pa dman pa'i lus kyi sems dpa' rnams yi rangs te/_thams cad ma 'dres pa dang /_yongs su rdzogs par thugs su chud nas mtha' dbus med par grol te dbugs phyin par gyur to/_/sangs rgyas kun gyi 
[\[135b.5\]]dgongs pa 'dus pa'i mdo chen po las gang yongs su rdzogs par 'grel ba'i le'u ste bcu dgu pa'o//_//theg pa chen po nges par 'byung ba'i tshul las sangs rgyas kun gyi dgongs pa nges par 'grel ba'i gtam rgyud brjod pa'i chos kyi phyag rgya ye 
[\[135b.6\]]shes rnam par bgros pa ste byung tshul bstan pa lnga pa'o//_//de nas yang lang ka'i mnga' bdag byang chub sems dpa' sems dpa' chen po des gsang ba pa'i bdag po la sngon du byung ba'i tshig bcu gnyis pa'i drug pa gdul bya'i skabs la bab pa'i ched na 
[\[135b.7\]]byung zhes 'byung ba'i dri ba yongs su dris pa/_kye gsang ba pa'i bdag po nyid kyis theg pa chen po'i gsang ba dam pa 'byung ba'i tshul ston pas lung bstan pa gtam du brjod pa'i skabs su/_gdul bya'i skabs la bab pa'i tshe na yang byung zhes bkod pa de 'jig 
[\[136a\]]
[\[136a.1\]]rten pa gang zhig gdul bya'i skabs la bab nas yongs su btul ba grags pa lags/_smras pa/_lang ka'i bdag po gsang sngags 'byung ba'i rgyu gdul bya khyad par can 'jig rten sreg par byed pa khro bo tshul rngam pa gdul bya'i dus la nges 
[\[136a.2\]]par bab pa'i tshe yongs su btul ba na phyogs dus kun gyi sangs rgyas thams cad snying po byang chub gang na ba der 'dus nas skyes bu dam pa dag la rnam par bskul bas ji lta ji ltar rdo rje sems dpa'i sprul pa'i sgron ma yongs su bkod pa lta bu'i khro bo'i sprin rnam 
[\[136a.3\]]par 'jigs pa rdul snyed kyis btul ba de kho na'i tshe de kho na'i dus nyid du 'byung zhing grags so/_/smras pa/_gsang ba pa'i bdag po gdul bya de gang las byung /_de las dang skye ba ji ltar lags/_gsang sngags 'byung ba'i rgyur ji ltar 'gyur/_de 
[\[136a.4\]]skad ces gsol ba las/_gsang ba pa'i bdag pos smras pa/_kye lang ka'i bdag po de ni 'di lta ste/_dran pa dpag tu med pa 'das pa'i dus na sngon byung ba ni sangs rgyas mi bskyod pa zhes bya ba bskal ba kun dga' zhes bya ba la zhing khams mngon par 
[\[136a.5\]]dga' ba zhes bya bar byung ba'i bstan pa la rab tu byung ba'i dge slong thub dka' gzhon nu zhes bya ba gang ji lta ba bzhin theg pa chen po'i chos kyi 'khor lo bskor ba/_thams cad nas thams cad du ma bcos ma bslad pa'i rnal 'byor du gnas pa/_skyes bu 
[\[136a.6\]]dam par chud pa zhig byung ba des sems can thams cad rgyal ba'i sras su mthong zhing de dag yongs su bskul ba la brtson pa 'ba' zhig byed do/_/de'i tshe de'i dus na 'khor ba thog ma dang tha ma med par skye ba thog ma dang tha ma med pa'i las dang /_skye ba 
[\[136a.7\]]dpag tu med pa'i brjod kyis mi rdzogs te/_las skabs gcig gis skye ba cha gcig la gzung na 'di lta ste/_nye 'khor du khyim bdag ke'u ka ya zhes bya ba la bu thar pa nag po zhes bya ba zhig yod de/_bu de la g.yog dan bag zhes bya ba zhig 
[\[136b\]]
[\[136b.1\]]yod do/_/de'i tshe de'i dus na mi gang dag dge slong thub dka' gzhon nu la rnal 'byor gyi lam bslabs te/_kun kyang rnal 'byor gyi lam la gnas shing rnal 'byor la spyod par gyur to/_/de'i tshe de'i dus na thar pa nag po de 'di ltar rtog go_/dge 
[\[136b.2\]]slong thub dka' gzhon nu 'dis/_thams cad ji lta ba bzhin ston par thos nas thams cad ni dga' bar spyod pa bzhin du lam yod pa'i chos dag 'byung ngam zhes rtog la/_gang dag la yang dris pa las thams cad kyis de ltar 'byung bar smras so/_/
[\[136b.3\]]de nas g.yog dang bcas pas dge slong ga la ba der zhugs te gnas su phyin nas de 'dun pa legs par 'dun nas gsol pa/_dge slong chen po thams cad ji lta bar spyod pa bzhin du lam ston pa'i thabs la mkhas par thos na de de lta nyid du nges 
[\[136b.4\]]sam/_de skad ces gsol pa las smras pa/_rigs kyi bu de de lta nyid du 'byung ba dag yod par rung ngo /_/de skad ces smras pas/_thar pa g.yog dang bcas pa dga' mgu yi rangs te/_bdag g.yog dang bcas pa 'di khyod nyid kyi bka' bar gzung 
[\[136b.5\]]du gsol/_bdag kyang khyod la thams cad mi 'gag pa'i lam blangs te rnal 'byor du gnas par 'tshal bas dam pa nyid du nges par gzung du gsol zhes 'dun pa las/_dge slong des smras pa/_yin no legs so/_/de ltar bya'o zhes legs 
[\[136b.6\]]pa byin nas thar pa nag po rab tu byung nas dam par bzung /_dan bag ni dus 'dzin du bzung ste dge slong thar pa'i g.yog tu byas so/_/de nas thar pa dge slong gis gsol pa/_dge slong chen po thams cad ji lta ba'i lam dam pa de gang lags/_
[\[136b.7\]]smras pa/_ji bzhin nyid de ma bcos na/_/dngos po bzhi la gnas spyad kyang /_/nam mkha' la ni sprin bzhin te/_/'di ni rnal 'byor dam pa'i lam/_/de skad ces smras pas/_thar pa g.yog dang bcas pa yi rangs te/_e ma'o thabs la mkhas 
[\[137a\]]
[\[137a.1\]]so/_/nges so/_/yin no/_/gtad do/_/bdag thams cad du de la yongs su gnas so zhes gsol te/_sgra ji lta ba de bzhin du spyad pa las thar ba dge slong ni blo gros kyi nges pa ma rnyed de/_sgra 'ba' zhig la phyogs pas dngos po bzhi kho 
[\[137a.2\]]nas spyad de zhen nas lus dam pa'i cha byad du bcug nas sems ngan 'gro ba'i lam du zhugs so/_/g.yog dan bag ni sgra gzhi'i don gyi nges pa rnyed nas blo gros dam par 'brel te/_don 'ba' zhig la phyogs pas ji bzhin pa kho nar spyad de zhen nas yongs 
[\[137a.3\]]su rnal 'byor pas lus ma rabs kyi cha byad du bcug nas sems dam par nges pa'i lam du zhugs so/_/de nas thar pa g.yog dang lta ba ma mthun te/_smras pa/_bdag cag gnyis ni dpon gcig la sgra gcig tu byung ba 'di la so sor ma mthun pa 'di ji 
[\[137a.4\]]lta zhig_/dan bag gis smras pa/_bdag gis ni da ltar nges par 'jog pa 'di kho na las gzhan ma thos lags so/_/smras pa/_bdag gis kyang da ltar nges pa rnyed de spyod pa 'di kho na las gzhan ma thos so zhes smras pas/_de la rtsod pa chen por 
[\[137a.5\]]gyur te/_lta ba ma mthun pas g.yog dang so sor bkal te ma mthong ma phrad par dam bcas nas g.yog khams ring por bshugs te spangs so/_/de nas thar pa dge slong de mngon pa'i nga rgyal log pa'i ri bor skyes te dpon la so so'i nges pa rnyed pa gsol ba 
[\[137a.6\]]las/_dge slong thub dka' gzhon nu ma bcos ma bslad pa'i rnal mar spyod pas kha gsag med de rang bzhin gsong por smra bas na dan bag ltar nges so zhes bsgo bas thar ba kun nas 'khrugs te smras pa/_dpon par 'dra na gnyig ltar ro zhes kyang ma mnyam 
[\[137a.7\]]par nges par bdag bkar bcag pa dang sun phyung ba 'dis byas pas dpon 'di yang khams 'dir ma chags par byas la/_'di dag bdag gi khams su bya'o zhes dam bcas nas che ba'i nga rgyal skyes te dpon yang khams ring por bshugs te yongs su 
[\[137b\]]
[\[137b.1\]]spangs so/_/de nas thar pa de de bzhin gshegs pa'i gsung gi sgo grangs mang zhing rgya che bar gyur pas thams cad du ston pa dpag par dka' ba'i phyir yongs su ma chud de gzhal ba gnyis kyis gzhal ba ma byas par thar pa rang gi tshad ma la zhen phyogs su 
[\[137b.2\]]drangs nas thams cad kyang log par bsgyur/_nyid kyang log pa'i rgya mtshor zhugs te/_log pa'i dka' thub drag po dang /_log pa'i brtul zhugs chen po la zhugs pa ni dur khrod kyi mi ro dag blangs te kha zas su byed cing pags pa dag bshus te g.yang 
[\[137b.3\]]gzhir gyon te longs spyod pa ce spyang nag po dang /_'phar ba rkang rdebs dang /_dred mo lag rdebs dang /_bya gcan gsod byed dang /_dur bya kang ka dang /_za byed dur phag la sogs pa'i gson ma mang po brten te thams cad kyi srog gcod cing sha khrag 
[\[137b.4\]]la longs spyod par byed pa/_smad 'tshong ma'i tshogs mang por bsdus te chags pa chen por spyod pa/_dngos po bzhi las mi 'da' bar dngos po bzhi'i rang bzhin ji bzhin pa de kho na nyid las yongs su 'das par gyur to/_/de nas skye ba de 'phos par gyur 
[\[137b.5\]]te/_de skye ba de'i phyi ma la ce spyang nag po'i lus su skye ba lnga brgya blangs te srog chags 'ba' zhig gsod pa'i las spyod cing sha dang khrag dron mo za bar gyur to/_/skye ba de'i phyi ma dag la khyi lu 'de la sogs pa gdug pas gsod pa'i las can sha khrag 
[\[137b.6\]]zas su byed pa tha dad pa'i lus su skye ba lnga brgya blangs shing gzhan gyis bsad cing skye ba 'pho ba sha dag tu gyur to/_/skye ba de'i phyi ma dag la bya ne le sha zan dang /_khrag 'thung mchu dmar dang /_dur bya kang ka dang /_ru rtse rkang ldag la sogs 
[\[137b.7\]]pa tha dad pa'i lus blangs shing gzhan gyis bsad cing skye ba 'pho ba sha dag tu gyur to/_/skye ba de dag gi phyi ma dag la sbrang bu tre ma dang /_srin bu pu ka dang /_ro za rkang 'jib la sogs pa 'bu dang shin tu 'bu chen tha dad pa'i lus su skye ba blangs shing de 
[\[138a\]]
[\[138a.1\]]dag kyang gnyen pos gsad cing skye ba 'pho ba sha dag tu gyur to/_/skye ba de'i phyi ma dag la ngan skyugs kyi 'dam na gnas pa'i skye bor skyes pa skye ba lnga brgya blangs te gnyen pos gsad cing skye ba 'pho ba sha dag tu gyur to/_/skye ba de dag gi 
[\[138a.2\]]phyi ma la srog chags dag gi lus la gnas shing zas kyang de dag la byed pa'i skye bor skye ba lnga brgya blangs te gnyen pos gsad cing skye ba 'pho ba sha dag tu gyur to/_/yang skye ba de'i phyi ma dag la gsad pa'i sha dang /_shi ba'i ro dang /_rnam par rul ba dang /_lung 
[\[138a.3\]]pa tha dad rdo dang /_gam brag dang /_sdong chen la sogs pa'i nang du gnas pa'i skye bor gyur te de la gnas shing zas kyang des 'tsho ba gnyen pos gsad cing skye ba 'pho ba 'ba' zhig tu gyur to/_/skye ba de'i phyi ma dag la mngal gyi grong khyer na gnas pa'i 
[\[138a.4\]]skye bor skye ba lnga brgya gnas te gnas dang 'tsho ba yang de las byed par gyur to/_/yang skye ba de'i phyi ma la mnar med pa'i gnas rdo rje dmyal ba zhes bya bar de nyid kyi tshe'i tshad brgyad khri'i bar du gnas te/_dmyal ba de'i sdug bsngal gyi tshad ni brjod du 
[\[138a.5\]]mi rung ngo /_/de ci'i phyir zhe na/_gang gi mdun du sdug bsngal gyi tshad de brjod na gang gis thos pa de brgyal bar 'gyur ro/_/de'i tshe de'i dus na dmyal ba des e ma'o 'di ci nyes smras pa'i skad cig gcig gis phyin par gyur to/_/rdo rje sems 
[\[138a.6\]]dpa' thub pa'i dbang po chos kyi rgyal po des kho na nyid kyi las yin zhes chos bstan pas las de yid la byas pas yongs su shes te 'gyod par gyur to/_/'gyod pa tsam gyis gnas de nas 'phos nas rab tu tsha ba'i dmyal ba'i gnas su yang de nyid kyi tshe 
[\[138a.7\]]tshad brgyad khrir gnas te mnar med pa ji lta ba bzhin no/_/de nas yang 'phos nas tsha ba chung ngu dang /_ngu 'bod chen po dang /_ngu 'bod dang /_bsdus 'joms dang /_thig gnag dang /_'bar ba dang /_yang sos la sogs pa'i dmyal ba'i gnas su 
[\[138b\]]
[\[138b.1\]]yang de dag gi tshe tshad brgyad khrir gnas te mnar med pa dang rab tu tsha ba ji lta ba bzhin no/_/de dag nam zhig pa na yang 'jig rten gyi khams gzhan gyi dmyal ba rnams su de ltar 'phen no/_/de dag las 'phos nas kyang gang 'jig pa'i bskal 
[\[138b.2\]]pa mu ge dang nad dang mtshon gang du byung ba de dang der skye bar byed do/_/'jig pa de dag gis de dag gang stongs pa yang gzhan dag gang 'jig pa'i dus su yang der skye ba len par 'gyur ro/_/de dag las thar nas kyang sha dang rus pa'i ched du gsod 
[\[138b.3\]]pa'i skye ba'i rigs su bskal pa brgyad khrir skye ba len cing 'pho bar 'gyur ro/_/de las thar nas gshin rje'i 'jig rten gyi khams su skye ba lnga brgyar gdung bar gyur to/_/de las 'phos nas lus srul po'i rigs su skye ba blangs so/_/skye ba 
[\[138b.4\]]de'i phyi ma la sha za'i rigs su skye ba blangs so/_/skye ba de'i phyi ma la srul po'i rigs su skye ba blangs te/_srul po gnya' dreg can zhes bya ba'i bu srul po gtogs 'dod can zhes bya bar skye ba blangs so/_/skye ba de'i phyi ma la yul lang ka pu ra zhes 
[\[138b.5\]]bya ba'i smad 'tshong ma zhig gi mngal du chags te skye bar smin to/_/de der skye ba blangs te zla ba dgu na ma shi bar gyur pa dang /_mi gang dag gis dwa bu [(]rkog [,]lkog [)]bu 'di gso ba byar yul gang sme bar 'gyur bas ma'i mchan du gzhag par rigs so zhes glengs 
[\[138b.6\]]nas dug shing na la byi zhes bya ba'i rtsa na dur phag gti mug gi tshang 'chas pa'i bar na dug sbrul zhe sdang gi 'khras sar byed pa kha la 'dod chags dug bya'i tshang 'chas pa'i rtsar kun gyis ma'i ro khang brtsigs te/_ro khyogs la blangs te der bcug nas 
[\[138b.7\]]bu yang ma'i ro mchan du gzhag go/_/dwa bu des ma'i ro la 'jus nas nu ma la 'jibs pas chu ser du drangs te zhag bdun gyi 'tsho ba byas so/_/de nas khrag tu 'jibs pas zhag bdun gyi 'tsho bas 'tsho'o/_/de nas nu ma zos pas zhag bcu'i 'tsho 
[\[139a\]]
[\[139a.1\]]bas 'tsho'o/_/de nas ma'i nang grol zad par zos pas 'tsho ba'i bya bar gyur to/_/de nas sha zad par zos pas zla ba bdun gyi 'tsho ba'i bya ba byas so/_/de nas gzhon nu de rtas par gyur nas dur khrod kyi ro rnams kyis 'tsho ba'i 
[\[139a.2\]]bya ba byas so/_/de nas shin tu rtas par gyur pa dang /_ro rnams zas su za zhing ro gos dang pags pa rnams gyon te/_dur khrod kyi ma mo dang /_sha za dang /[ {]yi dgas [,]yi dwags [}]kyi tshogs dang /_mi ma lags pa'i tshogs mang po yang mi ro rnams kyi sha 
[\[139a.3\]]rjen zos pa'i rang bzhin gyi mthus dbang du 'dus te/_dur khrod kyi gdug pa can kun gyi bdag por gyur te/_gzhan gyi gzi byin 'phrog pa/_mi gang dang gang dag gson por za zhing mdangs 'phrog pa/_shin tu 'jigs pa'i gzugs can ma rungs 
[\[139a.4\]]par gyur to/_/ma'i sha rjen zos pas na ma zan ma tang ka zhes ming gang dag gis yongs su grags so/_/[{]yi dgas [,]yi dwags [}]chen po de'i kha rlangs las ni tsha ba'i nad byung bas 'byung bas khyab ste 'gro ba gang lus can rnams zug rngu drag pos gzir ba/_sna nas 
[\[139a.5\]]grang ba'i nad byung bas 'byung ba khyab ste kun du gdung bar byed do/_/mi gdug gis phog pas 'chi bar nges pa/_drag po'i sngags gzer bzlas pa byas pas thams cad dbang du 'du bar gyur pa/_lus chen po la mdog thal ka sngo skyar 'dug pa/_khrag 
[\[139a.6\]]dang zhag gi thig les brgyan pa/_thod pa'i phreng ba se ral du thogs pa/_dmar po khrag gis bskus pa'i pags pa bgos pa/_thod skyogs khrag gis bkang ba rtag par 'thung ba/_skra ral pa kham nag 'ban cing gnyi gas pa/_'bru mar thod rus 
[\[139a.7\]]zas su za ba/_thal ba dang sro tsa any+dza nas lus brgyan pa/_bya'i gshog pa lus las byung bas nam mkha' la bya bzhin bya ba byed pa/_gcer bu pa thogs med thogs pa med pas chu la nya bzhin bya ba byed pa/_gang gis mthong ba mig rtsa rig rig sdang 
[\[139b\]]
[\[139b.1\]]zhing brgyal bar byed pa/_lus phag gi spu can rtsub la yan lag sbrul du byung zhing sbrul gyis brgyan pa/_sen mo kang ka'i mchu sder du byung bas gang zin pa'i lus can sha rus myags par byed pa/_sngon goms pa'i mthus lus can tha dad gsad par 
[\[139b.2\]]dmigs pa/_gang mo'i dbang po thams cad sdud par chags pa/_lus can mtha' dag hag sngags te zil gyis mnan nas 'dar yed yed 'jog pa/_'jig rten gyi ma mo dang /_'byung po dang /_gnod sbyin mthu can gyis phyag byas te gtso bor 
[\[139b.3\]]mthong ba/_gdug pa can mtha' dag mngag gzhug pa dang /_pho nya dang /_g.yog dang /_yang g.yog dang /_bran dang /_yang bran du 'khol zhing /_kun la dbang sgyur ba'i dbang phyug chen por gyur to/_/sangs rgyas kun gyi dgongs pa 'dus pa'i mdo 
[\[139b.4\]]chen po las gang yongs su ma dag pa'i skye rgyud bstan pa'i le'u ste nyi shu pa'o//_//de nas [{]yi dgas [,]yi dwags [}]drag po de nga rgyal gyi gtum skad 'byin te/_e ma'o thams cad kyi dbang phyug chen po ni bdag yin na/_bdag las gzhan pa'i dbang phyug 
[\[139b.5\]]dang phru ma yod na de yang bdag gir 'gyur na/_bdag ni 'gran gyi zla med che btsan gcig pur byung ngo zhes nga rgyal gyi gdangs ngar sgrogs so/_/de'i tshe 'gro ba rnams kyi tshul 'di ltar byung ste/_shes blo thams cad rmugs shing bdud kyis byin gyis 
[\[139b.6\]]brlabs pas thams cad kyang shin tu stong pa rgyun chad du gyur te mtha' zad pa sha dag go/_/bdag tu zhen par gyur te ther zug pa sha dag go/_/'gog pa 'jug par gyur te 'gags shing 'das pa sha dag go/_/gdug cing gtum par gyur 
[\[139b.7\]]te 'o dod 'bod par ltung ba sha dag go/_/log par lta bar gyur te mnar med par ltung ba sha dag go/_/brkam zhing 'jungs par gyur te gshin rje'i 'jig rten du ltung ba sha dag go/_/shin tu g.yeng ba chen por gyur te mi khom pa'i gnas su 
[\[140a\]]
[\[140a.1\]]ltung bshad dag go/_/shin tu gti mug gis rmongs par gyur te byol song gi gnas su ltung ba sha dag go/_/shin tu chags pas myos par gyur te mngal gyi khams su 'gro ba sha dag go/_/byang chub kyi shing skams pas 
[\[140a.2\]]sems kyi rtsa ba tshig pa sha dag go/_/lang ka'i bdag po de yang 'di ltar grags shing grags te grags par gyur to/_/'das pa'i dus na sngon byung ba/_/bdag nyid chen po rtag pa yi/_/de bzhin gshegs pa'i gsung rab la/_/'gro ba'i tshul 
[\[140a.3\]]ni sngon byung ba/_/de tshe sems can thams cad ni/_/shin tu stong pa nyid la brtson/_/stong pa nyid du mu chad pas/_/chad pa'i khams chen nyid du gyur/_/de nas slar yang 'phos pa yis/_/grol thar lam ni chad par 'gyur/_/'das pa'i dus na 
[\[140a.4\]]sngon byung ba/_/bdag nyid chen po rtag pa yi/_/de bzhin gshegs pa'i gsung rab la/_/'gro ba'i tshul ni sngon byung ba/_/de tshe sems can thams cad ni/_/shin tu bdag tu lta la brtson/_/ther zug rtag pa bdag chen gyis/_/thams cad 
[\[140a.5\]]rtag pa nyid du 'gyur/_/de nas de nyid blar byung byung bas/_/dam pa dag la rmongs par 'gyur/_/'das pa'i dus na sngon byung ba/_/bdag nyid chen po rtag pa yi/_/de bzhin gshegs pa'i gsung rab la/_/'gro ba'i tshul ni sngon byung ba/_/de tshe 
[\[140a.6\]]sems can thams cad ni/_/shin tu 'gog la brtson par 'gyur/_/shin tu 'gog pa'i sbyor ba yis/_/'gags shing yongs su 'das par 'gyur/_/'das pa'i dus na sngon byung ba/_/bdag nyid chen po rtag pa yi/_/de bzhin gshegs 
[\[140a.7\]]pa'i gsung rab la/_/'gro ba'i tshul ni sngon byung ba/_/de tshe sems can thams cad ni/_/shin tu khro gtum gdug par 'gyur/_/shin tu khro gtum gdug pa yis/_/'o dod 'bod par ltung bar 'gyur/_/de nas 'phos pa'i sems can de/_/
[\[140b\]]
[\[140b.1\]]bag chags las kyis mtshams sbyar nas/_/shin tu gdug pa chen por 'gyur/_/blo yang bdud kyis byin brlabs nas/_/dug nad rims dang phra men ma/_/gnod pa'i zug rngu gzer mda' 'phro/_/bdud dang log 'dren rnam thar 'tshe/_/shin 
[\[140b.2\]]tu gtum rngam ma rungs pas/_'jig rten gsum dag 'jig byed cing /_/dam tshig dag la za ba dang /_/dam pa'i chu bo rka bzlog ste/_/lha mi 'jig rten 'pho bar byed/_/'das pa'i dus na sngon byung ba/_/bdag nyid chen po rtag pa yi/_/de bzhin 
[\[140b.3\]]gshegs pa'i gsung rab la/_/'gro ba'i tshul ni sngon byung ba/_/de tshe sems can thams cad ni/_/log par lta la gnas par 'gyur/_/lta ba shin tu log pa yis/_/mnar med dmyal ba chen por ltung /_/de nas gal te slar byung na/_/dam 
[\[140b.4\]]pa'i lam nyid chad par 'gyur/_/'das pa'i dus na sngon byung ba/_/bdag nyid chen po rtag pa yi/_/de bzhin gshegs pa'i gsung rab la/_/'gro ba'i tshul ni sngon byung ba/_/de tshe sems can thams cad ni/_/shin tu brkam zhing 'jungs par 
[\[140b.5\]]'gyur/_/shin tu gdungs 'jungs brkam pa yis/_/[{]yi dgas [,]yi dwags [}]gshin rje'i khams su lhung /_/de nas de nyid slar byung bas/_/shin tu skem po dbul por gyur/_/bkres skom shin tu gdungs pa yis/_/phan tshun gsod cing 'joms par 
[\[140b.6\]]'gyur/_/'das pa'i dus na sngon byung ba/_/bdag nyid chen po rtag pa yi/_/de bzhin gshegs pa'i gsung rab la/_/'gro ba'i tshul ni sngon byung ba/_/de tshe sems can thams cad ni/_/shin tu le los g.yeng bar 'gyur/_/shin tu 
[\[140b.7\]]g.yeng ba'i le lo yis/_/mi khom gnas su ltung bar 'gyur/_/de nas de nyid slar byung bas/_/bskal pa gsum gyi bskal par 'gyur/_/'das pa'i dus na sngon byung ba/_/bdag nyid chen po rtag pa yi/_/de bzhin gshegs pa'i 
[\[141a\]]
[\[141a.1\]]gsung rab la/_/'gro ba'i tshul du sngon byung ba/_/de tshe sems can thams cad ni/_/shin tu gti mug rmongs par 'gyur/_/shin tu gti mug rmongs pa yis/_/gti mug byol song nyid du ltung /_/de nas de nyid slar byung 
[\[141a.2\]]bas/_/mthong snang lam yang chad par 'gyur/_/'das pa'i dus na sngon byung ba/_/bdag nyid chen po rtag pa yi/_/de bzhin gshegs pa'i gsung rab la/_/'gro ba'i tshul ni sngon byung ba/_/de tshe sems can thams cad ni/_/shin tu chags 
[\[141a.3\]]pas myos par gyur/_/shin tu chags pas myos pa yis/_/mngal gyi grong khyer nyid du ltung /_/de nas de nyid slar byung bas/_/'dod pa'i me yis gdung bar 'gyur/_/zhes thams cad du grag go/_/sangs rgyas kun gyi dgongs pa 'dus pa'i mdo chen po las 
[\[141a.4\]]'das pa sngon byung ba'i le'u zhes bya ste nyi shu gcig pa'o//_//de nas gsang ba pa'i bdag pos smras pa/_lang ka'i bdag po de ltar [{]yi dgas [,]yi dwags [}]drag po des mi gang ji snyed pa dbang du gyur pa'i che ba bcom zhing /_e ma'o dbang phyug 
[\[141a.5\]]bdag las su dag che su dag yod ces nyid la dam pa dang /_lang ka yul gyi grong rdal mtsho rko rka thang mar gyi gling byan lag mchongs kyi rim la ya gnam lcags yod pa'i rtse zhes bya ba na lang ka'i mnga' bdag srin po'i rgyal po zhes bya ba/_sangs rgyas 
[\[141a.6\]]thub pa'i dbang po zhes bya ba'i slob mar gyur pa/_mthu dang rtsal rmad du byung zhing ngo mtshar che ba/_blo gros yongs su chub pa/_thabs rgya mtsho 'dra ba sprin lta bu 'byung ba zhig 'jig rten na che'o zhes grags pa las/[ {]yi dgas [,]yi dwags [}]bya'i gshog pa can 
[\[141a.7\]]de rab tu 'khrugs 'khams nas ru tra'i me dpung du 'bar nas rang gi rdzu 'phrul dang 'phur rtsal gyis byan lag mchongs pa'i ri'i rtse mo la babs nas nga rgyal gyi gtum skad du ru tra ma tra ma ra tra zhes bsgrags pas/_lang ka'i yul gyi grong rdal shig shig/_
[\[141b\]]
[\[141b.1\]]rab tu shig shig_/yam yom du gyur pas lang ka'i srin po kun dang srin mo kun kyang skrag cing dngangs nas/_e ma'o 'di ji ltar zhig mig rtsa rig rig dngangs yed yed gnas pa dang /_gnod sbyin bya'i gshog pa can gtum rngam 'khrugs pa 
[\[141b.2\]]zhig bdag cag gi 'khras sa na gnas pa mthong zhing thos par gyur to/_/de nas lang ka'i mnga' bdag chen po la sogs pa srin po'i tshogs kyis dmag gi tshogs kyi bsdu ba byas te gzhom par 'bad cing 'bad pa las/_yang srin po bya'i gshog 
[\[141b.3\]]pa can des srin po'i tshogs bag 'khum pa zhes bya ba'i rdzu 'phrul gyi bya ba mngon du byas nas/_nga ni dbang phyug chen po ste/_/rgyal chen ris bzhi nga yi g.yog_/lha srin sde brgyad nga yi bran/_/gsang ba mchog gi bdag yin pas/_/su zhig 
[\[141b.4\]]nga la 'gran zla yod/_/ru tra ma tra ma ra tra zhes nga rgyal gyi gtum skad bsgrags pa las srin po zil gyis non zhing bag 'khums nas/_la la ni 'di ni srin po'i khams rgyal bar byed pa zhig ste bdag cag gi gtso bo'i 'os so zhes sgrogs/_la la ni 'di ni 
[\[141b.5\]]'jig rten 'jig par byed pa zhig ste bdag cag gi gnyen por 'gyur ba zhig go zhes sgrogs/_la la dag 'di ni 'jig rten pa'i dbang phyug chen po zhig go zhes sgrogs/_la la dag 'di ni mkha' 'gro tshogs kyi tshogs bdag go zhes sgrogs srin po'i 
[\[141b.6\]]rgyal po lang ka'i mnga' bdag ni 'di ni 'byung po'i bu gtogs 'dod can zhes bya ba yin te/_'jig rten gsum skrag pa de kho na nyid ma gtogs pa/_thams cad rlag cing dbang du byed pa log pa'i tshogs bdag ste/_'di gzhan gyis mi thul te/_'di'i 
[\[141b.7\]]gnyen po sangs rgyas bcom ldan 'das rnams kyis mdzad de sprul pa rdo rje can gyis btul nas nges pa dam par bkod de/_yang dag par lung ston pa zhig pas 'di'i rgyus gsang sngags dam pa'i nges pa theg pa chen po rmad du byung ba'i chos 'jig rten du 'byung 
[\[142a\]]
[\[142a.1\]]bar 'gyur nges te/_bdag cag kyang 'di'i g.yog tu byas nas sangs rgyas rdo rje snying po'i zhal mthong zhing gsang sngags dam pa'i nges pa rnyed par 'gyur bas 'di la nges par 'dun pa 'dun cig ces bsgo bas/_srin po'i tshogs rnams yi 
[\[142a.2\]]rangs te rang gi sde dpon ci smra ba mi 'dor bar de ltar 'dun pas na kun srin po bya'i gshog pa can de'i g.yog tu dong ste kun gyis smras pa/_bdag cag kyang dbang phyug chen po kho na nyid ltar 'dun no/_/zhes grags te gtso bo dam par 'dzin to/_/des de 
[\[142a.3\]]dag 'khor du 'dzin par byas so/_/de nas yang srin po bya'i gshog pa can de srin po de'i ded dpon ma tang ka ru tra zhes bya bar grags pa de nga rgyal gyi che ba bcom ste bdag las che ba gang zhig yod yang su zhig yin ru tra ma tra ma ra tra zhes sgra sgrogs pa las/_
[\[142a.4\]]lha'i ded dpon ma tang ka ru na zhes bya ba mthu dang rdzu 'phrul thabs dang che ba khyad par du byung ba de dpags so zhes grags pa las/_bdud ru tra nag po de shin tu 'khams 'khrugs nas nga rgyal gyi gtum skad bsgrags/_rang gi rdzu 'phrul dang 'phur rtsal 
[\[142a.5\]]gyis ma tang ka ru na'i gnas su babs te yang sad par dzams na/_ja zha mar sad pa mi 'dra nas lus can yin pas 'ud nas 'thabs 'thabs su byung ba'i ngad la tsha grang dbugs ham nas nad kyi mtshon cha spros nas kho na de'i lus la khyab ste/_lus 
[\[142a.6\]]me dbal nag po'i 'brum pas gang nas mi bzod pa'i zug rngus gdungs te kho na ngo bo de 'ud thabs su bsad do/_/kho na de'i bam 'dzam bu'i gling du han pa las dge gnas kyi yul brgyad du snang ngo /_/'ud nas kho na nyid bsad pa'i khyo mo 
[\[142a.7\]]dang bu 'khor rnams ni gnod sbyin bya'i gshog pa can de'i 'khor du jen/_lha ma yin dang /_sha za dang /_ro langs ril bdud de'i sar jen/_rgyal po bzhi gang gi skyabs su brgyugs kyang yongs su ma thar bar de'i bran du jen/_brgya 
[\[142b\]]
[\[142b.1\]]byin dang /_tshangs pa dang /_khyab 'jug dang /_drag po la sogs pa kun kyang gang gi skyabs su brgyugs kyang ma thar bar de'i bran du jen/_de dag gi khyo mo ril yang phrogs nas la la ni khyo mor byas/_la la ni slas su byas/_la la ni byi 
[\[142b.2\]]mor byas/_la la ni mdza' mor byas/_la la ni bran mor byas/_la la ni pho nya dang mngag par byas/_lha mi yongs su srid brlag nas thams cad nag po bkrag med kyi khams su gyur to/_/de yang 'di ltar grags shing grags te grags 
[\[142b.3\]]par gyur to/_/nag po khyung gshog 'phur rtsal can/_/gtum rngam shin tu ma rungs pa/_/mi sdug gdong mi sdug gzugs dang /_/mi snyan sgra yi tsham ngam dang /_/sha spungs rus spungs 'bu dang rnag_/khrag dang bshang gci'i khu ba la/_/
[\[142b.4\]]longs spyod byed cing rtag tu 'tsho/_/log pa'i sde dpon drag po des/_/'di na lha mi'i srid brlag nas/_/lha yi sde dpon ka ru na/_/kho na ngo bo nyid bsad nas/_/'khor yang rang gi phru mar byas/_/gdug pa'i zug rngu mer 'bar bas/_/kun kyang 
[\[142b.5\]]sde dpon bzhi la dong /_/de dag spu zing rab 'jigs par/_/dbang po dag la skyabs su dong /_/de nas dbang por bcas pa'i lha/_/tshangs pa'i skyabs su nye bar dong /_/tshangs pa'ang lha dang dbang por bcas/_/gtogs 'dod la ni skyabs su dong /_/
[\[142b.6\]]tshangs pa gtogs 'dod lha dbang bcas/_/drag po'i skyabs su nye bar dong /_/tshangs dang gtogs 'dod dbang po dag_/shin tu skrag cing 'jigs 'gyur te/_/rdo rje can la skyabs su dong /_/de bzhin gang la skyabs yod par/_/nye bar brgyugs 
[\[142b.7\]]kyang ma thar bar/_/'jigs byed de yi bran du jen/_/zhes thams cad du grags par gyur to/_/'ud nas bdud ru tra nag po lta zhig_/lha mi g.yo 'gul thams cad dbang du mdzad de/_lang ka'i yul gyi grong rdal mtsho rko rka thang mar byan lag 
[\[143a\]]
[\[143a.1\]]mchongs kyi ri bam ri thod pa mkhar zhes bya bar 'khras te/_bdud kyi rgyal mtshan ni phug tu btsugs/_bdud kyi ru mtshon ni sgor phyar te rang gi phru mas yongs su bskor/_drag po rang gi rdzu 'phrul bskyed nas rdzu 'phrul gyis ri 
[\[143a.2\]]rab mdzub mo'i rtse la bzhag ste/_spyi bo la 'gying bag tu bskor zhing nga rgyal gyi gtum skad sgrogs pa ni 'di lta ste/_ru tra ma tra ma ra tra sa khams na bdag las su zhig che gang zhig yod/_e ma'o sngon dpal shAkya thub pa zhes bya bas 'chi bdag 
[\[143a.3\]]gi bdud btul ba'i tshe de'i bstan pa la byung ba'i mchog chen po nyan thos rnams kyis thams cad zhi bar lhan pa'i smra bas smras te/_nga'i bka' nyon cig ces zer ba las kyang bu chung go zu 'phrag pa la khol la rang gi dka' thub la bde bar nos shig 
[\[143a.4\]]ces byas nas ma nyan nas des kyang bdag dbang du byed ma nus so/_/de'i drung na dpal rdo rje snying po ngag gi dbang phyug lha zhig sna tshogs kyi gzugs su sprul nas hri zhes dbang rgyud du nyan na/_kho na nyid kyis tha kha brdab pa byas nas 'grun bu khyod kyang 
[\[143a.5\]]bde bar nos shig ces bsgo bas de yang thag khos te slar jen no/_/gnam rim pa bcu bzhi na dpal rdo rje snying po lha zhig 'gran gyi zla med par thos nas de yang bdag dbang du byas la thams cad 'ub la rjen rban zhes sgrogs shing 'gran gyi zla med 
[\[143a.6\]]rje btsan gcig pu nyid du lta'o/_/ji lta ji ltar thar pa nag po gang yin pa ru tra nag por smin par gyur pa de'i tshe de'i dus na gang thub dka' gzhon nu de ni snying po byang chub gang na bar rdo rje sems dpa'i de bzhin nyid du gyur to/_/gang dan bag de ni de'i 
[\[143a.7\]]tshe de'i dus na rtsal chen rdzogs pa'i skyes bu dam pa rdo rje 'dzin pa zhes bya ba nyid du gyur to/_/sangs rgyas kun gyi dgongs pa 'dus pa'i mdo chen po las ru tra nag po'i spyod yul bstan pa'i le'u zhes bya ste nyi shu gnyis pa'o//_//bam po 
[\[143b\]]
[\[143b.1\]]bzhi par zug pa/_de nas de bzhin gshegs pa thams cad snying po byang chub gang na bar 'dus nas stong pa nyid du bshig nas skyes bu dam pa stong pa nyid la snang bar mdzad de/_de nyid kyi sgra de nyid la grag pa/_skyes bu dam pa khyod kyi zhing 
[\[143b.2\]]khams kyi bya ba yongs rdzogs par ci'i phyir mngon par rdzogs par byang chub par bya snyam/_sangs rgyas kyi mdzad pa ma rdzogs par ci'i phyir byang chub par bya snyam/_tha dad du rnam par snang bar ma mdzad par ci'i phyir mngon par rdzogs par byang chub 
[\[143b.3\]]par bya snyam/_de skad ces grag pa las stong pa nyid de las 'di skad du grag go/_/kye de bzhin gshegs pa thams cad don gang gi dbang gis zhing khams kyi bya ba yongs su rdzogs par 'gyur/_de bzhin du sangs rgyas kyi mdzad pa dang tha dad 
[\[143b.4\]]du rnam par snang bar mdzad par 'gyur/_de skad du grag pa las/_yang thams cad kyi de kho na nyid las bskul ba gsum gyis bskul ba'i dang po 'di skad du grag go/_/stong nyid mi g.yo nam mkha' la/_/mi bskyod bde bar gshegs mdzad 
[\[143b.5\]]pa/_/mi dmigs mi rtog de bzhin nyid/_/rtog pa sna tshogs skyed par mdzod/_/ces grag go/_/de la yang skyes bu dam pa de nyid las 'di skad du grag go/_/mi rtog ngang las rtag nyid du/_/brtags pas stong pa gang byung ba/_/de nyid rtog pa 
[\[143b.6\]]chen po ste/_/gang mi rtog pa rtog pa'i rgyu zhes grag go/_/yang thams cad kyi de nyid las 'di skad du grag go/_/nam mkha'i dbyings kyi snying po las/_/rang bzhin kun du snang ba'i 'od/_/yongs la khyab pa snying rje'i yul/_/mtha' yas rgyal 
[\[143b.7\]]srid skyed par mdzod/_/ces grag go/_/yang skyes bu dam pa de nyid las 'di skad du grag go/_/kun 'byung kun gzhi chos kyi dbyings/_/ma skyes mi 'gag kun du snang /_/smra bsam rjod med yul las 'das/_/mtha' yas mtha' 
[\[144a\]]
[\[144a.1\]]yas bskyed pa'i yum/_/zhes grag go/_/yang thams cad kyi de nyid las 'di skad du grag go/_/tha dad rnam par snang mdzad na/_/gsung gi phyag rgya'i ye shes las/_/rgyal ba rnams ni yi ger snang /_/yi ge'i ye shes 
[\[144a.2\]]skyed par mdzod/_/ces grag go/_/yang skyes bu dam pa de nyid las 'di skad du grag go/_/de nyid yi ge'i rang bzhin te/_/rang byung ye shes mu~M du gsal/_/sems nyid yi ge'i rang bzhin te/_/sna tshogs yi ge hU~M du snang /_/rgyal ba'i yi ge'i rang 
[\[144a.3\]]bzhin te/_/phyag rgya yi ge oM la sogs/_/thams cad yi ge'i rang bzhin te/_/ma skyes gsang ba'i yi ge a/_/zhes grag go/_/yang thams cad kyi de bzhin nyid las 'di skad du grag go/_/ye shes pha rol phyin rdzogs pas/_/rnal 'byor 
[\[144a.4\]]rig pa'i sgo mtshon pa/_/thugs kyi rtags snang snang ba mdzad/_/rnam grol ye shes bskyed par mdzod/_/ces grag go/_/yang skyes pu dam pa de nyid las 'di skad du grag go/_/sangs rgyas kun gyi ye shes ni/_/rtag tu rnam rtog med las 'byung /_/
[\[144a.5\]]mi rtog rnam grol ye shes thugs/_/rtog la rnam rtog mtshan mar snang /_/zhes grag go/_/yang thams cad kyi de bzhin nyid las 'di skad du grag go/_/stong nyid mi rtog me long las/_/ma skyes mi 'gag gzugs snang ba/_/mkha' la 'ja' snang 
[\[144a.6\]]ji bzhin du/_/dbyings las phyag rgyar bzhengs su gsol/_/zhes grag go/_/yang skyes bu dam pa de nyid las 'di skad du grag go/_/de bzhin nyid du mi dmigs kyang /_/rang bzhin kun du snang ba'i dbyings/_/ma 'dres yongs su rdzogs pas na/_/
[\[144a.7\]]phyag rgya'i gzugs mchog rnam par snang /_/zhes grag go/_/de ltar bskul ba dang po des yongs su rdzogs par bskul bas skyes bu dam pa de kho na nyid de stong pa nyid kyi dbyings de las stong pa nyid kyi sku rnam par snang ba ni ji lta ji ltar chu zla'i dkyil 'khor 
[\[144b\]]
[\[144b.1\]]snang ba'am/_/nam mkha' la 'ja' snang ba'i tshul du byung nas gang ma nges pa'i ye shes kyi gnas pas gnas pa la de bzhin gshegs pa thams cad kyis bskul ba gnyis pa 'dis nges par bskul ba ni 'di lta ste/_rang bzhin ma byung ma bcos 
[\[144b.2\]]de bzhin nyid/_/ye nas mi g.yo bde ba chen po'i ngang /_/btsal zhing g.yo ba 'di la ci yang med/_/ye shes dbyings nyid tshig gi tha snyad de/_/de nyid dngos dang dngos min 'byung gnas nyid/_/cis kyang mi tshugs mi chod mi shigs pa'i/_/
[\[144b.3\]]ye nyid ji bzhin bde mchog mi g.yo ba/_/rdo rje sems mchog nam mkha'i snying po che/_/dus gsum bde bar gshegs pa'i bshes gnyen po/_/'phags rje sprul pa mang po 'byung ba'i gnas/_/kun gyi rang bzhin me long 'od po che/_/rgyal 
[\[144b.4\]]ba mtha' yas skyed pa'i yab yum mdzod/_/gang dag byang chub snying por mtshungs pa yi/_/rang dag dbyings las ma g.yos byang chub sems/_/gang du dang po rnam dag sangs rgyas kun/_/khams gsum nas byung rdo rje snying po'i lus/_/mtha' yas 
[\[144b.5\]]rtog las yi ge sna tshogs sprul/_/sras kyi tshogs kyis mdzes par bskor ba'i dkyil/_/gzugs skur bstan nas nyon mongs sbyang du gsol/_/gang du dang po rdo rje snying po ni/_/khams gsum nas byung bde chen lhun gyis grub/_/gtum thung gdug 
[\[144b.6\]]pa thabs kyis grol mdzad phyir/_/dri med sna tshogs blos ni hU~M du sprul/_/'od zer tshul gyi phreng bas bskor ba'i dkyil/_/sngon gyi thugs dam smon lam dbang gis na/_/cis kyang mi bskyod gzugs sku bstan du gsol/_/gang du dang po rnam par 
[\[144b.7\]]snang mdzad ni/_/khams gsum nas byung cir yang snang bar mdzad/_/rmongs byed mun pa thabs kyis grol mdzad phyir/_/rnam dag byang chub blos ni o~M du sprul/_/gzugs mang tshul gyis phreng bas bskor ba'i dkyil/_/sngon gyi smon lam 
[\[145a\]]
[\[145a.1\]]thugs dam dbang gis na/_/cir yang snang ba'i gzugs sku bstan du gsol/_/gang du dang po yon tan 'byung gnas ni/_/khams gsum nas byung yid bzhin rin po che/_/'dod pas rmongs pa thabs kyis grol mdzad phyir/_/
[\[145a.2\]]rnam dag 'byung gnas blos ni swa~M du sprul/_/rin chen phreng bas mdzes par bskor ba'i dkyil/_/sngon gyi smon lam thugs dam dbang gis na/_/'dod pa kun 'byung gzugs sku bstan du gsol/_/gang du dang po 'od dpag med pa ni/_/khams gsum 
[\[145a.3\]]nas byung gsung rab snang mtha' yas/_/chags pas rmongs pa thabs kyis grol mdzad phyir/_/rnam dag dri med blos ni a~M du sprul/_/gsung snyan yi ge phreng bas bskor ba'i dkyil/_/sngon gyi smon lam thugs dam dbang gis na/_/sna tshogs ston pa'i 
[\[145a.4\]]gzugs sku bstan du gsol/_/gang du dang po gdon mi za ba ni/_/khams gsum nas byung sna tshogs cir yang mdzad/_/bya ba rmongs pa thabs kyis grol mdzad phyir/_/rnam dag nan tan blos ni ha~M du sprul/_/mdzad pa gar gyi phreng bas bskor ba'i 
[\[145a.5\]]dkyil/_/sngon gyi smon lam thugs dam dbang gis na/_/thams cad mdzad pa'i gzugs sku bstan du gsol/_/zhes bskul ba gnyis pa des yongs su rdzogs par bskul bas chos nyid sgyu ma las ye shes sgyu ma'i sku snang ba ni ji lta ji ltar me long gi 
[\[145a.6\]]dbyings su bzhin gyi dkyil 'khor snang ba bzhin du ye shes rang snang bar gnas pa las/_de bzhin gshegs pa thams cad kyis bskul ba gsum pa 'dis mngon du rdzogs pa longs spyod rdzogs par bskul ba ni 'di lta ste/_de bzhin nyid du gshegs 
[\[145a.7\]]pa khyod/_/'jig rten mngon rdzogs rgyas mdzod la/_/snying po byang chub ji bzhin pa/_/sems can don du snang bar mdzod/_/'jig rten khams ni dpag med du/_/ji snyed bde bar gshegs pa yi/_/sprul pa'i sangs rgyas kun gyis kyang /_/
[\[145b\]]
[\[145b.1\]]mtha' dag don du rnam snang mdzad/_/khams gsum 'khor ba'i nad pa la/_/gzhan gyis phan pa'i sman ma mchis/_/yang dag bdud rtsi'i sman sbyar bas/_/'khor ba'i gcod rnying sbyang mdzad pa/_/sdug bsngal zug rngu'i nad sel ba'i/_/sman pa che 
[\[145b.2\]]mchog gtso bor gshegs/_/nad do cog gi dgrar gyur pa/_/bdud rtsi sman gyi rgya mtsho yis/_/log pa'i nad dgras gzir ba yi/_/nad pa'i tshogs kun bslang bar mdzod/_/rtsal chen rdzogs pa'i skyes bu nyid/_/snying po byang chub la dgongs la/_/
[\[145b.3\]]'od zer snang ba rgyas bkye ste/_/mun pa bsal ba'i dgongs pa mdzod/_/kye ma skyes bu don grub pa/_/bya ba byas shing byed pa byas/_/khur bor bdag don rjes thob pa/_/gang 'dir 'dul ba'i dus la bab/_/gtsang ma'i gnas mchog 'og min 
[\[145b.4\]]gyi/_/chos kyis mthong ba'i gzhal yas su/_/rdzogs longs spyod pa'i skur gshegs te/_/snying po bskul ba'i bya ba mdzod/_/ces rnam par bskul bas/_/ji lta ji ltar sprin mthongs nas/_/nyi ma'i dkyil 'khor shar ba ltar/_/mi 
[\[145b.5\]]g.yo ba yi dbyings nyid las/_/gzugs sku nyi ma shar ba ste/_/chos kyi mtho ba zhes bya ba'i gzhal yas su rnam par snang bar gyur to/_/sangs rgyas kun gyi dgongs pa 'dus pa'i mdo chen po las gang gi cho 'phrul bskul ba'i le'u ste nyi shu 
[\[145b.6\]]gsum pa'o//_//de nas chos kyi rgyal po rdzogs longs spyod pa de rdo rje go 'byed yongs su bsdu ba'i mtshan ma mdzad pas mtha' thug pa med pa'i zhing khams stug po bkod pa nas dpag tu med pa'i rgyal ba kun nas yongs su 'dus par gyur to/_/
[\[145b.7\]]de'i tshe de'i dus na sangs rgyas snying rje yongs su rol pa'i tshogs kyis gcig tu mthun par bgros pa/_kye kye sangs rgyas rnam pa mang po 'byung ba'i tshogs/_/snang ngo kun du rab tu 'dir 'byung ba/_/srid pa log pa'i gdug pa can/_/'khor ba'i sa 
[\[146a\]]
[\[146a.1\]]bon rtsub mos 'phangs/_/sdug bsngal chen po'i [{]yi dgas [,]yi dwags [}]rnams/_/las kyis 'jig rten khams 'dir byung /_/drag po log pa'i dka' thub kyis/_/srid pa gsum gyi bdag por smin/_/dregs pa ru tra'i gdug dpal gyis/_/
[\[146a.2\]]'gro rnams mthar rlog 'joms byed 'di/_/gdul ba'i zhing mchog rmad du byung /_/snying rje'i bdag po kun 'dus nas/_/las ngan las kyi rgyun bcad de/_/bde chen sa la gzhag par rigs/_/zhes bgros so/_/sangs rgyas rdo rje'i gdung dang 
[\[146a.3\]]sde'i tshogs kyis gcig par bgros pa/_/kye ma'o 'dus pa'i sangs rgyas rnams/_/'das pa'i dus na sngon byung ltar/_/da ltar dus 'di nyid du byung /_/lung log mngon pa'i ri bor bsregs/_/rang rgyud bsregs pa'i bslad pa can/_/bdud kyis 
[\[146a.4\]]byin gyis brlabs pa yi/_/glang chen myos pa drag po che/_/shin tu mi bzad dug chen gyis/_/'o dod 'bod par gsad brlag pas/_/ro gling dur khrod mthar zhen pa/_/ji lta'i thabs kyis phan par 'gyur/_/zhes bgros so/_/sangs rgyas nor bu'i 
[\[146a.5\]]gdung dang sde'i tshogs kyis gcig tu mthun par bgros pa/_nag po'i gdug pa smyon pa 'di/_/ji ltar de dgar bzhag 'gyur na/_/mi bzad dug mtsho chu rlabs kyis/_/nag po'i khams su rgyas 'gyur bas/_/dam pa rnams kyi rgyun gcod cing /_/
[\[146a.6\]]nyi ma sgron ma 'jig par 'gyur/_/de tshe las kyi mun pa yis/_/thams cad mun nag smag tu 'khyams/_/zhes bgros so/_/sangs rgyas pad+mo'i gdung dang sde'i tshogs kyis mgrin gcig tu mthun par bgros pa/_gang 'das pa'i dus na sngon byung 
[\[146a.7\]]ba/_/las kyi 'khor los 'phangs pa yi/_/blo gros log pa'i ru tra de/_/snying po dbyings nas byung ba ni/_/skyes bu dam pa'i sbyor ba yis/_/bdud kyis bdud btul gnyer bkod ltar/_/da ltar 'di tshe byung ba ni/_/dug 'gyur brtsegs pa'i ri bo 
[\[146b\]]
[\[146b.1\]]'di/_/rdo rje khros pa'i tho chen gyis/_/brlag cing gzhom pa'i dus la bab/_/ces bgros so/_/sangs rgyas gzhon nu'i gdung dang sde'i tshogs kyis mgrin gcig tu mthun par bgros pa/_khong nas 'khyil ba'i dug chen po/_/thar med mi bzad 
[\[146b.2\]]nad kyis zin/_/rtag chad khams su shi ba'i ro/_/lam log lam stor dmus long 'di/_/ye shes khros pa'i cho 'phrul las/_/'bar 'phro 'khrug pa'i gzer chen gyis/_/smag chen mun nag gzhom pa'i phyir/_/ye shes can gyi spyod yul 
[\[146b.3\]]nas/_/rgyal ba rgya mtsho kun 'dus te/_/ye shes rdo rje khros pa yi/_/cho 'phrul sprin phung gtibs pa'i sa/_/mthun 'jug byis pa'i cha byad kyis/_/rnam par rol pa'i mngon spyod kyis/_/dug chen rgya mtsho ma bskams na/_/'dir ni snying rje rkyen 
[\[146b.4\]]'tsham mam/_/chos nyid snying rje chen po yi/_/gang 'dir dam tshig dam pa'i phyir/_/dngos po bzhi yi bstan pa mdzad/_/ces bgros so/_/sangs rgyas kun gyi dgongs pa 'dus pa'i mdo chen po las 'dus pa chen pos rnam par bgros pa'i le'u ste 
[\[146b.5\]]nyi shu bzhi pa'o//_//de ltar 'dus pa chen po'i bka' bgros yongs su chad nas las rnam bzhi gang gis gdul ba'i skabs la bab par dgongs pa yis gang de rnam par brtag pa'i phyir thub dka' gzhon nu rdo rje snying por gnas gyur pa'i 
[\[146b.6\]]'od zer las sprul pa thub pa'i dbang por byung nas de bzhin gshegs pa kun gyis sprul pa de la bsgo ba/_thub pa'i dbang po dus 'di lags/_/ji bzhin bden pa'i byin brlabs kyis/_/dngos po bzhi yi me dpung bzlog_/byang chub snying po bskul 
[\[146b.7\]]bar mdzod/_/ces yongs su bskul nas thub pa'i dbang po des dur khrod kyi bdag po de'i phru mar snang bar mdzad nas thams cad zhi ba'i smra bar smras pa las/_dur khrod kyi bdag po des tha'i kha brdabs nas 'di skad du smras so/_/bu chung khyod kyis bdag 
[\[147a\]]
[\[147a.1\]]thul ba ma yin te/_sngon nga gnod sbyin gyi sde dpon drag po zhes bya bar gyur pa na kho na nyid lta bu mang po byung nas nga'i bstan pa la zhugs shig_/nga'i bka' nyon cig zer ba las kyang ma mnyan na da khyod kyi dbang du bdag ga la jen/_/
[\[147a.2\]]go zu se mo dor gzod la rang gi dka' thub la bde bar mnos shig ces bsgo nas bdud kyi dngos po bzhis yongs su zhams pas gtsang ma ris kyi 'phags pa rtog pa la zhugs nas phyir log go/_/de nas de bzhin gshegs pa thams cad kyis 
[\[147a.3\]]yang sangs rgyas pad+ma'i gdung dang sde'i sprul pa kun du spyan ras gzigs dbang phyug la yongs su bsgo ba/_rgyal ba kun gyi chos sku pad+ma'i gdung /_/chos rje 'od dpag med pa rdo rje chos/_/spyan ras gzigs sprul hri las rngam chen ston/_/ngag gi dbang 
[\[147a.4\]]phyug rta gdong zhal gyis gnon/_/zhes yongs su bskul bas sprul pa rdo rje rta gdong chen pos dur khrod kyi bdag po chen po'i gnas su snang bar mdzad nas ha ha hi hi hri hu lu hu lu hu lu zhes lhang lhang tsher tsher rta skad drag po'i dbyangs phyung ba las/_srid po'i 
[\[147a.5\]]phru ma yongs su spa zhum zhing bag 'khums pa tsam du gyur yang dur khrod kyi bdag po kho na ngo bo des rang gi nga rgyal gtum skad du ru tra ma tra ma tra zhes bsgrags nas rnam par brjid phyung ste 'gyings pa las zil gyis ma non te slar kho na ngo bo des slar bsgo ba/_
[\[147a.6\]]mgrin bu sngon yang khyod lta bus bdag ma non pas khyod kyis bdag rjen pa ma yin te nyid kyi gnas gang yin par bde bar nos shig ces tha'i kha brdab pa byas te/_yang bdud kyi dngos po bzhis yongs su zhams pas gtsang ma ris kyi 'phags pa rtog pa 
[\[147a.7\]]skyes nas phyir log snyam pa las/_de bzhin gshegs pa nam mkha'i lta bu la gtsang sme mi mnga' bas ma log par slar han pa las kho na ngo bo des thim par dzams nas de bzhin gshegs pa ngag gi dbang phyug des mthun 'jug tu kho na dga' lhar thim du han 
[\[147b\]]
[\[147b.1\]]no/_/de nas de bzhin gshegs pa des dbu kho na'i gtsug tu phyung zhabs kho na'i mthil du byung nas rdo rje hU~M zhes rgyas pas lus kun du rgyas te kho na des ma bzod pa'i nga ro 'od kyi sgra mthar bton pa ni a tsa ma'o/_/ci mdzad myur bar mdzod ces bton no/_/de 
[\[147b.2\]]nas de bzhin gshegs pa des kho na de'i sgrib pa sbyang ba mdzad nas bde ba kho nar kho na'i gtsug tu phyung ste nam mkha' la rta'i dbyangs phyung bas srin po'i tshogs bur mer thor shug tu gyur te zil gyis non cing bag 'khums nas gsol pa/_dpa' bo chen po'i 
[\[147b.3\]]'bangs su mchi/_/ji ltar bgyi ba bka' stsol cig ces zhus pas/_de bzhin gshegs pa des gsungs pa/_ngas ni khyod ma btul gyis khyod kyi gnyen po rdo rje hU~M zhes bya ba de bzhin gshegs pa thams cad kyis dbang gis dbang bskur ba shin tu 
[\[147b.4\]]gtum rngam 'khrug pa ma rungs shing mi bzad pa bdud kyi bdud chen po 'jigs byed 'bar ba zhig 'byung gis de la skyabs su dong cig ces gsungs te/_chos kyi dbyings kyi pho brang du mi dmigs par gshegs so/_/de nas gsang ba 'dus pa'i de bzhin 
[\[147b.5\]]gshegs pa thams cad kyis 'dus pa chen po rnam par bgros nas phrin las bzhi yi sgo gang gis gdul ba'i skabs la bab pa brtags na/_gang zhi rgyas kyis 'dul ba mi 'dra nas dbang drag gis 'dul bar bka' bgros dam par nges par bcad 
[\[147b.6\]]pa'i mdo yongs su gsung ba ni 'di lta ste/_de bzhin gshegs pa rnam grol spyod pa'i tshogs kyis bka' bcad pa'i mdo gsungs pa/_shin tu 'gog pas zhi ba la/_/khros pas phan par mi 'gyur te/_/rnal 'byor ma bcos de nyid las/_/zhi 
[\[147b.7\]]bar de bzhin gshegs kun mdzod/_/rnal 'byor tshul can zhi bas kyang /_/srid pa'i myu gu 'gag nus na/_/rnal 'byor yod med stong pa'i mthus/_/'gog pa bslang ba smos ci dgos/_/shin tu rdo skams rlan pa la/_/gang du 'gog rnams 
[\[148a\]]
[\[148a.1\]]bslang ba'i phyir/_/'gag med stong pa'i chos nyid las/_/sna tshogs mi 'gog ji bzhin mdzod/_/ces nges pa dam par bcad do/_/de nas de bzhin gshegs pa ngo bo nyid med pa'i tshogs kyis bka' bcad pa'i mdo gsungs 
[\[148a.2\]]pa/_shin tu stong pa rgyun chad la/_/dngos pos phan par mi 'gyur te/_/rgyun gyi byang chub stong nyid las/_/med 'gyur de bzhin gshegs kun mdzod/_/stong nyid tshul can stong pas kyang /_/ci yang med par gnas 'gyur na/_/med pa las 
[\[148a.3\]]byung rnal 'byor mthus/_/mthar zad mu zlog smos ci dgos/_/shin tu rgyun chad bzlog pa dang /_/gang du med las skyes pa'i phyir/_/rgyun dang bcas pa'i stong nyid la/_/che yon rgyun gyi 'chad par mdzod/_/ces nges pa dam par bcad do/_/de 
[\[148a.4\]]nas de bzhin gshegs pa'i ngo bo nyid mi 'gyur ba'i tshogs kyis bka' bcad pa'i mdo gsungs pa/_shin tu ther zug rtag pa la/_/med pas phan par mi 'gyur te/_/snying po byang chub de nyid las/_/bdag nyid chen por thams cad mdzod/_/mi 
[\[148a.5\]]'gyur tshul can rtag pas kyang /_/dngos po brtan g.yor byed nus na/_/bdag nyid chen por lhun grub mthus/_/ther zug zlog pa smos ci dgos/_/bdag tu zhen pa zlog pa dang /_/dngos 'dzin rka mgo bsgyur ba'i phyir/_/bdag med rtag pa 
[\[148a.6\]]chos nyid las/_/byed med rang bzhin nyid du mdzod/_/ces nges pa dam par bcad do/_/de nas de bzhin gshegs pa rdo rje'i gdung dang sde'i tshogs kyis bka' bcad pa'i mdo gsungs pa/_shin tu gdug cing gtum pa la/_/zhi bas phan par mi 
[\[148a.7\]]'gyur te/_/shes rab thabs kyi ngo bo las/_/khro bor de bzhin gshegs kun mdzod/_/khro bo'i tshul can khros pas kyang /_/'jig rten gsum dag skrag nus na/_/sangs rgyas thugs rje khros pa yis/_/khams gsum ma lus smos ci dgos/_/
[\[148b\]]
[\[148b.1\]]gdul dka' ma lus gdul ba dang /_/dam tshig la sdang rnam sbyang phyir/_/'bar ba chen po gar dgu las/_/dur khrod gar gyi phyag rgyar mdzod/_/ces nges pa dam par bcad do/_/de nas de bzhin gshegs pa rdo rje snying po de kho na nyid nges pa 
[\[148b.2\]]zhes bya ba'i tshogs kyis bka' bcad pa'i mdo gsungs pa/_shin tu log par zhen pa la/_/bden pas phan par mi 'gyur te/_/gsang chen sbyor ba'i ldem dgongs las/_/thams cad mthun 'jug nyid du mdzod/_/mdzad spyod tshul can spyod pas 
[\[148b.3\]]kyang /_/thams cad bka' zlog byed nus na/_/thugs rje mthun 'jug mdzad spyod kyis/_/lam log drang srong smos ci dgos/_/dngos pos dngos po dgrol ba dang /_/dug gis dug nad bsal ba'i phyir/_/thabs mchog dpag gis mi lang ba'i/_/
[\[148b.4\]]mdzad pa gar gyi phyag rgyar mdzod/_/ces nges pa dam par bcad do/_/de nas de bzhin gshegs pa nor bu'i gdung dang sde'i tshogs kyis bka' bcad pa'i mdo gsungs pa/_shin tu 'jungs shing brkam pa la/_/btang bas phan par mi 'gyur 
[\[148b.5\]]te/_/med la mi zad kun 'byung las/_/thams cad mi zad nor bur mdzod/_/dka' thub tshul can 'gags pas kyang /_/tshe gcig 'tsho bar byed nus na/_/med la 'dod dgur 'byung ba yis/_/khams gsum gdung ba smos ci dgos/_/'jungs 
[\[148b.6\]]pa tshim par bya ba dang /_/yongs su gdung ba bsal ba'i phyir/_/theg chen gsang ba'i longs spyod las/_/nam mkha' mdzod kyi phyag rgyar mdzod/_/ces nges pa dam par bcad do/_/de nas de bzhin gshegs pa gzhon nu'i gdung dang sde'i tshogs 
[\[148b.7\]]kyis bka' bcad pa'i mdo gsungs pa/_shin tu le lo g.yeng ba la/_/bskul bas brtson par mi 'gyur te/_/bya bcol med pa'i chos nyid las/_/thams cad bya ba med par mdzod/_/mi g.yo'i tshul can gnas pas kyang /_/dam pa'i las 
[\[149a\]]
[\[149a.1\]]lam gcod byed na/_/bya bral mi g.yo bde chen pos/_/'jig rten g.yeng ba smos ci dgos/_/mi khom lam rgyud bcad pa dang /_/le lo g.yeng ba'i dgra gzhom phyir/_/btang snyoms rnal 'byor chen po las/_/bya med gnas 
[\[149a.2\]]par phyag rgyar mdzod/_/ces nges pa dam par bcad do/_/de nas de bzhin gshegs pa glang po'i gdung dang sde'i tshogs kyis bka' bcad pa'i mdo gsungs pa/_shin tu gti mug rmongs pa la/_/bstan pas go bar mi 'gyur te/_/khyad par cir 
[\[149a.3\]]yang mtshungs pa las/_/thams cad gti mug chen por mdzod/_/gti mug tshul can rmongs pas kyang /_/thams cad mun par byed nus na/_/mi 'byed blang dor med pa yis/_/khams gsum rmongs pa smos ci dgos/_/mun pa'i skye mched gzhom pa 
[\[149a.4\]]dang /_rmongs pa nam mkhar bya ba'i phyir/_/gti mug rnam dag ye shes las/_/ma 'dres yongs rdzogs phyag rgyar mdzod/_/ces nges pa dam par bcad do/_/de nas de bzhin gshegs pa pad+mo'i gdung dang sde'i tshogs kyis bkas bcad pa'i mdo 
[\[149a.5\]]gsungs pa/_shin tu chags shing zhen pa la/_/gnyen pos phan par mi 'gyur te/_/chags rab chen po'i ye shes las/_/thams cad chags pa chen por mdzod/_/chags pa'i tshul can spyad pas kyang /_/khams gsum khrag tu byed nus 
[\[149a.6\]]na/_/'dod chags rnam dag chags spyad pas/_/khams gsum zhen chags smos ci dgos/_/'dod chags khrag mtsho bskam pa dang /_/chags pas chags pa gcad pa'i phyir/_/'dod chags rnam dag ye shes las/_/'dod chags gar 
[\[149a.7\]]gyi phyag rgyar mdzod/_/ces nges pa dam par bcad do/_/de nas de bzhin gshegs pa thams cad kyis bkas bcad pa'i mdo gsungs pa/_shin tu dngos por zhen pa la/_/bkag pas phan par mi 'gyur te/_/shes rab thabs kyi ngo bo 
[\[149b\]]
[\[149b.1\]]las/_/thams cad mthun 'jug spyod par mdzod/_/mthun 'jug tshul can mthun pas kyang /_/khams gsum log par byed nus na/_/thugs rje gar gyi mdzad spyod kyis/_/'jig rten blo log smos ci dgos/_/de la sogs pa mtha' yas 
[\[149b.2\]]snyed/_/'jig rten 'jig rten mtha' yas kun/_/'dul ba'i thabs ni sna tshogs kyis/_/drangs te yang dag gsang bar sbyor/_/khro la byams dang khro tshul mdzod/_/zhi la zhi ba slong spyod nyid/_/drag shul can la drag po nyid/_/g.yem la g.yem 
[\[149b.3\]]dang gnyen por mdzod/_/chags la chags dang rnam spong nyid/_/g.yeng la sems sdud g.yeng ba nyid/_/rmongs la khyab par mnyam pa nyid/_/ri la ting 'dzin ri bo nyid/_/phrag dog can la phrag dog tshul/_/de la sogs pa mtha' yas snyed/_/kun 
[\[149b.4\]]gzhi mnyam dang mi mnyam pa'i/_/nam mkha' dbyings kyi mtha' klas par/_/khyad par 'dod pa'i lus can gyi/_/kun gzhi kun gyi dbyings na dpa'/_/rdo rje snying po rab tu gnas/_/sems can sangs rgyas kun gyi dbyings/_/rdo rje sems dpa' de 
[\[149b.5\]]bzhin nyid/_/ye nas yin par nges pa na/_/mtha' thugs med pa'i sems can rnams/_/ji ltar dga' ba 'dod pa bzhin/_/ma bkag ma bcos ji bzhin par/_/nges pa nyid du gyur pa yi/_/thabs mchog dpag gis mi lang ba'i/_/mdzad spyod 
[\[149b.6\]]gar thabs sprin phung gis/_/ji ltar spyad kyang de nyid la/_/ma g.yos mi gos dbyings na dpa'/_/nyid du nges pa'i ngo bo las/_/mtha' yas dpag tu med pa yi/_/sgo nas thams cad ma bkag par/_/ci dga' nyid du bde drangs te/_/dam pa rnams 
[\[149b.7\]]kyi nges par mdzod/_/'dir ni nan tan drag shul gyis/_/mi zad 'bar ba'i ye shes las/_/dur khrod bdag po rab 'jigs pa'i/_/che mchog 'bar ba'i phyag rgyar mdzod/_/ces des pa dam par bcad do/_/sangs rgyas kun gyi dgongs pa 'dus 
[\[150a\]]
[\[150a.1\]]pa'i mdo chen po las bka' bgros dam pa bcad pa'i le'u zhes bya ste nyi shu lnga pa'o//_//lang ka'i bdag po de'i tshe de'i dus na kho bo 'khor de nyid du 'dus par gyur pa zhig gis shes bzhin du gang yongs su sad pa'i phyir yang 'khor der 
[\[150a.2\]]'khod par gyur pa'i byang chub sems dpa' bskul ba'i go cha blo gros thabs ldan zhes bya ba zhig la yongs su dris pa/_kye sems dpa' chen po [{]yi dgas [,]yi dwags [}]chen po 'di rgyu ni gang las byung /_rkyen ni ci las byung /_'bras bu ni cir smin/_rigs ni gar gtogs/_
[\[150a.3\]]las skal gyi spyod pa ni ci spyod/_ma btul na ci gnod/_btul na ci zhig dgos/_de skad dris pa las/_bskul ba'i go cha chen po des smras pa/_sems dpa' chen po gsang ba pa'i bdag po [{]yi dgas [,]yi dwags [}]chen po 'di gang legs pa'i rgyu rkyen las ni ma byung /_
[\[150a.4\]]nyes pa 'ba' zhig gi rgyu rkyen las byung ste/_rgyu ni mun pa'i ri bo las byung ngo /_/rkyen ni bka' bsgo log pa'i dka' thub drag po las byung ngo /_/'bras bu ni sdug bsngal gyi ri bor smin no/_/rigs ni dmangs rigs 'khor ba gdol ba 'byung po [{]yi dgas [,]yi dwags [}]
[\[150a.5\]]su gtogs so/_/las skal gyi spyod pa ni 'khor ba'i dngos po bzhi la 'jol nyag tu spyod do/_/'di ma btul na lus can gyi byang chub snying po ring du nub pa'i skyon du 'gyur ro/_/btul na ni kun gyi snying po 'od kyi dkyil 'khor mngon du nye bar 'char 
[\[150a.6\]]bar 'gyur ro zhes smras pa dang /_kho bos de la 'di skad ces smras so/_/e ma'o sems dpa' chen po 'o na dus 'di ni dus la bab pa'o/_/las 'di las kyi mchog go/_/gsang ba 'di ni gsang ba'i yang gsang ba dam pa'o/_/thul kun du rab 
[\[150a.7\]]tu thul/_dus la bab pa'i skabs chen 'dir/_/las la bab pa'i sems can 'di/_/stongs la bab pa'i thugs rje yis/_/'du shes bsgyur ba thugs rje'i mchog_/stong gsum ma lus ston pa bas/_/'bum gyi char yang mi phod do/_/zhes nye bar 
[\[150b\]]
[\[150b.1\]]bskul lo/_/de nas de bzhin gshegs pa thams cad kyis ngan bag gnas gyur pa skyes bu dam pa rdo rje 'dzin du snang ba nyid la yongs su bsgo ba mdzad pa/_rgyal ba kun gyi gsang mdzod pa/_/thugs kyi bdag po rdo rje 'dzin/_/drag po brtul zhugs 
[\[150b.2\]]chen po can/_/dpa' bo 'jig rten gsum las rgyal/_/sngon gyi go cha chen po'i mthus/_/sangs rgyas sangs rgyas thams cad kyis/_/gdul dka' drag po 'dul mdzad pa/_/bdud kyi bdud de bdud rnams 'joms/_/sems dpa' sngon po 'bar ba'i 
[\[150b.3\]]sku/_/'jigs su rung ba'i dpa' byad can/_/gtum rngam 'khrug pa'i ngo bo yis/_/dur khrod bdag po rab tu chom zhes yongs su bskul bas/_skyes bu rdo rje 'dzin pa de/_/lha dang bcas pa'i 'jig rten 'di/_/'byung po'i rgyal pos dbang du byas/_/
[\[150b.4\]]shin tu gtum rngam 'khrug pa des/_/lha mi 'jig rten brlag ma khad/_/bzhin dang mdangs kyang mi gsal bar/_/kun du mog mog por gyur nas/_/dus ma yin pa'i mun pa yang /_/mun nag smag tu gyur pas 'thibs/_/tsha dang grang dang nad 
[\[150b.5\]]dang rims/_/mi ngas sna tshogs kun du rgyas/_/rlung dmar 'brug dang ser ba dang /_/rnag khrag rdo dang mtshon cha'i char/_/dus ma yin par kun du 'byung /_/skye dman 'tsho ba'ang log par gyur/_/gdug pa sna tshogs sems can gyis/_/shin 
[\[150b.6\]]tu nyam thag gdungs 'gyur ba'i/_/mgon med pa yi 'jig rten te/_/mkhyen te thugs rjes gdung ba ni/_/rab tu rngam pa'i brtul zhugs kyis/_/rdo rje chos kyi rta gdong la/_/rdo rje tshig tu 'di skad du/_/ngag gi dbang phyug rdo rje'i gdong /_/
[\[150b.7\]]lang ka'i yul gyi grong rdal gyi/_/dbus kyi ri bo ma la ya/_/rko rka thang mar rgya mtsho'i dngo /_/drag shul yod pa'i rtse la dong /_/rdo rje thabs kyis blta ba'i yul/_/dur khrod bdag po tshogs dang bcas/_/mi ngam skyabs lings chen po la/_/khams 
[\[151a\]]
[\[151a.1\]]gsum rdo rje bya sprin thong /_/cis kyang mi bskyod mi 'khrugs pa'i/_/sems dpa' sangs rgyas kun gyis dngos/_/rdo rje sems dpa' de bzhin nyid/_/rdo rje snying po srid gsum ma mgon/_/stong pa chen po'i nam mkha' la/_/'bar ba chen 
[\[151a.2\]]po gar dgur mdzod/_/thugs rje sa la gshegs nas kyang /_/mthun 'jug byis pa'i spyod pa mdzod/_/med la kun 'byung stong nyid las/_/ji bzhin pa yi rgyal ba dang /_/stug po bkod pa'i zhing khams na/_/rnam dag lam gshegs rgyal ba rnams/_/
[\[151a.3\]]bdag ni bka' yi las mkhan te/_/bka' yi las kyi dus byung bas/_/sangs rgyas kun gyis gdul dka' ba/_/de dag ma lus bdag gis btul/_/ma grol ba yang bdag gis dgrol/_/gang ma bsgral ba bdag gis bsgral/_/dbugs ma phyung ba 
[\[151a.4\]]dbugs phyung ste/_/yang dag nyid la dgod par bgyi/_/dgongs pa gsang ba kun 'dus la/_/rmad 'byung gsang ba'i dkyil 'khor gyis/_/mtha' thug med pa'i sems can rnams/_/snying po bskul ba'i byin brlabs mdzod/_/ces rdo rje 'dzin pa des 
[\[151a.5\]]drag tu bskul ba las/_chos kyi dbyings kyi pho brang nas de bzhin gshegs pa thams cad ye shes chen po'i me dus mtha'i bskal pa'i me ltar 'bar ba'i thugs rje'i sprin phung nam mkha'i mtha' klas par 'thibs nas 'bar ba chen po'i gar dgur mngon 
[\[151a.6\]]spyod du mdzad nas rdo rje rta'i tshogs la bkas bsgo ba/_sod kun du rab tu sod/_/rta yi rdo rje stabs dgu yis/_/'jig rten blo dgu'i 'dod pa ston/_/'jig rten nag po gtum pa'i tshogs/_/dur khrod skyabs lings spyod pa la/_/rdo rje rtog pa'i bya sgron 
[\[151a.7\]]gyis/_/'khor ba ma bsgral bar du 'di/_/dam bcas go cha gyon pa yi/_/snying rje chen po'i rtog 'jug gi/_/'khor ba'i so mtha' chod par gyis zhes drag tu bsgo bas/_rdo rje chos rab dga' 'khor lo/_/gzigs dbang rdo rje spyan rab ste/_/rdo rje 
[\[151b\]]
[\[151b.1\]]pad+mo rab dga' ba/_/snang mdzad ngag gi dbang phyug tshogs/_/byang chub chen po cang shes gtso/_/thabs chen dgu yi rdzu 'phrul gyis/_/rdo rje rta gdong sprul pa'i tshogs/_/nam mkha'i khams kun yongs bkang nas/_/ma la ya yi rtse la 
[\[151b.2\]]lhags/_/'khor ba ma stongs bar du ni/_/thugs rje dbang gis spyan ras gzigs/_/stug po bkod pa'i rgyal ba yang /_/dgongs pa gsang ba gcig tu 'dus/_/khams gsum yo sgrol snying por dgongs/_/dus gsum gtan sprugs byin 
[\[151b.3\]]brlabs mdzod/_/'khor ba chos nyid spyan ras gzigs/_/sdug bsngal byang chub lam du mdzad/_/las nyid rang byung ye shes 'grel/_/rnam smin sun phyung rdo rje nyid/_/ye nas ji bzhin ma bcos pa'i/_/rang byung dkyil 'khor chen por dgongs/_/
[\[151b.4\]]gsang bdag rdo rje 'dzin pa yang /_/sku dang gsung thugs rdo rje las/_/sprul pa'i sras mchog rdo rje 'dzin/_/gzhon nu bye ba sa yar mdzad/_/thams cad dbyar gyi sprin phung bzhin/_/nam mkha' dbyings kyi mthas klas par/_/ma la ya yi rtse la 
[\[151b.5\]]lhags/_/mthun 'jug thabs kyi cha byad du/_/gang 'dir byis pa'i spyod pa yis/_/bdud kyi spyod yul kun mdzad de/_/'jig rten khams su byis par bstan/_/sangs rgyas kun gyi dgongs pa 'dus pa'i mdo chen po las las bzhi rdo rje skos kyi 
[\[151b.6\]]le'u zhes bya ste nyi shu drug pa'o//_//de nas mthun 'jug skyes bu des/_/mthun pa'i spyan gyis gang gzigs na/_/las kyi [{]yi dgas [,]yi dwags [}]drag po de/_/dngos po bzhes ni dbang byas pa/_/rnam par smin pa'i dngos po ni/_/bam ri thod pa mkhar gyi 
[\[151b.7\]]rtsar/_/khrag dang bshang gci sha chen dang /_/rkang dang klad pa klad rgyas dang /_/rnag dang chu ser la sogs pa'i/_/'dam gyis phru ma yongs su bskor/_/'bu dang shin tu 'bu chen po/_/sbrang ma sbrang rgod bung ba dang /_/sbrul dang sdig pa sdom la sogs/_/kang 
[\[152a\]]
[\[152a.1\]]ka khwa skeg 'ug pa'i tshogs/_/ce spyang stag seng la sogs pa'i/_/gdug pa can gyi 'khor gyis bskor/_/lha yi sde dpon ka ru ni/_/bu mo chung ma ma sring dang /_/'jig rten dbang phyug lha chen gyi/_/ma sring chung ma bu mo rnams/_/phrogs 
[\[152a.2\]]nas dbang du byas pa yi/_/slas dang byi mo bran mo'i tshogs/_/bcu gnyis dang ni brgyad la sogs/_/ma mo phra men gnod sbyin mo/_/srin mo sha za khrag 'phrog ma/_/bdud kyi ming 'dzin bla rkun ma/_/blon mo dmag dpon sde dpon ma/_/ru dpon pho nya 
[\[152a.3\]]mngag par bcas/_/rang rang rten dang lag char bcas/_/ci bgyi bka' nyan bka' sdod 'khor/_/sbod gtong rngam pa'i tshul du 'khod/_/srin po'i bu mo dri za brgyad/_/stag seng wa spyang bzhad tshogs dang /_/dur bya bya rog 'ug pa'i tshogs/_/bstod cing 
[\[152a.4\]]rngam pa'i tshul du 'khod/_/srin po'i nye gnas chen mo brgyad/_/kau ri rtsau ri pra mo ha/_/bet+ta li dang puk+ka si/_/g+hasma ri dang sma sha ni/_/tsaN+Da li la sogs pa yi/_/gtum zhing rngam pa'i ma tshogs ma/_/shin tu 'jigs pa'i gzugs su 'khod/_/dur 
[\[152a.5\]]khrod sa yi sgo srung bzhi/_/brtson mo gdong mo gar log mo/_/de bzhin 'jug mo chen mo bzhi/_/gsang sgo 'dzin cing bka' sgo srung /_/dur khrod bdag mo gru 'degs ma/_/brkam pa shin tu brkam ma dang /_/ra ro mo dang khrag 'thung ma/_/chags 
[\[152a.6\]]pas myos pa'i mdangs kyis 'khod/_/bam ri thod pa brtsegs pa'i dbus/_/gnam lcags 'bar ba'i gzer chen gyis/_/brtan par btab pa'i nang bdag mo/_/nye gnas kro d+hi shwa ri ma/_/thod skyogs khrag gis bkang ba dang /_/'bru mar rdzas lnga chang 
[\[152a.7\]]sbyar ba/_/rtag par rang gi longs spyod 'dzin/_/chags pas myos shing brkam pas na/_/'dod pa'i dbang mo brkam par grags/_/ru tra'i phrum grong rdal de/_/'bar ba chen po'i gar dgu yis/_/bcom ldan dbang du mdzad pa'i phyir/_/sde dpon 
[\[152b\]]
[\[152b.1\]]btul ba'i 'khor 'dus pa/_/'jig rten dbang phyug mthu chen rnams/_/phal cher las la gram skabs su/_/dpal chen rdo rje 'dzin pa de'i/_/de nyid yang dag dngos min pa'i/_/gzhon nu snam nas bton pa'i sras/_/rdo rje gzhon nu sme ba brtsegs/_/mthing 
[\[152b.2\]]gnag khro gnyer ral pa can/_/'bar ba chen po'i gar dgur mdzad/_/dur khrod bdag po ji bzhin du/_/dbu dang phyag zhabs der mdzad de/_/bdud rtsi lnga yi sbyor ba yis/_/bshud ba lnga ni bdud rtsir bsgyur/_/thams cad stong nyid bdud rtsir sbyangs/_/nye gnas 
[\[152b.3\]]la sogs 'khor mo rnams/_/spyod la ma chags ye shes dang /_/byas la mi sogs phrin las kyis/_/mthun 'jug khrid pa'i sbyor thabs kyis/_/dbang bsdus ngad sbyangs sprul pa ni/_/sems dpa' ye shes sprul pa'i tshogs/_/kau tsau la sogs ma tshogs 
[\[152b.4\]]dang /_/seng stag la sogs yul du snang /_/'dod pa'i dbang mo brkam pa des/_/chags pa'i dbang gis gang mthong ba/_/spyir ni rang gi khyo bdag lta/_/lhag pa'i gzi chen 'bar bar mthong /_/snyam pa'i dbang gi the tshom skyes/_/e ma'o bdag gi 
[\[152b.5\]]bdag po bas/_/shin tu 'od 'bar gzi byin che/_/'di ji lta bar sprul pa zhig_/snyam du yid gnyis rtog pa las/_/thabs mchog rdo rje gzhon nu des/_/srin skad thar gsum phyung ba las/_/the tshom rtog pa chad par gyur/_/chags pa'i dbang gis 
[\[152b.6\]]sangs rgyas kyi/_/sku la nges par 'khril ba ni/_/tsan dan sbrul gyi sdong po la/_/tshad pas bdas pa'i sbrul 'khril bas/_/mi rtog tshad ma'i gdung sel ltar/_/gang la chags pa mi mnga' bar/_/gang gi gdung ba rnam par sel/_/de nas sme ba 
[\[152b.7\]]brtsegs pa des/_/thams cad ci dga' 'byung ba yi/_/yid bzhin nor bu'i snying po de/_/nye ba'i rig pa 'di brjod pas/_/bya ba thams cad byed pa'i mchog_/oM b+hu ra kuM/_i tsi/_ki phi/_u ts+tshusma kro d+ha hU~M phaT/_yang dag dngos min cho 'phrul 
[\[153a\]]
[\[153a.1\]]'dis/_/snang mdzad chen po'i cho 'phrul bsdus/_/gang du dang por sprul pa yi/_/oM gyi 'od zer mngon phab nas/_/dbang mo brkam pa'i lhums su bzhag_/gsang sngags mngon pa'i mthu can 'dis/_/srin po'i cha lugs ci 'dra bar/_/
[\[153a.2\]]yi ge de yang der bsgyur te/_/gang de mngon sum lhums su bzhag_/rdo rje lcags kyu 'od zer las/_/rak+Sha shrI he ru ka_/ru tra ma tra ha ha ha ma/_bskyed rdzogs 'joms byed yi ge yi/_/mthu yis byin brlabs brtan par byas/_/dngos min rig pa'i skyes 
[\[153a.3\]]bu de/_/rdo rje yab kyi sku la bsdus/_/drag shul stobs ldan skyes bu de/_/sgyu ma rdo rje cho 'phrul gyis/_/sangs rgyas gdul dka' rnams btul nas/_/bdud dang 'jig rten log pa'i cha/_/byis pa'i spyod pa de bor nas/_/thugs ni snying po byang chub la/_/dgongs pa 
[\[153a.4\]]nges par 'grel te bzhugs/_/sprul pa rdo rje 'dzin rgyal po/_/sngar byung rgyal tshab skyes bu yis/_/lha gnas gsum du grags pa yi/_/gsang mdzod chen po dam pa'i lung /_/gsang ba 'dzin pa'i bdag po mdzad/_/de nas [{]yi dgas [,]yi dwags [}]drag po de/_/rang gi gnas 
[\[153a.5\]]su 'un pa las/_/rang gi gnas dang longs spyod dang /_/'khor rnams mi snang mi 'dra ba/_/sngon ma mthong ba phal cher snang /_/kho na shin tu ma rangs te/_/e ma'o bdag gi phru ma 'di/_/ji ltar 'gyur zhes rnam par rtog_/de tshe nye gnas dbang mo yis/_/
[\[153a.6\]]rang gi khyo bdag lon 'un te/_/e ma'o sgeg po dpa' bo khyod/_/gang 'dir ngan du rtog pa'i tshig_/'khor gyi nang 'dir gsung ngam ci/_/dpa' bo khyod kyi dgongs pa gang /_/deng hun han phan nyo pa ti/_/kho na 'am tsa sma ra tsa/_/dpa' po sgeg po zhe'am 
[\[153a.7\]]nyid/_/kun lan tra tso pu thra tha/_/gang du de ci ji ltar 'khrul/_/de skad tshig tu hon pa las/_/mdangs la chags pas 'dun pa dang /_/kho na'i rigs nyid nges 'dzin pa'i/_/snyam nas dga' ba'i thabs su bzung /_/de nas dbang mo brkam pa las/_/pu tra myu gu 
[\[153b\]]
[\[153b.1\]]'thon 'byung ba'i/_/thabs gsum grag pa'i sgra phyung bas/_/dpal gyi rngam skad drag po yis/_/drag po drag mo la sogs brgyal/_/de las slar log mthong snang ba/_/'jigs byed chen po 'bar ba la/_/sngo gnag rngam pa'i ral pa can/_/dbu dgu phyag 
[\[153b.2\]]ni [{]bcwa [,]bco [}]brgyad pa/_/rdo rje gshog pas bar snang khebs/_/ba spu lcags kyu bsregs 'dra ba'i/_/sdom dang sdig dang smigs dang sbrul/_/'jigs pa'i gzugs kyis sa gzhi khebs/_/thod skyogs sti ra rgyu zhags dang /_/nyi zla khyung dang 'ug pa khra/_/rdo rje 
[\[153b.3\]]mdung rtse gsum pa dang /_/za ma tog dang rdul yab rnga/_/ri rab spyi skor stong gsum 'phen/_/klu dbang 'bum gyis brgyan cing bklubs/_/dus mtha'i bskal pa me ltar 'bar/_/khro gnyer sdang mig 'bar ba yi/_/nyi shu rtsa bdun spyan ras gzigs/_/zhabs 
[\[153b.4\]]brgyad 'bar bas lha brgyad gnon/_/rdo rje srin po khro bor gyur/_/lha dang bdud las rnam par grags/_/de nas [{]yi dgas [,]yi dwags [}]drag po de/_/kho na'i sems rtog rtas nas kyang /_/nga rgyal drag po'i gtum skad kyis/_/'khor gyi dbang phyug rnam par bskul/_/
[\[153b.5\]]ru tra ma tra ma ra tra/_/'du 'du dbang phyug chen po'i tshogs/_/kun du rab tu dam la 'du/_/gram gram dbang phyug chen po'i tshogs/_/kun du rab tu las la gram/_/thud thud dbang phyug chen po'i tshogs/_/kun du rab tu 'di la thud/_/dbang phyug nga yi 
[\[153b.6\]]phru ma la/_/gang 'dir gdug pa chen po 'di/_/khyed kyis brlag pa'i dus la bab/_/gang 'dir bya mi bya rtog na/_/khyed ni shin tu brlag ma khad/_/mdza' bo gang la bya mi bya ba yi/_/yongs su rtog pa de dag med kyang bla/_/de 'dra'i mdza' bo sgyu ma yin pas 
[\[153b.7\]]na/_/de la mdza' zhes su zhig zer/_/rgol ba gang la bya mi bya ba yi/_/yongs su rtog pa de dag med kyang bla/_/de 'dra'i rgol ba sgyu ma yin pas na/_/de la dpa' zhes su zhig zer/_/dam tshig gang srung mi srung ba'i/_/yongs su rtog pa de dag med kyang bla/_/de 'dra'i dam 
[\[154a\]]
[\[154a.1\]]tshig sgyu ma yin pas na/_/de la dam par su zhig 'dogs/_/thams cad bya mi bya ba yi/_/yongs su rtog pa de dag med kyang bla/_/de 'dra'i spyod pa sgyu ma yin pas na/_/de la byed ces su zhig zer/_/gang la gang 'dir gang gi las rnams dus la bab ces 
[\[154a.2\]]dbang phyug chen po rnams la bskul bas/_bdud kyi gzi byin ma bzod de bdud kyi cha 'dzin pa'i lha'i bu bye ba dung phyur gyi dmag tshogs dang dbang phyug chen po rnams shin tu dngangs 'khrugs rngam nas rod rod por gyur te/_mya ngan gyi dug lo 'tshubs pa bzhin bdud 
[\[154a.3\]]kyi phru mar 'dus te bdud kyi ru mtshon phyar/_mtshon cha'i sprin gtibs/_bdud kyi sgyu 'phrul gyi dra ba bkram ste bso dang cha'i sgra bsgrags nas spags pa las/_rdo rje rta'i tshogs kyis rdo rje stam pa na'i stobs kyis rdzu 'phrul myur ba'i 'dur shugs drag pos 
[\[154a.4\]]khro bo theg chen kun kyang 'dur thag gcod pa'i rta'i 'dur glu 'dis rnam par bskul ba/_hri sgeg po dpa' bo 'jigs su rung ba dang /_/dgod dang gshe dang 'jigs par byed pa dang /_/snying rje rngam dang zhi ba la sogs pa'i/_/sku yi dngos po shin tu bsgyur ba yi/_/
[\[154a.5\]]gar gyi phyag rgya 'bar bas dbang phyug gnon/_/hri myos byed stong bas lhag par 'dod pa'i gzugs ston la/_/'dul ba'i dbang gis gshin rje stong bas lhag par 'jigs gzugs ston/_/zhi ba'i skur yang tshangs pa stong bas lhag par rab tu ston/_/thams cad 
[\[154a.6\]]dkyil 'khor gsum du snang bar mdzod/_/hri rnam par 'dul ba'i ngo mthon thabs kyis gnon pas gnon/_/ho ho ha ha he he hi hi dgyes pa'i bzhad mos khong /_/dbang phyug thams cad rab shig rab tu shig_/rab kyi rtsal gyi stobs kyis ngo mthon dbang 
[\[154a.7\]]phyug gnon/_/hri rtsal chen hu lu hu lu mig gsum pa las gsum grub drongs/_/hri rab kyi rtsal gyi stobs kyis ngo mthon mthu chen gnon/_/ru tra ma tra'i snying las dpal mos drongs shig rab drongs shig_/rab kyi rtsal gyi stobs kyis ngo mthon tshangs 
[\[154b\]]
[\[154b.1\]]pa non/_/tshangs las sgrol ma drongs shig sma ra tha/_/hri rab kyi rtsal gyi stobs kyis ngo mthon dga' dbang non/_/sbyor chen kun gyis bdag la dga' drongs shig_/hri rab kyi rtsal gyi stobs kyis ngo mthon ru tra non/_/sbyor chen kro d+hi shwa ri dbang mo drongs shig 
[\[154b.2\]]rab drongs shig_/snying rje gang la bya mi bya ba yi/_/yongs su rtog pa de dag med kyang bla/_/de 'dra'i snying rje sgyu ma yin pas na/_/de la su zhig snying rje zer/_/gdul bya gdul bar bya mi bya ba yi/_/yongs su rtog pa de dag med kyang bla/_/de 'dra'i gdul bya sgyu ma yin 
[\[154b.3\]]pas na/_/de la gdul bar su zhig zer/_/hri ha ha ho ho sprul rab tu sprul/_/kun du rab sprul snang bar mdzod/_/gtum thung rngam 'khrug 'bar bar mdzod/_/rnam pa mang po sna tshogs khro bor log par lta ba yi/_/khro bo snang ba'i 'gro rnams rnam mang po/_/
[\[154b.4\]]khro bo rgyud kyi ma lus lus pa med par 'dul mkhas par/_/rgyal ba kun gyi thabs mchog sgyu ma rab sprul rnam par sprul/_/khro la ma g.yos ye shes bzhi mchog kun du bzhengs shig bsnams/_/rnam pa mang po sna tshogs 'dod pa snang ba'i 'gro ba rnams/_/
[\[154b.5\]]rnam pa mang po'i 'dod chags rgyud kyis ma lus lus pa med pa 'dul mkhas pa/_/rgyal ba kun gyi thabs mchog sgyu mar rab sprul rnam par sprul/_/spyod la ma chags ye shes bde mchog kun du myong mdzad bzhengs shing rol/_/rnam pa mang po sna tshogs 
[\[154b.6\]]rmongs par snang ba'i 'gro ba rnams/_/rnam pa mang po gti mug rgyud kyis ma lus lus par 'dul mkhas pa/_/rgyal ba kun gyi thabs mchog sgyu mas rab sprul rnam par sprul/_/mnyam la ma rmongs ye shes ma 'dres yongs rdzogs bzhengs shing dgongs 
[\[154b.7\]]zhes khro mo ma rangs mi bsnyengs drag po dgyes pa'i sgra 'brug stong dir ba byung bas bdud kyi cha 'dzin pa'i bdud bye ba dung phyur rnams bag bzhi bskums te zil gyis non/_ru mtshon la sogs pa mtshon cha'i sprin phung ni stong pa nyid du sangs par gyur/_mi 
[\[155a\]]
[\[155a.1\]]snyan pa'i ngag rnams ni mngon du gyur te theg pa chen po gsang sngags kyi sgra ni di ri ri sgrogs par gyur to/_/dur khrod kyi bdag po ru tra nag po lta zhig rang gi 'khor gyis yongs su bor te rje btsan dam pa de la skyabs su dong /_blo gros kun 
[\[155a.2\]]gyi yul dang bral/_/yi khos bsam pa chad cing thabs brlag nas kun nas 'khrugs te rnam par 'khams nas rang gi ru tra lnga yi sa bon mngon du phyung bas/_ru lu ru lu b+h+yo zhes brjod/_/mgo gsum lag drug rkang bzhi pa/_/khros pa'i tshul du gyur 
[\[155a.3\]]pa las/_/rje btsan rdo rje srin po des/_/kho na nyid du der mdzad de/_/byin brlabs yi ge mi phyed pa'i/_/dbang du 'khor ba'i sa bon lnga/_/byas nas ngag gi sprul pa phrogs/_/kho na ngag gi dbang po nyams/_/de nas dur khrod bdag po des/_/ra la ra la 
[\[155a.4\]]b+h+yo brjod pas/_/mgo dgu [{]bcwa [,]bco [}]brgyad lag tu gyur/_/gang der rje btsan dam pa des/_/ngag gi sprul pa nges par bcad/_/yang der dur khrod bdag po des/_/hu lu hu lu b+h+yo brjod pas/_/mgo brgyad bcu drug lag tu gyur/_/dpal chen rje btsan srin po des/_/
[\[155a.5\]]kho na ci 'dra der mdzad de/_/der yang ngag gi brjod pa bcad/_/gang der dur khrod bdag po des/_/ha la ha la b+h+yo brjod pas/_/nyi shu rtsa gcig mgo bo la/_/bzhi bcu rtsa gnyis lag tu gyur/_/yang du rdo rje srin po des/_/de ci kho nar der mdzad nas/_/gang 
[\[155a.6\]]'dir smra ba'i dbang po bcad/_/yang der kho nar de nyid kyis/_/ra li ra li b+h+yo brjod pas/_/lus ni tshad med chen po la/_/nad kyi bskal pa tshub mar gtong /_/gdug pa'i mtshon cha lus las 'gyed/_/rje btsan rdo rje srin po des/_/kho na de 'drar nyid mdzad 
[\[155a.7\]]de/_/ngag phrogs ngag gi sprul pa chad/_/dper na skyes bu gang la zhig_/lce bcad khrag gis por ba bzhin/_/shin tu myos te 'gyel bar gyur/_/kun gyis mnga' bdag chen po des/_/sa ma ya hUM gsung bsgrags pas/_/sngon byung dus na 'brel pa yis/_/
[\[155b\]]
[\[155b.1\]]srog gi dbang pos ma bzod de/_/gang der mdun gyis phyogs pa dang /_/rtse gsum kha T+wAM 'bar ba yis/_/bu tra'i ri bo bcom dbang gi/_/phyag rgyas rol te phyal du sbyangs/_/nye gnas dbang gis mtshams sbyar ba'i/_/rang gi dam pa la sogs pa'i/_/mtha' 
[\[155b.2\]]thug med pa'i sangs rgyas dang /_/dpag tu med pa'i byang chub sems/_/stug po bkod pa'i mthong ba'i mthus/_/thog ma med pa'i dus mtha' nas/_/zhen pa'i mun nag sangs gyur te/_/skye ba dus mtha' med rnyed du/_/lus blangs las ni ci spyad dran/_/snam 
[\[155b.3\]]du bton te zhabs drung 'khod/_/rab dga' btud nas gnod tshul du/_/gang der shin tu ngus nas smres/_/e ma e ma'o e ma yang /_/dpa' bo lha rje thugs rje chung /_/shin tu bde ba'i gnas gcig nas/_/snam du bton pa thugs rje chung /_/da yang ci 
[\[155b.4\]]mdzad myur du mdzod/_/myur du bsgral na yun bde'o/_/'bangs su mchi'o bdag lus 'bul/_/'bangs la nan tan ma chud cig_/deng nas slan chad bka' bzhin du/_/bka' yi lung bzhin rjes su sgrub/_/gal te bka' bzhin ma bgyis sam/_/dam pa'i lung 
[\[155b.5\]]las 'gal gyur na/_/bdag cag rnams kyi mgo lus snying /_/rul myags skams nas tshig par 'gyur/_/ma sring bu mo chung ma rnams/_/'bangs su 'bul lo tshis ma chung /_/dbus su mchi skal mi ldan gyis/_/'bar ba'i dkyil 'khor mtha' la zhog_/
[\[155b.6\]]phud la 'tshal skal mi ldan gyis/_/lhag ma zhal chab bron la stsol/_/nye gnas gdung ba'i ma sring rnams/_/de nas rgyal ba'i 'bangs yin gyis/_/khyed ni ci bgyi bka' yi las mkhan te/_/bka' yi las byung rtag par myur du sgrubs/_/bdag kyang deng 
[\[155b.7\]]sngon lam log las spyad pas/_/dpag tu med pa'i 'khor ba'i sdug bsngal brgyud/_/da ni thugs rje las 'phro gnyis phrad pas/_/bde ba can gyi zhing du myur 'gro yis/_/rjes su bstan pa'i bka' la nyams sa re/_/ji ltar ma byams bu la gdung ba 
[\[156a\]]
[\[156a.1\]]bzhin/_/dam tshig can la dung dung gdung bar gyis/_/gang du sing byams ming la gdung ba bzhin/_/yal gam can la lhang lhang brtse bar gyis/_/mdza' mo grogs la ji ltar gdung tshul bzhin/_/rnal 'byor can la kril kril brtse bar 
[\[156a.2\]]gyis/_/ji ltar g.yog byams dpon la snying brtse bzhin/_/dam pa rnams la nges par nye bar gyis/_/zhes 'khor nye gnas rnams la gdams ngag bor nas dpa' bo chen po la skyabs su dong ste bka' che ba yongs su bsrung ba'i phyir rang rtags srog gi snying po 
[\[156a.3\]]phul te mna' dor ro/_/ru lu ru lu b+h+yo zhes rang gi srog la tshad bzhag go/_/de nas bcom ldan 'das kyis yongs su gnang ba ni 'di lta ste/_oM ru lu ru lu b+h+yo ha zhes byin gyis brlabs te bsregs sbyangs btul nas dgongs khral chung bar bzhugs so/_/
[\[156a.4\]]sangs rgyas kun gyi dgongs pa 'dus pa'i mdo chen po las bdud yongs su btul ba'i le'u ste nyi shu bdun pa'o//_//de nas de'i tshe de'i dus na dbang phyug chen po'i tshogs rnams 'di ltar rtog ste/_e ma'o drag po chen po 'di/_/'di ltar mthu che ba/_
[\[156a.5\]]'di ltar dregs pa/_/'di ltar gti mug pa/_/'di ltar chags pa/_'di ltar nga rgyal ba/_'di ltar gtum pa 'di dpa' bo chen po 'dis rnam par non/_nges par yang dag par non/_/kun du rab tu non to snyam du rtog go_/de'i tshe de'i dus na de dag gi 
[\[156a.6\]]sems kyi rtog pas rtog pa drag po ru tra de'i sems kyis yongs su shes nas smras pa/_kye nye gnas dam pa rnams gang de ltar ma rtog shig_/sngon kho bo'i las kyi 'phro dang 'brel ba nye gnas dam pa kun gyis bshes gnyen de dang phrad pas las shes so/_/
[\[156a.7\]]skye ba shes so/_/las mthong ngo /_/skye ba mthong ngo /_/las mngon du gyur to/_/skye ba mngon du gyur nas rang gi las la rang thag khos par gyur/_gang skad cig mar bde ba chen po'i g.yung drung gi pho brang mthong bas gang 'di ltar bud med dag sbrum pa'i sdug 
[\[156b\]]
[\[156b.1\]]bsngal gyis nyen par gyur pa na 'di snyam du sdug bsngal 'di ni sngon du skyes pa bsten cing mang du spyad pa'i las 'ba' zhig kho na'o snyam du yid la byed pa bzhin kho bo yang las 'ba' zhig la kho thag chad nas ji ltar ri gzar rtse nas rbab 'dril ba gang gis mi 
[\[156b.2\]]zlogs pa bzhin gdung ba chen po'i shugs kyis 'thon pas shin tu gdung ba yin te/_nye gnas khyed kyang rang gi las yid la gyis shig dang /_gdung ba'i shugs rbab ltar 'dril bar 'gyur ro zhes smras nas rma ga chad par ngus nas shin tu smres te yongs 
[\[156b.3\]]su gdung ba'i don bton pa 'di lta ste/_thugs rje chen po bcom ldan rdo rje sems/_/dri med dung mdog mchog tu gzugs bzang ba/_/rnam dag 'od gsal nyi zla 'bum bdal zhing /_/dpa' bo 'od zer stong 'bar lham me ba/_/'jig rten gsum gyis 
[\[156b.4\]]mkhan ston par grags/_/khams gsum 'gro ba kun gyi gnyen gcig po/_/byams mgon thugs rje'i lha khyod dgongs su gsol/_/bdag ni thog ma med pa'i dus mtha' nas/_/lam log lam stor srid pa'i 'khor lor 'khyams/_/sngon tshe las log 
[\[156b.5\]]srid pa spyad pas nongs/_/sdig pa'i las rnams ci spyad rab gnod 'gyod/_/dar cing dregs pa'i las dbang de btsan nas/_/'khor ba'i sdug bsngal rgya mtshor bying 'gyur te/_/zhe sdang 'bar ba'i mes ni rang rgyud bsregs/_/gti mug mun pa 'thibs 
[\[156b.6\]]pos shes rab ldongs/_/'dod chags rgya mtsho'i 'dam du rnam shes bying /_/nga rgyal drag po'i ri bos ngan 'gror mnan/_/phrag dog rlung dmar tshub mas 'khor bar g.yengs/_/bdag tu lta ba'i mdud pa dam pos bcings/_/'dod pa me mdag dong 'dra'i 'obs su 
[\[156b.7\]]lhung /_/sdug bsngal drag po mi zad char du 'bab/_/'di 'dra'i sdug bsngal shin tu bzod dka' zhing /_/sdig pa'i las dbang drag po me 'bar bas/_/rnam shes dbang po myu gu gdungs 'gyur te/_/phung po sgyu ma'i lus kyis mi bzod na/_/byams mgon thugs 
[\[157a\]]
[\[157a.1\]]rje can gyis bzod lags sam/_/bdag ni blun rmongs las ngan sdig po che/_/las kyi dbang gis 'dod khams ru trar skyes/_/skyes pas 'gyod do las la yi re chad/_/yi chad 'gyod kyang las dbang bcos su med/_/las kyi 
[\[157a.2\]]shugs ni chu bo'i gzhung dang 'dra/_/las dbang chu klung 'phral du ga la zlogs/_/rnam smin thams cad rang gi las las byung /_/las kyi rlung dmar drag po des bdas pas/_/bdag ni deng sngon bskal pa grangs med du/_/'khor ba'i btson ra mun par 
[\[157a.3\]]'khyams pa la/_/nye gnas khyed kyi thugs rje'i byin brlabs kyis/_/las dang nyon mongs sgrib pa gtan sbyangs nas/_/ma ltar byams pa'i zhabs drung da ltar 'khod/_/nyi ltar 'od 'bar zla ltar mdangs gsal ba'i/_/thugs rje'i zhal nyid blta bas mi 
[\[157a.4\]]ngoms pa'i/_/thog ma med nas ma rig ling thog gis/_/ldongs pa'i chu bur mig gis ma mthong na/_/'gro ba'i mgon khyod deng snga gang na bzhugs/_/las dbang drag po shin tu mi bzad pas/_/shin tu skrag cing skyi g.ya' rab 'jigs nas/_/dung dung gdungs 
[\[157a.5\]]pa'i smre sngags 'di 'don cing /_/nyam thag phongs pa'i nga ro gdon lags na/_/byams mgon thugs rjes dus 'dir ma dgongs na/_/nam zhig 'chi 'pho lus dang bral ba'i tshe/_/gnyen bshes grogs dang bral nas gshin rjes khrid/_/de tshe 'jig rten gyi dus 
[\[157a.6\]]mi stongs te/_/las kyi dbang gis bdag 'dra gcig pu khrid/_/dus der bdag la mgon skyabs ma mchis kyis/_/gang gi phyi shol dus la ma bzhes par/_/da lta nyid du bstun te mngon spyod mdzod/_/las kyis mnar ba'i skye bo bdag 'dra la/_/thog ma 
[\[157a.7\]]med pa'i dus nas log brtags pas/_/khams gsum 'khor ba'i gnas nas ma thar te/_/bskal pa grangs med skye ba de snyed du/_/gdos bcas lus blangs grangs med zhig 'gyur te/_/sha rus bsags na 'jig rten gtos dang mnyam/_/rnag khrag 
[\[157b\]]
[\[157b.1\]]bsags na rgya mtsho chen po tsam/_/las 'phro bsags na bsam 'das brjod mi lang /_/khams gsum bgrangs shing skye shi kha brgyud kyang /_/byas pa'i las rnams don med chud re zos/_/skye ba grangs med ji snyed de tsam la/_/skye ba gcig gcig 
[\[157b.2\]]kho na tsam gyi las/_/bla med byang chub don du rab spyad na/_/de tsam byas pa'i las la don yod pas/_/don gyi yang ye mya ngan 'das zin na/_/las kyi dbang btsan nyon mongs stobs che bas/_/sha khrag dra ba'i lus blangs 'khor bar 'khyams/_/sdug 
[\[157b.3\]]bsngal bzod dka' srid pa'i btson rar chud/_/mi zad sdug bsngal drag po 'di lta bu/_/nyes byas thams cad rang gi las las byung /_/thugs rje chen pos las ngan rgyud bcad de/_/nyon mongs las kyi rlung 'di bzlog tu gsol/_/ma rig log pa las kyi 
[\[157b.4\]]dbang btsan pas/_/mi shes mun pa'i nang du gtan 'khyams na/_/ye shes sgron ma'i zer gyis mi stongs sam/_/nyes byas las kyi 'bras bu mi bzod na/_/thugs rje chen po'i phrin las mi mdzad dam/_/phyin ci log gi g.yang sar lhung lags na/_/
[\[157b.5\]]thugs rje myur mgyogs phyag gis mi 'dzin nam/_/dug gsum bzod dka'i nad kyis gdungs lags na/_/thabs mkhas thugs rje'i sman gyis mi gso 'am/_/las kyi rnam smin sdug bsngal me 'bar na/_/thugs rje bsil ba'i char rgyun mi 
[\[157b.6\]]'bebs sam/_/sdug bsngal 'khor ba'i 'dam du bying 'gyur na/_/thabs mkhas thugs rje'i lcags kyus mi 'dren nam/_/khams gsum 'khor ba'i gnas su sbyang sbyang nas/_/nam zhig rang gi 'bras bu thob pa'i tshe/_/'phags pa'i thugs rje ci 
[\[157b.7\]]'tshal don ma mchis/_/bdag nyid las 'phro btsan pas bzhag na lta/_/thugs rje zhes na su la ci zhig bgyi/_/dpa' bo khyod la thugs rje stobs mnga' zhing /_/sngon byung 'brel pa las kyi 'phro btsan na/_/yal yol btang snyoms le lo ma mdzad par/_/
[\[158a\]]
[\[158a.1\]]snying nas da gzigs thugs rje rgyal ba'i lha/_/zhes rang gi nga rgyal gyi ri bo bcag nas lus seng ger mngon par sprul nas zhabs kyi gdan khrir phul lo/_/sangs rgyas kun gyi dgongs pa 'dus pa'i mdo chen po las tha ma dman pa'i gdung ba 
[\[158a.2\]]bton pa'i le'u ste nyi shu brgyad pa'o//_//de nas rdo rje srin po des las kyi srin po de log par lta ba sun phyung bas las kyi sgrib pa rgyun gcad pa'i phyir spyo ba'i brgyad chen pos rnam par spyos pa ni 'di lta ste/_sdig can log pa'i stobs ldan 'di/_/thog ma 
[\[158a.3\]]med pa'i dus mtha' nas/_/srid pa'i 'khor lor 'khyams par nges/_/nyes byas rtsa ba rang nyid las/_/thams cad 'byung bar nyes par nges/_/bskal pa grangs med de snyed du/_/skye ba mang po lus blangs nas/_/gzugs phung grangs med zhig 'gyur zhing /_/
[\[158a.4\]]sha rus stong gsum 'jig rten tsam/_/rnag khrag rgya mtshor 'khyil 'gyur yang /_/don med par ni chud zos pa/_/sus kyang ma byas rang gi las/_/de tsam cha gcig don spyad na/_/da tsam don gyi sangs rgyas zin/_/lus rnams yongs su gtong ba yi/_/ma 
[\[158a.5\]]chags stobs ldan chen po rnams/_/bkres pas nyen pa'i 'gro ba la/_/sha rus khrag tsam btang bas kyang /_/zag med rnam thar bde thob na/_/zab mo'i don lta smos ci dgos/_/rang lus gtong bar ma phod cing /_/chags pa'i mtha' la mngon zhen pas/_/
[\[158a.6\]]khams gsum 'khor ba'i kha brgyud cing /_/zug rngu'i nad kyis gzir ba yin/_/srid pa'i btson rar chud pa 'di/_/mkha' la mdud pas nyes par nges/_/mun pa'i klong du 'khyams pa 'di/_/khyad par rmongs pas nyes par nges/_/thar med 'dam du bying ba 
[\[158a.7\]]'di/_/'dod sred 'dun pas nyes par nges/_/blo ngan tsha bas gdungs pa 'di/_/tsha ba'i las kyis nyes par nges/_/sdug bsngal ri bos non pa 'di/_/nga rgyal brtsegs pas nyes par nges/_/'khor ba'i rlung sgor lhung ba 'di/_/las kyi rlung gis nyes par nges/_/
[\[158b\]]
[\[158b.1\]]rang gis mnar ba'i ru tra khyod/_/ye nas rgyal ba'i sras yin na/_/srid pa'i 'khor lor ci ste 'khor/_/des na rang gi las yin te/_/sems nyid nam mkha' lta bu la/_/gzugs snang glo bur sprin gyis bsgribs/_/gzugs snang rtog pa rnam sbyang phyir/_/shes 
[\[158b.2\]]rab bskal pa'i rlung gis gtor/_/dang po bka' bsgo log pas nyes/_/de nas mngon pa'i ri bo brtsegs/_/de nas yid bzhin nor bu bsregs/_/tha mar dngos po bzhi spyad pas/_/rnal 'byor theg pa chen po'i don/_/ma rtogs pa dang log par rtogs/_/
[\[158b.3\]]phyogs rtogs yang dag nyid ma rtogs/_/ji bzhin ma spyad phra men gyis/_/ngan 'gro'i las lam rgyun btags pas/_/srid pa log pa'i 'bras bur smin/_/e ma'o las ngan snying re rje/_/nga ni bka' yi las mkhan te/_/bka' yi las kyi dus byung bas/_/
[\[158b.4\]]ngan 'gro gnas su 'khyams pa 'di/_/'khor ba'i gnas nas 'don pa'i phyir/_/las ngan las rgyun gcad par bya/_/dngos por smin pa'i sdig pa 'di/_/rdo rje nam mkha'i mtshon gyis bsad/_/shar phyogs lam sgo'i 'jig rten na/_/yang dag thar 
[\[158b.5\]]lam gcod byed pa/_/'byung po gtum po gdol pa can/_/khyod ni de bzhin nyid la sgrib/_/yang dag nges pa'i blo gros kyis/_/khungs bcad rtsad bcad bdag las byung /_/bdag 'dzin bdag gi rtog pa yi/_/phyin ci logs stobs brtson 'grus kyis/_/
[\[158b.6\]]gnas ngan len pa'i ded dpon byed/_/de nyid bdag rtog yin pas na/_/bdag med nam mkha'i stobs kyis gzhom/_/dbang sgyur gnon pa'i thabs chen dang /_/gcod pa mngon pa'i mthu can dang /_/gzir ba'i byin gyi brlabs can gyis/_/dus 
[\[158b.7\]]gsum bgegs kyi bdag po non/_/a na ya/_ma hA shU n+ya tA/_a ko ta ya nA~M/_sarba pA paM ma tang kha ru tra naM/_sarba pA paM kha T+wAM ka ru tra na~M/_thams cad stong nyid ma skyes pas/_/bsad pas bsad pa med pa'i phyir/_/sgyu ma sbyong ba'i cho 'phrul 'di/_/
[\[159a\]]
[\[159a.1\]]snying rje chen po'i dam tshig go/_/nges par bsad pa'i dam tshig 'di/_/don ston bsad pa ma yin te/_/rnam shes gzugs bral rdo rjer bya/_/de nyid slar phab dam tshig mchog_/rnam shes hU~M gis bsdus nas ni/_/kho na de nyid gzugs la dbab/_/
[\[159a.2\]]sngon du gnas pa'i tshul bzhin du/_/mnyams bde ba chen por sbyangs/_/ro langs rdo rje dam tshig 'di/_/rgyal ba kun gyi thugs dam ste/_/rdo rje mtshon gyis gang bsad pa/_/srog ni log rtog rdo rjer shi/_/nams kyang ldang ba'i dus med pas/_/slar skye ba 
[\[159a.3\]]dag ga la yod/_/rnam shes gzugs dang ma bral na/_/'khor ba'i gnas las rnam thar 'phags/_/'chi med rdo rje byang chub sems/_/stong nyid ye shes bdud rtsi'i chu/_/dug chen 'thungs pa kun gyi gsos/_/shi ba kun slong sman pa'i mchog_/lang 
[\[159a.4\]]ka'i bdag po de skad ces bka' stsal pas/_/ru tra nag po rgyud yongs su byang ste lhag pa'i don nges par mthong ngo /_/sangs rgyas kun gyi dgongs pa 'dus pa'i mdo chen po las rgyud yongs su sbyangs pa'i le'u ste nyi shu dgu pa'o//_//de nas de nyid du nges par 
[\[159a.5\]]phyogs pa'i phyir zhabs kyi 'khor lo spyi bos btegs pa'i 'dun pas 'dun nas/_'di skad du thams cad du brgyud pa rnam par grags pa sangs rgyas kun gyi dgongs pa bskul ba zhes bya ba'i glu 'dis rnam par bskul lo/_/o~M chos kun rang bzhin dag pas na/_/
[\[159a.6\]]bdag kyang rang bzhin rnam par dag_/de bzhin gshegs pa thams cad kyi/_/thugs dam dbyig mchog bdag nyid ni/_/sems can 'byam klas ma lus kun/_/mchog nyid sgrub par sbyor bas na/_/rgyal ba rgya mtsho kun 'dus pas/_/sku yi dbyig tu 
[\[159a.7\]]bdag skyed cig_/ye shes rin chen dbu rgyan mchog_/gzi brjid phung po bla na med/_/sangs rgyas rin chen kun 'dus pa'i/_/rnam par rgyal la phyag 'tshal lo/_/dbyig gi ye shes gtso mchog nyid/_/rdo rje dam pa mchog 'dzin pa/_/khyod ni dam tshig 
[\[159b\]]
[\[159b.1\]]gtso lags kyis/_/dbang phyug rgyal por bdag skur cig_/bdag ni rdo rjes mngon du dbang bskur bas/_/sangs rgyas kun gyis deng nyid bdag dbang bskur/_/bcom ldan thams cad mchog ni bdag lags te/_/mchog nyid sgrub phyir rdo rje blang bar bgyi/_/rdo rje 
[\[159b.2\]]rgyal por khyod bzhugs pas/_/sku gsung thugs kyi rdo rje ste/_/rdo rje dam tshig mchog nyid kyis/_/grub pa phun sum dbang skur cig_/chos kun rdo rje'i mtshan nyid de/_/rdo rje la yang mtshan nyid med/_/rdo rje lta bu'i rnal 'byor pas/_/don kun rdo rje nyid du gsal/_/
[\[159b.3\]]'di ni sangs rgyas gsung dbyangs nyid/_/ye shes sems dpa'i dam tshig bsnams/_/rdo rje sems dpa'i dka' thub dam/_/rtag tu bdag gis bcang bar bgyi/_/hU~M rdo rje sems dpa'i dam tshig dam pa srung /_/ye shes sems dpa' nye ba nyid du spyon/_/rig pa'i 
[\[159b.4\]]rgyal po bdag la brtan par dgongs/_/gsang ba'i dbang phyug bdag nyid gso bar gsol/_/rtogs pa mchog sbyin bdag la dgyes pa skyed/_/'dod pa kun zhen bdag la chags par mdzod/_/dang po sangs rgyas mnyam nyid thugs rje can/_/las rnams kun la 
[\[159b.5\]]bdag sems dge bar sgyur/_/dus gsum bder gshegs bdag gnas thams cad du/_/rdo rje can dang dam tshig sems dpa' bsgrubs/_/de bzhin gshegs pa dgyes pa dgyes pa kye/_/rdo rjes bdag yang gtan du ma btang zhig_/kye rdo rje chos dbyings 
[\[159b.6\]]kun gyi gtso/_/mi gnas chags pa chen mo ste/_/ma lus kun gyi 'byung gnas mchog_/bde ba mchog gi dam pa lags/_/khyod ni dam tshig kun gyi gtso/_/rdo rje sems dpa' skyed mdzad ma/_/sems can don bsgrubs phrin las la/_/thugs rje mnyam 
[\[159b.7\]]sbyor grub par mdzod/_/sangs rgyas yon tan kun 'byung phyir/_/rin chen rdo rje bla na med/_/rdo rje chos kyi glu blangs pas/_/las kyi rdo rje byed gyur cig_/sa ma ya ho zhes dam tshig nye bar blangs so/_/sa ma ya s+t+waM/_zhes dam kun du bcas so/_/de nas 
[\[160a\]]
[\[160a.1\]]yang dag dngos min pa'i/_/rdo rje sme ba brtsegs pa'i sras/_/bdud 'dul rdo rje srin po des/_/rdo rje shugs kyi dam pa byin/_/hU~M hU~M hU~M bi shwa badzra kro d+ha dz+wa la ma Na Da la phaT phaT ha la ha la raM zhes gdul sbyong drag po'i dkyil 'khor du sbyangs so/_/ta keM ta 
[\[160a.2\]]keM phaT/_ha la ha la ra~M/_tIk+Sh+Na tIk+Sh+Na khaM kro d+ha kro d+ha yaM zhes dngos po thams cad stong par sbyangs so/_/oM zhes rang bzhin lhun gyis grub pa'i dkyil 'khor du bcug go/_/muM zhes ye ji bzhin pa'i dkyil 'khor du bzhugs so/_/hU~M zhes rtsa ba byang chub sems kyi 
[\[160a.3\]]dkyil 'khor du gnas so/_/i dan ti/_na ra gan te/_ba ri hr-i da ye/_nA ma bsti nAM/_sa ma ya rak+Sha si/_si ti pi na badzra/_a mr-i to ta kaM zhes dam tshig dam pa byin no/_/oM AHhU~M zhes sku gsung thugs kyi byin rlabs dam pa byin no/_/oM badzra a mr-i ta/_e 
[\[160a.4\]]h+ye hi sarba ma na hU~M hrI tha zhes dbang dam pa byin no/_/de nas yang las kyi srin po des rang gi ris kyi lha la gsol ba btab pa/_sngon tshe gong nas 'brel ba yi/_/bdag gi nye gnas gang lags pa/_/las 'phro dang ni thugs rje yis/_/da lta nyid du 'bab par shog_/
[\[160a.5\]]ces bskul pas/_dpal rdo rje sems dpa' nam mkha'i dbyings nas nyi ma'i dkyil 'khor hU~M gi snying po 'od zer dang bcas pas kho na nyid kyi snying gar thim pas rang gi ris dam pa nyid du nges par gyur to/_/ha~M zhes mthong ba yongs su dag ste thams cad ma 'dres 
[\[160a.6\]]pa dang yongs su rdzogs par mthong ngo /_/rdo rje zhes ming btags nas/_rdo rje theg pa'i gsang sgor bzhag go/_/sangs rgyas kun gyi dgongs pa 'dus pa'i mdo chen po las sangs rgyas kun gyi dgongs pa bskul ba'i le'u ste sum cu pa'o//_//de nas 
[\[160a.7\]]las kyi srin po de'i nye gnas 'dus pa'i tshogs phal po che rnams rang rang gi las dag pa dang /_/sangs rgyas mang po mthong ba dang /_byin rlabs kyi 'od zer gyis rgyud sbyangs pas las dang las kyi rnam par smin pa'i rgyud dang /_skye ba snga phyi mtha' yas pa 
[\[160b\]]
[\[160b.1\]]dus gcig tu gshegs par 'gyur te/_the tshom chad pa'i sgo nas dbang phyug chen po la sogs pa lha chen po rnams kyis shin tu ngus nas smres te gsol pa/_gar gyi dbang phyug gsan cing dgongs su gsol/_/bdag cag ru tra'i mtha' la zhen pa rnams/_/lus 
[\[160b.2\]]dang las kyi 'khor ba'i dra ba 'di/_/bka' yi gtan tshigs zhib mos ma bkrol zhing /_/shes rab zab mo dmigs bus ma phye bas/_/rang rig ye shes blo dang mi ldan zhing /_/nges par legs pa'i gros kyis mchod de/_/gar thabs glog gi zhags pas ma 
[\[160b.3\]]zin pas/_/rnam shes las kyi rgya mtsho'i dbas bsgribs te/_/de nyid de bzhin nyid du ngo ma 'tshal/_/gti mug rang sems bdag tu bzung bas nongs/_/shin tu 'gyod pas gnong pa'i tshul bzung bas/_/dpa' bo chen po khyod la skyabs su mchi/_/dngos po sbyang 
[\[160b.4\]]phyir bdag lus gdan du dbul/_/thabs mkhas thugs rjes lus 'di bzhes su gsol/_/zhes rang gi lus zhabs kyi gdan khrir phul lo/_/de nas [(]'grin [,]mgrin [)]nag po la sogs pa klu chen po rnams kyis ngus nas smres te gsol pa/_gzi brjid rgyal po mnga' 
[\[160b.5\]]bdag dgongs su gsol/_/srid pa'i dra bar 'khyams pa bdag cag rnams/_/bcing ba lnga yis kun du bcings gyur pa/_/sus kyang ma bcings bcing bar byed med de/_/bdag tu 'dzin pa'i rnam rtog las kyis bcings/_/sna tshogs lus dang 'du shes 
[\[160b.6\]]gnas la sogs/_/bdag 'dzin grong khyer gsum gyi btson ra 'dir/_/'khor ba'i btson chas rnam shes bcings pa la/_/bdag tu 'dzin pa'i mdud pa ma bkrol bas/_/kun du bcings pa'i mdud pa rgyun mi 'chad/_/mi shigs dgrol bar dka' yi 
[\[160b.7\]]sdug bsngal las/_/thugs rje'i mdud dgrol thabs kyis dgrol du gsol/_/zhes lus sku'i rgyan du phul lo/_/de nas srin po'i rgyal po sha trang gseng bu la sogs pa rnams kyis shin tu ngus nas smres te gsol pa/_dpa' bo sgeg po chen po dgongs su 
[\[161a\]]
[\[161a.1\]]gsol/_/mya ngan gling du 'khyams pa'i bdag cag rnams/_/me chen 'bar bas gdungs shing sreg 'gyur ba/_/sus kyang ma bsregs sreg par byed med de/_/mi zad rnam smin drag po nyid las byung /_/zhe sdang 'bar bas rang rgyud 
[\[161a.2\]]bsregs pa la/_/bdag 'dzin khong nas 'bar ba ma bsad pas/_/kun du sreg cing gdung ba rgyun mi 'chad/_/mi zlogs zhi bar dka' ba'i sdug bsngal las/_/thugs rje bsil ba'i char rgyun dbab tu gsol/_/ji ltar khab len rdo la lcags 'du ltar/_/deng 
[\[161a.3\]]nas bzung ste dpa' bo'i 'bangs su mchi/_/zhes so so'i thod pa khrag gis bkang ba bstabs so/_/de nas log sred can gyi tshogs kyis shin tu ngus nas smres te gsol pa/_kun snang mun sel sgron ma dgongs su gsol/_/mun nag smag tu 'khyams 
[\[161a.4\]]pa bdag cag rnams/_/lam nor lam stor kun du 'thoms 'gyur te/_/sus kyang ma bkag 'gog par byed med de/_/bdag tu rmongs pa'i ma rig mun pas bsgribs/_/rnam shes gti mug mun pas 'thibs pa la/_/bdag tu rmongs pas mun pa ma 
[\[161a.5\]]bsal bas/_/kun nas bsgribs pa'i mun nag rgyun mi 'chad/_/smag chen sangs par dka' ba'i sdug bsngal las/_/mkhyen rab gsal ba'i sgron ma bstan du gsol/_/zhes skyabs dam par dong ngo /_/de nas mi dang mi ma yin pa'i tshogs kyang shin tu ngus 
[\[161a.6\]]nas smres te gsol pa/_thabs mkhas thugs rje sman pa dgongs su gsol/_/grong khyer gsum du 'khyams pa bdag cag rnams/_/'khor ba'i gcong rnying nad kyis zin gyur pa/_/sus kyang ma bzung 'dzin par byed med de/_/bdag 'dzin nyon mongs ma 
[\[161a.7\]]rig nad kyis bzung /_/zug rngu bzod dkas rnam shes gzir ba la/_/dngos por 'dzin pa'i gcong rnying ma sbyangs pas/_/kun nas gdung ba'i zug rngu rgyun mi 'chad/_/thar med 'tsho bar dka' ba'i sdug bsngal las/_/thabs mkhas thugs rje'i sman gyis sbyang 
[\[161b\]]
[\[161b.1\]]du gsol/_/zhes lus 'bangs su phul lo/_/de nas gnod sbyin gyi tshogs kyis shin tu ngus nas smres te gsol pa/_thabs mkhas thugs rje gru gzings dgongs su gsol/_/'khor ba'i rgya mtshor 'khyams pa bdag cag rnams/_/sdug bsngal 
[\[161b.2\]]dba' rlabs 'jings su bying gyur pa/_/sus kyang ma mnan gnon par byed med de/_/rnam rtog dngos por 'dzin pa'i ri bos mnan/_/las kyi chu bos 'khor bar g.yengs pa la/_/dngos por 'dzin pa'i rka mgo ma bsgyur bas/_/las dbang drag po chu bo 
[\[161b.3\]]rgyun mi 'chad/_/mi thar 'bog par dka' ba'i sdug bsngal las/_/thabs mkhas thugs rje'i gru yis bsgral du gsol/_/zhes skyabs dam par dong ngo /_/de nas 'byung po'i tshogs kyis shin tu ngus nas smres te gsol pa/_rang 'byung bdud rtsi'i 
[\[161b.4\]]rgyal po dgongs su gsol/_/dug chen gling du 'khyams pa bdag cag rnams/_/kun nas myos pa myos shing nyams gyur pa/_/sus kyang ma sbyar sbyor bar byed med de/_/phyin ci log tu lta ba'i dug gis myos/_/dug chen nad kyis rnam shes gzir ba 
[\[161b.5\]]la/_/khong nas 'khyil ba'i dug rtsa ma bcad pas/_/dug nad 'bar ba'i sdug bsngal rgyun mi 'chad/_/mi zad bzod par dka' ba'i sdug bsngal la/_/rang 'byung dag pa'i bdud rtsis byug tu gsol/_/zhes skyabs dam par dong ngo /_/de nas yang rdo rje 
[\[161b.6\]]srin po des bka' stsal pa/_yin no legs so rigs kyi bu/_/ru tra dag gis khyod re 'khor/_/ru tra dag gis khyod re 'tshog_/bdag tu 'dzin pas khyod re 'khor/_/bdag tu 'dzin pas khyod re 'tshog_/zhe sdang dag gis khyod re 'khor/_/zhe sdang 
[\[161b.7\]]dag gis khyod re 'tshog_/gti mug dag gis khyod re 'khor/_/gti mug dag gis khyod re 'tshog_/'dod chags dag gis khyod re 'khor/_/'dod chags dag gis khyod re 'tshog_/chu bo bzhi yis khyod re 'khor/_/chu bo bzhi yis khyod re 
[\[162a\]]
[\[162a.1\]]'tshog_/log par lta bas khyod re 'khor/_/log par lta bas khyod re 'tshog_/ji ltar khyod ni thams cad du/_/ye nas rgyal ba'i sras yin na/_/grong khyer gsum du ci ste 'khor/_/rang rang rnam rtog las kho na'o/_/las kyi rgya mtsho 
[\[162a.2\]]dba' rlabs dang /_/bdag tu 'dzin pa'i mdud pa dang /_/khong nas 'bar ba'i me chen dang /_/kun nas 'thibs pa'i mun nag dang /_/dngos po rtog pa'i gcong rnying dang /_/rnam par g.yeng ba'i chu bo dang /_/khong nas 'khyil ba'i dug rtsa rnams/_/rang 
[\[162a.3\]]byung rdo rjes ma byas na/_/gzhan la re gsol gdung smres pa/_/chu 'dod smig rgyu snyegs pa 'dra/_/gang 'dir nyid bder ma sbyar na/_/gzhan gyis bde bar ga la 'gyur/_/ye nas bde bar gnas bzhin du/_/da gdod gang du bde tshol ba/_/btsal bas 
[\[162a.4\]]rnyed par yong mi 'gyur/_/sdug bsngal nyid la mngon par rgyu/_/'o ma dag las mar byung ba/_/de nyid ye nas mar med pa/_/thabs mchog dpag med rgyal bas kyang /_/bsrubs pa ma gtogs de mi rnyed/_/de bzhin rang gi de nyid las/_/btsal 
[\[162a.5\]]kyang rgyal bas mi brnyes na/_/khyed ci gzhan las bde 'dod dam/_/mi shes blo chung snying re rje/_/zhes bka' stsal pa dang /_lang ka'i bdag po dbang phyug chen po la sogs pa 'dus pa phal po che'i tshogs kyis gsol pa/_kye skyes bu chen po bdag cag 
[\[162a.6\]]rnams rang rang gi de kho na nyid blta bar 'tshal na/_de ji ltar yongs su blta bar bgyi zhes gsol pa las skyes bu chen po des bka' stsal pa/_kye 'dus pa'i tshogs rgyal ba'i sras rnams rang rang gi de kho na nyid mthong bar 'dod na dkyil 'khor chen 
[\[162a.7\]]po gsum gyi sgo 'ba' zhig tu 'jug par bya'o/_/de yang rtsa ba byang chub sems kyi dkyil 'khor 'ba' zhig gi sgor 'jug par bya'o/_/de ci'i phyir zhe na/_dkyil 'khor chen po gsum dang rang rang gi de kho na nyid so so ma yin tha mi dad do/_/de yang rtsa ba 
[\[162b\]]
[\[162b.1\]]byang chub sems kyi dkyil 'khor du 'dus pa'i phyir ro/_/de skad ces bka' stsal pa las/_'dus pa chen po'i tshogs kyis gsol pa/_dpa' bo chen po bdag cag dkyil 'khor gsum du gzhug tu gsol/_skyes bu chen po yang dag par gzhug tu gsol/_
[\[162b.2\]]de skad ces gsol pa las/_skyes bu chen po des bka' stsal pa/_rnal 'byor 'jug pa'i byis pa khyed/_/'jig rten drug las drangs nas kyang /_/'das dang ma 'das sa mtshams kyi/_/'gyur dbang ma nges sa la gzhag_/ces gsungs so/_/de nas 
[\[162b.3\]]'dus pa'i tshogs kyis 'di skad gsol to/_/dpa' bo chen po dgongs su gsol/_/bdag cag skal ldan 'dus pa'i tshogs/_/sgo 'dir 'jug par 'tshal lags na/_/rgyal ba'i sras su gzung du gsol/_/zhes gsol ba las/_skyes bu chen pos 
[\[162b.4\]]bka' stsal pa/_/skal ldan 'dus pa'i tshogs chen khyed/_/bde bar 'ongs so legs par 'ongs/_/grub pa lung gi gsang sgo 'dir/_/su dag 'ongs pa slar mi ldog_/ces gsungs so/_/de nas 'dus pa'i tshogs de dag byang chub tu 'gyur ba'i lhag pa'i 
[\[162b.5\]]sems 'di ltar skyes so/_/bdag cag mtha' yas sems can rnams/_/don gyi sangs rgyas yin mod kyang /_/rtog pa'i dbang gis 'khor ba la/_/byang chub mchog tu sems bskyed do/_/sems nyid sangs rgyas yin pa las/_/mun pas bsgribs pas 
[\[162b.6\]]de ma shes/_/byang chub sems kyi lam 'di nas/_/sangs rgyas sa la 'jug par bgyi/_/zhes gsol to/_/de nas yang 'dus pa'i tshogs rnams kyis gsol pa/_bde chen lhun grub gzhal yas 'dir/_/rnam par thar pa'i sgo bzhi nas/_/tshad med 
[\[162b.7\]]thugs rje'i sgo phye nas/_/byams pa'i zhal [{]bzangs [,]bzang [}]bstan du gsol/_/zhes gsol to/_/de nas skyes bu chen po des 'di skad ces bka' stsal to/_/e ma'o skal ldan 'dus pa'i tshogs/_/'khor ba'i lam sgo kun bcad de/_/byang chub lam la gzud pa'i phyir/_/rdo 
[\[163a\]]
[\[163a.1\]]rje gsang sgo dbye bar bya/_/zhes gsungs te zhal 'dzum pa'i mdangs las 'od zer phyung bas don la nges par 'jug pa'i sgo bye bar gyur to/_/de nas 'dus pa'i tshogs rnams mgu zhing rangs pa'i sgo nas rnal 'byor du rnam par 'dun nas 'di skad 
[\[163a.2\]]ces gsol to/_/pho brang rmad 'byung gzhal yas nas/_/rgyal ba rgya mtsho kun bzhugs la/_/rnal 'byor nges par lhag par mos/_/rdo rje gdung la skyabs su mchi/_/zhes gsol to/_/de nas yang 'dus pa'i tshogs kyis 'di skad ces gsol to/_/thog ma med 
[\[163a.3\]]pa'i dus mtha' nas/_/ma rig log rtog dbang gis na/_/sdig pa bgyis pa ci mchis pa/_/de dag thams cad so sor bshags/_/zhes gsol to/_/yang 'dus pa'i tshogs de dag gis 'di skad ces gsol to/_/rig 'dzin rdo rje rgyal ba yis/_/'khor ba ji 
[\[163a.4\]]ltar bsgral ba ltar/_/bdag cag rab tu bsgral ba'i phyir/_/rdo rje nyi ma stsal du gsol/_/zhes gsol to/_/de nas skyes bu chen pos bka' stsal pa/_khyed ni dga' ba ci la dga'/_/khyed ni dad pa ci la dad/_/khyed ni mos pa ci la mos/_/khyed ni 'dod pa ji 
[\[163a.5\]]lta ba/_/de skad ces bka' stsal pa dang /_'dus pa'i tshogs kyis gsol pa/_bdag cag skal ldan bde chen po/_/rab dgyes sems la bdag cag dga'/_/mchog nyid don la bdag cag dang /_/e ma'o bde mchog dga' tshal 'dir/_/sangs rgyas 
[\[163a.6\]]mdzad dka' spyad nas ni/_/'gro ba thams cad bsgral bar mos/_/zhes gsol to/_/yang 'dus pa'i tshogs kyis gsol pa/_rgyal mchog skyes bu khyed ci 'dra/_/de 'dra kho nar spyad par bgyi/_/spyod pa bsam rgyas rmad 'byung ba/_/'gro la phan pa'i don du 
[\[163a.7\]]spyad/_/'khor ba'i mtha' [{]rings [,]ring [}]'jig rten pa/_/ma bsgral ba ni bsgral bar bgyi/_/ma grol ba ni grol bar bgyi/_/dbugs ma phyung ba dbugs phyung ste/_/mya ngan 'das pa'i zhing khams su/_/snying po byang chub nyid du sbyar/_/zhes gsol to/_/de nas yang 
[\[163b\]]
[\[163b.1\]]'dus pa'i tshogs kyis dam tshig bskul bar gsol pa/_mi phyed gsang ba'i rnal 'byor pa/_/gnyis med don gyi dbyings las byung /_/dbyings ni mi 'jig rdo rje ste/_/'du 'bral med par gcig pas na/_/gsang ba gsum gyi dbyings nyid du/_/gnyis su 
[\[163b.2\]]med par nan tan mdzod/_/ces gsol to/_/de nas skyes bu chen po des bka' stsal pa/_rdo rje can gyi rnal 'byor khyed/_/rdo rje can du gcig nges na/_/gsang ba gsum du mnyam pa'i phyir/_/mi phyed rdo rje dam tshig sbyin/_/mi phyed rdo rje dam tshig ni/_/gsang ba 
[\[163b.3\]]gsum gyi dbyings nas phyung /_/dkyil 'khor gsum gyi dam tshig ni/_/grub na 'jig pa'i dus med do/_/zhes bka' stsal to/_/yang 'dus pa'i tshogs kyis gsol pa/_'du 'bral med pa'i chos kyi spun/_/rigs mi mthun yang dam tshig gcig_/'da' bar 
[\[163b.4\]]bka' bas bsdus pas na/_/dam tshig can du nan tan mdzod/_/ces gsol to/_/de nas yang skyes bu chen po des yang 'di skad ces bka' stsal to/_/gsang ba gsum gyi dam pa rnams/_/khyed kyis rab tu bslus gyur na/_/de kun khros nas khrag chen po/_/
[\[163b.5\]]nyams pa'i snying nas drangs te 'thung /_/zhes dam tshig dam pa byin no/_/de nas yang skyes bu dam pa des bka' stsal pa/_ma 'ongs sangs rgyas blo ldan khyod/_/bla med ye shes bskyed pa'i phyir/_/rgyud sbyong gsang ba gsum du bzhugs/_/rang gi me 
[\[163b.6\]]long nyid la ltos/_/gnas gsum nyid du bkod pa yi/_/gsang chen gsang ba rab gsang ba/_/mthong bas de bzhin nyid du 'gyur/_/gzhan min rang byung de kho na/_/blo chung rnams la ma smra shig_/gal te smras par gyur na ni/_/tha tshig drag 
[\[163b.7\]]pos nyams gyur nas/_/me chen 'bar ba'i gnas su sreg_/ces dam tshig dam pa bsgrags so/_/lang ka'i bdag po 'dus pa'i tshogs de dag 'di ltar gsang ba gsum gyi dam par bzhugs pa de'i tshe de'i dus na la la ni 'dun pa'i rnal 'byor la 
[\[164a\]]
[\[164a.1\]]gnas pa sha dag tu gyur to/_/la la ni rigs chen 'byed pa'i rnal 'byor la gnas pa sha dag tu gyur to/_/la la ni dbugs chen 'byin pa'i rnal 'byor la gnas pa sha dag tu gyur to/_/la la ni lung chen thob pa'i rnal 'byor la gnas 
[\[164a.2\]]pa sha dag tu gyur to/_/la la ni rtsal chen rdzogs pa'i rnal 'byor la gnas pa sha dag tu gyur to/_/de ltar na de'i tshe de'i dus nyid na 'dus pa'i tshogs phal mo che de dag ni rdo rje ming gis dbang bskur bas dbang bskur te/_la lo ni rdo rje myu gu zhes bya bar 
[\[164a.3\]]grags par gyur to/_/de bzhin du la la ni chos kyi myu gu zhes bya bar grags so/_/la la ni rin chen myu gu zhes bya bar grags so/_/la ni zla ba'i rtsal zhes bya bar grags so/_/la la ni nyi ma'i mdangs zhes bya bar grags so/_/la la ni seng ge'i rtsal 
[\[164a.4\]]zhes bya bar grags so/_/la la ni nam mkha'i rdo rje zhes bya bar grags so/_/de dag las ma rungs pa kha cig ni la la ni rdo rje spyang ki zhes bya bar grags so/_/la la ni rdo rje dus mtshams zhes bya bar grags so/_/la la ni rdo rje phyogs 'dul zhes bya bar 
[\[164a.5\]]grags so/_/la la ni rdo rje dur khrod zhes bya bar grags so/_/ru tra nag po de kho na nyid ni rdo rje ro langs dur khrod kyi bdag po zhes bya bar grags te/_bskal pa chen po bzang po'i yun du gnas nas rnal 'byor yongs kyi mgon po dge bsnyen legs ldan 
[\[164a.6\]]nag po zhes bya bar gyur nas gang dag chos srungs pa rnams kyi srung ma'i bya ba byed do/_/bskal pa de'i phyi ma la 'og gi phyogs kyi 'jig rten gyi khams thal bas khebs pa zhes bya bar de bzhin gshegs pa thal ba'i dbang po'i dbyangs zhes bya bar mngon 
[\[164a.7\]]par rdzogs par sangs rgyas par 'gyur ro zhes lung bstan pa thob par gyur to/_/lang ka'i bdag po de'i tshe de'i dus na 'jig rten gyi khams rnam pa drug tu g.yos so/_/rab tu g.yos/_kun du rab tu g.yos par gyur to/_/'gul/_rab tu 'gul/_kun 
[\[164b\]]
[\[164b.1\]]du rab tu 'gul to/_/ldeg rab tu ldeg_/kun du rab tu ldeg go/_/'ur rab tu 'ur/_kun du rab tu 'ur ro/_/chem rab tu chem/_kun du rab tu chem mo/_/mtha' mtho na dbus dma'o/_/dbus mtho na mtha' dma'o/_/shar mtho na nub dma'/_nub 
[\[164b.2\]]mtho na shar dma'/_byang mtho na lho dma'/_lho mtho na byang dma' bar gyur to/_/'jig rten pa kun kyang ngo mtshar du gyur te mngon par bstod do/_/lha dang bcas pa'i 'jig rten pa kha cig ni de kho na nyid gsang ba dam pa la rjes su yi rang bar gyur to/_/
[\[164b.3\]]kha cig ni ma skyes pa'i chos la bzod pa thob par gyur to/_/kha cig ni chos kyi mig rdul med cing dri ma dang bral ba rnam par dag go/_/kha cig ni phyir mi ldog pa'i sa la gnas par gyur to/_/kha cig ni lung bstan pa thob pa sha dag tu gyur to/_/de'i 
[\[164b.4\]]tshe de'i dus na ru tra thar pa nag po la sogs pa mi'i thod pa can ma rungs pa rnams skyes bu chen po rdo rje ma rungs pa de la lus kyi bag bzhi sa la phab pa'i phyag rnal 'byor gyi lugs su byas nas thal mo sbyar spyi bos btud nas 'di skad ces gsol to/_/a 
[\[164b.5\]]ho su kha k+Sha~M bar+ya de ba shi sha/_/e ma'o skyes bu chen po g.yo ba phun sum tshogs pa byung ngo /_/chos nyid kyi byin gyi brlabs lags sam/_gzugs phun sum tshogs pa byung ngo /_gzugs gnas su dag gam/_snying rje'i gzugs lags sam/_sgra 
[\[164b.6\]]phun sum tshogs pa byung ngo /_/sgra gnas su dag gam/_shes rab kyi sgra lags sam/_dri phun sum tshogs pa byung ngo /_/dri gnas su dag gam/_byang chub sems kyi dri lags sam/_ro phun sum tshogs pa byung ngo /_/ro gnas su dag gam/_ting nge 
[\[164b.7\]]'dzin gyi ro lags sam/_/reg phun sum tshogs pa byung ngo /_/reg gnas su dag gam/_/dam tshig gi reg lags sam/_tshor ba phun sum tshogs pa byung ngo /_/tshor ba gnas su dag gam/_tshor ba btang snyoms lags sam/_bdag cag ni sngon 
[\[165a\]]
[\[165a.1\]]bas mthu rtsal skyes pa snyam bgyid do/_/rdzu 'phrul skyes pa snyam bgyid do/_/dbang thob pa snyam mo/_/rig pa shar ba snyam mo/_/de lta bu'i 'byung gnas sangs rgyas kun gyi gsang ba dam pa 'di ni 'di ltar zab pa/_'di ltar rgya che ba/_
[\[165a.2\]]mchog dam pa gya nom pa/_phul du gyur pa 'di mthong bar mdzad pa'i skyes bu chen po khyod bdag cag rnams kyi pha lags so/_/bdag cag rnams kyi ma lags so/_/skyes bu chen po nyid lta ma lags kyi dam pa 'di la gnas pa'i gang zag gang zhig 
[\[165a.3\]]kyang bdag cag rnams kyi pha lags so/_/bdag cag rnams kyi ma lags so/_/srid pa 'gre bzlog kyang bka' 'gre mi bzlog_/kye ma'o skyes bu chen po khyed lta ci smos/_khyod kyi dam pa 'di la gnas pa'i gang zag kyang 'di ltar lha'i dbang po 
[\[165a.4\]]gtsug gi nor bu bzhin spyi bos bskur bar bgyi'o/_/de'i khyo mo dang /_bu dang /_bu mo dang /_nor dang /_g.yog dang /_yang g.yog dang /_'khor dang /_nye du dang /_snag gi gnyen mtshams dang /_phru ma dang /_yul 'khor dang /_yul khams 
[\[165a.5\]]kyi skye bo gang chos yongs su srung ba rnams kyang bsrung ba dang /_bskyab pa dang /_sba bar bgyi'o/_/chos srung ba de dag la 'tshe ba'i mi dang mi ma lags pa gang lags pa de dag kyang yongs su gzhom zhing brlag par bgyi'o/_/mtshams gcad cing bcing 
[\[165a.6\]]bar bgyi'o/_/de dag gi gang bsam pa dang ci bcol ba ril yang bran gyi bya bas yongs su rdzogs par bgyi'o/_/de dag gis kyang chos srung zhing chos bzhin du gnas nas bdag cag rnams kyi ci yang yid bzhin du grub pa/_lha chen po rnams kyi gsang 
[\[165a.7\]]sngags 'jig rten mngon rtags kyi 'byung gnas rdo rje mthu bo ches mngon pa'i mthu can du brjod pa dang /_dam rdzas dang /_dge mtshan dang /_rtags rten rnams kyang bdag cag dang 'brel ba'i ched du bcang bar bgyi ba lags so/_/de ci'i slad du zhe na/_
[\[165b\]]
[\[165b.1\]]de dag ni bdag cag gi dam pa lags pa'i slad du'o/_/kye ma'o skyes bu chen po 'di lta ste/_bdag cag rnams kyi gsang sngags mngon pa'i mthu can 'di ni/_bsnyen sgrub yan lag bzhi dang bcas pa ste/_de yang gang zhes na 'di lta ste/_o~M b+hur khung ma hA pra 
[\[165b.2\]]Na ya/_b+hurtsi b+hurki/_byi ga ge/_bi ma na se/_e ho shi mo/_u ts+tshuSh+ma kro d+ha hU~M hU~M phaT phaT swA hA/_skyes bu chen po de ni bsnyen pa'i yan lag lags so/_/oM b+hu du gurma/_a pra Na/_b+hurtsi tsi kyi phyi/_man s+ye/_kha sho mo ga kro d+ha/_hU~M hU~M phaT phaT swA hA/_
[\[165b.3\]]skyes bu chen po de ni nye ba'i bsnyen par rig par bya'o/_/oM b+hu du ku ru/_i tsi ki phyi u ts+tshusma kro d+ha hU~M phaT/_skyes bu chen po 'di ni sgrub par rig par bya'o/_o~M b+hurku ti phaT/_skyes bu chen po 'di ni sgrub pa chen por rig par bya'o/_/skyes bu chen po 'di dag kyang 
[\[165b.4\]]re re zhing 'bum 'bum rdzogs nas gdod cig gang bya ba'i las la 'jug na the tshom ma mchis par 'grub pa lags so/_/de ci'i slad du zhe na/_dus gsum gyi sangs rgyas rnams kyis kyang mngon pa'i mthu can du bsngags pa brjod pa lags so/_/rdo rje mthu 
[\[165b.5\]]bo ches kyang 'jig rten gyi mngon rtags 'dis mdzad pa lags so/_/bdag cag rnams kyis kyang cho 'phrul gyi mngon rtags 'dis bgyid pa lags te/_skyes bu chen po gsang sngags 'di gang gis ched du gnyer bar mngon rtags ma mchis na bde ba yong ma 
[\[165b.6\]]mchis pa lags so/_/bka' tshad ma rnams kyang nges par ma mchis pa lags so/_/bdag cag rnams kyang rang rang gi ngag bden pa'i dam pa las nyams pa'i slad du dmyags ma mchis par mgo 'gas shing khrag tu skyug pa lags so/_/skyes bu chen po 
[\[165b.7\]]de bas na gsang sngags 'di la ni the tshom ma mchis te gang zhig gang la phan pa sgrub cing ngo mtshar bskyed pa dang /_blun po dag sangs rgyas kyi bka' la yid ches par bgyi ba'i thabs dam pa rnams kyis bshad pa lags te/_de dag gis yan lag bzhi pa 'di 
[\[166a\]]
[\[166a.1\]]rtag tu bsten na legs so zhes gsol pa las/_skyes bu dam pa des bka' stsal pa/_a hoH/_rigs so/_/stad do/_/yin no/_/nges so/_/bden no/_/legs so/_/ma rungs pa khyed ma dang bcas/_chung ma dang bcas/_bu dang bu 
[\[166a.2\]]mo dang bcas/_g.yog dang yang g.yog dang bcas pa khyed rnams brtse ba dang ma bral na mar bya'o/_/gdung ba dang ma bral na sring mor bya'o/_/brtson pa dang ma bral na bran du bya'o/_/byang chub kyi sems dang ma bral na bur bya'o/_/'du 'bral med na slob 
[\[166a.3\]]mar bya'o/_/bskul ba la mgyogs na pho nyar bya'o/_/bka' bzhin byed na bka' la gdags so zhes rnal 'byor chen po'i gral du bzhag ste/_chos dang gang chos srungs pa rnams kyi srung mar dbang byin no/_/sangs rgyas kun gyi dgongs pa 'dus pa'i 
[\[166a.4\]]mdo chen po las thar pa nag po gol ba la ma gol bar lung bstan pa'i le'u ste sum cu gcig pa'o//_//theg pa chen po nges par 'byung ba'i tshul las gdul bya'i skabs la bab pa'i tshe na ru tra yongs su btul ba'i gtam rgyud brjod pa'i 
[\[166a.5\]]chos kyi phyag rgya'i ye shes rnam par bgros pa ste byung tshul bstan pa drug pa'o//_//bam po lnga par zug pa/_de nas yang lang ka'i bdag po byang chub sems dpa' sems dpa' chen po des gsang ba pa'i bdag po de la sngon du byung ba'i tshig bcu gnyis 
[\[166a.6\]]pa'i bdun pa byin gyi brlabs las snang ba na yang byung zhes 'byung ba 'di skad ces dri ba yongs su dris pa/_kye gsang ba pa'i bdag po nyid kyis theg pa chen po gsang ba dam pa byung ba'i tshul ston pas lung bstan pa gtam du brjod pa'i skabs su byin gyi brlabs 
[\[166a.7\]]las snang ba na yang gyung zhes brjod pa de ji lta bu zhig tu snang zhing grags pa lags/_smras pa/_lang ka'i bdag po gang gdul bya'i skabs la bab par gdul bya yongs su rdzogs pa'i skyes bu de dag yongs su snang ba de kho na nyid la bya'o/_/smras pa/_gsang ba 
[\[166b\]]
[\[166b.1\]]ba'i bdag po gang gdul bya skabs la bab par gdul bya yongs su rdzogs pa'i skyes bu dam pa de dag gang du ji ltar snang bar 'gyur/_de skad ces dris pa las/_gsang ba pa'i bdag pos 'di skad ces smras so/_/kye lang ka'i bdag po gdul bya yongs su rdzogs 
[\[166b.2\]]pa'i skyes bu dam pa de dag ni thams cad yongs su snang bar 'gyur ro/_/dris pa/_de ji ltar yongs su snang bar 'gyur/_smras pa/_lang ka'i bdag po skyes bu dam pa de dag ni chos rnams kyi chos nyid de kho na nyid las mi gzhan la/_de las ni rnam shes dang /_
[\[166b.3\]]ye shes dang /_sku dang /_sprul pa dang /_yi ge dang /_tshig dang /_chos dang /_sku gdung dang ring bsrel la sogs pa chos thams cad du snang ngo /_/lang ka'i bdag po de kho na nyid kyi byin gyi brlabs 'ba' zhig las snang bar 'gyur te/_lang ka'i bdag 
[\[166b.4\]]po ji lta ji ltar nam mkha'i dbyings na nyi zla skar tshogs las ma g.yos pa'i gzugs brnyan chu dang ba tha dad par snang ba bzhin/_chos rnams kyi chos nyid gsang ba'i dbyings rnam par dag pa las chos thams cad snang ba yin la/_chos thams cad ni sku 
[\[166b.5\]]gsung thugs yon tan phrin las lnga kho nar zad de/_de ni gang theg pa chen po'i gsang sngags mtshon par byed pa'i sgor snang ba yin no/_/de ci'i phyir zhe na/_chos thams cad kyi rang bzhin gsang ba'i dbyings gang yin pa de ni theg pa chen po'i gsang 
[\[166b.6\]]sngags de kho na nyid yin par phyin ci ma log par nges pa'i phyir ro/_/de la ni ngo bo nyid kyi sku zhes bya bar grags shing grags par gyur to/_/lang ka'i bdag po gang sems kyi chos nyid las ni rnam par shes pa bzhir snang la/_rnam par shes 
[\[166b.7\]]pa bzhi ni rtsa ba'i rnam par shes pa dang /_dmigs pa'i rnam par shes pa dang /_kun du snang ba'i rnam par shes pa dang /_'jug pa'i rnam par shes pa'o/_/rnam par shes pa bzhi las ye shes chen po lngar snang ste/_sems kyi chos nyid 
[\[167a\]]
[\[167a.1\]]de kho na nyid las chos nyid kyi dbyings kyi ye shes su snang ngo /_/rtsa ba'i rnam par shes pa las me long lta bu'i ye shes su snang ngo /_/dmigs pa'i rnam par shes pa las mnyam pa nyid kyi ye shes su snang ngo /_/kun du snang gi rnam par shes 
[\[167a.2\]]pa las so sor rtog pa'i ye shes su snang ngo /_/'jug pa'i rnam par shes pa las bya ba sgrub pa'i ye shes su snang ngo /_/lang ka'i bdag po de yang min pa zhig yin par bsgrubs pa'am/_mi 'dra ba zhig 'dra bar bcos pa ni ma yin gyi/_ma bcos/_ma 
[\[167a.3\]]bslad/_ma byas pa/_ma brtsams par ye nas rang bzhin gyis de ltar snang ba nyid du zad do/_/de nas lang ka'i bdag pos dris pa/_gsang ba pa'i bdag po gang gi ye shes 'di ltar lnga kho nar zad dam/_'on te gzhan tha dad par yang snang /_smras pa/_
[\[167a.4\]]lang ka'i bdag po ye shes ni gang gi dbang gis lngar yang snang la/_bsam gyis mi khyab pa dang /_skad cig bcu drug dang /_rigs gcig pa dang /_rnam pa gsum dang /_de kho na nyid gsum dang /_rnal 'byor bzhi dang /_rang 'byung ba gcig go/_/lang 
[\[167a.5\]]ka'i bdag po de la ye shes lnga so sor ma 'dres pa las ni rigs lngar snang la/_yongs su rdzogs pa las ni sku bzhir snang ngo /_/'di lta ste/_rtsa ba'i rnam par shes pa me long lta bu'i ye shes las ni rdo rje'i gdung dang sde'i sangs rgyas sha dag tu snang ngo /_/sems 
[\[167a.6\]]kyi chos nyid chos kyi dbyings kyi ye shes de kho na nyid las ni glang po'i gdung dang sde'i sangs rgyas sha dag tu snang ngo /_/de nyid la ni ngo bo nyid kyi sku zhes snang la/_ye shes de gnyis 'dus pa las ni chos kyi skur snang ngo /_/dmigs pa'i rnam par shes pa 
[\[167a.7\]]mnyam pa nyid kyi ye shes las ni nor bu'i gdung dang sde'i sangs rgyas sha dag tu snang ngo /_/kun du snang ba'i rnam par shes pa so sor rtog pa'i ye shes las pad+mo'i gdung dang sde'i sangs rgyas sha dag tu snang ngo /_/ye shes de gnyis 'dus pa las ni rdzogs 
[\[167b\]]
[\[167b.1\]]longs spyod pa'i skur snang ngo /_/'jug pa'i rnam par shes pa bya ba grub pa'i ye shes las gzhon nu'i gdung dang sde'i sangs rgyas sha dag tu snang ngo /_/de nyid las ni gsang ba'i sku dang sprul pa'i sku tha dad par snang ngo /_/sprul pa'i sku tha dad pa las ni yi 
[\[167b.2\]]ge tha dad pa dang /_tshig tha dad pa dang /_chos kyi sgo dpag tu med pa dang /_sku gdung dang ring bsrel tha dad par snang ste/_de dag ni theg pa chen po gsang sngags kyi sgo mtshon par snang ba yin no/_/lang ka'i bdag po de bas gsang sngags ni chos thams 
[\[167b.3\]]cad la thams cad du rang bzhin gyis snang ba yin la/_skyes bu dam pa rnams ni gsang sngags kyi byin gyi brlabs kyis snang bar ston par mngon pa yin no/_/lang ka'i bdag po de ci'i phyir zhe na/_gsang sngags kyis ma khyab pa dang /_mi gnas pa 
[\[167b.4\]]dang /_gsang sngags su ma gyur pa'i chos ni gang yang med de/_gsang sngags kyi nges pa phyin ci log par rnyed pa'i skyes bu dam pa la la dag gsang sngags mthong bar 'dod pa'i me long du ni thams cad 'gyur te/_ji lta ji ltar sangs rgyas nas srog 
[\[167b.5\]]chags ldem bu dang nam mkha' nas phra rdul yan chad kyis lhan ne/_lhang nge/_lhag ger gsal bar byed pa'o/_/the tshom gcod par byed pa'o/_/mdzod dam par gyur pa'o/_/glegs bam chen por gyur pa'o/_/rgya chen por bshad pa'o/_/yongs su 
[\[167b.6\]]go bar sgrogs pa'o/_/lang ka'i bdag po de bas na gsang sngags ni rang bzhin gyis snang bar zad la/_skyes bu dam pa rnams kyis ni byin gyi brlabs kyis ston par zad do/_/lang ka'i bdag pos smras pa/_gsang ba pa'i bdag po cig thams cad 
[\[167b.7\]]snang ba de gsang sngags sam/_'on te thams cad kyi rang bzhin mi snang ba de gsang sngags sam/_ci gnyi ga ma yin pa zhig gsang sngags yin/_gsang ba pa'i bdag pos smras pa/_kye lang ka'i bdag po thams cad snang ba de yang gsang 
[\[168a\]]
[\[168a.1\]]sngags ma yin/_gal te gsang sngags yin na ni gsang sngags zhes brjod pa nyid 'gal la/_gang sems can gyi 'du shes dang sangs rgyas kyi dgongs pa yang khyad par med par 'gyur ro/_/de las gzhan na yang gsang sngags yod pa 
[\[168a.2\]]ma yin/_gal te de las gzhan pa 'ba' zhig gsang sngags yin na ni thams cad chos nyid du ma 'dus par 'gyur ro/_/thams cad kyi rang bzhin mi snang ba de yang gsang sngags yin na ni/_gzhan du mu chad pa dag yang dag par rdzogs pa nyid du gyur to/_/
[\[168a.3\]]gang gnyi ga ma yin pa de yang gsang sngags ma yin/_gal te gnyis ka ma yin pa zhig gsang sngags yin na ni gsang sngags zhes bya ba zhig btsal bas rnyed pa'i gnas gzhan na med do/_/lang ka'i bdag pos smras pa/_gsang ba pa'i bdag po 'o na ci 
[\[168a.4\]]gsang sngags zhes bgyi ba gang lags/_gsang ba pa'i bdag pos smras pa/_lang ka'i bdag po gsang sngags zhes bya ba ni snang ba dang mi snang ba gnyis su med pa/_gnyis kyi ngo bo nyid las grol ba/_dbu mar mi dmigs pa gang yin pa de kho na nyid 
[\[168a.5\]]do/_/lang ka'i bdag pos smras pa/_gsang ba pa'i bdag po 'o na gsang sngags kyi ngo bo de rab tu dpag par dka' zhing blta bar dka' na de gang gis blta bar bya/_gsang ba pa'i bdag pos smras pa/_lang ka'i bdag po gsang sngags kyi ngo bo de ni 
[\[168a.6\]]gang gi blo shin tu zhib pa/_ches zhib pa/_shin tu zab pa/_ches zab pas blta bar bya'o/_/smras pa/_gsang ba pa'i bdag po blo zhib pa/_shin tu zhib pa/_ches zhib pa ni gang lags/_shin tu zab pa/_ches zab pa ni gang lags/_smras pa/_
[\[168a.7\]]lang ka'i bdag po blo shin tu zhib pa/_ches zhib pa ni 'di lta ste/_gang la la dag sa'i khams 'di la dpag tshad gcig la rdul phra rab mi 'khrugs khrag khrig gcig dang /_bye ba khrag khrig 'bum phrag sum cu dang /_bye ba drug cu phrag brgya dang /_
[\[168b\]]
[\[168b.1\]]bye ba phrag sum cu rtsa gnyis dang /_'bum phrag lnga dang khri nyis stong yod la/_de dag la yang me dang /_chu dang /_rlung gi rdul phra rab tu phye nas stong gsum gyi stong chen po 'jig rten gyi khams chen po gcig la rdul phra rab tu yod pa'i rtsis kyis gcod 
[\[168b.2\]]pa dang /_gzhan yang phyi'i sa chen po 'di la dbyibs tha dad pa mtha' yas pa dag brtags te 'di dag ni 'byung ba 'khyugs pa dang /_'khyul ba dang /_'phris pa dang /_'khyogs pa dang /_'khril ba dang /_'khil ba dang /_ljar ba dang /_gshar ba dang /_
[\[168b.3\]]zha ba dang /_ldems pa dang /_'bus pa dang /_'khris pa dang /_'chus pa la sogs pa tha dad pa'i dbang gis so sor rtog pa dang /_gzhan yang ming dang /_brda dang /_mtshan ma dang /_tha snyad dang /_btags pa sna tshogs kyi rjes su 'jug cing so so'i 
[\[168b.4\]]mtshan nyid mtha' yas pa'i rjes su rtog mtha' [{]mangs [,]mang [}]pa dang /_dpyod mtha' cher 'gro ba dag gi rgyus thams cad mkhyen pa dag gi rgyur 'gro zhes zer ba dag yod de/_lang ka'i bdag po de dag la ni shin tu zhib pa/_ches zhib pa zhes mi bya'i/_de dag ni 
[\[168b.5\]]rtsing ba/_ches rtsing ba zhes bya'o/_/de ci'i phyir zhe na/_blun po gang dag bye ma la gser phye btsag par 'dod na lhang tsher la gser phyer 'du shes te tshol ba bzhin/_rnam pa thams cad mthong zhing rnyed par mi 'gyur ro/_/de ci'i phyir zhe na/_de la ni rnam pa 
[\[168b.6\]]thams cad yod de ye shes med pa'i phyir ro/_/lang ka'i bdag po gang blo zhib pa/_ches zhib pa ni 'di lta ste/_chos gcig gi chos nyid de kho na nyid phyin ci ma log par shes pas chos thams cad kyi chos nyid de kho na nyid phyin ci ma log par shes pas so/_/
[\[168b.7\]]gang rdul phra rab dang /_dbyibs sna tshogs dang /_ming dang /_brda dang /_mtshan ma dang /_tha snyad dang /_btags pa thams cad ngang gis shes par 'gyur te/_de la ni rnam pa thams cad dang /_ye shes gnyis su med pa/_gnyis kyi ngo bo las 
[\[169a\]]
[\[169a.1\]]grol bar yod pa'i phyir ma mthong mi shes pa'i chos gcig kyang med do/_/lang ka'i bdag po blo zab pa/_ches zab pa ni gang zhe na/_gang la la dag chos thams cad la mu dang /_gting dang /_mtha' dang /_dbus tshol zhing 'byed pa dag 
[\[169a.2\]]yod de/_de dag ni blo zab pa ches zab pa zhes mi bya'i/_thug pa nyid du thug pa zhes bya'o/_/de ci'i phyir zhe na/_gang 'khrul pa dag smig rgyu la chur 'du shes te snyeg pa'am/_ldongs pa dag nam mkha'i mtha' tshol ba bzhin/_chos thams cad kyi mu dang /_
[\[169a.3\]]gting dang /_mtha' dang /_dbus btsal bas kyang mi rnyed la dbye bar yang med do/_/lang ka'i bdag po 'on tang ni chos thams cad la mu dang gting med pa/_mtha' dang dbus med par chub pa gang yin pa de ni blo zab pa/_ches zab pa zhes bya'o/_/de ci'i 
[\[169a.4\]]phyir zhe na/_sangs rgyas kun gyi dgongs pa thams cad ni rtog dpyod dang bral ba'o/_/lang ka'i bdag po de'i phyir gsang sngags kyi ngo bo la ni rab tu dpag par dka' ba'i phyir blo zhib pa/_ches zhib pa/_zab pa ches zab pas blta bar bya'o/_/smras pa/_
[\[169a.5\]]gsang ba pa'i bdag po gsang ba'i dbyings de dpe gang las ltos te shes par bya/_smras pa/_lang ka'i bdag po gsang ba'i dbyings der dper bya ba ni 'jig rten na med do/_/re zhig dper nye bar mngon sum par bya na nam mkha' la gzung bar bya ste/_nam 
[\[169a.6\]]mkhas kyang bsgrun du yod pa ma yin te/_'jig rten na mngon sum pa'i dper de las med pa'i phyir dper nam mkha' las ltos te de las shes par bya'o zhes dam pa rnams kyis bshad do/_/smras pa/_gsang ba pa'i bdag po gsang ba pa'i 
[\[169a.7\]]dbyings dang nam mkha' gnyis chos ji ltar mthun par sbyar bar byas/_smras pa/_lang ka'i bdag po gsang ba'i dbyings dang nam mkha' nyid kun du chos mthun pa ni ma yin te/_rang rig stong pa nyid dang /_rig med stong pa nyid kyi phyir ro/_/smras pa/_
[\[169b\]]
[\[169b.1\]]gsang ba pa'i bdag po 'o na cig gsang ba'i dbyings der nam mkha' ma 'dus pa zhig gam/_smras pa/_lang ka'i bdag po de ji snyam du sems/_gsang ba'i dbyings der ni nam mkha' 'dus la/_nam mkha'i khongs su ni gsang ba'i dbyings ma 'dus so/_/
[\[169b.2\]]smras pa/_gsang ba pa'i bdag po nam mkha' gang lags/_smras pa/_lang ka'i bdag po nam mkha' ni gang go skabs yod pa kho na'o/_/smras pa/_gsang ba pa'i bdag po 'o na cig gsang ba'i dbyings de nam mkhas ji ltar mtshon te shes par 
[\[169b.3\]]'gyur/_smras pa/_lang ka'i bdag po chos mthun pa'i dpe nye bar bzung ba ste/_gang gi go skabs yod pa dang med pa la zad mi shes pa dang /_stong pa la thams cad 'byung ba ste/_phyogs tsam du chos de dag mthun kyang rang rig pa'i dper ni phyogs med 
[\[169b.4\]]do/_/gsang ba'i dbyings de ni thams cad rang rig pa'i phyir rang 'byung gi ye shes zhes bya ste/_ye shes de la ni skabs kha cig tu ni rnam par mi rtog pa'i ye shes zhes bya'o/_/kha cig tu ni stong pa nyid kyi ye shes zhes bya'o/_/kha cig tu ni chos 
[\[169b.5\]]kyi dbyings kyi ye shes zhes bya'o/_/kha cig tu ni rnam dag gsal ba'i ye shes zhes bya'o/_/kha cig tu ni mnyam pa nyid kyi ye shes zhes bya'o/_/kha cig tu ni so sor rtog pa'i ye shes zhes bya'o/_/kha cig tu ni bya ba grub pa'i ye shes zhes 
[\[169b.6\]]bya'o/_/lang ka'i bdag po de dag la ni nam mkha' lta bu'i ye shes dang /_me long lta bu'i ye shes dang /_chen po lta bu'i ye shes dang /_sna tshogs bkod pa'i ye shes dang /_yid bzhin nor bu'i ye shes zhes kyang bya'o/_/lang ka'i bdag po 
[\[169b.7\]]me long ni chos mthun pa'i dpe nye bar bzung ba ste/_skyon sel ba dang /_legs pa skyed pa dang /_gsal bar byed pa dang /_gzugs brnyan 'byung ba dang /_rtsol ba med pa dang /_mngon par 'du byed pa med pa dang /_ldan pa ma yin pa dang /_mi ldan pa ma 
[\[170a\]]
[\[170a.1\]]yin pa dang /_mi nye ba dang /_mi ring ba dang /_kun nas 'byung ba dang /_tshad yongs su ma chad pa dang /_gzhan ma yin pa dang /_bsgribs pa ma yin pa dang /_mun pa ma yin pa dang /_bskal pa ma yin pa ste/_lang ka'i bdag po phyogs 
[\[170a.2\]]tsam du chos de dag mthun kyang rang rig pa nyid kyi dper ni phyogs med do/_/lang ka'i bdag po chen po ni chos mthun pa'i dpe nye bar bzung ba ste/_yongs su rdzogs par rig pa nyid de/_che chung med par yongs su rdzogs pa dang /_ring thung med pa dang /_bzang 
[\[170a.3\]]ngan med pa dang /_skyon yon med pa dang /_blang dor med pa dang /_legs nyes med pa dang /_gtsang sme med pa dang /_bde sdug med pa dang /_mtho dman med pa dang /_yangs dog med pa dang /_sgro skur med pa dang /_'dres pa med pa dang /_mi phyed par 
[\[170a.4\]]yongs su rdzogs pa ste/_lang ka'i bdag po phyogs tsam du chos de dag mthun kyang rang rig pa nyid kyi dper ni phyogs med do/_/lang ka'i bdag po sna tshogs bkod pa ni/_chos mthun pa'i dper nye bar bzung ba ste/_gnas pa dang /_'jug pa dang /_ma 
[\[170a.5\]]'dres pa dang /_gsal ba dang /_rnam par phye ba dang /_longs spyod sna tshogs dang /_snang ba dang /_kun du ma rmongs pa ste/_lang ka'i bdag po phyogs tsam du chos de dag mthun kyang rang rig pa nyid kyi dper ni phyogs med do/_/lang ka'i bdag po nor bu 
[\[170a.6\]]rin po che ni chos mthun pa'i dpe nye bar bzung ba ste rnam par mi rtog pa dang /_bya ba byed pa dang /_'dod pa 'byung ba dang /_dgos pa tshang ba dang /_re ba skong ba dang /_rgyun mi 'chad pa dang /_dga' ba skyed pa dang /_mi zad pa dang /_bde ba la 'god pa 
[\[170a.7\]]dang /_thams cad du grub pa dang /_thogs pa med pa dang /_mi skyor ba dang /_rab tu sbyin pa dang /_dgos pa grub pa ste/_lang ka'i bdag po chos de dag phyogs tsam du mthun kyang rang rig pa nyid kyi dper ni phyogs med do/_/smras pa/_gsang ba pa'i 
[\[170b\]]
[\[170b.1\]]bdag po ye shes zhes bya ba de gang don gyi dbang gang gi tshig [{]bla dgas [,]bla dwags [}]lags/_smras pa/_lang ka'i bdag po chos thams cad ye ji bzhin pa'i don phyin ci ma log pa'i skye 'gag med par mkhyen pa las btags pas na de na don gyi dbang de kho na'i 
[\[170b.2\]]tshig [{]bla dgas [,]bla dwags [}]su shes par bya'o/_/lang ka'i bdag po yang 'di ltar nam mkha' lta bur gyur pa dang /_me long lta bur gyur pa dang /_'ja' tshon lta bur gyur pa dang /_dbyibs dang /_kha dog lta bur gyur pa dang /_sprin rlangs lta bur gyur pa dang /_ma bcos par snang ba de phyogs 
[\[170b.3\]]tsam du chos de dag mthun kyang rang rig pa nyid kyi dper ni phyogs med do/_/lang ka'i bdag po thams cad gsal ba dang /_sgo mi 'gag pa dang /_cho 'phrul 'byung ba dang /_gcig tu sdud pa dang /_phun sum tshogs pa ste de dag ni bya ba byed par 
[\[170b.4\]]rig par bya'o/_/lang ka'i bdag po ma 'dres pa dang /_yongs su rdzogs pa dang /_ma 'dres pa yongs su rdzogs pa'i ril dang /_rgyun dang /_dmigs pa med pa ste/_de dag ni blta bar snang bar rig par bya'o/_/lang ka'i bdag po ma 'gags pa 
[\[170b.5\]]dang /_ma 'phros pa dang /_ma 'tshol ba dang /_ma lus pa dang /_rgyur gyur pa ste de dag ni rtsal gyi nus par rig par bya'o/_/lang ka'i bdag po de ltar na sems las ni sems snang ba yin la/_snang ba ni ye shes ngos zin par bya ste/_de dag kyang 
[\[170b.6\]]gsang ba dam pa de kho na nyid kyi byin gyi brlabs snang bar rig par bya'o zhes smras pas/_lang ka'i bdag po la sogs pa dman pa'i lus kyi sems dpa' rnams thugs yongs su rtog pa'i the tshom chad do/_/sangs rgyas kun gyi dgongs pa 'dus pa'i mdo 
[\[170b.7\]]chen po las thugs ye shes snang ba dam pa'i rgyan bkod pa'i le'u ste sum cu gnyis pa'o//_//de nas yang lang ka'i mnga' bdag byang chub sems dpa' sems dpa' chen po des gsang ba pa'i bdag po la dris pa/_gsang ba pa'i bdag po sems kyi 
[\[171a\]]
[\[171a.1\]]de kho na nyid ni gang lags/_rnam par shes pa ni gang lags/_ye shes ni gang lags/_sku zhes gang la bgyi/_gsang ba pa'i bdag pos smras pa/_lang ka'i bdag po dris pa de bzhin ni 'di skad du thos so/_/sems ni sems dang /_
[\[171a.2\]]sems snang ba dang /_sems las byung ba ste/_de nyid dang /_de 'jug pa dang /_de rgyun no/_/rnam par shes pa ni kun gzhi dang /_'jug par byed pa'i yid dang rgyun du 'byung ba'i sgo lnga'o/_/ye shes ni gang de nyid du ngos zin pa'o/_/sku ni gang gi 'byung 
[\[171a.3\]]'jug snang ba'i gzhi'o/_/yang lang ka'i bdag pos dris pa/_gsang ba pa'i bdag po ngos zin pa ni gang /_'byung ba ni gang /_'jug pa ni gang /_snang ba ni gang /_gzhi ni gang /_gsang ba pa'i bdag pos smras pa/_lang ka'i bdag po gang dri ba de lnga 
[\[171a.4\]]ni 'di skad du thos so/_/gang ngos zin pa ni gzhan nas ma byung bar zin pa nyid do/_/de ci'i phyir zhe na/_lang ka'i bdag po gal te gzhan nas 'byung ba zhig na ni glo bur ba ste ye shes zhes bya ba de nyid de ltar mi rung ngo /_/'byung ba ni sprul pa la bya'o/_/de 
[\[171a.5\]]ci'i phyir zhe na/_sprul pa ni ma byung ma myong gang du rgyun du 'byung ba'o/_/'jug pa ni rdzogs longs spyod pa ste/_de ci'i phyir zhe na/_de ni nang du yang dag gnas pa nyid du gang gi rnal 'byor 'jug par byed pa nyid do/_/snang ba ni chos kyi sku ste/_de ci'i 
[\[171a.6\]]phyir zhe na/_gnyis 'dus pa las gnyis 'byung ba'i rang bzhin du snang ba'o/_/gzhi ni ngo bo nyid kyi sku ste/_de ci'i phyir zhe na/_chos thams cad 'byung ba'i gzhi dngos po med pa'i ngo bo nyid kyi phyir ro/_/yang lang ka'i bdag pos dris pa/_gsang ba 
[\[171a.7\]]pa'i bdag po sprul pa ni gang /_rdzogs longs spyod pa ni gang /_chos kyi sku ni gang /_ngo bo nyid ni gang /_gsang ba pa'i bdag pos smras pa/_lang ka'i bdag po gang 'di ltar dri ba 'di bzhi ni 'di skad du thos so/_/sprul pa ni gang med pa las rgyun gyis 
[\[171b\]]
[\[171b.1\]]'byung ba la bya'o/_/rdzogs longs spyod pa ni smin pa phun sum tshogs pa la bya'o/_/chos kyi sku ni yongs su rnam par dag pa la bya'o/_/ngo bo nyid ni ji bzhin pa de nyid la bya'o/_/yang lang ka'i bdag pos dris pa/_gsang ba pa'i bdag po rgyun gyi 'byung 
[\[171b.2\]]ba ni gang /_smin pa phun sum tshogs pa ni gang /_yongs su rnam par dag pa ni gang /_ji bzhin pa de nyid ni gang /_gsang ba pa'i bdag pos smras pa/_lang ka'i bdag po 'di ltar dri ba bzhi ni 'di lta ste/_rgyun gyi 'byung ba ni sems las gyur pa rgyun 
[\[171b.3\]]mi 'chad pa'o/_/smin pa phun sum tshogs pa ni sems las byung ba'o/_/yongs su rnam par dag pa ni sems snang ba'o/_/ji bzhin pa de nyid ni sems nyid do/_/lang ka'i bdag po de ci'i phyir zhe na/_gang gyur pa mun pa sangs na sprul pa mngon du snang ngo /_/
[\[171b.4\]]gang 'byung ba mun pa sangs na rdzogs longs spyod pa mngon du snang ngo /_/gang snang ba mun pa sangs na chos kyi sku mngon du snang ngo /_/ngo bo nyid la ni mun pa dang /_snang ba dang /_sangs pa dang /_'thibs pa las 'das pa'i phyir tshig gi lam dang yongs su bral 
[\[171b.5\]]ba nyid do/_/lang ka'i bdag po de dag nyid la ni snying po gsang ba'i khyad par gyis dag pa dang ma dag pa yod par rig par bya'o/_/smras pa/_gsang ba pa'i bdag po dag pa ni gang lags/_ma dag pa ni gang lags/_smras pa/_lang ka'i bdag po 'di lta ste/_
[\[171b.6\]]gang du dag pa dang /_phyogs su dag pa dang /_yongs su rnam par dag pa dang /_thams cad nas thams cad du dag pa chen po'o/_/lang ka'i bdag po de la gang du dag pa ni 'di lta ste/_gang gsum du snang ba zhi ba ni rnam par dag pa'o/_/chos kyi dbang 
[\[171b.7\]]phyug ni smin pa'o/_/chos kyi rgyal tshab ni rgyun no/_/phyogs su dag pa ni 'di lta ste/_gang la ma rig par rang rig pa ni rnam par dag pa'o/_/bde bar zhugs pa ni smin pa'o/_/gang du snang ba ni rgyun no/_/yongs su rnam par dag pa ni 'di lta ste/_gang nam 
[\[172a\]]
[\[172a.1\]]mkha' nyid ni rnam par dag pa'o/_/bde ba la longs spyod pa ni smin pa'o/_/yongs su bsgyur ba ni rgyun no/_/thams cad nas thams cad du dag pa chen po ni 'di lta ste/_gang gzhir snang ba/_gang ma bslad pa ni de nyid do/_/gang sku med pa ni 
[\[172a.2\]]rnam par dag pa'o/_/yongs su rdzogs pa ni smin pa'o/_/cir yang 'byung ba ni rgyun no/_/lang ka'i bdag po de la gang du dag pa dang /_phyogs su dag pa dang /_yongs su rnam par dag pa ni ma dag pa zhes bya'o/_/de ci'i phyir zhe na/_thams cad du 
[\[172a.3\]]dag par byar med pa la dag par 'dod cing dag par byed pa'i phyir ro/_/smras pa/_gsang ba pa'i bdag po ci ga de la gang du dag pa dang /_phyogs su dag pa dang /_yongs su rnam par dag pa de la dag pa zhes ci'i phyir brjod/_smras pa/_lang 
[\[172a.4\]]ka'i bdag po de dag ni gang yongs su bsgribs pa las gang du sangs pa dang /_phyogs su sangs pa dang /_yongs su rnam par sangs pa'i phyir ro/_/lang ka'i bdag po thams cad nas thams cad du dag par byar med pa la ni dag pa zhes bya'o/_/de ci'i 
[\[172a.5\]]phyir zhe na/_de la ni dag par bya ba'i rgyu ci yang med pa'i phyir ro/_/yang lang ka'i bdag pos dris pa/_gsang ba pa'i bdag po rgyun yin la smin pa ma yin pa ni gang /_smin pa yin la rgyun ma yin pa ni gang /_gnyis ka yin pa ni gang /_gnyis ka ma 
[\[172a.6\]]yin pa ni gang zhes dris pa las/_smras pa/_lang ka'i bdag po ji skad du dri ba bzhi ni 'di lta ste/_rgyun yin la smin pa ma yin pa ni gang 'das kyang pad+mo'i dbang gis 'khor ba dpag tu med pa la phan 'dogs pa'o/_/smin pa yin la rgyun ma yin pa ni 
[\[172a.7\]]sa'i snga rol nyid do/_/gnyis ka yin pa ni gang lhag ma dang bcas pas 'das pa'o/_/gnyis ka ma yin pa ni rnam par dag pa'o/_/yang lang ka'i bdag pos dris pa/_gsang ba pa'i bdag po de dag gi mdzad pa ni gang lags/_sku ni gang lags/_
[\[172b\]]
[\[172b.1\]]dgongs pa ni gang lags/_gzhi ni gang lags/_smras pa/_lang ka'i bdag po de dag gi mdzad pa ni sangs rgyas kun gyi mdzad pa ste rgyun gyi bya ba cir yang snang ba'o/_/sku ni sangs rgyas kun gyi sku ste yongs su smin pa'o/_/dgongs pa ni sangs rgyas 
[\[172b.2\]]kun gyi dgongs pa ste rnam par dag pa'o/_/gzhi ni sangs rgyas kun gyi 'byung gnas te de nyid do/_/lang ka'i bdag po de dag ni mang po dang /_gcig dang /_gcig mang po dang /_de dag las 'das pa zhes kyang bya'o/_/de ci'i phyir zhe na/_rgyun ni 
[\[172b.3\]]sna tshogs dpag gis mi lang ba'i phyir mang po zhes bya'o/_/smin pa ni gang thams cad gcig pa'i phyir gcig ces bya'o/_/rnam par dag pa ni rgyun dang smin pa'i gzhir gyur pa'i phyir gcig mang po zhes bya'o/_/de nyid ni de dag gi 'byung 'jug gis 
[\[172b.4\]]zad 'phel med pa'i phyir de dag las 'das pa zhes bya'o/_/yang lang ka'i bdag pos dris pa/_gsang ba pa'i bdag po de dag rtag pa zhig gam/_'on te mi rtag pa zhig_/yod pa zhig gam/_'on te med pa zhig_/gcig pa zhig gam/_tha dad pa 
[\[172b.5\]]zhig ces dris pa las/_gsang ba pa'i bdag pos smras pa/_lang ka'i bdag po ji skad du dri ba drug ni 'di lta ste/_de dag ni rtag pa yang yin no/_/mi rtag pa yang ma yin no/_/rtag kyang rtag la mi rtag kyang mi rtag pa yang ma yin no/_/rtag pa yang 
[\[172b.6\]]ma yin/_mi rtag pa yang ma yin pa yang ma yin no/_/de dag ni yod pa yang yin no/_/med pa yang yin no/_/yod kyang yod la med kyang med pa yang yin no/_/yod pa yang ma yin/_med pa yang ma yin pa yang yin no/_/gcig pa yang yin no/_/
[\[172b.7\]]tha dad pa yang yin no/_/gcig pa yang ma yin/_/tha dad pa yang ma yin pa yang yin no/_/gcig pa dang tha dad pa'i ngo bo las grol ba yang yin no/_/lang ka'i bdag po de ci'i phyir zhe na/_'di lta ste/_mi 'gyur zhing gnyen po med pa dang /_gang 'byung ba mi 
[\[173a\]]
[\[173a.1\]]dmigs pa dang kun gyi gzhir gyur pa dang /_mtha' yongs su mi dmigs pa dang /_ther zug ma yin pa dang /_rgyun du 'byung ba dang /_dgongs pa dam pa dang /_dngos po med pa dang /_rgyud dag pa'i yul du gyur pa dang /_mtha' dbus las 
[\[173a.2\]]'das pa dang /_tha snyad las 'das pa dang /_ye ji bzhin pa dang /_bsam du med pa dang /_bsam gyis mi khyab pa dang /_so so'i spyod yul dang /_khyad par cir yang mtshungs pa'i phyir rtag par yang zung shig_/mi rtag par yang zung shig_/yod par 
[\[173a.3\]]yang zung shig_/med par yang zung shig_/gcig par yang zung shig_/tha dad par yang zung shig_/gcig dang tha dad pa'i ngo bo las grol bar yang zung shig_/lang ka'i bdag po de ltar na gdul bya'i dbang gi phyir sku la ni nges pa med de bsam gyis 
[\[173a.4\]]mi khyab par zung shig_/lngar yang zung shig_/bzhir yang zung shig_/gsum du yang zung shig_/gnyis su yang zung shig_/gcig tu yang zung shig_/nges par sku dang /_gsung dang /_thugs dang /_yon tan dang /_phrin las zhes tha snyad du 
[\[173a.5\]]btags par zad kyi/_sku ni nam mkha'o/_/gsung ni sgra brnyan no/_/thugs ni chos nyid do/_/yon tan ni sgyu ma'o/_/phrin las ni sprul pa ste/_de dag ni gang la 'dul ba'i dbang du byin gyi brlabs la snang bar zad kyi yang dag par na snang ba ni cung zad 
[\[173a.6\]]kyang med do/_/lang ka'i bdag po de dag gi ngo bo ni rnam par shes pa'o/_/ngos zin pa ni ye shes so/_/mngon sum pa ni sangs rgyas so/_/lang ka'i bdag po de ltar na gsang sngags kyi ngo bo de ni yongs su dpag par dka' ba'i phyir gang mun pa'i 
[\[173a.7\]]khams pas ni rnam par shes pa zhes bya bar btags so/_/snang ba'i khams pa dag gis ni ye shes zhes bya bar btags so/_/mig dang ba rnams kyis ni sangs rgyas su btags so/_/dam pa'i mig can rnams kyis ni gsang sngags su ngos zin 
[\[173b\]]
[\[173b.1\]]pa yin no/_/de nas yang lang ka'i bdag pos dris pa/_gsang ba pa'i bdag po de dag gi zhing khams ni gang /_'khor ni gang /_bstan pa ni ci zhig sgrogs/_dus ni gang /_mdzad pa ni gang zhes dris so/_/gsang ba pa'i bdag pos smras pa/_lang ka'i 
[\[173b.2\]]bdag po ji skad du dri ba lnga ni 'di lta ste/_gang ngo bo nyid med pa de'i zhing khams ni bskyed du med pa'o/_/'khor ni sangs rgyas pa med pa'o/_/bstan pa ni bsam du med pa'o/_/dus ni tshad las 'das pa'o/_/mdzad pa ni cir yang mdzad pa'o/_/gang rnam par 
[\[173b.3\]]dag pa de'i zhing khams ni bdal khyab chen po'o/_/'khor ni ye shes rgya mtsho'i tshogs so/_/bstan pa ni bya ba med pa'i chos so/_/dus ni thams cad nas thams cad du'o/_/mdzad pa ni chos thams cad snang bar mdzad pa'o/_/gang smin pa de'i zhing khams ni 
[\[173b.4\]]bde ba can no/_/'khor ni yongs su smin pa rgya mtsho'i tshogs so/_/bstan pa ni brjod du med pa'o/_/dus ni gang nam gnas gtsang ma na'o/_/mdzad pa ni rnal 'byor dam pa nyid do/_/gang gsang ba de'i zhing khams ni pad+mo can no/_/'khor ni rgyal ba rgya mtsho'i 
[\[173b.5\]]tshogs so/_/bstan pa ni gsang sngags rgya mtsho nyid do/_/dus ni gtsug tor 'khor los sgyur ba 'dod pa na rgyal ba kun gyi sku sgrun par 'byor pa'i dus nyid na'o/_/mdzad pa ni skyes bu dam po rnams dgongs pa dam pa'i the tshom gcod par mdzad pa'o/_/gang 
[\[173b.6\]]rgyun gyi zhing khams ni mos pa can no/_/'khor ni mos pa tha dad pa'i tshogs so/_/bstan pa ni bsam gyis mi khyab pa'o/_/dus ni sgron ma yongs su bkod pa na'o/_/mdzad pa ni gang gi mun pa sel bar mdzad pa'o/_/lang ka'i bdag po de dag kyang so sor 
[\[173b.7\]]blta bar ni mi bya'o/_/de ci'i phyir zhe na/_gang ngo bo nyid med pa las de ltar snang bar zad de/_de ni de kho na nyid gsang ba dam pa'i byin gyi brlabs 'ba' zhig snang ba'o/_/lang ka'i bdag po de bas na gsang ba dam pa ngo bo nyid med pa de ni nyi ma'i snying bo lta bu'o/_/
[\[174a\]]
[\[174a.1\]]byin gyi brlabs las snang ba ni zer dang 'od lta bur rig par bya'o zhes smras pas/_lang ka'i bdag po la sogs pa dman pa'i lus kyi sems dpa' rnams sku yongs su rtog pa'i the tshom chad par gyur to/_/sangs rgyas kun gyi dgongs pa 
[\[174a.2\]]'dus pa'i mdo chen po las sku yongs su snang ba dam pa'i rgyan bkod pa'i le'u ste sum cu gsum pa'o//_//de nas yang lang ka'i bdag po byang chub sems dpa' sems dpa' chen po des/_/de bzhin gshegs pa'i gsung gi byin gyi brlabs ji 
[\[174a.3\]]ltar snang ba dpag par bya ba'i phyir dri ba yongs su dris pa/_kye gsang ba pa'i bdag po gang gi thugs dang sku'i byin gyi brlabs las snang ba yongs su bkod pa de dag gi gsung gi byin gyi brlabs las snang ba ji ltar dpag par bgyi/_de skad ces dris pa las/_
[\[174a.4\]]gsang ba pa'i bdag pos smras pa/_lang ka'i bdag po ji skad du dri ba de ni 'di lta ste/_ngo bo nyid med pa gsang ba dam pa gsang ba de la ni tshig dang sgra'i tha snyad med de thams cad nas thams cad du gsung ba med pa kho na'o/_/gal te gsang ba de dag dpag 
[\[174a.5\]]par ni gang yongs su dag pa'i skyes bu dam pas kyang mi dpogs te/_gang gi phyir de dpogs pa nyid na ngo bo nyid med pa gsang ba dam pa nyid du nges pa'i phyir dpag par rab tu dka'o/_/lang ka'i bdag po 'on kyang 'di ltar rig par bya ste/_gang ngo bo nyid 
[\[174a.6\]]med pa'i gsung ni nam mkha' lta bu'o/_/rnam par dag pa'i gsung ni nyi ma'i snying po lta bu'o/_/yongs su smin pa'i gsung ni me long lta bu'o/_/gsang ba dam pa'i gsung ni seng ge lta bu'o/_/rgyun du 'byung ba'i gsung ni gsung gcig yan lag bsam 
[\[174a.7\]]gyis mi khyab par 'byung ba'i phyir bsam gyis mi khyab pa zhes bya'o/_/lang ka'i bdag po gang bsam gyis mi khyab pa de dag kyang bzhir 'byung zhing bzhir snang ba/_bzhi las rgyas par shes par bya'o/_/bzhi gang zhe na 'di lta ste/_gsung gi rang 
[\[174b\]]
[\[174b.1\]]bzhin dang /_rnam grangs dang /_yan lag dang /_gzugs brnyan rnams su shes par bya'o/_/lang ka'i bdag po de la rang bzhin gang zhe na 'di lta ste/_gdangs su che ba dang /_yongs su khyab pa dang /_go bar myur ba dang /_the tshom gcod pa dang /_
[\[174b.2\]]gcig la gzigs snyam pa dang /_nyi tsher ston pa dang /_kun nas 'jug pa dang /_'dun pa skyed pa dang /_khyad du zhugs pa dang /_thams cad 'dul ba'o/_/lang ka'i bdag po rnam grangs gang zhe na/_'di lta ste/_tshangs pa lta bu dang /_sil snyan lta bu 
[\[174b.3\]]dang /_glu gar lta bu dang /_ka la ping ka lta bu dang /_'brug dbyangs lta bu dang /_sgra brnyan lta bu'o/_/lang ka'i bdag po yan lag ni 'di lta ste/_'du shes bskyed pa dang /_rnam par rig pa dang /_mnyan par 'os pa dang /_mi mthun pa med pa dang /_
[\[174b.4\]]shin tu zab pa dang /_rjes su 'byung ba dang /_gang gis mi tshugs pa dang /_rnar snyan pa dang /_rnam par ma 'khrugs pa dang /_shin tu gsal ba ste/_rnam grangs kyi sgo re rer gang du byung ba de dang der yan lag kun rdzogs par 'byung ngo /_/lang 
[\[174b.5\]]ka'i bdag po de la gzugs brnyan gang zhe na/_gzugs brnyan ni yi ge'i tshogs su snang la/_yi ge ni gsang ba dam pa'i byin gyi brlabs las 'byung bar rig par bya'o/_/lang ka'i bdag po gsang ba dam pa'i byin gyi brlabs ni yi ger 
[\[174b.6\]]yang ma zad de yi ge la sogs pa'i chos thams cad med pa las 'byung zhing btags pa ltar chags/_gang ltar bsgrubs pa ltar 'grub/_gang du mthong ba de ltar bltas par snang ba'i phyir yi ge yang mi dmigs pa'i dbyings kyi byin gyi 
[\[174b.7\]]brlabs las gsung gi gzugs brnyan du 'byung bar zad do/_/lang ka'i bdag po 'on tang na thams cad rang bzhin gyis stong ste ngang gis ma bcos yang gis 'od gsal bas btsal du med cing ye nas byang chub pa las gang byang chub don du gnyer zhing 'bad 
[\[175a\]]
[\[175a.1\]]ba ni dka' ba byed pa'o/_/smras pa/_gsang ba pa'i bdag po 'o na sems can dang sangs rgyas gnyis ci'i phyir tha dad/_smras pa/_lang ka'i bdag po de ni rkyen ji bzhin pa'i phyir ro/_/lang ka'i bdag po de bas na 'di lta ste/_gzugs brnyan 
[\[175a.2\]]gyi rgyu dang /_gzugs brnyan 'byung ba'i sgo dang /_gzugs brnyan gyi gzungs dang /_gzugs brnyan gyi dam tshig dang /_gzugs brnyan gyi sprul pa'o/_/lang ka'i bdag po de la gzugs brnyan gyi rgyu ni dang ba mi dmigs pa ste ci yang med pa las ci yang 
[\[175a.3\]]'byung ba'o/_/lang ka'i bdag po gzugs brnyan 'byung ba'i sgo ni gang du gnyis 'dus pa ste ci yang min pa las cir yang rig par byed pa'o/_/lang ka'i bdag po gzugs brnyan gyis gang mtshon par byed mod kyi gzugs brnyan las dngos gzhi 'byung ba yang 
[\[175a.4\]]ma yin/_mi 'byung ba yang ma yin/_snang ba yang ma yin/_mi snang ba yang ma yin/_khyab pa yang ma yin/_ma khyab pa yang ma yin/_dper na nam mkha'i sgra bsgrags par ni kun gyis nus mod kyi nam mkha' gang zhe na/_'di kho na'o zhes ni gang 
[\[175a.5\]]gis kyang bstan par mi nus so/_/lang ka'i bdag po de bzhin du gzugs brnyan gyis kyang dngos gzhi mtshon par nus kyi 'di kho na'o zhes bstan par ni mi nus so/_/de ci'i phyir zhe na/_gzugs brnyan ni dngos gzhi las byung bas mtshon par yang nus la/_
[\[175a.6\]]gzugs brnyan yin pa'i phyir gang gi spyod yul du yang gyur pa yin la/_dngos gzhi ni gang gis kyang spyod yul du ma gyur pas 'di'o zhes bstan par mi nus so/_/de bas sangs rgyas kun gyi dgongs pa gsang ba de ni sangs rgyas 'jig rten du byung yang rung /_
[\[175a.7\]]ma byung yang rung /_sems can rnams sangs rgyas kyang rung /_ma rgyas kyang rung /_thams cad kyi rang bzhin du ye nas gnas shing thams cad la khyab kyang thams cad kyis mthong ba ni ma yin no/_/de las byung ba thams cad ni shes par yang rung la/_des ni de 
[\[175b\]]
[\[175b.1\]]nyid mtshon par yang rung na/_de las byung bas de nyid de ni 'di kho na'o zhes bstan par ni mi nus so/_/lang ka'i bdag po gzugs brnyan gyi gzungs ni ci yang med cing ma mthong ba de nyid ci yang 'byung zhing ci gang dang yang ma bral ba ste/_'di lta ste/_gzugs 
[\[175b.2\]]brnyan gang yin pa de ni dngos gzhi'o/_/dngos gzhi gang yin pa de ni gzugs brnyan no/_/dngos gzhi dang gzugs brnyan gang yin pa de ni gsang ba dam pa'i dbyings so/_/gsang ba dam pa gang yin pa de ni dngos gzhi dang gzugs brnyan no/_/'on 
[\[175b.3\]]tang na gsang ba dam pa ni rgya mtsho dang 'dra la/_byin gyi brlabs las byung ba thams cad ni rlabs dang 'dra ba ste/_'di gnyis la gnyis su med pa/_gnyis kyi mtha' las grol ba/_dbu mar yang mi dmigs pa/_gnyis su mi 'gyur bar gzigs 
[\[175b.4\]]pa ste de kho na nyid de ni gzungs so/_/de bzhin du cis kyang mi phyed mi shigs pa dang /_gang du yang mi dmigs pa dang /_mnyam pa nyid dang /_mi 'gyur ba nyid dang /_nam mkha'i rang bzhin dang /_ming dang /_tshig dang /_don dang /_gsang sngags 
[\[175b.5\]]kyi gzungs so/_/'on tang na gzugs brnyan gyi rang bzhin yang mi dmigs pa'i dbyings la dngos gzhi'i rang bzhin yang mi dmigs pa'i dbyings kho na bas de ni de gnyis kyi gzungs so/_/mi dmigs pa'i dbyings de ni thams cad du sems can dang sangs 
[\[175b.6\]]rgyas la sogs pa thams cad skyed cing de'i rang bzhin de yin pa'i phyir gcig pas na so so ma yin pa'i gzungs so/_/lang ka'i bdag po gzugs brnyan gyi dam tshig ni gang gi gzugs brnyan gang de las mi 'da' ba ste/_ji ltar snang yang dngos gzhi de 
[\[175b.7\]]las mi 'gyur mi 'da' ba ste/_de ltar 'byung 'jug med pa/_phyi nang med pa/_sgo phugs med pa/_'du 'bral med pas na dam tshig go/_/thams cad de'i ngang las mi 'da' ba'i phyir dam tshig ces bya'o/_/lang ka'i bdag po dper na rdo rje sems 
[\[176a\]]
[\[176a.1\]]dpa' ni gang sangs rgyas rnams kyi spyod yul dgongs pa dam pa yin na de'i gzugs brnyan zhig blun po gang zhig gi mdun du bzhag na blun po de ji snyam du sems/_smras pa/_gsang ba pa'i bdag po de ni 'di ltar 'di ni rdo rje sems dpa' 
[\[176a.2\]]nyid ma yin te/_de'i 'dra ba 'ba' zhig go snyam du rtog pa'o/_/smras pa lang ka'i bdag po de bas na gang dam pa dag gis bltas na mi dmigs pa'i dbyings na rdo rje sems dpa' dang de'i gzugs brnyan gnyis gzhan dang gzhan na so so na gnas pa 
[\[176a.3\]]ma yin no/_/de ci'i phyir zhe na/_de gnyis kyi rang bzhin de kho na nyid de de bzhin yin pa'i phyir ro/_/de so so ba zhig yin ni dmigs pas 'bras bu skye bar mi rigs so/_/lang ka'i bdag pos smras pa/_gsang ba pa'i bdag po de dag la khyad 
[\[176a.4\]]par ma mchis sam/_smras pa lang ka'i bdag po mi shes pa'i dbang du gzugs brnyan dang des mtshon pa'i don zhes brjod cing snang bar zad kyi/_dam pa rnams kyi de kho na nyid brtson par byas na de la ni khyad par cung zad kyang med do/_/smras pa/_
[\[176a.5\]]gsang ba pa'i bdag po 'o na chos rnams brjod pa dang /_mtshon pa dang tha snyad kyis ci zhig bgyi/_smras pa/_lang ka'i bdag po de ni kho bos gang gi dogs pa bsal zin to/_/smras pa/_gsang ba pa'i bdag po 'o na gang blo chen po dag 
[\[176a.6\]]bya dka' ba chen pos 'bad cing legs par bskrun te ci zhig bya/_smras pa lang ka'i bdag po de de lta mod kyi gang mtshan ma la zhen pa dag khrid pa'i phyir dang /_gang blo che yang da dung tshegs chung ngu'i thabs rlabs po ches don chen por red 
[\[176a.7\]]zin pa'i nyams ma rnyed pa'i phyir ro/_/lang ka'i bdag po de kho na nyid las ni rgyun du cho 'phrul rnams snang ba yin te/_rin po che'am sprin lta bur ci yang med pa las ci yang snang zhing gang chung ngu las mang por mched pa'i phyir srid pa dang mya ngan 
[\[176b\]]
[\[176b.1\]]las 'das pa'i chos thams cad snang ba 'di ci yang med pa las snang ngo /_/de bas na gsung gi gzugs brnyan 'di dag kyang ci yang med pa kho na las snang ba'i chos nyid du rig par bya'o/_/lang ka'i bdag po gzugs brnyan gyi sprul pa ni tha dad de gsung gi 
[\[176b.2\]]gzugs brnyan ni yi ger snang ba yin la/_yi ge'i sprul pa ni 'di lta ste/_ming dang /_byung tshul dang /_gzugs dang /_rang bzhin dang /_sgra dang /_las dang /_sgo dang /_rnam grangs dang /_yi ge'i gzhi rnams kyi de kho na nyid gsang ba dam pa de 
[\[176b.3\]]mthong zhing shes par 'gyur ro/_/des chos thams cad la mkhas shing grol bar 'gyur ro/_/de la lang ka'i bdag po yi ge de'i ming ni 'di lta ste/_gang la yang med la gang mtshon pa'i [{]bla dgas [,]bla dwags [}]te/_gang skye ba med pa mtshon par byed pa'i yi ge la ni 
[\[176b.4\]]ming a zhes [{]bla dgas [,]bla dwags [}]su btags so/_/bya ba mtshon par byed pa'i yi ge la ni ming ka zhes tshig [{]bla dgas [,]bla dwags [}]su btags so/_/khyab pa mtshon par byed pa'i yi ge la ni ming kha zhes tshig [{]bla dgas [,]bla dwags [}]su btags so/_/skye ba mtshon par byed pa'i yi ge la ni ming ga 
[\[176b.5\]]zhes tshig [{]bla dgas [,]bla dwags [}]su btags so/_/grol ba mtshon par byed pa'i yi ge la ni ming g+ha zhes tshig [{]bla dgas [,]bla dwags [}]su btags so/_/'dzin pa mtshon par byed pa'i yi ge la ni ming nga zhes tshig [{]bla dgas [,]bla dwags [}]su btags so/_/spyod pa mtshon par byed pa'i yi ge la ni ming 
[\[176b.6\]]tsa zhes tshig [{]bla dgas [,]bla dwags [}]su btags so/_/'du 'bral mtshon par byed pa'i yi ge la ni ming tsha zhes tshig [{]bla dgas [,]bla dwags [}]su btags so/_/mi gnas pa mtshon par byed pa'i yi ge la ni ming dza zhes tshig [{]bla dgas [,]bla dwags [}]su btags so/_/dri ma mtshon par byed pa'i yi 
[\[176b.7\]]ge la ni ming dz+ha zhes tshig [{]bla dgas [,]bla dwags [}]su btags so/_/shes pa mtshon par byed pa'i yi ge la ni ming nya zhes/[ {]bla dgas [,]bla dwags [}]su btags so/_/de nyid mtshon par byed pa'i yi ge la ni ming ta zhes/[ {]bla dgas [,]bla dwags [}]su btags so/_/byed pa mtshon par byed pa'i yi ge 
[\[177a\]]
[\[177a.1\]]la ni ming tha zhes [{]bla dgas [,]bla dwags [}]su btags so/_/nyer zhi mtshon par byed pa'i yi ge la ni ming da zhes [{]bla dgas [,]bla dwags [}]su btags so/_/chos mtshon par byed pa'i yi ge la ni ming d+ha zhes [{]bla dgas [,]bla dwags [}]su btags so/_/ming mtshon par byed pa'i yi ge la ni ming 
[\[177a.2\]]na zhes [{]bla dgas [,]bla dwags [}]su btags so/_/lam mtshon par byed pa'i yi ge la ni ming Ta zhes [{]bla dgas [,]bla dwags [}]su btags so/_/gnas mtshon par byed pa'i yi ge la ni ming Tha zhes [{]bla dgas [,]bla dwags [}]su btags so/_/kun nas 'khrul pa mtshon par byed pa'i yi ge la ni ming Da zhes bla 
[\[177a.3\]]dgas su btags so/_/rang bzhin mtshon par byed pa'i yi ge la ni ming D+ha zhes [{]bla dgas [,]bla dwags [}]su btags so/_/yul mtshon par byed pa'i yi ge la ni ming Na zhes [{]bla dgas [,]bla dwags [}]su btags so/_/don dam pa mtshon par byed pa'i yi ge la ni ming pa zhes [{]bla dgas [,]bla dwags [}]su 
[\[177a.4\]]btags so/_/'bras bu mtshon par byed pa'i yi ge la ni ming pha zhes [{]bla dgas [,]bla dwags [}]su btags so/_/'ching grol mtshon par byed pa'i yi ge la ni ming ba zhes [{]bla dgas [,]bla dwags [}]su btags so/_/srid pa mtshon par byed pa'i yi ge la ni ming b+ha zhes [{]bla dgas [,]bla dwags [}]su btags 
[\[177a.5\]]so/_/dran pa mtshon par byed pa'i yi ge la ni ming ma zhes [{]bla dgas [,]bla dwags [}]su btags so/_/mi 'gyur ba mtshon par byed pa'i yi ge la ni ming ya zhes [{]bla dgas [,]bla dwags [}]su btags so/_/rgyu rkyen mtshon par byed pa'i yi ge la ni ming wa zhes [{]bla dgas [,]bla dwags [}]su btags so/_/
[\[177a.6\]]rdul mtshon par byed pa'i yi ge la ni ming ra zhes [{]bla dgas [,]bla dwags [}]su btags so/_/bcom pa mtshon par byed pa'i yi ge la ni ming la zhes [{]bla dgas [,]bla dwags [}]su btags so/_/zhi ba mtshon par byed pa'i yi ge la ni ming sha zhes [{]bla dgas [,]bla dwags [}]su btags so/_/shes pa skye 
[\[177a.7\]]bar byed pa mtshon par byed pa'i yi ge la ni ming Sha zhes [{]bla dgas [,]bla dwags [}]su btags so/_/rnam pa thams cad shes pa mtshon par byed pa'i yi ge la ni ming sa zhes [{]bla dgas [,]bla dwags [}]su btags so/_/rgyu mtshon par byed pa'i yi ge la ni ming ha zhes [{]bla dgas [,]bla dwags [}]su btags so/_/
[\[177b\]]
[\[177b.1\]]mthar zad pa mtshon par byed pa'i yi ge la ni ming k+Sha zhes [{]bla dgas [,]bla dwags [}]su btags so/_/bdag mtshon par byed pa'i yi ge la ni ming a zhes [{]bla dgas [,]bla dwags [}]su btags so/_/g.yeng ba mtshon par byed pa'i yi ge la ni ming i zhes [{]bla dgas [,]bla dwags [}]su btags so/_/ri 
[\[177b.2\]]mtshon par byed pa'i yi ge la ni ming I zhes [{]bla dgas [,]bla dwags [}]su btags so/_/zhen pa mtshon par byed pa'i yi ge la ni ming u zhes [{]bla dgas [,]bla dwags [}]su btags so/_/mun pa mtshon par byed pa'i yi ge la ni ming u zhes [{]bla dgas [,]bla dwags [}]su btags so/_/gdung mtshon par 
[\[177b.3\]]byed pa'i yi ge la ni ming e zhes [{]bla dgas [,]bla dwags [}]su btags so/_/mnar sems mtshon par byed pa'i yi ge la ni ming ai zhes [{]bla dgas [,]bla dwags [}]su btags so/_/'jig pa mtshon par byed pa'i yi ge la ni ming o zhes [{]bla dgas [,]bla dwags [}]su btags so/_/stong pa mtshon par 
[\[177b.4\]]byed pa'i yi ge la ni ming au zhes [{]bla dgas [,]bla dwags [}]su btags so/_/nub par mtshon par byed pa'i yi ge la ni ming a zhes [{]bla dgas [,]bla dwags [}]su btags so/_/sku mtshon par byed pa'i yi ge la ni ming a~M zhes [{]bla dgas [,]bla dwags [}]su btags so/_/ngag mtshon par byed pa'i yi ge 
[\[177b.5\]]la ni ming AHzhes [{]bla dgas [,]bla dwags [}]su btags so/_/thugs mtshon par byed pa'i yi ge la ni ming hU~M zhes [{]bla dgas [,]bla dwags [}]su btags so/_/yon tan mtshon par byed pa'i yi ge la ni ming swa zhes [{]bla dgas [,]bla dwags [}]su btags so/_/phrin las mtshon par byed pa'i yi ge la ni ming 
[\[177b.6\]]hA zhes [{]bla dgas [,]bla dwags [}]su btags so/_/dgug pa mtshon par byed pa'i yi ge la ni ming lcags kyu zhes [{]bla dgas [,]bla dwags [}]su btags so/_/sdud pa mtshon par byed pa'i yi ge la ni ming 'od dpag zhes [{]bla dgas [,]bla dwags [}]su btags so/_/'dren pa mtshon par byed pa'i yi 
[\[177b.7\]]ge la ni ming re ba zhes [{]bla dgas [,]bla dwags [}]su btags so/_/sbyor ba mtshon par byed pa'i yi ge la ni ming zla tshes zhes [{]bla dgas [,]bla dwags [}]su btags so/_/ming mtshon par byed pa'i yi ge la ni ming thig ces [{]bla dgas [,]bla dwags [}]su btags so/_/gcod pa mtshon par byed pa'i 
[\[178a\]]
[\[178a.1\]]yi ge la ni ming dbyug pa zhes [{]bla dgas [,]bla dwags [}]su btags so/_/lang ka'i bdag po de dag ni yi ge'i ming du rig par bya'o/_/lang ka'i bdag po de la yi ge'i byung tshul gang zhe na/_'di lta ste/_ston pa gsang ba mchog nyid kyis/_/'dus 
[\[178a.2\]]pa dag la bos te gsungs/_/gzhan yang 'dus pa'i rnal 'byor rnams/_/yi ge'i rjes su don dpags na/_/yi ge'i don ni gsal bar ston/_/ci phyir don nyid yi ger snang /_/dbyings las a byung a las ni/_/yi ge yid bzhin sprin tshogs 'phro/_/
[\[178a.3\]]a ni rang bzhin yi ge ste/_/rten dang bral bas rgyu rkyen med/_/khong nas kun khyab nam mkha' 'dra/_/chos nyid skye med zab mo yis/_/chos kun khyab gnas zin pa ltar/_/khyab gnas a yi rang bzhin gyis/_/yi ge kun khyab kun zin te/_/ming 
[\[178a.4\]]dang tshig tshogs sna tshogs bsgyur/_/skyes bu thugs kyi dpal be'u nas/_/thams cad 'byung ba kun gyi gzhi/_/mgur gyi gsang ba'i dbyings su shar/_/cho 'phrul yi ge lngar snang ba/_/mgur gyi sgra byung mgur las grags/_/a ka kha ga g+ha nga /_
[\[178a.5\]]a las yig 'bru zer 'phros pas/_/ljags kyi dbang po zla gam 'phros/_/cho 'phrul yi ge lngar snang ba/_/ljags kyi sgra byung ljags las grags/_/tsa tsha dza dz+ha nya/_a yi 'od zer rtse mo las/_/ljags kyi zla gam rtse mo 'phros/_/cho 'phrul lnga gnyis 
[\[178a.6\]]yi ger snang /_/rtse mor sgra byung thor tor grags/_/ta tha da d+ha na/_Ta Tha Da D+ha Na/_de bzhin de las de byung ba/_/zhal gyi sgros las 'khyil 'bar bas/_/de bzhin yig 'bru lngar snang ba/_/zhal gyi sgor byung zhal las grags/_/pa pha ba b+ha ma/_
[\[178a.7\]]yig 'bru kun gyi mchog de nyid/_/gsung gi rgyun lam der byung ba/_/yul la rig pa'i 'brur shar ba/_/cho 'phrul yi ge sna tshogs snang /_/ya wa ra la/_sha Sha sa ha/_k+Sha/_a A i I u U e A+ai o A+au a~M a/_r-i r-I l-i lI a ho/_rang 'byung gnas 
[\[178b\]]
[\[178b.1\]]khyab dbyings las ni/_/smra ba'i phreng ba'i 'od zer shar/_/smra ba'i ye shes las bsgrun na/_/'dren pa sprul pa'i sa bon 'byung /_/dpag med rgyal ba'i sku gsung thugs/_/yi ge sprul pa de nyid yin/_/ma skyes pa yi thugs nyid de/_/dang po mgur gyi gzugs 
[\[178b.2\]]brnyan te/_/gnyis pa ljags kyi gzugs brnyan yin/_/gsum pa rtse mo las byung ba/_/bzhi pa 'byung ba'i sgros la shar/_/lnga pa gsung gi rgyun lam yin/_/thams cad sdud pa'i yi ge ya/_/sreg pa 'byung ba'i yi ge ra/_/'joms pa chen po yi ge la/_/
[\[178b.3\]]mun pa sel ba'i yi ge wa/_/mtshan ma dag pa'i yi ge sha/_/stong pa chen po'i yi ge Sha/_/cho 'phrul 'byung ba'i yi ge k+Sha/_/rnam pa kun gyi yi ge sa/_/'khor ba gnon pa'i yi ge ha/_/'byung ba kun gyi yi ge a/_/brjod pa kun gyi yi ge a+wA/_/
[\[178b.4\]]tshad med pa dang lam rnams kyi/_yi ge bcu drug rdzogs pa nyid/_/sku dang gsung thugs yon tan gyi/_/tshig 'byung smra ba'i yi ge bzhi/_/bdun dang bcu gnyis gsung gi rgyun/_/'byung ba nyid du mgon pos bshad/_/lang ka'i bdag po de dag ni yi 
[\[178b.5\]]ge'i byung tshul du rig par bya'o/_/lang ka'i bdag po 'di la yi ge'i gzugs gang zhe na/_'di lta ste/_gang kha dog dang dbyibs 'ba' zhig go/_/lang ka'i bdag po de la kha dog gang zhe na/_rang bzhin dang /_rigs dang /_sna tshogs dang /_ma nges 
[\[178b.6\]]pa'o/_/lang ka'i bdag po dbyibs ni tha dad pa ste/_'di ltar a 'ba' zhig la yang a seng ge g.yal ba lta bu dang /_a seng ge bsgyings pa lta bu dang /_a seng ge sgra 'byin pa lta bu dang /_a bin du phun sum tshogs pa lta bu dang /_a a mo ka ri kha 
[\[178b.7\]]'dra ba dang /_a 'od dpag thig lta bu la sogs pa tha dad do/_/de bzhin du ka la yang ka pi wang lta bu dang /_ka tri shU la lta bu dang /_ka spyang ki lta bu dang /_ka ru sbal lta bu dang /_ka ba dan rtse gsum pa lta bu la sogs pa tha dad do/_/gzhan yang kha ni bong 
[\[179a\]]
[\[179a.1\]]bu lta bu'o/_/ga ni bse lta bu'o/_/g+ha ni bum pa lta bu'o/_/nga ni kang+ka lta bu'o/_/tsa ni tsa sha'i kha lta bu'o/_/tsha ni gdugs lta bu'o/_/dza ni dra ba lta bu'o/_/dz+ha ni dra ba chen po lta bu'o/_/nya ni ba dan gyi kha lta bu'o/_/ta ni 'dzam bu dwI 
[\[179a.2\]]pa lta bu'o/_/tha ni tha bu ra'i kha lta bu'o/_/da ni mkha' 'gro ma'i kha lta bu'o/_/d+ha ni ngang pa'i kha lta bu'o/_/na ni to la kha lta bu'o/_/Ta ni dang ba za ba lta bu'o/_/Tha ni pha bong lta bu'o/_/Da ni mche ba lta bu'o/_/D+ha ni gzhu lta bu'o/_/Na ni ma he'i kha lta bu'o/_/
[\[179a.3\]]pa ni ri rab lta bu'o/_/pha ni khyung lta bu'o/_/ba ni 'dam bya lta bu'o/_/b+ha ni kha lag tshe lta bu'o/_/ma ni spre'u slong ba lta bu'o/_/ya ni zla ba tshes pa lta bu'o/_/wa ni rka ti ka'i kha lta bu'o/_/ra ni kun ci ta'i kha lta bu'o/_/la ni bya rog sha then lta bu'o/_/sha 
[\[179a.4\]]ni ri bong lta bu'o/_/Sha ni shan ta kha lta bu'o/_/sa ni bram ze slong ba lta bu'o/_/ha ni ha ra ka lta bu'o/_/k+Sha ni srin po'i kha lta bu'o/_/i ni lcags kyu bsnol bas re bas rten pa lta bu'o/_/u ni 'od dpag brtsegs pa re bas drangs pa lta bu'o/_/e ni re ba 
[\[179a.5\]]brtsegs pa 'od dpag gis drangs pa lta bu'o/_/o ni gzhu bdungs pa lta bu'o/_/o~M ni gdugs phub pa lta bu'o/_/a~M ni drang srong tshul brtan pa lta bu'o/_/ri ni lcags sgrog kyo gas drangs pa lta bu'o/_/li ni bya gag kyo gas drangs pa la sogs pa ste/_yi 
[\[179a.6\]]ge re re la yang dbyibs tha dad yod de/_/de ltar na 'dren pa ni gu gu lcags kyu lta bu'o/_/'od dpag ni zhabs kyud dkris pa lta bu'o/_/re pa ni bse'i rwa bsgreng ba lta bu'o/_/zla tshes ni na ro'i rwa lta bu'o/_/thig le ni li tshag tshig gi mig lta bu'o/_/dbyug 
[\[179a.7\]]pa ni 'phang mdung lta bu ste/_so so'i dbyibs tha dad pa de lta bu yod do/_/lang ka'i bdag po de dag ni yi ge'i dbyibs te yi ge'i gzugs su shes par bya'o/_/lang ka'i bdag po de la yi ge'i rang bzhin gang zhe na/_'di lta ste yi ge'i rang bzhin gang yin pa de 
[\[179b\]]
[\[179b.1\]]yi ge gzhan gyi rang bzhin du mi 'gyur la/_yi ge gang gis yi ge gang dag gi rang bzhin rnam grangs su mtshon par mi nus so/_/lang ka'i bdag po de la gang gi rang bzhin gang du mi 'gyur ba ni 'di lta ste/_a'i rang bzhin skye ba med pa yin 
[\[179b.2\]]la/_de ni a 'ba' zhig las ma gtogs pa yi ge gzhan gang gis kyang skye ba med pa'i rang bzhin shes par 'gyur ba ma yin no/_/de bzhin du ka'i rang bzhin byed pa yin la byed pa ni ka 'ba' zhig las ma gtogs pa yi ge gzhan gang 
[\[179b.3\]]gis kyang byed par shes par 'gyur ba ma yin no/_/lang ka'i bdag po de ltar na ming du btags pa gang zhig la dngos gzhi gang yin pa de ming gi rnam grangs gzhan brjod pas kyang shes par rung ba ni yod mod kyi/_yi ge ni shes par mi rung 
[\[179b.4\]]ba'i phyir yi ge'i rang bzhin ni mi 'gyur ba kho nar shes par bya'o/_/lang ka'i bdag po de la yi ge'i sgra gang zhe na/_'di lta ste/_rang bzhin gyi sgra dang /_bsgyur ba'i sgra dang /_sbyar ba'i sgra dang /_drangs pa'i sgra'o/_/de la rang bzhin gyi sgra gang 
[\[179b.5\]]zhe na/_'di lta ste/_yi ge gang la dbyibs dang /_kha dog dang /_skad dang /_brda tha dad kyang a dang ka la sogs pa'i ming du btags pa'i sgra ji lta ba de kho na nyid ltar grags pa'o/_/bsgyur ba'i sgra gang zhe na/_'di lta ste/_yi ge gang dang 
[\[179b.6\]]gang du bsgyur ba'i sgra des don dang tshig tha dad par 'gyur ba'o/_/sbyar ba'i sgra gang zhe na/_'di lta ste/_dbyibs gang dang gang la yi ge gang dang gang gi gzugs su sbyar bas de dang de'i don 'byung ba gang yin pa'o/_/drangs pa'i sgra gang zhe na/_'di lta ste/_
[\[179b.7\]]yi ge gang dang gang las tshig gang ltar drangs pa'i sgra de dang de las don gang 'byung ba gang yin pa'o/_/lang ka'i bdag po 'di la yi ge'i las gang zhe na/_'di lta ste/_gang du spel ba dang /_gang shes par byed pa nyid do/_/gang du spel ba ni 'di lta ste/_
[\[180a\]]
[\[180a.1\]]gang med pa las gcig tu byung ba dang /_gcig las gsum dang /_lnga dang /_bzhi bcu dang /_'bum sde dang /_bye ba dang sa yar 'phel bas thams cad shes par byed pa'o/_/gang shes par byed pa ni 'di lta ste/_ming bklag pa dang /_tshig 
[\[180a.2\]]bklag pa dang /_gzugs bklag pa dang /_don bklag pa dang /_sgra bklag pa dang /_gcig bklag pa dang /_mang po bklag pa dang /_gcig mang por bklag pa dang /_mang po gcig tu bklag pa dang /_gcig dang mang po tha dad par bklag pa'o/_/
[\[180a.3\]]yang lang ka'i bdag po 'di la yi ge'i sgo gang zhe na/_'di lta ste/_yi ge'i sgo dang /_tshig gi sgo dang /_don gyi sgo dang /_dbyangs kyi sgo dang /_gzungs kyi sgo rnams su rig par bya'o/_/lang ka'i bdag po de la yi ge'i sgo gang zhe na/_gang gis gang la bris 
[\[180a.4\]]pa'o/_/tshig gi sgo gang zhe na/_gang yi ge'o/_/don gyi sgo gang zhe na/_gang tshig gi tshogs so/_/dbyangs kyi sgo gang zhe na/_gang yi ge bcu drug go/_/lang ka'i bdag po yi ge bcu drug kyang gang zhe na/_'gwar dang cwang 'ba' zhig tu shes par bya'o/_/de ni 
[\[180a.5\]]ring po dang thung ngu nyid du rig par bya'o/_/gang thung ngu dang ring po de gnyis las dbyangs kyi yan lag drug byung bar rig par bya'o/_/thung ngu las gnyis dang /_ring po las gnyis dang /_gang de gnyis las gnyis 'byung bar rig par bya'o/_/thung ngu las yan 
[\[180a.6\]]lag gnyis 'byung ba ni 'di lta ste/_sha ta ba dang gar d+ha ba gnyis so/_/ring po las yan lag gnyis 'byung ba ni 'di lta ste/_breng nge ba dang thung nge ba gnyis so/_/gang de gnyis las yan lag gnyis byung ba ni 'di lta ste/_cwang ka de'u dang p+wang ka de'u dang gnyis so/_/
[\[180a.7\]]lang ka'i bdag po yan lag 'di drug kyang gang 'gro ba drug gi khams su gsung ba'i sgo drug las drug drug tu bsgyur ba byas pa las drug dang bcu gsum du bsgyur bar rig par bya'o/_/drug cur bsgyur bas yan lag drug cur 'byung bar rig par bya'o/_/drug 
[\[180b\]]
[\[180b.1\]]drug bcur bsgyur ba byas pas yan lag sum brgya drug cur 'byung bar rig par bya'o/_/lang ka'i bdag po gzungs kyi sgo gang zhe na/_'di lta ste/_don gyi gzungs dang /_tshig gi gzungs dang /_chos kyi gzungs dang /_sngags kyi gzungs su rig par 
[\[180b.2\]]bya'o/_/lang ka'i bdag po don gyi gzungs gang zhe na/_yi ge gang snang ba'i don de nyid de dang ma bral bar bya'o/_/tshig gi gzungs gang zhe na/_yi ge gang las tshig gang byung ba'o/_/chos kyi gzungs gang zhe na/_gang yi ge ni chos thams cad dang 
[\[180b.3\]]'brel cing chos thams cad mi dmigs pa'i sgor rig par bya'o/_/sngags kyi gzungs gang zhe na/_yi ge'i sgo nas tshig btsan par red pa gang yin pa'o/_/lang ka'i bdag po de dag ni yi ge'i sgor rig par bya'o/_/lang ka'i bdag po 'di la yi ge'i rnam 
[\[180b.4\]]grangs gang zhe na/_rang bzhin gyi yi ge dang /_cho 'phrul gyi yi ge'o/_/de la rang bzhin gyi yi ge gang zhe na/_gang thams cad kyang yi ge 'ba' zhig pa'o/_/cho 'phrul gyi yi ge gang zhe na/_'jig rten dang 'jig rten las 'das pa dang thun mong pa'o/_/'jig 
[\[180b.5\]]rten las 'das pa'i yi ge gang zhe na/_o~M dang /_hU~M dang /_mA~M dang /_swa~M dang /_a~M dang /_ha~M dang /_a rnams so/_/lang ka'i bdag po 'di la 'jig rten pa'i yi ge gang zhe na/_'di lta ste/_rtsa ba dang /_zin pa dang /_grags pa'o/_/rtsa ba gang zhe na/_sa 
[\[180b.6\]]bon drug gang yin pa'o/_/zin pa gang zhe na/_gang 'gro ba rnams kyi sgra skad kun yi ges zin pa kho na'o/_/grags pa gang zhe na/_lha'i yi ge dang /_klu'i yi ge dang /_lha ma yin gyi yi ge dang /_mi'i yi ge dang /_gnod sbyin gyi yi ge la sogs pa 'jig 
[\[180b.7\]]rten tha dad kyi yi ger grags pa gang yin pa'o/_/thun mong gi yi ge gang zhe na/_a dang ka la sogs pa'o/_/lang ka'i bdag po 'di la yi ge'i gzhi gang zhe na/_a dang /_o~M dang /_hU~M dang /_mU~M zhes thams cad 'byung ba'i gzhir gyur pa'o/_/gsang 
[\[181a\]]
[\[181a.1\]]ba'i bdag pos de skad ces smras pas/_lang ka'i bdag po la sogs pa dman pa'i lus can gyi sems dpa' rnams thams cad gsung gi mi zad pa rgyan gyi 'khor lor rig par gyur to/_/sangs rgyas kun gyi dgongs pa 'dus pa'i mdo chen po 
[\[181a.2\]]las gsung mi zad pa rgyan gyi 'khor lo bkod pa'i le'u zhes bya ste sum cu bzhi pa'o//_//de nas yang lang ka'i bdag po byang chub sems dpa' sems dpa' chen po des gsang ba pa'i bdag po la 'di skad ces smras te dris pa/_gsang ba pa'i bdag 
[\[181a.3\]]po gsang sngags kyi byin gyi rlabs las snang ba'i sangs rgyas rnams kyi yon tan dang phrin las ji ltar snang ba lags/_gsang ba pa'i bdag pos smras pa/_lang ka'i bdag pos gsang sngags kyi byin gyi rlabs las snang ba'i sangs rgyas rnams kyi yon tan 
[\[181a.4\]]dang /_phrin las ni 'di ltar snang bar rig par bya'o/_/gang zhe na/_'di lta ste/_mi rtog gang la rtag nyid du/_/brtags las rtog pa'i byin brlabs 'byung /_/mi zad rin chen nam mkha'i mdzod/_/byin brlabs chen po rgyun mi 'chad/_/gsang nyid snying 
[\[181a.5\]]po'i byin brlabs ni/_/gang du rnam par mi rtog bzhin/_/'dod 'byung bya ba thams cad byed/_/de la byed pa ci yang med/_/ku ba gcig gis byin brlabs kyis/_/ljags ni stong snyed bsgyur ba bzhin/_/gsang ba'i don mthong skad cig gis/_/thams 
[\[181a.6\]]cad gsang ba'i snying por 'gyur/_/mar me gcig gi byin brlabs kyis/_/bskal pa'i mun nag sel ba bzhin/_/snying po don rig skad cig mas/_/bskal par gnas pa'i sgrib pa sel/_/nor bu rin chen gang sel ba/_/dbul ba'i 'jigs pa med pa 
[\[181a.7\]]ltar/_/snying po don sad gang sel ba/_/ltung gnas 'khor ba'i 'jigs pa med/_/nyi zla'i 'od 'bar rin chen gyis/_/rin chen rin thang 'bum char min/_/dkar por mthar thug bsod nams kyis/_/gsang nyid skad cig 'bum char min/_/'gro gang 
[\[181b\]]
[\[181b.1\]]'o ma'i rgya mtsho ji snyed du/_/seng ge'i 'o ma gcig blugs rlag pa ltar/_/las dang nyon mongs sdug bsngal rgya mtshor ni/_/gsang nyid skad cig snang bas thams cad med/_/'khor los sgyur rgyal gang rten 'jigs med ltar/_/gsang nyid nges la log pa'i 
[\[181b.2\]]dgras mi 'jigs/_/rdo rje nyams kyang rin chen zil gnon cing /_/rin chen mi brlag dbul ba'i sdug bsngal sel/_/gsang nyid rdo rje snying po nyams 'gyur yang /_/nyan thos la sogs dbu ma zil gnon cing /_/gsang nyid nges snang chos kyi dbul ba sel/_/
[\[181b.3\]]seng ge phrug gu'i dris ni gar khyab par/_/gang dag mi bzod thams cad 'bros par 'gyur/_/snying po don la rig pa'i mthu med kyang /_/sems bskyed tsam gyis dbu ma zil gyis gnon/_/log pa'i dgra rnams zil gnon skrag 'gyur zhing /_/rang 
[\[181b.4\]]rang gnas nas zug rngus gzir bar 'gyur/_/skyes bu rkang lag bcad de nyams kyang 'tsho/_/ji ltar snying phyung 'tsho ba'i glags med ltar/_/yan lag lta bu'i dbu ma nyams kyang 'tsho/_/snying dang 'dra ba'i gsang nyid med na rlag_/gang zhig rdo rje snying po 
[\[181b.5\]]gsang 'dzin pa/_/shing rta la sogs rta la 'dug spyod pa/_/de yi bya ba byed pa gzhan med ltar/_/de yi rta stegs rgyal ba'i dbus bkur mdzad/_/dbu ma rnam thar gsum sgor bskal spyad kyang /_/de la rgyal ba mi dgongs bkur mi mdzad/_/snying po 
[\[181b.6\]]don rig skad cig tsam gyis kyang /_/byin brlabs yon tan rgyal bas bshad mi rdzogs/_/dkar po mtha' thug bsod nams kun/_/sen mo thog gi sa rdul 'dra/_/rdo rje snying por gcig skyed pa/_/sa yi dkyil 'khor chen po tsam/_/dkar po 
[\[181b.7\]]phyogs kyi mtha' thug pa/_/de ni mun khang sgron me tsam/_/rdo rje snying por gcig rig pa/_/dus mtha'i bskal pa'i me chen 'dra/_/dbu mar snang ba'i nam mkha' ni/_/gang gi gseng khung nam mkha'o/_/rdo rje gsang ba'i nam mkha' ni/_/'byung 
[\[182a\]]
[\[182a.1\]]chen gtos kyi nam mkha' 'dra/_/mdzad pa'i brlabs kyi zhi ba ni/_/stongs pa'i bskal pa lta bur snang /_/thams cad rgyas par mdzad pa yang /_/gnas pa'i bskal pa lta bur snang /_/thugs rje'i dbang du mdzad pa yang /_/chags pa'i bskal 
[\[182a.2\]]pa lta bur snang /_/mngon par spyod pa mdzad pa ni/_/'jig pa'i bskal pa lta bu'o/_/lang ka'i bdag po de dag ni yon tan mi zad pa mdzod kyi bkod pa dang /_phrin las rlabs kyis mdzad pa'i byin rlabs las snang bar rig par bya'o/_/de skad ces smras pas 
[\[182a.3\]]dman pa'i lus kyi sems dpa' rnams gsang ba dam pa kho na nyid de byin gyis brlabs las snang bar rig par gyur to/_/sangs rgyas kun gyi dgongs pa 'dus pa'i mdo chen po las spyod pa mi zad pa rgyan gyi 'khor lo bkod pa'i le'u ste sum cu lnga pa'o//_//
[\[182a.4\]]theg pa chen po nges par 'byung ba'i tshul las byin gyis rlabs kyi snang ba na yang 'byung ba'i gtam rgyud brjod pa'i phyag rgya ye shes rnam par bgros pa ste byung tshul bstan pa bdun pa'o//_//de nas yang lang ka'i mnga' bdag byang chub sems dpa' 
[\[182a.5\]]sems dpa' chen po des gsang ba pa'i bdag po de la sngon du byung ba'i tshig bcu gnyis pa'i brgyad pa brgyud pa thabs kyis grags pa na yang byung zhes 'byung ba la 'di skad ces dri ba yongs su dris so/_/kye gsang ba pa'i bdag po nyid kyis theg pa chen po 
[\[182a.6\]]gsang ba dam pa byung ba'i tshul ston pas lung bstan pa gtam rgyud du brjod pa'i skabs su brgyud pa thabs kyis grags pa na yang byung zhes bkod pa de ji ltar brgyud cing gang du grags pa lags/_smras pa/_lang ka'i bdag po dgongs pas brgyud de tshig 
[\[182a.7\]]tu grags pas lha dang mi'i 'jig rten du snang bar gyur pa yin no/_/lang ka'i bdag po de gang zhe na/_'di lta ste/_gang gis gang la gang brgyud pa/_/de bzhin nyid de de'o zhes/_/chos kyi rgyal po rgyal tshab la/_/dgongs pa gsang ba nges par brgyud/_/lha 
[\[182b\]]
[\[182b.1\]]gnas mi yi 'jig rten du/_/gsang ba'i bdag pos gang bgros pa/_/sngon du gnang 'byung skyes bu dag_/dman pa'i lus 'dzin sems dpar grags/_/grags pa de yang ji ga gang /_/'das pa'i dus na sngon byung ba/_/'gro mgon rdo rje snying po yis/_/nag 
[\[182b.2\]]po rang thag 'khor ba can/_/gdul bya'i zhing du smin mdzad tshe/_/smin dang ma smin 'dus pa'i 'khor/_/kun nas 'dus par gyur pa la/_/yang dag gsang ba'i don 'di gsungs/_/lang ka'i bdag po de'i tshe de'i dus na yongs su rdzogs par ngos ma zin pa'i 
[\[182b.3\]]sras de dag yongs su rdzogs par ngos gzung ba'i slad du gsang ba rnam par bskul ba/_'dus pa chen po'i tshogs khyod yongs su rdzogs par ngos ma zin pa ye nas yongs su rdzogs par ngos gzung ba'i phyir ma bcos pa'i dam tshig nye bar long shig ces bka' 
[\[182b.4\]]stsal pa dang /_'dus pa'i tshogs rnams kyis gsol pa/_bcom ldan 'das de nyid nye bar gzung ba'i slad du ma bcos pa'i dam tshig ces bgyi ba de ji lta bu lags/_ji ltar nyer bar gzung bar bgyi/_de skad ces gsol pa las/_bcom ldan 
[\[182b.5\]]'das kyis bka' stsal pa/_'dus pa chen po'i tshogs gang ma bcos pa'i dam tshig ni 'di lta ste/_ma nor ma bcos dam tshig ni/_/de bzhin nyid kyi chos nyid la/_/blo bzhag de la mi 'da' ba/_/rgyal ba rnams kyi dam tshig go/_/ces bka' 
[\[182b.6\]]stsal pa las/_'dus pa'i tshogs rnams shin tu skrag cing dngangs nas yongs su ma rangs te/_e ma'o sgyu ma'i bdag po zhig gis bdag cag bslus so/_/bdag cag so so'i mos pa sna tshogs pa rnams bkag nas stong pa chen po la gtad pa 
[\[182b.7\]]'di ni bdag cag so so rang rang gi dam tshig dang bral lo zhes zer te ngus pa las/_bcom ldan 'das kyis 'di skad ces bka' stsal to/_/kye mi'i thod pa can la sogs pa'i tshogs rang rang ji ltar dga' ba'i dam tshig rnams spobs pa skyed la 
[\[183a\]]
[\[183a.1\]]kun gyis phul cig_/gang ma bcos pa'i dam tshig de la ni gang yang 'gag pa med pas yongs su mi 'gog par snang ngo /_/de skad ces bka' stsal pa las/_yongs su gzung ba'i sras rnams mgu zhing rangs par gyur te 
[\[183a.2\]]mdangs phyung nas kun gyis rnam par 'dun te so so dga' ba'i dam tshig phul ba/_nag po'i ded dpon 'khor dang bcas pa rnams kyis gsol pa/_dpa' bo chen po bdag cag rnams kyi dam tshig ni 'di lta ste/_rang gi dka' thub chen po 
[\[183a.3\]]yis/_/rang gi rgyal srid la gnas te/_/gzhan gyi sde pa 'joms pa ni/_/bdag cag rnams kyi dam tshig go/_/zhes gsol to/_/de nas 'dod chags can rnams kyi bdag po rnams kyis 'di skad ces gsol to/_/dbang phyug chen po bdag 
[\[183a.4\]]cag rnams kyi dam tshig ni 'di lta ste/_ma dang bu mo sring mo dang /_rgyu dang mi rgyu'i bud med la/_/'dod pa bas ni chags spyod pa/_/bdag cag rnams kyi dam tshig de lags so zhes gsol to/_/de nas zhe sdang can gyi bdag po rnams kyis 'di skad 
[\[183a.5\]]ces gsol pa/_'jigs byed chen po bdag cag rnams kyi dam tshig ni 'di lta ste/_sems can sems can thams cad kyi/_/srog ni shin tu phrogs nas kyang /_/sha dang khrag la longs spyod pa/_/bdag cag rnams kyi dam tshig de lags so zhes 
[\[183a.6\]]gsol to/_/de nas gnod sbyin gyi sde dpon rnams kyis 'di skad ces gsol to/_/'jigs byed chen po bdag cag rnams kyi dam tshig ni 'di lta ste/_nor gyi bdag po thams cad la/_/gser la sogs pa blangs nas ni/_/rang gi 'dod par longs spyod 
[\[183a.7\]]pa/_/bdag cag rnams kyi dam tshig de lags so zhes gsol to/_/de nas rtog pa can rnams kyis 'di skad ces gsol to/_/yid bzhin rtog pa'i rgyal po bdag cag rnams kyi dam tshig ni 'di lta ste/_gang gi mgo thod bcad nas ni/_/dge mtshan 
[\[183b\]]
[\[183b.1\]]rtags de su 'chang ba/_/yid bzhin nor bu lta bur 'gyur/_/bdag cag rnams kyi dam tshig de lags so zhes gsol to/_/de nas rigs ngan sme sha can rnams kyi tshogs kyis 'di skad ces gsol to/_/mnga' thang rdzogs pa'i rgyal po bdag cag 
[\[183b.2\]]rnams kyi dam tshig ni 'di lta ste/_ba lang khyi sha rta sha dang /_/mi sha glang chen sha la sogs/_/zos na yon tan thams cad 'grub/_/bdag cag rnams kyi dam tshig de lags so zhes gsol to/_/de nas srin mo khrag 'phrog ma rnams kyis 'di skad 
[\[183b.3\]]ces gsol to/_/khrag 'thung rgyal po bdag cag rnams kyi dam tshig ni 'di lta ste/_srog chags dag ni thams cad kun/_/bsad pa'i khrag ni dron mo dag_/'thungs na gzig bzhin 'bar bar 'gyur/_/bdag cag rnams kyi dam tshig de 
[\[183b.4\]]lags so zhes gsol to/_/de nas phra men ma rnams kyis 'di skad ces gsol to/_/cho 'phrul chen po'i mnga' bdag bdag cag rnams kyi dam tshig ni 'di lta ste/_thod rus rkang dang 'bru mar khrag_/chang dang a mr-i tar sbyar ba/_/rdzu 'phrul grub 
[\[183b.5\]]pa'i dam rdzas te/_/bdag cag rnams kyi dam tshig de lags so zhes gsol to/_/de nas rigs ngan ngan skyugs can rnams kyis 'di skad ces gsol to/_/gtum rngam chen po bdag cag rnams kyi dam tshig ni 'di lta ste/_/sha chen bshang gci khu ba khrag_/
[\[183b.6\]]bdud rtsi 'khyil pa'i dam rdzas te/_/nad rnams ma lus 'joms par byed/_/bdag cag rnams kyi dam tshig de lags so zhes gsol to/_/de nas bud med rnams kyi tshogs kyis 'di skad ces gsol to/_/sgeg po chen po bdag cag rnams kyi dam 
[\[183b.7\]]tshig ni 'di lta ste/_bro gar glu tshig snyan dngags dang /_/'jo tshul stabs kyis yid phrogs te/_/bsten pa thabs kyis 'khrig spyod pa/_/'di dag dga' ba'i dam tshig ste/_/bdag cag rnams kyi dam tshig de lags so zhes gsol to/_/de nas sho par 
[\[184a\]]
[\[184a.1\]]pa'i tshogs kyis 'di skad ces gsol to/_/ngag gi dbang phyug bdag cag rnams kyi dam tshig ni 'di lta ste/_gzhan gyis dpag par dka' ba'i phyir/_/ngag gi sprul pa 'tsham smra ba/_/slu ba chen po'i mchog yin te/_/bdag cag 
[\[184a.2\]]rnams kyi dam tshig de lags so zhes gsol to/_/de nas log sred can gyi tshogs kyis 'di skad ces gsol to/_/skyes bu yang dag chen po bdag cag rnams kyi dam tshig ni 'di lta ste/_yang dag ngang du kun rig na/_/che chung las gnyis gang byas kyang /_/
[\[184a.3\]]gnyis kyi dbang du mi 'gyur na/_/bdag cag rnams kyi dam tshig de lags so zhes gsol to/_/de nas gsang tshig bsten pa'i tshogs kyis gsol pa/_gsang ba'i rnal 'byor bdag cag rnams kyi dam tshig ni 'di lta ste/_bshang gci khrag 
[\[184a.4\]]dang sol khu gos/_/brgya 'am stong du gyon nas ni/_/ling ga gcad na sangs rgyas 'jigs/_/gsang sngags gsang ba'i dam tshig go zhes gsol to/_/de nas bcom ldan 'das kyis gang ma 'dres pa yongs su mi 'gog pa'i dam tshig bka' 
[\[184a.5\]]stsal pa/_gang 'dir 'dus pa'i skal ldan kun/_/so so'i mos pa tha dad pa'i/_/yid bzhin nor bu dam tshig ni/_/yongs su rdzogs par blang bar byos/_/gzhan gyi sde pa 'joms byed cing /_/mtshams med lnga po spyod bzhin du/_/bdag nyid 
[\[184a.6\]]chen por dmigs pa de/_/sangs rgyas 'grub pa'i snod du gsungs/_/ma dang bu mo sring mo dang /_/rgyu ba'i bud med thams cad la/_/'dod pa bas ni chags spyad na/_/de dag 'grub pa'i snod du gsungs/_/gsod la dga' ba gang dag gis/_/
[\[184a.7\]]srog gi dbang po rgyun bcad nas/_/sha rus za zhing khrag 'thung ba/_/yang dag dam tshig chen po yin/_/nor gyi bdag po'i gter khungs nas/_/gser la sogs pa ma byin par/_/blangs nas 'dod pa'i longs spyod pa/_/'di ni yang dag dam tshig 
[\[184b\]]
[\[184b.1\]]yin/_/rnal 'byor rig pa'i blo can gyis/_/gang gis mgo thod bcad nas ni/_/dur khrod snod la chos shes pa/_/yang dag lta ba'i dam tshig ste/_/'dod pa'i dam tshig dam pa'o/_/ba lang khyi sha rta sha dang /_/sha chen glang po mchog yin te/_/
[\[184b.2\]]rnal 'byor chen po'i zas yin pas/_/gzhan ni bza' bar mi bya'o/_/dmar chen khrag gi rgya mtsho la/_/gang zhig 'thung bar byed pa de/_/khrag 'thung kun gyi dam tshig ste/_/zad par 'thung na gzi byin che/_/bro gar glu tshig la sogs pas/_/bud med 
[\[184b.3\]]thams cad bsten nas ni/_/'dod pas log par spyod 'gyur ba/_/chos nyid dam tshig chen po yin/_/gang nyid gting dpag dka' ba'i phyir/_/med las yod smra yod las med/_/yul la mthun 'jug [{]brdzun [,]rdzun [}]smra ba/_/sangs rgyas bka' yi dam tshig 
[\[184b.4\]]yin/_/gang dag thog ma med pa nas/_/gang 'khyams rang gis nyes pa'o zhes/_/spyo brgyad dag ni [{]brdzun [,]rdzun [}]smra ba/_/sangs rgyas gsung gi dam tshig yin/_/bye brag thams cad gcig pas na/_/las kyi dbang du mi 'gyur ba/_/ma nor ma bcos dam 
[\[184b.5\]]tshig ste/_/rnam smin med pa'i dam tshig yin/_/mi g.yo mi 'gyur mi bskyod pa/_/dmigs pas yod med ma dmigs kyang /_/stor ba med pa gang yin pa/_/mi g.yo'i dam tshig chen po'o/_/de nyid chen por kun gcig pas/_/blang dang dor ba yod 
[\[184b.6\]]med de/_/gnyis su snang ba'i chos rnams kun/_/de nyid chen por yongs kyis gcig_/dkar po nag po gang 'di la/_/rgyu dang 'bras bu so so yang /_/nam mkha' bzhin te med pas na/_/mnyam pa'i dam tshig chen po yin/_/mnyam nyid rig pa'i 
[\[184b.7\]]rgyal po las/_/bye brag rnam pa yongs kyis med/_/rang gis rnyed la gzhan gyis min/_/rang 'byung chen po'i dam tshig yin/_/bshang gci zag pa'i gos gyon te/_/ling ga skye ba rgyun bcad na/_/skye ba rnam grangs brgya snyed du/_/bzlas na de nyid 
[\[185a\]]
[\[185a.1\]]der sbyar na/_/sangs rgyas gzugs sku ji snyed pa/_/chos sku nyid du 'jig 'gyur na/_/rdo rje sngags kyi dam tshig yin/_/'dod pas spyod pa'i longs spyod lnga/_/'dod pa bas ni chags spyod na/_/chos nyid rgyan gyi dam tshig ste/_/bde ba chen 
[\[185a.2\]]po nyid kyi dam zhes bka' stsal pas/_'dus pa chen po'i tshogs rnams rab tu mgu zhing rangs nas kun gyis mgrin gcig tu gsol pa/_e ma'o yid bzhin mdzad pa'i rgyal po bdag cag rnams kyi bsam pa rangs so/_/bdag cag rnams 
[\[185a.3\]]kyi gtso bo lags so/_/bdag cag rnams kyi rgyal po lags so/_/bdag cag ma bcos pa'i dam tshig tu gzung du gsol zhes gsol pa las/_lang ka'i bdag po bcom ldan 'das des bka' stsal pa/_a ho/_yin no/_/legs so/_/gtad do/_/
[\[185a.4\]]dam tshig dam pa de nye bar zung shig_/tiSh+Tha badzra sa ma ya s+t+wa~M zhes gang de nyid las mi 'da' bar gzung ngo /_/lang ka'i bdag po de nas yang 'dus pa'i tshogs kyis bcom ldan 'das de la gsol pa/_bcom ldan 'das bcom ldan 'das ni bdag 
[\[185a.5\]]cag rnams kyi sgron ma lags na/_bdag cag rnams rang rang gi dam tshig 'di la gnas na rigs ni gang 'dzin par 'gyur/_go 'phang ni gang du thob par 'gyur ba lags/_bdag cag rnams la bstan du gsol zhes gsol pa las/_lang ka'i 
[\[185a.6\]]bdag po bcom ldan 'das des bka' stsal pa/_'dus pa'i tshogs rang rang gi dam tshig la gnas na ji ltar 'gyur ba dag bshad kyis nyon cig_/e ma'o thod pa can gyi tshogs/_/khyod kyis smras pa tshig 'di rnams/_/mdud pas bcings pa'i tshig 
[\[185a.7\]]yin te/_/nam yang grol bar mi 'gyur ro/_/yang dag yang dag ces smra ba/_/yang dag nyid kyang mdud pa ste/_/mdud pa dgrol bar ma byas na/_/thar ram phyed par mi 'gyur ro/_/mtshams med la sogs byed pa dang /_/gzhan gyi sde pa 'joms pa 
[\[185b\]]
[\[185b.1\]]yis/_/rnam par grol bar mi 'gyur te/_/'di ni bdud kyi las zhes bshad/_/chags pa'i las sam sbyor ba dag_/chags pa'i dbang gis der rmongs te/_/de dag de yi grong khyer du/_/gnas 'gyur de yi sems can yin/_/gang du sdang bas gsod 
[\[185b.2\]]pa'i las/_/gang gi lus la srog phral nas/_/shan pa gsod pa'i rigs dag tu/_/ltung 'gyur sdug bsngal rtsa ba yin/_/rgyal ba rnams ni rnam dag pas/_/gang tshe bder gshegs rgyal ba'i zhal/_/smad pa'i rdzas ni sna tshogs kyis/_/yongs 
[\[185b.3\]]su bstabs pa gang byas pa/_/de tshe las ni rnam smin gyis/_/thar med nad kyis bzung nas ni/_/ngan skyugs 'dam du bying bar 'gyur/_/sha dang khrag la sogs pa'i zas/_/rku ba'i rngad zas chen po ste/_/gang gis zos pa'i lus rnams la/_/dri 
[\[185b.4\]]yis 'tsho ba kun 'dus nas/_/mdangs dang bcud rnams 'phrog par byed/_/des ni gzi mdangs yal byed 'gyur/_/de nyid rin chen yod bzhin du/_/gzhan gyi rin chen spyod len pa/_/log pas log par 'tsho ba'i chos/_/'di dag mdud pa dam 
[\[185b.5\]]po yin/_/dkar nag las la khyad med ces/_/thams cad khra bor spyod pa ni/_/rigs med rigs chad log pa'i rigs/_/'bras bu log pa'i khams su 'gyur/_/bder gshegs mnyes bya'i las rnams la/_/yan lag tshig tu ma dag na/_/
[\[185b.6\]]nyes byas las kyi rgyu des ni/_/gang gi dus rnams thams cad du/_/dbang po yan lag ma tshang zhing /_/dran pa'i snying po nyams par 'gyur/_/bder gshegs rgyal ba sgom zlos pa/_/cha mthun bcos pa'i cho 'phrul ltar/_/gang gis der brtags 
[\[185b.7\]]der red nas/_/las kyi srin po rig 'dzin yin/_/rgyan dang cha lugs thams cad kun/_/gang gis de dang der brtags na/_/bram ze mi sdug lugs rig 'dzin/_/chu srin nya sogs yan lag 'byung /_/ting 'dzin rtog pa thams cad kun/_/gang gis 
[\[186a\]]
[\[186a.1\]]de dang der brtags na/_/ci yang rtog cing chags pa yi/_/'dzin pa'i phur pa chen por 'gyur/_/AHdang hU~M la sogs pa yi/_/rgyu yi yi ge thams cad kun/_/de dag so sor der brtags na/_/tsan dan sbrul gdug la sogs pa/_/
[\[186a.2\]]ltung 'gyur rtog pa'i gags chen yin/_/khrag la sogs pa'i rdzas chen lnga/_/dngos po kho nar der brtags na/_/'byung po khrag gi dri snom pa'i/_/lus len rigs ni 'dzin pa yin/_/ma mo rngam pa'i cha lugs su/_/gang gi rtog pa der bzung 
[\[186a.3\]]na/_/srin mo mi sdug sha za mor/_/lang ka'i yul du de dag 'khor/_/mtshan ma'i mgo brnyan [{]bla dgas [,]bla dwags [}]can/_/de 'drar gang gis nges brtags na/_/sho gam gnas kyi gcan chen rigs/_/'dzin cing gnas der rtogs par 'gyur/_/las 
[\[186a.4\]]kyi dbang btsan bran mo'i tshogs/_/de 'dra nyid du nges brtags na/_/gnod sbyin nag mo'i tshogs su 'gyur/_/gzhan gyi tshe la 'tshe ba yin/_/des na mdud pa dam po 'di/_/bskur du lci ba'i gdos yin te/_/log par lta bas mig long bas/_/
[\[186a.5\]]sems kyi nor bu rin chen de/_/rtag chad khams su stor bar 'gyur/_/zhes bka' stsal pa las/_'dus pa'i tshogs de dag rtog pa'i nad kyis zin cing rang rang gi dam tshig las log par rig nas/_e ma'o sgyu ma'i bdag pos ni bdag cag 
[\[186a.6\]]bslus so/_/zhes rma ga chad nas ngus so/_/de'i tshe de'i dus na bcom ldan 'das kyis bka' stsal pa/_kye rigs kyi bu dag rang rang gi rgyud la rnam par ltos shig ces bka' stsal pa las/_'dus pa'i tshogs de dag gis las kyi rgyud bya ba ji lta bu 
[\[186a.7\]]yin pa bltas na thams cad me long nang gi gzugs brnyan bzhin snang bar gyur te/_lang ka'i bdag po de dag gis bcom ldan 'das de la gsol pa/_e ma'o bcom ldan 'das bdag cag rnams kyi dam tshig ni log pa'i dka' thub tu gyur 
[\[186b\]]
[\[186b.1\]]par nges na 'di dag nyid yang dag pa'i dka' thub tu mdzad par gsol/_ji ltar rang rang gi dam tshig rnams ma bkag par spyod bzhin du chos nyid kyi dka' thub tu mdzad du gsol/_de ci'i slad du zhe na/_bdag cag ni rang rang gi dka' thub la chags 
[\[186b.2\]]shing zhen pa lags so/_/chos thams cad ni sgyu ma lta bu de cir yang 'gyur ba lags so/_/theg pa chen po'i sgo ni bskal pa'i me dpung lta bu lags so/_/de bzhin du nam mkha' lta bu dang /_sa chen po lta bu dang /_rlung chen po lta bu lags so/_/sangs 
[\[186b.3\]]rgyas bcom ldan 'das ni thabs rgya mtsho'i mnga' bdag lags pas so so mos pa ji lta ba bzhin bshad du gsol zhes zhus pa las/_lang ka'i bdag po bcom ldan 'das des dgyes pa chen po'i bzhad pa mdzad nas kye rigs kyi bu dag theg pa 
[\[186b.4\]]chen po'i don de ltar zhu ba ni legs na/_'di ni sangs rgyas dang byang chub sems dpa' thams cad kyang the tshom skye ba yin na khyed rnams lta ci smos/_de skad ces bka' stsal pa las/_'dus pa'i tshogs kyis gsol pa/_bcom ldan 'das the tshom 
[\[186b.5\]]skye bar bgyid pa ni nges pa ma mchis pa lags na/_gang sangs rgyas bcom ldan 'das rnams ni nges pa can lags na nges pa ma mchis pa'i chos 'khor gyi nang 'dir gsung ngam zhes gsol pa las/_bcom ldan 'das kyis bka' stsal pa/_kye 
[\[186b.6\]]'dus pa'i tshogs chos thams cad nges pa med par nga smra'o/_/de ci'i phyir zhe na/_ther zug tu red pa'i chos gang yang med pa'i phyir ro/_/de bas na khyed rnams kyi rang rang gi dam tshig la yang nges pa med de/_skye ba 'di las gzhan dpag tu med pa 
[\[186b.7\]]blangs pa dang len pa'i skabs su so so'i skye ba tha dad pa de bzhin du mos pa dang /_las dang /_skal ba dang /_gnas dang /_sde dang /_sha tshugs dang /_rigs dang /_kha dog dang /_'tsho ba dang /_lta ba dang /_spyod pa tha dad na/_da khyod kyis nges par gang 
[\[187a\]]
[\[187a.1\]]la gzung /_de'i phyir chos thams cad nges pa med par nga smra'o/_/de nas 'dus pa'i tshogs kyis gsol pa/_'o na bcom ldan 'das bdag cag gi dam tshig rnams nges pas bzung na ji lta bu lags/_bcom ldan 'das kyis bka' stsal 
[\[187a.2\]]pa/_'dus pa'i tshogs 'di lta ste/_mtshams med lnga yi dam tshig ni/_/dam tshig ting 'dzin shes rab dang /_/byang chub sems dang snying rje ldan/_/bar mtshams med par rgyun mi gcad/_/'di ni mtshams med dam tshig yin/_/chags pa chen 
[\[187a.3\]]po'i dam tshig ni/_/'khor ba dang ni chos nyid las/_/shes rab snying rje mi gtong ba/_/'di ni chags pa'i dam tshig yin/_/ma dang bu mo sring mo ni/_/chos nyid dang ni ye shes lnga/_/rang las byung ba'i shes rab ni/_/de bzhin nyid kyi gzungs su 
[\[187a.4\]]bshad/_/gang la skye ba med bstan na/_/srog gi dbang po mi len pa'i/_/skye ba'i rgyun ni chad pa dang /_/thams cad stong par bcom pa ni/_/srog bcad pa zhes de la bya/_/dngos po med las dngos por ston/_/dngos por snang la med smra ba/_/rgyal ba kun 
[\[187a.5\]]gyi bka' yin te/_/slu ba'i dam tshig chen po yin/_/gzhan gyi yid bzhin nor bu la/_/rjes su mos pa'i 'od zer gyis/_/blangs nas byang chub 'jog pa dang /_/de nyid lcags kyus len pa ni/_/ma byin len pa'i dam tshig yin/_/de nyid chen po de 'dod 
[\[187a.6\]]pas/_/mtshan mar zhen las log spyod pa/_/'dod pas log par spyod pa ste/_/sbyor ba'i dam tshig chen po yin/_/dam tshig ting 'dzin shes rab dang /_/sems nyid snying rje chen po lnga/_/sha chen bshang gci khu ba khrag_/rnam pa lnga po sbyar ba 'di/_/
[\[187a.7\]]chos rnams kun gyi yo byad yin/_/yo byad 'di dang ma ldan na/_/don rnams 'grub par mi 'gyur ro/_/log par 'tsho ba'i yo byad kyang /_/lta dang nyon mongs las nyon mongs/_/'dod pa bdun lnga nyid sbyar te/_/de la'ang de skad bsgrags pa ste/_/
[\[187b\]]
[\[187b.1\]]'khor ba nyid du 'gyur ba yin/_/log par spyod pa'i lta ba lnga/_/sme sha lnga zhes grags pa ste/_/des na lta ba mi gtsang bas/_/yang dag lta las ltos na sme/_/bcom ldan 'das kyis de skad ces bka' stsal pas/_'dus pa'i tshogs de dag 
[\[187b.2\]]gis skye ba med pa'i don mthong bas shin tu yang ngo mtshar bar gyur te gsol pa/_bcom ldan 'das 'o na bdag cag gi dam tshig 'di rnams theg pa chen por ma gsol tam/_bka' stsal pa/_'dus pa'i tshogs so so'i dam tshig rnams theg 
[\[187b.3\]]pa chen po yongs su rdzogs par ni ma bkag go/_/gsol pa/_bcom ldan 'das ci'i slad du ma bkag pa bshad du gsol/_bcom ldan 'das kyis bka' stsal pa/_ji ltar nam mkha'i rang bzhin du/_/snang srid ma bkag snang ba bzhin/_/
[\[187b.4\]]theg pa chen po'i nam mkha' 'dir/_/lta spyod thams cad ma bkag ste/_/de'i phyir thams cad nam mkha' snang zhes gsungs pas/_'dus pa'i tshogs thams cad ngoms shing ngo mtshar du gyur te ngus so/_/de nas bcom ldan 'das kyis mkhyen bzhin 
[\[187b.5\]]du bka' stsal pa/_/'dus pa'i tshogs khyed rnams kyis ci zhig thos nas ngu /_gsol pa/_bcom ldan 'das yun gyi don srid chen po 'di lta bu bdag cag la sngar ma bstan pa thugs rje re chung zhes gsol pa las/_bcom ldan 'das kyis bka' 
[\[187b.6\]]stsal pa/_'dus pa'i tshogs rang rang gi nam mkha' de/_rang rang gi mun pa glo bur bas bsgribs par zad kyi/_rang rang gi nam mkha' nyid du snang ba la gang gis gang la bstan ci dgos zhes smras pas/_gang gis mi rig pa gang yin pa de 
[\[187b.7\]]nyid rig par 'gyur te/_bag bzhi bskums/_yan lag sa la brdabs nas lus gdan khrir phul te/_nyon mongs pa'i sgrib pa sbyong zhing rna bas chos nyan pas shes bya'i sgrib pa sbyong ste/_rig 'dzin lus kyi seng ge dang /_rta dang glang po la sogs 
[\[188a\]]
[\[188a.1\]]pa'i zhabs kyi gdan khri'i bya ba yongs su rdzogs par byed do/_/sangs rgyas kun gyi dgongs pa 'dus pa'i mdo chen po las rmongs pa'i sel ba spyod mthun dgrol ba'i le'u ste sum cu drug pa'o//_//bam po drug par zug pa/_de nas 
[\[188a.2\]]lang ka'i mnga' bdag byang chub sems dpa' sems dpa' chen po des gsang ba pa'i bdag po la yongs su dris pa/_kye gsang ba pa'i bdag po gang gis gang la brgyud de grags pa'i gsang ba dam pa de sngon du byung ba spyad pa spyod pa grags pa'i 
[\[188a.3\]]gtam rgyud ji skad brjod pa rnam par brjod pa lags zhes smras pa las/_gsang ba pa'i bdag pos smras pa/_lang ka'i bdag po sngon du byung ba'i gtam rgyud gsang ba dam pa spyad pa spyod par grags pa ni 'di lta ste/_gang 'dus pa'i tshogs kyis bcom 
[\[188a.4\]]ldan 'das gsang ba mchog gi bdag po de la gsol pa/_bcom ldan 'das gsang ba dam pa gang gis spyad pas legs pa dang /_nyes pa'i spyod pa ji lta bur 'tshal bar bgyi/_de skad ces gsol pa dang /_lang ka'i bdag po bcom ldan 
[\[188a.5\]]'das des bka' stsal pa/_'dus pa chen po'i tshogs gsang sngags dam pa gang gis spyad pa spyod pa ni rab tu dka' bar shes par gyis shig_/de ci'i phyir zhe na/_gsang ba dam pa ni shin tu me dang 'dra ste/_ji ltar me ni rgyun du bcangs shing 
[\[188a.6\]]spyad legs na ji lta ba bzhin du rgyun du spyad pa 'dod pa 'byung ngo /_/me nyid ji lta ba de bzhin du spyad nyes na me'i phung po chen por gyur te/_gang spyod par byed pa de yang bsregs/_khyim nas khyim yang bsregs/_rdzas kyi dngos po thams cad kyang 
[\[188a.7\]]tshig par 'gyur ro/_/de bzhin du gsang sngags 'di ni chu dang 'dra ste/_chu gang gi thabs kyis zin na ji ltar 'dod pa bzhin du 'byung ngo /_/gang chu'i rang bzhin dang thabs la mi mkhas pa ni gang spyod par byed pa de nyid g.yang bar 'gyur ro/_/gzhan yang 
[\[188b\]]
[\[188b.1\]]gsang ba dam pa 'di ni gdug pa'i gcan gzan dang 'dra ste/_gang gdug pa'i gcan gzan ni gzhan gyi srog gcod par byed cing gzhan dag 'joms par byed na yang /_gang thabs la mkhas pa de ji lta ba bzhin dbang du 'du'o/_/gang thabs 
[\[188b.2\]]kyis ma zin na ni rang gi srog la 'bab par byed do/_/gzhan yang gsang sngags 'di ni sbrul gyi mgo la 'dug pa'i nor bu rin po che dang 'dra ste/_gang ji ltar thabs kyis zin na rin po che de la dga' ba der spyad du yod la/_gang gi thabs kyis ma 
[\[188b.3\]]zin na tshe dang bral bar byed do/_/gzhan yang ldum bu lang tang tshe dang 'dra ste/_gang gi thabs kyis zin na tshad nad drag po yang gcod par byed la/_gang thabs kyis ma zin na srog dang 'bral bar yang byed de/_de ltar na gang thabs kyis zin pa ni 
[\[188b.4\]]dug 'gyur rtsi dang /_gser 'gyur rtsi dang /_mun gyur gyi sgron ma bzhin du chung ngus chen po 'joms par nus te/_gang phyin ci ma log par nges pa nyid kyis thams cad de kho na nyid du 'gyur ro/_/'dus pa chen po'i tshogs de lta bas na gsang ba dam pa 
[\[188b.5\]]'di ni spyad par dka' bas sngon du byung bar spyad par spyod pa dag gsang ba dam pa ngos ma zin pas log pa'i lam du byung ba yang yod do/_/gang thabs la mkhas pas ngos zin pa ma nor ba'i lam du byung ba yang yod pas 'dus pa chen po'i tshogs gang 
[\[188b.6\]]gsang ba dam pa ngos zin pa'i thabs kyi sprin chen pos spyad pa spyod pa la mkhas par gyis shig_/de skad ces bka' stsal pa dang /_'dus pa'i tshogs kyis 'di skad ces gsol to/_/bcom ldan 'das gang du gsang sngags log pa'i lam ni gang 
[\[188b.7\]]lags/_gang ma nor ba'i lam pa ni gang lags/_bdag cag rnams la rgya cher bshad du gsol/_de skad ces gsol pa dang /_lang ka'i bdag po bcom ldan 'das des 'dus pa chen po'i tshogs la bka' stsal pa/_'dus pa chen po'i tshogs 
[\[189a\]]
[\[189a.1\]]'di lta ste/_brgyud de grags pas gang spyod pa/_/gsang sngags gsang ba'i snying po 'di/_/ji lta de ltar gtan la dbab/_/'di ni yang dag gsang ba'i lam/_/gang du log pa'i chos rnams dang /_/gsang sngags gsang ba'i snying po 
[\[189a.2\]]gnyis/_/btags pa ming gi sgra gcig phyir/_/nges pa'i rtags de zin par bya/_/theg pa chen po'i gsang sngags 'di/_/mthun 'jug thabs kyi sgrar bstan pas/_/phyi rol gzhan du 'gyur srid phyir/_/tshig dang sgra la don mi bzhag_/dam pa rnams 
[\[189a.3\]]kyi dgongs pa 'di/_/dpe 'am tshad ma'am gtan tshigs sam/_/rjes su dpag pa'i shes rab kyis/_/rtogs par nus pa ma yin no/_/dgongs don gsang ba'i snying po la/_/gang gi blo ni ma 'byor par/_/su zhig smra bar brtson pa de/_/ma smras na ni mi 
[\[189a.4\]]'tsho 'am ci/_/de bzhin spyod dang ldan pa dang /_/sgrub dang rtog dpyod byed pa rnams/_/don la nges blo ma rnyed par/_/ma spyad na ni ci zhig nyes/_/ci phyir gsang sngags rgya mtsho 'di/_/dper na gang gi sbrid bsangs bzhin/_/dam pa'i bka' tshig re re la'ang /_/
[\[189a.5\]]don ni tha dad du mar 'byung /_/des na gsang sngags dam pa'i don/_/ma rtogs bzhin du gang smra ba/_/gang gis mtshams med lnga byas pas/_/log smra'i sdig de de bas lci/_/gsang ba nyid la gol ba yi/_/gsang bar smra ba'i log sred can/_/gsang 
[\[189a.6\]]sngags cho gas zin gyur na/_/gang gis 'tsho ba srog bcad kyang /_/de ni nyes pas mi 'gyur zhes/_/log par kha lo sgyur ba 'byung /_/de yang ji lta bu zhe na/_/'das pa'i dus na sngon byung ba/_/bram ze 'tsho ba'i log sred can/_/log smra rgyu spyod dbang 
[\[189a.7\]]sgyur ba'o/_/gang 'dir log par spyod rgyas pas/_/kun kyang log pa nyid la 'jug_/de la gsang bar sgra mtshon nas/_/gsang sngags de la mngon spyod 'byung /_/de yang ji lta bu zhe na/_/'das pa'i dus na sngon byung ba/_/gang du gzhan 'byung log sred can/_/
[\[189b\]]
[\[189b.1\]]de min 'dra gzhan spyod pa'o/_/gang du 'di ltar log pa'i chos/_/gsang sngags dam pa'i tshig dang sgra/_/gcig la mi gcig so so la/_/rmongs pa'i mun par gang spyod pa/_/sngags pa bdud kyi las byed de/_/shi nas dmyal ba chen por 'gro/_/ci phyir lta 
[\[189b.2\]]bas ma zin phyir/_/bdud dang srin po'i spyod pa la/_/dga' mgur spyod cing 'dod dgur 'jol/_/de la bag chags zhen pa'i mthus/_/dmyal bar 'bar ba brgyad kyi yang /_/rdo rje dmyal ba chen por lhung /_/de yang ji lta bu zhe na/_/'das pa'i dus na sngon 
[\[189b.3\]]byung ba/_/log pa'i stobs ldan ya mtshan can/_/log zhen sdug bsngal spyi gtsug pa'o/_/e ma'o 'gro ba rnam mi grol/_/ci phyir 'ong ba'i dus rnams su/_/g.yo can bcos pa'i gsang tshig gis/_/dri med gsang ba'i bstan pa rnams/_/dkrugs 'gyur 
[\[189b.4\]]bka' bslad gzhung bor nas/_/don med log chos rgyas par 'gyur/_/gzhan nas byung ba ma yin te/_/rtsa ba nyid las gyur par zad/_/de yang ji lta bu zhe na/_/'das pa'i dus na sngon byung ba/_/'di bar ma gyur bslad pa can/_/de rgyud ngan pas de nyid 
[\[189b.5\]]bslad/_/nga yi yid bzhin nor bu 'di/_/cir yang ston la dpag dka'i phyir/_/ma 'ongs dus na log spyod kyis/_/log brtags log sde mang po 'byung /_/de yang ji lta bu zhe na/_/'das pa'i dus na sngon byung ba/_/lam log lam stong lam nyes 
[\[189b.6\]]pa/_/log zhen log sde drug brgyud pa'o/_/gang la log zhen log dbang gis/_/log blos log mthong gtsor bzung nas/_/lta sgo kun du mi 'jug cing /_/rmongs pa'i lta bas brtan par gnas/_/de yang ji lta bu zhe na/_/'das pa'i dus na sngon 
[\[189b.7\]]byung ba/_/log lta gcig tu zhen sems pa/_/char ka nag po kun rmongs pa'o/_/gang 'dir bcing ba lngas bcings nas/_/rang gi che ba'i thabs bzung ste/_/rtog dpyod tsam yang mi 'jug pa/_/glang chen myos pa rmongs 'dra 'byung /_/de yang ji lta bu 
[\[190a\]]
[\[190a.1\]]zhe na/_/'das pa'i dus na sngon byung ba/_/bdag nyid gcig pur chos smra ba/_/log phyogs gcig pur spyod pa'o/_/gang du dmus long lam zhugs pa/_/yid kyis gom pa'i tshad dpags nas/_/nyam nga'i lam du rgyug pa ltar/_/tshod 
[\[190a.2\]]dpags tsam la gtsor 'dzin 'byung /_/de yang ji lta bu zhe na/_/'das pa'i dus na sngon byung ba/_/gang du mun pas zin pa yi/_/brtul zhugs mchog 'dzin lnga sde pa'o/_/lung med rnal 'byor sgom pa dang /_/chos med chos su smra ba dang /_/sdig can smyon pa'i 
[\[190a.3\]]brtul zhugs la/_/dpal brtul spyod pa cher spyod 'byung /_/de yang ji lta bu zhe na/_/'das pa'i dus na sngon byung ba/_/gang gi tshad mas ma gzhal ba'i/_/mu cor smra ba sde bzhi pa'o/_/don med 'dug la brtson pa dang /_/lugs ma la sogs gzugs brnyan dag_/
[\[190a.4\]]dmigs pa'i mtshan mar 'dzin pa yi/_/gang du rigs pa'i ri bo 'byung /_/de yang ji lta bu zhe na/_/'das pa'i dus na sngon byung ba/_/gang du rgyu ba kun bkag pa/_/mnyam par 'jug pa bdun sde pa'o/_/sbas pa'i don rnams sgrar bsgyur nas/_/dpyod khongs 
[\[190a.5\]]tsam du byed pa rnams/_/steng du mi 'bab gol sar 'gro/_/sku gsung thugs kyi spu byed yin/_/lang ka'i bdag po de ltar na/_/de skad gsang ba mchog des bshad/_/gzhan yang thabs ldan 'di lta ste/_/de nas 'khor der 'dus gyur pa'i/_/rnal 'byor 
[\[190a.6\]]theg pa mchog spyod pa'i/_/tshangs pa'i 'od ces bya ba la/_/gang der mos pa chung spyod pa'i/_/rnal 'byor grags ldan zhes bya bas/_/'di skad gal du dri ba dris/_/dam par spyod pa tshangs pa'i 'od/_/gang 'dir dam pa spyod do zhes/_/shin tu dman pa'i las 
[\[190a.7\]]spyod pa/_/de yi sman pa tha dad phyir/_/mun pa snang bar mi 'gyur zhing /_/dman pa dam par ga la 'gyur/_/dper na mtho sar bgrod 'dod pa/_/gzhol phyogs lam du 'bab pa bzhin/_/go 'phang chen po mthong 'dod pa/_/ngan 'gro ya nga'i rgyud du zhugs/_/
[\[190b\]]
[\[190b.1\]]gang zhig btung ba'i chu 'dod pa/_/smig rgyu bsnyags pas tshim med ltar/_/dman pa dam par smin 'dod pa/_/mnyam la dman spyod 'gyur ma yin/_/sbrul 'bras khyung gis brnos 'gyur yang /_/phyin ci log 'gyur mi srid pas/_/de nyid kho nar snang ba 
[\[190b.2\]]bzhin/_/dman pa dam par 'gyur mi srid/_/gang gi gsang ba las log pa'i/_/gang 'dir log spyod dman pa dag_/thams cad rang bzhin med stong pas/_/nyon mongs byang chub stong mnyam zer/_/'tsho ba'i sman dang 'chi ba'i dug_/'byung bas bskyed par 
[\[190b.3\]]rgyu gcig kyang /_/'tsho dang 'chi bar byed pa'i mthu/_/de nyid mi mthun so sor snang /_/des na gang 'dir la la zhig_/'byung bas bskyod pas gcig mnyam zhes/_/dug kyang za zhing btung ngam ci/_/de bzhin dam pa dman pa'i las/_/rang bzhin med par don 
[\[190b.4\]]gcig kyang /_/mnyam zhes dam pa nyid bzhag cing /_/dman pa ched du spyod dam ci/_/des na dam pa dman pa dang /_/gtsang dang mi gtsang che chung gnyis/_/bzang ngan bde sdug la sogs dang /_/bsti gnas spyad byar snyoms med pa/_/mnyam sbyor rtags spyod 
[\[190b.5\]]yin zhe na/_/dug dang kha zas bde sdug rnams/_/mi mnyam mnyam par ga la snyoms/_/ma bcos mnyam pa'i chos nyid la/_/glo bur las kyis mi mnyam ste/_/nam mkha' dri med ye nas gsal/_/dag par bya phyir 'khru 'dod 'dra'o/_/gang du nad rnams 
[\[190b.6\]]'joms pa'i sman/_/nad med rnams kyi dug tu 'gyur/_/lta log 'jig rten drang ba'i thabs/_/rnal mar spyod na nyes par nges/_/mthun 'jug spyod pa drang ba'i thabs/_/gang gi dbang du spyod byed pa/_/gang stobs rig dang ldan pa yis/_/mi mthun bcos 
[\[190b.7\]]nas mthun 'gyur bzhin/_/tshig mthun don ldan dam pa yis/_/ji ltar rigs pa de ltar nges/_/ji ltar zhum pas khe brkam gyi/_/grags pa 'dod phyir gdeng med par/_/g.yul zhugs stobs rig 'gran bzlas na/_/gzhan dbang de nyid brlag par 'gyur/_/
[\[191a\]]
[\[191a.1\]]de bzhin dam par bcos pa yis/_/khe dang grags pa rlom sems phyir/_/log sred drang ba'i mthun spyod la/_/yang dag dam par nges bzung nas/_/tshig gi lam nyid sgrar spyad na/_/bdag phung gzhan brlag dman par nges/_/thams cad gang 
[\[191a.2\]]gi thig tshad dang /_/go dang rtogs dang nus tshad dang /_/gang du 'dul tshad ma gtogs pa/_/tshad las 'das na yul med de/_/'das na 'das pa nyid du 'gyur/_/gang yang tshad las 'das pa ni/_/zas kyang dug du 'gyur bzhin du/_/dug chen za ba'i smyon pa de/_/dam 
[\[191a.3\]]pas kyang ni mi rigs so/_/gang dag gang gis bcings pa las/_/de nyid ma grol ma thar par/_/thams cad thams cad sgrol ba yi/_/slu ba chen po de ci zhig_/de nyid ma rig ma grol zhing /_/de yi sems dag ma byung na/_/sangs rgyas sa la des bzhag 
[\[191a.4\]]kyang /_/de nyid mthong ba dmyal ba'i gnas/_/de rig de yi don ldan na/_/dmyal chen de dag zhing khams dag_/gsang ba'i snying po kun khyab kyang /_/de rig de dang ma ldan na/_/long ba'i mdun du gzugs bstan ltar/_/gti mug 'khor ba'i mun pa 
[\[191a.5\]]yin/_/de skad gal du dris pa las/_/tshangs pa'i 'od ces bya ba yi/_/rnal 'byor dam pa theg chen pos/_/rnal 'byor mos pa chung spyod pa/_/grags pa'i tshul ldan bya ba la/_/dam par nges pa'i tshig smras pa/_/gang 'dir mos pa chung 'dzin gyi/_/
[\[191a.6\]]grags pa'i tshul 'dzin bya ba khyod/_/gsang sngags gsang ba'i snying po 'di/_/sangs rgyas nyid 'di ma gtogs pa/_/gang gi spyod yul ma yin pas/_/tshul 'dra tsam gyis mi 'grub po/_/gang 'dir dad mos 'dod nus na/_/de nyid de la der bltas na/_/
[\[191a.7\]]de la de sbyor de nyid de/_/de dag tsam ni theg tshad yin/_/gang 'dir theg pa mang bshad pa/_/tha dad yod pa ma yin te/_/mos pa tha dad drang ba'i phyir/_/thabs kyi sgo ni mang por bshad/_/de kun mos pa ma bkag pa'i/_/dran pa'i thabs su sbyar bas 
[\[191b\]]
[\[191b.1\]]na/_/kun la nges pa'i blo mi bzhag_/gang du nges pa gcig nyid la'o/_/kun shong kun 'jug 'di bde bas/_/theg pa chen po brjod pa yin/_/theg pa che dang thabs mang bas/_/thams cad gang yang 'gog pa med/_/gang mi 'gog par 'jug 
[\[191b.2\]]lam bde/_/bde ba nyid la spyad par sla/_/thabs dang theg pa'i bye brag rnams/_/so so mi mthun tha dad kyang /_/thabs kyi nges pa spyod pas na/_/nges pa nyid na khyad par med/_/dam tshig bsgrub pa spyod pa dang /_/lta ba sna tshogs tha dad kun/_/dud 
[\[191b.3\]]'gro [{]yi dgas [,]yi dwags [}]mi ma yin/_/ngan skyugs ched du byed las sogs/_/phyin ci log tu bltas pa rnams/_/dam pa'i don la gzud pa'i phyir/_/rnam pa sna tshogs tha dad kyang /_/yid nyid rdo rjer gcig dgongs nas/_/sna tshogs kun dang mthun 'jug phyir/_/
[\[191b.4\]]sbyar nas bsten brid drang ba dang /_/khrid pa'i thabs su sbyar bar zad/_/'jig rten kun gyi dman pa rnams/_/sna tshogs dam par drang ba'i phyir/_/dman pa'i lta spyod mtha' yas pas/_/yongs su rdzogs par byed par zad/_/sbrul sgong khyung du mi 'gyur yang /_/
[\[191b.5\]]'gyur bas gser 'gyur sman bzhin du/_/dman pa kun gyi de bzhin nyid/_/ma bcos shes na dam par 'gyur/_/de bzhin nyid kyi dbyings nyid la/_/ngan 'gro go 'phang mtho dman med/_/snyon rmongs byang chub tha dad kyang /_/stong pa nyid la de gnyis 
[\[191b.6\]]med/_/dug dang sman gnyis so so yang /_/'byung ba dag la de gnyis med/_/ma 'dres sna tshogs tha dad kyang /_/kun gyi rang bzhin yongs su rdzogs/_/gang 'dir dam par 'gyur nges na/_/dman pa'i las rnams ched du spyad/_/de nyid ma mthong gang dag 
[\[191b.7\]]gis/_/tshig brda lam gyi rjes 'brangs pas/_/yang dag lam las gol ba yi/_/log pa'i lam pa sha dag 'byung /_/lang ka'i bdag po de skad du/_/tshangs pa'i 'od ces bya ba des/_/grags pa'i tshul dang ldan pa yi/_/dri ba chung ngu the tshom bcad/_/ces 
[\[192a\]]
[\[192a.1\]]gsang ba'i bdag po des lang ka'i mnga' bdag la smras pas/_gang du mos pa chung ngu'i sems can rnams theg pa chen po nyid du nges par grol bar gyur to/_/sangs rgyas kun gyi dgongs pa 'dus pa'i mdo chen po las gang gi dri ba the tshom 
[\[192a.2\]]bcad pa'i le'u ste sum cu bdun pa'o//_//de nas yang gsang ba pa'i bdag po des lang ka'i bdag po byang chub sems dpa' sems dpa' chen po de la 'di skad ces bka' stsal to/_/kye lang ka'i bdag po kho bo dran pa thog ma'i tshe/_kho bo'i ston pa 
[\[192a.3\]]gsang ba mchog gi bdag po des 'khor dam pa de'i nang du gsang ba brgyud pa'i grags pa'i gtam rgyud brjod pa ni gsang ba pa'i bdag po 'di lta ste/_nga yi dgongs pa skabs gcig na/_/gsang ba'i bdag po don 'di dag_/ma nor ba nyid nub par gyur/_/
[\[192a.4\]]tshul lam bcos tsam gang dag la/_/phal cher don du spyod mod kyi/_/don du nges pa ngas ma mthong /_/kun kyang log pa'i lam la spyod/_/gang du log pa ji gang na/_/'di la mi gnas 'di nyams dang /_/'di la log dang log tshul spyod/_/'di tshul ma yin 
[\[192a.5\]]'dir ma nges/_/g.yo sgyus bden 'drar bcos log gam/_/de yang ji lta bu zhe na/_/'das pa'i dus na sngon byung ba/_/bskal pa kun bkod bya ba la/_/sangs rgyas mngon 'byung rgyal po de/_/mya ngan 'das par gyur 'og tu/_/byung ba'i rnal 'byor bzang ldan de/_/
[\[192a.6\]]mi shes byis pa'i 'khor rnams la/_/tshul bcos log pa'i sngags bstan pas/_/lnga brgya'i 'khor dang bcas pa de/_/don las gol cing 'khor bar log_/de 'dra'i tshul 'byung der ma spyod/_/gzhan yang gsang ba'i bdag po nyon/_/rmad 'byung gsang 
[\[192a.7\]]ba'i snying po 'di/_/rnal 'byor dbang sgyur tshad ma rnams/_/phal cher mi gnas skabs dag tu/_/mi shes ngan rtog can rnams kyis/_/log brtags don bslad gzhung bor te/_/nor bas bdag nyid sun 'byin cing /_/'di yin gzhan rtogs ma yin zhes/_/
[\[192b\]]
[\[192b.1\]]bdag bstod gzhan la smod pa log_/de yang ji lta bu zhe na/_/bskal pa de yi dus nyid la/_/rnal 'byor dpal byin bya ba zhig_/don la blo shed ma bye zhing /_/gros kyi thabs la mi mkhas pas/_/blo gros nges pa'i gzhung bor nas/_/chos ma yin pa'i chos 
[\[192b.2\]]spyod cing /_/nges pa'i gros ldan gzhan dag la/_/de ltar ma nges blo gros ni/_/bdag gi blo gros 'di yin zhes/_/mngon pa'i nga rgyal cher spyod pa/_/'di ni srid pa log pa'i lam/_/de 'dra'i tshul byung der ma spyod/_/gzhan yang gnod 'dul 'di lta ste/_/sngar 
[\[192b.3\]]byung rgyud kyi rjes gnas pas/_/gdeng med bzhin du dpon bstabs nas/_/tshig gnyer dregs pa'i dbang des ni/_/mi shes bzhin du ras spyod pa/_/tshul 'chos sems kyi gya gyu can/_/smyon thabs blun po'i sdig can yin/_/de yang ji lta bu zhe na/_/'das pa'i 
[\[192b.4\]]dus na sngon byung ba/_/kun bkod grags pa de nyid la/_/tshul brtags 'dzin pa'i rnal 'byor pa/_/dri med spyod ces bya ba zhig_/sngar byung mkhas pa rjes su gnang /_/khri phrag bcu yi 'khor rnams kyis/_/rgyud kyi rjes su byung ba yi/_/don med rnal 'byor de nyid 
[\[192b.5\]]la/_/tshig gi khur chen ljid phab nas/_/rigs rgyud 'dzin par dpon bstabs te/_/che bas che ba'i dregs pa skyed/_/mi shes bzhin du tshul 'chos te/_/'dra tshul log pa'i chos spyad pas/_/'khor bcas dregs pa'i ru trar lhung /_/de 'dra'i tshul 
[\[192b.6\]]byung der ma spyod/_/gzhan yang gnod 'dul gsang ba'i bdag_/mdza' 'drin bsdang ster zhing rnams dang /_/rnyed dang bkur stis 'tsho ba'i 'khor/_/gzhan dbang nyid du 'gyur dogs nas/_/ris dang tshom sde so sor gcod/_/'di dag bdag gis gdul 
[\[192b.7\]]bya yi/_/'byor pas 'tsho ba'i zhing yin gyis/_/gang dag gang 'dir ma 'du zhes/_/nyon mongs tshig gis sgo byed nor/_/de yang ji lta bu zhe na/_/'das pa'i dus na sngon byung ba/_/gang du grags pa de nyid la/_/na zhi na zhes bya ba zhig_/rnal 'byor 
[\[193a\]]
[\[193a.1\]]lnga brgya'i 'khor dang bcas/_/shin tu gsang sngags cher spyod ces/_/dgon pa'i rgyun du dben gnas te/_/gang gi ljongs chen de dag na/_/gnas pas gnas pa de dag kun/_/kha gsag thabs rgyud zhing du spyod/_/gzhan gyi sde 
[\[193a.2\]]par gyur pa yi/_/rnal 'byor mig ldan don mthong zhing /_/gang de ched du gnyer 'ongs nas/_/don dam nges lam de kho na/_/rgyas par bstan du brtsams pa las/_/dgon pa'i rgyud du dben 'dzin pas/_/nyon mongs log pa'i sgo ba byas/_/'di khams 
[\[193a.3\]]bdag gi zhing yin gyis/_/kho na ngo bo nyid deng shig_/tshan dang gzhan gyi ris bcad pas/_/nyon mongs 'khor ba'i lam du lhung /_/de 'dra'i tshul byung der ma spyod/_/gzhan yang gdul dka' 'dul ba yi/_/rnal 'byor dam par bsngo rgyu la/_/bdag 
[\[193a.4\]]gir 'dod spyod gsog 'jog byed/_/gcig yid gcig gis 'byin byed pa/_/nam zhar log spyod thob pa min/_/de yang ji lta bu zhe na/_/'das pa'i dus na sngon byung ba/_/grags pa kun bkod de nyid la/_/bder shis zhes ni bya ba yi/_/rnal 
[\[193a.5\]]'byor zhen chags 'khor dang bcas/_/sngags tshig sgra yi rjes spyod las/_/de yi 'khor der 'dus gyur pa'i/_/bud med bzang rgyan bya ba zhig_/'tsho ba 'dzin par sbyar ba las/_/ser snas gsog 'jog byas pa yis/_/[{]yi dgas [,]yi dwags [}]khyi yi lus blangs te/_/
[\[193a.6\]]dman pa'i lus su gtan du 'khyams/_/de 'dra'i tshul byung der ma spyad/_/gzhan yang gsang bdag gnod 'dul la/_/log par spyod pa'i rnal 'byor ni/_/log lta spyi brtol gtum khro che/_/sdig spyod don dang mi ldan yang /_/bdag 'di nges pa kho na zhes/_/
[\[193a.7\]]bab chol bka' rkun slu byed byed bslad/_/de yang ji lta bu zhe na/_/'das pa'i dus na sngon byung ba/_/chos skyong ba yi rnal 'byor pa/_/pra ma ta zhes bya ba zhig_/don dang lam la ma mthong bar/_/bdag ni lam mkhan kho na zhes/_/kun la rgya cher grags pa las/_/
[\[193b\]]
[\[193b.1\]]rgyal ba'i bka' rkun 'gro gang rnams/_/bslu par gyur pa'i smin pa yis/_/ngan 'gror bying gyur gnas de nas/_/thar nas log pa'i 'jig rten pa/_/bdag 'dzin spyod pa'i gnas su ltung /_/de 'dra'i tshul byung der ma spyod/_/gzhan yang gsang bdag 
[\[193b.2\]]'dul ba bo/_/tha tshig nyams shing don la rmugs/_/grags pas de la khas 'che phyir/_/rgyal po'i rgyal sa thob 'dod pa/_/khrel med spyi brtol mun sprul 'chal/_/de yang ji lta bu zhe na/_/'das pa'i dus na sngon byung ba/_/gang du grags pa de 
[\[193b.3\]]nyid la/_/rnal 'byor sngags kyi tshul spyod pa/_/pe na pa ya bya ba zhig_/brgya yi sde dang bcas pa byung /_/rtsa ba nyams shing don la rmugs/_/dregs pa chen po'i nga rgyal gyis/_/don dang ldan par tshul 'chos phyir/_/rgyal po'i rgyal thabs che blangs 
[\[193b.4\]]pas/_/ri bos srog chags mnan pa bzhin/_/nga rgyal dregs pa'i ri bo yis/_/'khor ba'i las spyod las ngan pa/_/gti mug phag gi lus su ltung /_/de 'dra'i tshul byung der ma spyod/_/gzhan yang gsang ba'i bdag po nyon/_/mnyam pa'i don nyid 
[\[193b.5\]]ma chub par/_/mnyam zhes tshig gi lam 'byin zhing /_/chags sdang gnyis la mngon 'chel ba/_/rnal 'byor las kyis 'khor ba'i lam/_/de yang ji lta bu zhe na/_/'das pa'i dus na sngon byung ba/_/grags 'byung bskal pa de nyid la/_/bde sbyin zhes ni 
[\[193b.6\]]bya ba zhig_/rnal 'byor stong gi 'khor dang bcas/_/gsang ba dam par nges so zhes/_/sten khrid chags sdang gnyis la 'chel/_/de nyid yongs su smin pa yis/_/rak+Sha srin po'i khams su ltung /_/de 'dra'i tshul byung der ma spyod/_/gzhan yang gsang bdag 
[\[193b.7\]]'di lta ste/_/rnal 'byor gang dag blo chung rnams/_/rnal 'byor gang dag don glengs na/_/de la 'jigs shing skrag 'gyur te/_/spa zhum mi dga' 'byol byed blun/_/de yang ji lta bu zhe na/_/'das pa'i dus na sngon byung ba/_/grags 'byung bskal pa de nyid 
[\[194a\]]
[\[194a.1\]]la/_/lha sbyin de zhes bya ba zhig_/rnal 'byor las kyi dang po'i tshe/_/rnal 'byor nges don mang po gzhan/_/nges don gsang ba'i don glengs na/_/lha sbyin 'khor bcas de las byol/_/nor ba'i sems kyis phrag dog skyes/_/rang gi gnas 
[\[194a.2\]]dor ngan du brjod/_/de yis bskal pa dpag med du/_/yang dag don gol log par 'khyams/_/de 'dra'i tshul byung der ma spyod/_/gzhan yang gsang ba'i bdag po nyon/_/rnal 'byor nyid kyi rnal 'byor la/_/rnon po gdug pa'i dug mda' gtong /_/
[\[194a.3\]]tha tshigs btsan po rdzong lta bu/_/'joms byed rnal 'byor rang bgegs yin/_/de yang ji lta bu zhe na/_/rnal 'byor blo gros bya ba zhig_/mi 'jigs zhes bya'i rnal 'byor pa/_/don med bcos par spyod pa der/_/blo gros dam pa 'dus par gyur/_/bzod 
[\[194a.4\]]ldan de la ngan sems kyis/_/skur btab kha na ma tho brjod/_/des ni mi 'jigs mnar med ltung /_/de 'dra'i tshul byung der ma spyod/_/gzhan yang gsang bdag 'jig nyon cig_/lta ba'i dmigs bu dang bral nas/_/yang dag dbu ma'i lam mi gsal/_/
[\[194a.5\]]spyi yul tsam la ltos spyod pa/_/de ni rnal 'byor long ba'i tshogs/_/de yang ji lta bu zhe na/_/rgyal po rab tu gsal 'dzin pa/_/rnal 'byor gsang ba'i rjes zhugs te/_/shes rab lta ba mig med par/_/rnal 'byor ming tsam tshul bzung nas/_/sgra 
[\[194a.6\]]thos rjes su tshul spyad pas/_/gti mug mun pa'i khams su ltung /_/de 'dra'i tshul byung der ma spyod/_/de la sogs te mtha' yas mchog_/thams cad 'khor ba'i lam par ltung /_/des na gsang ba'i snying po 'di/_/gol sa che bar rgyal bas 
[\[194a.7\]]bshad/_/des na thabs la mkhas pa dang /_/blo gros dam pa shin tu gces/_/thabs mkhas blo gros ldan pa yi/_/nges par legs pa'i rnal 'byor pa/_/sngon 'das dus na byung ba yi/_/rtsal chen rnams kyi bcad rgyud 'di/_/skyes bu dam pa'i spyod yul 
[\[194b\]]
[\[194b.1\]]te/_/yon tan sgra bsgrags sus thos pa/_/ming tsam gyis kyang bde thob cing /_/dran pas ngan 'gro las skyob yin/_/de yang ji lta bu zhe na/_/shin tu gsang ba'i snying po 'di/_/ma byung ba yi sngon dus na/_/lha gnas gsum du grags pa 
[\[194b.2\]]las/_/lha yi bu ni 'od ldan te/_/mi rtag 'chi ba'i dus bab nas/_/sngon byung snga ltas byung ba na/_/mi bde bar ni 'du shes gyur/_/ma 'ongs 'du shes bzhag pa las/_/mi gtsang zas kyis 'tsho ba yi/_/srog chags blun pa'i lus 
[\[194b.3\]]len par/_/rang gi mngon par shes pas mthong /_/shin tu skrag pa'i 'du shes kyis/_/skyabs kyi yul ni yid la byas/_/gang der gang dran ma byung bar/_/theg chen gsang ba'i snying po'i mtshan/_/tshig gi lam du grags pa bzhin/_/thos 
[\[194b.4\]]pa yid la byas pa yis/_/ngan 'gror 'gro las slar log ste/_/bde ba chen po'i gnas su 'khod/_/de 'dra'i tshul byung de bzhin spyod/_/gzhan yang gsang ba'i bdag po nyon/_/theg chen gsang bar rab nges na/_/rnam smin drag pos gar 
[\[194b.5\]]'phangs kyang /_/ji ltar pho long brdabs pa bzhin/_/'phen 'gro don gyis der mi gnas/_/ci phyir thams cad stong nyid pas/_/sdug bsngal gnas su bcas de yang /_/sems can bcas te stong pa'i phyir/_/reg 'gyur myong bar 'gyur ma 
[\[194b.6\]]yin/_/de yang ji lta bu zhe na/_/'das pa'i dus na sngon byung ba/_/dmigs pa can gyi rnal 'byor pa/_/theg chen zab mo'i tshig thos pas/_/shin tu skrag cing dngang 'gyur te/_/skur btab rgyab phyogs snying ral nas/_/ngu 'bod gnas ltung ma myong 
[\[194b.7\]]bar/_/bde 'gro thar pa'i gnas su thon/_/de 'dra'i tshul byung shes par gyis/_/rgyal ba rnams kyi gsang 'di la/_/gang dga' gang zhig 'dun skyed pa/_/gzhan gyi bar chad mi 'byung bar/_/ji ltar mos pa de myur thob/_/de yang ji lta bu zhe na/_/
[\[195a\]]
[\[195a.1\]]'das pa'i dus na sngon byung ba/_/bram ze byams ldan zhes bya bas/_/gsang chen gsang ba'i snying po 'di/_/mthong bas mos te kun la bltas/_/de yang rnyed par ma gyur te/_/gang gi phyogs su gnas nas ni/_/shin tu ngus nas 
[\[195a.2\]]gdungs sngags smres/_/e ma'o bdag ni las re pham/_/skyes nas rgas par gyur bar du/_/yang dag gsang ba'i don btsal na/_/gang 'di ma mthong las re ngan/_/da yang ji ltar mthong bar 'gyur/_/btsal bas rnyed par yod min te/_/bdag la ston 
[\[195a.3\]]pa gang su zhig_/sgra cher ngus te smras pa las/_/nam mkha'i khams nas sgra byung ste/_/skal dang ldan pa'i rigs can khyod/_/'di ltar nges pa'i blo brtan pas/_/khyod ni don gyi bgo skal ba/_/dus gsum rgyal ba thams cad kyis/_/khyod la byin gyis 
[\[195a.4\]]brlab pa mdzad/_/de bas mos pa ma g.yel bar/_/don dang phrad pa'i thabs dag la/_/mkhas shing brtson par bya dgos te/_/gdos pa'i lus ni gdod bor nas/_/snying po don la nges bltas na/_/de ma thag tu mthong bar 'gyur/_/de skad lung bstan 
[\[195a.5\]]thos nas ni/_/dga' bas mos pa cher g.yos te/_/ji ltar bstan pa der bltas pas/_/rigs chen 'dzin pa'i sras su gyur/_/de 'dra'i tshul byung mos par spyod/_/gsang ba'i bdag po 'di lta ste/_/mthong la skal ldan 'dir zhugs te/_/thams cad du 
[\[195a.6\]]yang de bzhin te/_/tog gi rtse mor gyur pa bzhin/_/yongs kyis nub pa ma yin no/_/de yang ji lta bu zhe na/_/dge ba'i rgyal po zhes bya ba/_/lha bu khri tsho bcu dang bcas/_/snying po gsang bar rnal 'byor la/_/rin chen 'od ldan gtsug 'dzin du/_/shin 
[\[195a.7\]]tu dang bas dger g.yos te/_/lha rdzas yo byad mang po dang /_/bcas nas dam pa'i drung du dong /_/dga' bas 'dun pa'i tshul bzung nas/_/snying po gsang ba'i don la zhugs/_/cho 'phrul chen po bzhi thob ste/_/lha gnas kun du bgrod pa dang /_/'byung 
[\[195b\]]
[\[195b.1\]]chen lus las sprul pa dang /_/ri bo 'degs dang 'phang ba dang /_/yun gyi tshe la gnas pa thob/_/rgyal mtshan rtse mo'i tog bzhin du/_/mthong ba dag gi chos nyid de/_/bskal par nub par ma gyur to/_/de 'dra'i tshul byung 'jug par gyis/_/gzhan 
[\[195b.2\]]yang gsang bdag 'di lta ste/_/mthong bas chos 'di yongs dag pa/_/ye shes sgron ma'i mig rnyed nas/_/bla med snying po can rnams kyi/_/lam rnyed lam du zhugs pa yin/_/de yang ji lta bu zhe na/_/'das pa'i dus na sngon byung ba/_/theg chen gsang 
[\[195b.3\]]bar rab nges pa/_/lhun grub rtsal chen rdzogs pa yi/_/rigs chen 'dzin pa'i sa nyid thob/_/de 'dra'i tshul byung mthong bar gyis/_/gzhan yang gsang chen 'dzin pa nyon/_/gang dag theg chen mngon spyod la/_/dga' bas rjes su yi rang bas/_/
[\[195b.4\]]de ni de dang 'dra ba ste/_/'bras bu dag la mtho dman med/_/de yang ji lta bu zhe na/_/'das pa'i dus na sngon byung ba/_/rgyal po dbang phyug 'od ldan pa/_/rnal 'byor can gyi 'khor dang bcas/_/theg chen zab mo'i don la zhugs/_/gsang sngags gsang 
[\[195b.5\]]ba'i byin brlabs dag_/ngo mtshar cho 'phrul mang po rnams/_/thog ma kun du grags par gyur/_/de las gzhan pa'i rnal 'byor pa/_/bram ze dge slong bya ba zhig_/shin tu dga' ba'i sems bskyed nas/_/dam par nges pa'i bslab pa zhus/_/byis 
[\[195b.6\]]pa'i spyod yul ma yin phyir/_/gsang chen gsang bar rab tu gsungs/_/bram ze ma log yo byad dag_/de la de bsngos dag par sbyar/_/skyes bu dam pa de yul du/_/yid kyis phyogs der smon par brjod/_/'di la mos pa'i byin brlabs kyis/_/
[\[195b.7\]]snying por nges pa'i dam pa dang /_/rjes su yi rang dam pa gnyis/_/thob pa mnyam pa nyid du gyur/_/'di ltar tshegs med don po che/_/thabs la mkhas pa'i rigs chen 'dzin/_/de 'dra'i tshul byung mkhas par gyis/_/gzhan yang gsang 'dzin 'di lta ste/_/
[\[196a\]]
[\[196a.1\]]bsam yas bsam gyis khyab pa yi/_/rgyal bas 'di gzigs 'di mkhyen pas/_/srid gsum 'khor ba'i bshes gnyen du/_/dam pa gsang ba'i bdag por gyur/_/de yang ji lta bu zhe na/_/'das pa'i dus na sngon byung ba/_/gsal 
[\[196a.2\]]byin bya ba'i khyim bdag zhig_/theg chen gsang ba 'dir gnas pas/_/rang gi gsang ba nyid mthong bas/_/gsang chen gsang ba'i nges rnyed de/_/kun gyi gsang ba nges par mthong /_/chos rnams kun gyi gsang ba ste/_/de las de byung 'bum phrag yas/_/
[\[196a.3\]]chos kyi rgyal por gyur nas ni/_/smra ba kun gyi seng ge zhes/_/zhing khams kun du grags par gyur/_/de 'dra'i tshul byung bslab par gyis/_/gzhan yang gsang 'dzin gnod 'dul nyon/_/theg chen gsang ba'i tshig lam gcig_/khong du chud par gyur 
[\[196a.4\]]pa ni/_/skye bo nyan thos bsam yas dang /_/rgyal ba mtha' yas sras bcas la/_/mchod yon tshogs chen spel bas ni/_/'bum gyi char yang mi phod do/_/ci'i phyir theg chen 'di shes pas/_/rgyal ba mnyes pa'i mchog 'di yin/_/nam mkha' kun 
[\[196a.5\]]khyab rgyal ba dang /_/theg chen gsang ba'i snying po gnyis/_/so so ma yin tha mi dad/_/des na rgyal ba gcig mnyes pas/_/rgyal ba thams cad mnyes pa yin/_/sku dang gsung thugs gcig las med/_/'dul ba'i dbang gi khyad par las/_/
[\[196a.6\]]bsam gyis mi khyab bstan par zad/_/de yang ji lta bu zhe na/_/'das pa'i dus na sngon byung ba/_/skal ldan yongs su dag pa'i rigs/_/dge ldan gsal ldan bya ba gnyis/_/gang du mos pa so sor skyes/_/gcig la gcig 'dir tha chig bcas/_/gcig 
[\[196a.7\]]gis dman pa'i theg pa la/_/spyad nas bya ba'i las chen byas/_/gcig ni theg chen gsang ba'i don/_/rgya cher nges par chub pa las/_/theg chen zhon pa'i gsal ldan ni/_/rigs chen gcig gis mngon par chub/_/bya ba byed pa'i dge ldan ni/_/grangs 
[\[196b\]]
[\[196b.1\]]med bskal pa gsum gyis chub/_/des na theg chen gsang ba la/_/de 'dra'i tshul byung tshul bzhin spyod/_/gzhan yang gsang 'dzin bdag po nyon/_/gsang 'di rtag tu gang 'chad pa/_/mi bskyod rgyal po la sogs pa'i/_/che yon rtag pa'i ci 'dra ba/_/don 
[\[196b.2\]]gyi gzungs dang bcas pa thob/_/de yang ji lta bu zhe na/_/khyim bdag mes byin bya ba de/_/brgya yi 'khor dang bcas pa zhig_/rtag par theg chen 'dir gnas pas/_/sangs rgyas mi 'khrugs rgyal po yi/_/'khor dang bcas pa ci 'dra ba/_/rigs chen 
[\[196b.3\]]'dzin pa gcig gis thob/_/de 'dra'i tshul byung dag par spyod/_/gzhan yang gsang bdag 'di lta ste/_/sku dang gsung thugs rdo rje yi/_/don du nges par bsgrub pa rnams/_/rtogs nas smra bar gang byed pa/_/goms pas brjod dang smon pa yis/_/chos 
[\[196b.4\]]kyi rgyal por de 'gyur zhing /_/yon tan spyi gtsug nyid du 'gyur/_/de yang ji lta bu zhe na/_/'das pa'i dus na sngon byung ba/_/drang srong rnal 'byor kal ya nas/_/drang srong rnam pa mang sde la/_/theg chen gsang ba'i bsngags pa brjod/_/don rnams 
[\[196b.5\]]nges par bkod pa las/_/mang pos rigs chen 'dzin pa thob/_/gang der bsngags pa rjod byed pa/_/gsang bdag chos kyi rgyal por 'gyur/_/des na theg chen gsang ba 'di/_/kun la bsngags pa brjod par gyis/_/des ni nga yi dgongs pa 
[\[196b.6\]]thob/_/rgyal ba kun gyi thugs dam yang /_/theg chen gsang ba'i snying po yin/_/rnal 'byor gang zhig blo ldan pas/_/skad cig thang cig yud tsam la/_/gsang chen gsang bar nges bzhag na/_/rgyal ba kun kyang rigs 'dzin gyi/_/gsang chen 
[\[196b.7\]]gsang bar rab nges pa'o/_/gsang ba'i bdag po de ltar na/_/gsang chen gsang ba'i snying po gang /_/nges par legs pa'i bcad rgyud dang /_/log par nges pa'i bcad rgyud rnams/_/sngon byung brgyud pa grags pa yin/_/de skad gsang ba mchog 
[\[197a\]]
[\[197a.1\]]nyid gsung /_/zhes gsang ba'i bdag pos sngon byung ba'i gtam rgyud ji ltar brgyud cing grags pa brjod pa'i bya ba byas pas lang ka'i bdag po la sogs pa mngon du snang ba'i sems dpa' dman pa'i lus can rnams gang du ma nges 
[\[197a.2\]]pa'i som nyi yongs su chad par gyur to/_/sangs rgyas kun gyi dgongs pa 'dus pa'i mdo chen po las sngon du byung ba gtam rgyud yongs su brjod pa'i le'u ste sum cu brgyad pa'o//_//theg pa chen po nges par 'byung ba'i tshul las brgyud pa thabs 
[\[197a.3\]]kyis grags pa na yang byung bya ba gtam rgyud brjod pa'i chos kyi phyag rgya ye shes rnam par bgros pa ste byung tshul bstan pa brgyad pa'o//_//de nas yang lang ka'i mnga' bdag byang chub sems dpa' sems dpa' chen po des sngon du byung ba'i tshig 
[\[197a.4\]]bcu gnyis pa'i dgu pa gang gi ched du mdzad pa na yang byung zhes pa byung ba'i dri ba yongs su dris pa/_kye gsang ba'i bdag po nyid kyis theg pa chen po gsang ba dam pa byung ba'i tshul ston pas lung bstan pa gtam rgyud du brjod pa'i skabs su gang gi ched 
[\[197a.5\]]du mdzad pa na yang byung zhes bkod pa de ji lta ji ltar mdzad de yongs su grags pa lags/_smras pa/_lang ka'i bdag po gang ma bcos pa de kho na bzhin mdzad pa la bya'o/_/smras pa/_gsang ba ba'i bdag po gang ma bcos pa de kho na bzhin du mdzad pa 
[\[197a.6\]]de gang lags/_smras pa/_lang ka'i bdag po chos rnams kyi chos nyid de kho na nyid la bya'o/_/smras pa/_gsang ba pa'i bdag po chos thams cad kyi chos nyid de kho na nyid la ni sangs rgyas kyang med/_sems can yang med/_pho mo yang med/_
[\[197a.7\]]rigs rgyud kyang med/_gzugs med/_bstan du med/_mtshon du med/_dpe yang med/_mdzad pa yang med de/_dpag par rab tu dka' la gang gis rtogs par nus pa ma yin no/_/gsang ba pa'i bdag po gang ci yang med pa las sangs rgyas dang /_
[\[197b\]]
[\[197b.1\]]sems can dang /_pho mo dang /_rigs rgyud dang /_gzugs sna tshogs dang /_bstan pa sna tshogs dang /_mtshon pa dang /_dpe tha dad pa dang /_mdzad pa sna tshogs dang /_rjes su dpag pa la sogs pa ji snyed pa mang po 'di dag gang gi ched du mdzad pa 
[\[197b.2\]]snang ba lags zhes yongs su dris pa las/_gsang ba pa'i bdag pos smras pa/_kye lang ka'i bdag po yongs su dri ba chen po 'di ni legs so/_/rab tu legs so/_/gang ci yang med pa las cir yang snang ba'i don 'di ni de'i rang bzhin de yin pa'i 
[\[197b.3\]]phyir te/_grong khyer chen po gsum gyi ched du mdzad pa tha dad par snang ba 'ba' zhig go/_/grong khyer gsum gang zhe na/_'di lta ste/_phyed snang gi grong khyer dang /_kun snang gi grong khyer dang /_mi snang ba'i grong khyer ro/_/lang ka'i bdag po grong 
[\[197b.4\]]khyer gsum nyid chos nyid yin pas na de la ni chos kyi dbyings zhes bya'o/_/de ci'i phyir zhe na/_chos kyi dbyings gang yin pa dang /_grong khyer gsum gyi rang bzhin gang yin pa 'dir gcig pa'i phyir te/_thams cad 'byung ba'i sgo dang /_gnas su gyur 
[\[197b.5\]]pa kho na'o/_/lang ka'i bdag po grong khyer gsum gyi ched du sgo gsum du snang ba ni 'di lta ste/_gzungs kyi sgo dang /_rig pa'i sgo dang /_gsang ba'i sgo'o/_/lang ka'i bdag po gzungs kyi sgo yang grong khyer gsum gyi ched du gsum snang ba mdzad pa ni 
[\[197b.6\]]'di lta ste/_de nyid kyi rkyen gyis zhi gnas dang /_de 'dzin gyi rkyen gyis lhag mthong dang /_de 'jug gi rkyen gyis las mtha'o/_/lang ka'i bdag po rig pa'i sgo la yang grong khyer gsum gyi ched du gsum snang ba mdzad pa ni 'di lta ste/_mi snang ba'i ched 
[\[197b.7\]]du zhi gnas dang /_/snang ba'i ched du lhag mthong dang /_zhen pa'i ched du las mtha'o/_/lang ka'i bdag po gsang ba'i sgo la yang grong khyer gsum gyi ched du gsum snang bar mdzad pa snang ba ni 'di lta ste/_/snang ba'i ched du zhi gnas dang /_snang ba'i ched du 
[\[198a\]]
[\[198a.1\]]lhag mthong dang /_zhen pa'i ched du las mtha'o/_/lang ka'i bdag po grong khyer gsum gyi ched du sangs rgyas gsum snang ba mdzad pa ni 'di lta ste/_mi snang ba'i ched du 'dus ma byas kyi sangs rgyas dang /_snang ba'i ched du 'dus byas kyi 
[\[198a.2\]]sangs rgyas dang /_zhen pa'i ched du gzugs kyi sangs rgyas dang gsum mo/_/lang ka'i bdag po grong khyer gsum gyi rkyen gyis sems can gsum ste/_de nyid gol ba'i rkyen gyis gzugs med pa'i sems can dang /_de 'dzin gol ba'i rkyen gyis 
[\[198a.3\]]gzugs kyi sems can dang /_de 'jug zhen pa'i rkyen gyis 'dod pa'i sems can no/_/lang ka'i bdag po grong khyer gsum gyi rkyen gyis/_/lus gsum bstan pa ni med pa dang /_rags pa dang /_pho mo dang /_ma ning ngo /_/lang ka'i bdag po 'dod 
[\[198a.4\]]pa'i rkyen gyis gang gi yab yum dang /_sras rgyud dang /_'dod pa lnga la longs spyod pa ltar snang ngo /_/de yang de bzhin gshegs pa'i yum du de bzhin gshegs pa nyid mdzad pa dang /_de bzhin gshegs pa'i sras su de bzhin gshegs pa mdzad 
[\[198a.5\]]de/_lhums su zhugs pa dang /_de na yang de kho na nyid gsang ba dam pa the tshom gcod pa dang /_slar log pa dang /_zhu ba dang /_zhu bar sdog pa dang /_gnang ba dang /_bye ba dang /_bye ba snyed du 'jug par mdzad do/_/lang ka'i bdag po grong khyer 
[\[198a.6\]]gsum gyi ched du bstan pa gsum ste/_de nyid kyi rkyen gyis theg pa chen po dang /_de 'dzin gyi rkyen gyis theg pa sna tshogs dang /_de 'jug gi rkyen gyis theg pa chung ngu snang bar mdzad do/_/lang ka'i bdag po grong khyer gsum gyi ched du ting nge 'dzin 
[\[198a.7\]]gsum snang ba ni 'di lta ste/_de nyid kyi ched du de bzhin nyid kyi ting nge 'dzin dang /_de 'dzin gyi ched du kun du snang gi ting nge 'dzin dang /_de 'jug gi ched du rgyu'i ting nge 'dzin to/_/lang ka'i bdag po grong khyer gsum gyi ched du mchod rten gsum snang 
[\[198b\]]
[\[198b.1\]]ba ni 'di lta ste/_thugs kyi mchod rten dang /_sku'i mchod rten dang /_gsung gi mchod rten no/_/lang ka'i bdag po grong khyer gsum gyi ched du dkyil 'khor gsum snang ba ni 'di lta ste/_rang bzhin gyi dkyil 'khor dang /_ting nge 'dzin gyi dkyil 
[\[198b.2\]]'khor dang /_gzugs brnyan gyi dkyil 'khor ro/_/lang ka'i bdag po grong khyer gsum gyi ched du sngags gsum snang ba ni 'di lta ste/_gsang sngags dang /_rig sngags dang /_gzungs sngags so/_/lang ka'i bdag po grong khyer gsum gyi 
[\[198b.3\]]ched du 'bras bu dang /_rkyen dang /_rgyu'o/_/lang ka'i bdag po de dag la sogs pa grong khyer gsum gyi ched du mdzad pa yongs su snang bar mdzad de/_de dag ni thugs kyi mdzad pa yongs su snang ba'o/_/sangs rgyas kun gyi dgongs pa 'dus pa'i mdo 
[\[198b.4\]]chen po las thugs kyi mdzad pa yongs su rdzogs pa'i le'u ste sum cu dgu pa'o//_//de nas yang gsang ba pa'i bdag pos lang ka'i bdag po la smras pa/_lang ka'i bdag po gzhan yang sangs rgyas kyi ched du yang dag pa'i gsang ba 'di yongs 
[\[198b.5\]]su gsung bar mdzad do/_/sangs rgyas rnams kyi dam pa ni/_/thams cad nyid las mi gzhan phyir/_/ci yang blang dor med pas na/_/rdo rje nam mkha' gdon mi za/_/lang ka'i bdag po yang rang sangs rgyas kyi ched du snang ba rdo rje bstan pa 'di gsung bar 
[\[198b.6\]]mdzad do/_/ngag gi rdo rje yi ge med/_/lus kyi rdo rje snang ston pa/_/gang gi yid ni 'dir bcug ste/_/gsang ba nyid du rab nges pa'o/_/lang ka'i bdag po yang gsang ba mchog gi bdag po des/_nyan thos kyi ched du bslab pa rdo rje mdzad pa 'di gsung 
[\[198b.7\]]ba mdzad do/_/sgo gsum rdo rje bye ba bcu/_/bsrung ba yongs su dag pa'i mtha'/_/zhi ba phyogs yid 'dir bcug ste/_/dam pa nyid du rab nges pa'o/_/lang ka'i bdag po yang skyes bu dam pa des rnal 'byor sems dpa'i ched du lta ba rdo rje gsang ba 
[\[199a\]]
[\[199a.1\]]'di gsung bar mdzad do/_/thams cad rnam rig 'khrul snang ba/_/gzhan med de nyid dam par yod/_/rnam shes gang yin 'dir bcug ste/_/gsang ba dam par rab nges pa'o/_/lang ka'i bdag po yang skyes bu dam pa des gang gi 
[\[199a.2\]]mtha' yongs su sel ba dag gi ched du nam mkha' rdo rje mdzad pa 'di gsung bar mdzad do/_/gang 'dir yod dang med pa yi/_/mtha' gnyis nges par rab bsal te/_/sems nyid gang yin 'dir bcug ste/_/dbu mar mi dmigs rab nges pa'o/_/
[\[199a.3\]]lang ka'i bdag po yang skyes bu dam pa des tshangs pa la sogs pa gang gti mug can gyi ched du gti mug rdo rjer mdzad pa 'di gsung bar mdzad do/_/'jig rten kun gyi gti mug las/_/byang chub sems kyi rdo rje 'byung /_/gti mug rdo rje yid bcug 
[\[199a.4\]]nas/_/gsang chen theg par rab nges pa'o/_/lang ka'i bdag po yang skyes bu dam pa des gu lang la sogs pa gang 'dod chags can gyi ched du chags pa rdo rje mdzad pa 'di gsung ba mdzad do/_/'jig rten g.yo rdul pho mo gang /_/ji snyed gu lang u ma 
[\[199a.5\]]nyid/_/chags pa rdo rje yid bcug nas/_/gsang chen theg par rab nges pa'o/_/lang ka'i bdag po yang skyes bu dam pa des bi snu la sogs pa gang zhe sdang can gyi ched du gsod pa rdo rje mdzad pa 'di gsung bar mdzad do/_/ji snyed g.yo rdul sems can rnams/_/
[\[199a.6\]]rdo rje mtshon chen gcig gis bsad/_/zhe sdang rdo rje yid bcug nas/_/rdo rje theg par rab nges pa'o/_/lang ka'i bdag po yang skyes bu dam pa des gnod sbyin la sogs pa gang phrag dog can gyi ched du 'khrug pa rdo rje mdzad pa 'di gsung bar mdzad do/_/sha za rtag 
[\[199a.7\]]tu gzhan 'dod spyod/_/kun sdom rdo rje go cha bgos/_/kun 'khrug rdo rje yid bcug nas/_/gsang chen snying por rab nges pa'o/_/lang ka'i bdag po yang skyes bu dam pa des klu la sogs pa gang phra ma can gyi ched du phra ma rdo rje mdzad pa 'di gsung bar mdzad do/_/
[\[199b\]]
[\[199b.1\]]rdo rje dam pa dbye ba'i mchog_/log lta yang dag lta dbye byas/_/phra ma rdo rje yid bcug nas/_/rdo rje gsang bar rab nges pa'o/_/lang ka'i bdag po yang skyes bu dam pa des lha ma yin la sogs pa gang nga rgyal can gyi ched du gdul dka' rdo rje mdzad pa 'di 
[\[199b.2\]]gsung bar mdzad do/_/rdo rje gdul dka' ma lus pa/_/gnon pa brtsegs pa'i ri bo che/_/nga rgyal rdo rje yid bcug nas/_/rdo rje theg par rab nges pa'o/_/lang ka'i bdag po yang skyes bu dam pa des srin po la sogs pa sha za rnams kyi ched du rngam pa rdo rje mdzad pa 
[\[199b.3\]]'di gsung bar mdzad do/_/rdo rje za ba ma lus pa/_/thams cad za bar byed pa nyid/_/rngam pa rdo rje yid bcug nas/_/theg pa chen por rab nges pa'o/_/lang ka'i bdag po yang skyes bu dam pa des mkha' 'gro la sogs pa gang /_/phra men ma dag gi ched du rdo rje a mr-i 
[\[199b.4\]]ta mdzad pa 'di gsung bar mdzad do/_/rdo rje bshang gci a mr-i ta/_/btung ba ma nges pa yi thabs/_/phra men rdo rje yid bcug nas/_/rdo rje gsang bar rab nges pa'o/_/lang ka'i bdag po yang skyes bu dam pa des mtha' yas rdo rje mdzad pa 'di gsung bar mdzad 
[\[199b.5\]]do/_/mtha' yas 'jig rten rdul snyed na/_/log rtog mi mthun rdul phran snyed/_/gnyen po rtog 'dul de snyed kyis/_/rdo rje theg chen dbyings su sbyor/_/mtha' yas g.yo rdul sna tshogs pa/_/gang la mos pa de gsungs pas/_/sems can rdo rje yid 
[\[199b.6\]]bcug nas/_/sems nyid theg can rab nges pa'o/_/lang ka'i bdag po de dag ni gsung gi mdzad pa gang gi ched du mdzad do/_/sangs rgyas kun gyi dgongs pa 'dus pa'i mdo chen po las gsung gi mdzad pa yongs su rdzogs pa'i le'u ste bzhi 
[\[199b.7\]]bcu pa'o//_//de nas gsang ba pa'i bdag po des lang ka'i bdag po la smras pa/_lang ka'i bdag po gzhan yang gang gi don du thabs ji ltar yang mdzad pa ni 'di lta ste/_gang gi yul tha dad mtha' yas pa'i phyir/_/mdzad pa yang tha dad 
[\[200a\]]
[\[200a.1\]]mtha' yas par snang ba ste/_/yul la la ni dag pas smin par mdzad do/_/la la ni ma dag pas smin par mdzad do/_/la la ni dag pa spangs pas so/_/la la ni gdams ngag gis so/_/la la ni bla 'khyal gyis so/_/la la ni 'jam 
[\[200a.2\]]pas so/_/la la ni rtsub pas so/_/la la ni gnyis kas so/_/la la ni 'jigs pas so/_/la la ni thar pas so/_/la la ni 'dam gyis so/_/la la ni 'khrugs pas so/_/la la ni 'thibs pas so/_/la la ni 'thabs pas so/_/la la ni non pas so/_/la 
[\[200a.3\]]la ni bsregs pas so/_/la la ni bslangs pas so/_/la la ni ma bslangs pas so/_/la la ni gnod pas so/_/la la ni mi gnod pas so/_/la la ni 'tshe bas so/_/la la ni mi 'tshe bas so/_/la la ni smad pas so/_/la la ni bstod pas so/_/la la ni 'gyod 
[\[200a.4\]]pas so/_/la la ni mi 'gyod pas so/_/la la ni 'thing slad kyis so/_/la la ni kha gsag gis so/_/la la ni nan tur gyis so/_/la la ni bzhabs pas so/_/la la ni byin pas so/_/la la ni blangs pas so/_/la la ni ci yang chog shes pas so/_/la la 
[\[200a.5\]]ni ming smos pas so/_/la la ni gzugs smos pas so/_/la la ni gzugs bstan pas so/_/la la ni smras pas so/_/la la ni spyos pas so/_/la la ni rgyan gyis so/_/la la ni sgras so/_/la la ni dris so/_/la la ni ros so/_/la la ni reg gis so/_/
[\[200a.6\]]la la ni chos kyis yongs su smin par mdzad do/_/la la ni gzugs yid du mi 'ong bas so/_/de bzhin du la la ni sgra dang /_dri dang /_ro dang /_reg yid du mi 'ong bas yongs su smin par mdzad do/_/gang la la ni thub pas so/_/la la ni rgyun mi 'chad 
[\[200a.7\]]par smra bas so/_/la la ni skad cig smra bas so/_/la la dag ni ci yang mi brjod pas so/_/la la dag ni dam pa mthong bas so/_/la la ni dam pa'i sgras so/_/la la ni bshes gnyen dam pa'i sgras so/_/la la ni mi rtog pas so/_/la la ni rtog pas so/_/la 
[\[200b\]]
[\[200b.1\]]la ni sdug bsngal bas so/_/la la ni bde bas so/_/la la ni bdag med pas so/_/la la ni bdag yod pas so/_/la la ni mngon spyod kyis so/_/la la ni zhi bas so/_/la la ni rgyas pas so/_/la la ni dbang gis so/_/la la ni mthar phyin pas so/_/la 
[\[200b.2\]]la ni dug gsum sdug bsngal myong bar 'gyur ba'i sgras smin par mdzad do/_/la la ni bde ba myong bar 'gyur ba'i sgras so/_/la la ni bde ba mi myong bar 'gyur ba'i sgras so/_/la la ni srid pa'i longs spyod spangs te/_dka' thub drag pos so/_/la la ni srid 
[\[200b.3\]]pa'i longs spyod blangs te 'jol nyog tu spyod pas so/_/la la ni bkag pa'i thabs kyis so/_/la la ni gang la yang ma reg pa'i thabs kyis so/_/la la ni bya ba rdzogs pa'i thabs kyis so/_/la la ni sbyin pas so/_/la la ni snyan pas so/_/la la ni mthun pas 
[\[200b.4\]]so/_/la la ni spyod pas so/_/la la ni nang yongs su gtong bas so/_/la la ni phyi yongs su gtong bas so/_/la la ni thams cad gtong bas so/_/la la ni thams cad chags pas yongs su smin par mdzad do/_/la la ni rnam par g.yeng bas so/_/la la 
[\[200b.5\]]ni nang du yang dag 'jog gis so/_/la la ni 'dod pa bkag pas so/_/la la ni 'dod pa spyod pas so/_/gang de ltar mos pa tha dad la spyod pa dang /_gzugs dang /_sgra dang /_lta ba dang /_thabs dang /_'dod pa dang /_don tha dad par bstan pas yongs su smin 
[\[200b.6\]]par mdzad do/_/lang ka'i bdag po de dag ni thabs kyis mdzad par rig par bya'o/_/sangs rgyas kun gyi dgongs pa 'dus pa'i mdo chen po las thabs kyi mdzad pa yongs su rdzogs pa'i le'u ste bzhi bcu gcig pa'o//_//de nas yang gsang ba pa'i 
[\[200b.7\]]bdag po des lang ka'i bdag po la smras pa/_lang ka'i bdag po gzhan yang gang gi ched du sku'i mdzad pa ni 'di lta ste/_ji ltar rdo rje sems dpa'i sprul pa 'jig rten du bkod pas thams cad kyi gzugs su snang ba des thams cad smin par mdzad pa de kho na'o/_/
[\[201a\]]
[\[201a.1\]]de ltar na gang gi ched du mdzad pa'i de bzhin gshegs pa'i dgongs pa'i sgo dang /_de bzhin gshegs pa'i gsung gi sgo dang /_de bzhin gshegs pa'i mdzad spyod kyi sgo dang /_de bzhin gshegs pa'i sprul pa'i mtha' dang /_de bzhin gshegs 
[\[201a.2\]]pa'i thabs rgya mtsho 'dra ba'i sprin phung la ni 'di 'am/_gcig ces gang la yang gzung du med do/_/de ci'i phyir zhe na/_lang ka'i bdag po 'di lta ste/_sems can mos pa tha dad pas/_/mtha' yas skye bo mgu dka' ba/_/rgyal bas kyang ni mi mgu bas/_/gang 
[\[201a.3\]]la 'ang mos pa mtha' yas gsungs/_/lang ka'i bdag po gang dam pa rnams de kho na nyid las ma g.yos par sems can gyi khams 'du shes mtha' thug pa med pa dang /_sgra dang /_gzugs dang /_spyod ma mtha' thug pa med pa rnams mi mkhyen pa 
[\[201a.4\]]dang /_ma gsan pa dang /_ma gzigs pa dang /_mi 'grel ba ni gang yang med do/_/de ci'i phyir zhe na/_thams cad nas thams cad du snying po byang chub nyid du ma 'dres par yongs su rdzogs pa'i phyir gang gi snying po byang chub na mi g.yo ba na mi rtog pa nyid 
[\[201a.5\]]dang /_sems can gang til 'bru na gnas pa de la ring ba dang /_nye ba dang /_gcig dang /_so so ma yin te/_de kho na nyid gcig pa'i phyir dbyings gcig tu gnyis su med par gnas so/_/lang ka'i bdag po de dag ni gang gi ched du de bzhin gshegs 
[\[201a.6\]]pa'i sku'i mdzad pa ched du mdzad pa'o/_/sangs rgyas kun gyi dgongs pa 'dus pa'i mdo chen po las sku'i mdzad pa yongs su rdzogs pa'i le'u ste bzhi bcu gnyis pa'o//_//theg pa chen po nges par 'byung ba'i tshul las gang gi ched du mdzad pa na yang 
[\[201a.7\]]byung ba'i gtam rgyud brjod pa'i chos kyi phyag rgya ye shes rnam par bgros pa ste byung tshul bstan pa dgu pa'o//_//de nas yang lang ka'i mnga' bdag byang chub sems dpa' sems dpa' chen po des sngon du byung ba'i tshig bcu gnyis pa'i bcu pa'i lung chen 
[\[201b\]]
[\[201b.1\]]nges par bstan pa na yang byung zhes byung ba'i dri ba yongs su dris pa/_kye gsang ba'i bdag po nyid kyis theg pa chen po gsang ba dam po byung ba'i tshul ston pas lung bstan pa gtam rgyud du brjod pa'i skabs su lung chen nges par bstan pa na yang byung zhes 
[\[201b.2\]]bkod pa de ji lta zhig tu lung bstan te grags pa lags/_gsang ba pa'i bdag pos smras pa/_lang ka'i bdag po gang dri ba de ni legs so/_/shin tu legs so/_/rab tu legs so/_/de ni 'di ltar 'khor ba thog ma med pa'i dbyings su bskal pa thog 
[\[201b.3\]]ma dang tha ma med pa'i skabs la sangs rgyas thog ma dang tha ma med par gang gi sgron mar snang ba dag gi thabs gcig gi bya bas gang phyogs gcig tu phan pa nyid du bya ba yongs su smin par byas te/_thabs dam pas gar phyogs med par phan pa 
[\[201b.4\]]nyid du yongs su smin par bya ba dag gang gi rjes su gang 'gro bar dam bcas pa nyid des byung zhing snang bar lung bstan pa de yongs su grags par 'gyur gyi/_sgron ma gang gis nyid kyi yul snang ba las ma gtogs pa thams cad snang ba ni ma yin pa'i phyir 
[\[201b.5\]]ro/_/lang ka'i bdag po lung bstan pa de yang ji lta ji ltar 'di lta ste/_bskal pa thog ma med pa la/_/ji snyed gang 'byung brjod mi lang /_/skabs las gcig byung 'dir brjod kyis/_/dam bcas go cha bgos khyod nyon/_/bskal pa kun bkod bya ba la/_/
[\[201b.6\]]sangs rgyas bye ba phrag brgya 'byung /_/kun gyi tha mar byung ba yi/_/bder gshegs mngon 'byung rgyal po des/_/'khor gyi nang du lung bstan pa/_/'jig rten gcig gam gling gcig tu/_/bskal pa gcig gi gnas skabs la/_/yul gcig rdo rje gdan 
[\[201b.7\]]gcig tu/_/mdzad pa mthar phyin sangs rgyas gnyis/_/'byung bar yang dag ngas ma mthong /_/byung na mi srid chos dang 'gal/_/sangs rgyas mya ngan 'das 'og tu/_/rmad 'byung gsang ba'i snying po nyid/_/rgya cher grags par 'gyur ro zhes/_/sangs rgyas kun 
[\[202a\]]
[\[202a.1\]]gyis lung chen ston/_/ji ltar 'di yang de bzhin te/_/nga ni mi bzhugs 'das 'og tu/_/kun gyi dgongs pa 'dus pa nyid/_/brgya mthar 'dul ba snang bar 'gyur/_/de skad dam pa de lung bstan/_/gzhan yang bskul ba chen po nyon/_/bskal 
[\[202a.2\]]pa mtha' yas bya ba la/_/sangs rgyas sum khri lnga stong 'byung /_/kun gyi tha mar 'byung ba yi/_/sangs rgyas 'od mtha' yas pa des/_/'khor gyi nang du lung bstan pa/_/khri phrag phyed dang bzhi 'byung ba'i/_/sangs rgyas snga ma 'das rnams kyis/_/smin byas ma smin gang 
[\[202a.3\]]ched du/_/dam pa byung bar lung bstan bzhin/_/'dir yang yongs su gzung bar gyis/_/nga 'das na ni mi snang na/_/brgya phrag gcig na don snang 'gyur/_/drag shul can gyis byin lung bstan/_/bskul ba chen po gzhan yang nyon/_/bskal pa grags ldan bya ba la/_/
[\[202a.4\]]sangs rgyas bzhi khri drug stong byung /_/kun gyi tha mar byung ba yi/_/sangs rgyas kun gyi bshes gnyen des/_/'khor gyi nang du lung bstan pa/_/stong phrag bzhi bcu drug byung ba'i/_/dam pa de bzhin gshegs rnams kyis/_/gang gi ched du lung bstan bzhin/_/nga ni 
[\[202a.5\]]bde bar gshegs phyi na/_/brgya phrag [{]bcwa [,]bco [}]lngar gyur pa na/_/'bras bu chub par snang ba yi/_/rdul bral dri med dam pa nyid/_/mchog gi zhing khams dam pa 'dir/_/snang ba thob pa'i skal ldan can/_/bram ze shes pa mo zhig la/_/gnod 'dul nyid kyis grags 
[\[202a.6\]]par 'gyur/_/gzhan yang bskul ba chen po nyon/_/bskal pa bzang rgyan bya ba la/_/sangs rgyas bye phrag brgyad cu byung /_/de dag mtha' zad byung ba yi/_/sangs rgyas bzang rgyan dpal gyis kyang /_/'khor gyi nang du lung bstan pa/_/bye phrag brgyad cu byung ba yi/_/
[\[202a.7\]]de bzhin gshegs pa snga ma yis/_/theg pa 'byung bar lung bstan bzhin/_/nga yi snang ba 'di nub nas/_/brgya phrag phyed kyi dus dag la/_/'di tshe gcig la 'grub pa yi/_/chos kyi me long dam pa zhig_/nga 'das gling gi 'jig rten 'dir/_/'byung ba'i dge 
[\[202b\]]
[\[202b.1\]]slong skal ldan can/_/nyi ma'i snying po bya ba la/_/bstan pa'i char chen phab nas ni/_/kun du mthun par grags par 'gyur/_/gzhan yang bskul ba chen po nyon/_/bskal pa rdzogs ldan bya ba la/_/sangs rgyas bye ba phrag brgya byung /_/de kun mthar zad byung 
[\[202b.2\]]ba yi/_/sangs rgyas dkon mchog dpal gyis kyang /_/'khor gyi nang du lung bstan pa/_/bye ba phrag brgya byung ba yi/_/de bzhin gshegs pa de rnams kyis/_/nges pa dam par lung bstan bzhin/_/nga snang mi gnas de rjes la/_/lo ni brgyad cu rtsa gnyis la/_/
[\[202b.3\]]gsang 'dus theg chen snying po 'di/_/byang chub snying po can zhes pa'i/_/sa le gser gling bya ba der/_/rgyal po bde skyob skal yod la/_/las dang thugs rje mthun pa yi/_/chos kyi mig gcig 'bye 'gyur te/_/rigs ldan kun gyis thob par 'gyur/_/
[\[202b.4\]]bskul ba chen po gzhan yang nyon/_/bskal pa bzang po 'di nyid la/_/sangs rgyas brgya phrag bcu 'byung ba'i/_/bzhi par byung ba'i sgron ma nyid/_/thub pa'i dbang po de nyid kyis/_/'khor gyi nang du lung bstan pa/_/bye phrag brgyad cu rtsa bzhi yi/_/mngon 
[\[202b.5\]]rdzogs rgyal po de nyid kyis/_/gang gi phyogs dag smin byas nas/_/theg chen rdo rje snying po nyid/_/rgya cher grags par 'gyur ro zhes/_/kun gyi lung chen bstan pa bzhin/_/nga ni 'di nas mi snang nas/_/lo ni brgya dang bcu gnyis na/_/lha gnas gsum du 
[\[202b.6\]]grags pa yi/_/bstan pa'i snying po dam pa zhig_/'dzam gling shar gyi phyogs mtshams kyi/_/mi las skal ldan rigs can de/_/rgyal po dza zhes bya ba la/_/sngon du ltas snang gnang 'gyur ba/_/drag shul can zhes bya ba'i rtse/_/grogs kyi sems dpa' 
[\[202b.7\]]dman pa'i lus/_/lang ka'i bdag po la sogs la/_/lag na rdo rje snang bar 'gyur/_/dam pas de skad lung bstan gnang /_/de la sogs pa mtha' yas par/_/thog ma tha ma med pa'i bar/_/de lta de ltar grags pa yin/_/gsang ba pa'i bdag pos de skad 
[\[203a\]]
[\[203a.1\]]ces gsungs pas lang ka'i bdag po la sogs pa'i dman pa'i lus kyi sems dpa' rnams nges par yi rangs par gyur to/_/sangs rgyas kun gyi dgongs pa 'dus pa'i mdo chen po las rjes su byung bar lung bstan pa'i le'u ste bzhi bcu 
[\[203a.2\]]gsum pa'o//_//theg pa chen po nges par 'byung ba'i tshul las lung chen nges par bstan pa na yang byung zhes bya ba'i gtam rgyud brjod pa'i chos kyi phyag rgya'i ye shes rnam par bgros pa ste byung tshul bstan pa bcu pa'o//_//de nas yang lang 
[\[203a.3\]]ka'i bdag po byang chub sems dpa' sems dpa' chen po des/_sngon du byung ba'i tshig bcu gcig pa'i dri ba yongs su dris pa/_kye gsang ba pa'i bdag po nyid kyis theg pa chen po gsang ba dam pa 'byung ba'i tshul ston pas lung bstan pa gtam rgyud du 
[\[203a.4\]]brjod pa'i skabs su las rgyud yongs su gcod pa na yang byung zhes bkod pa de ji lta bu zhig tu grags shing byung ba lags/_gsang ba pa'i bdag pos smras pa/_lang ka'i bdag po gang gi dri ba de ni 'di lta ste/_gang zhig 'degs pa'i yul rnams 
[\[203a.5\]]las/_/gsum du nges par snang ba ni/_/'dod la zhen dang nges par 'byung /_/gdul dka' drag po gdul bya gsum/_/gang gis 'degs pa'i rtsal gsum ni/_/'khor lo rgyun dang don dam nges/_/cho 'phrul mngon par 'byung ba gsum/_/rang bzhin ye 
[\[203a.6\]]nas snang ba yin/_/ji ltar 'degs pa'i thabs rnams ni/_/bsam gyis mi khyab gsum nyid du/_/snang ba de nyid gang yin pa/_/rang bzhin shugs dang gnyen po'i thabs/_/las rgyud gcod pa 'ba' zhig go_/'khor lo rgyun du snang ba yang /_/ye nas 
[\[203a.7\]]sangs rgyas grags pa lngar/_/gdul bya 'dul byed thams cad kun/_/lngar byung lngar snang lngas 'dul sgrol/_/skyed dang 'tsho dang brten pa'o/_/rgyu dang rkyen dang gnas pa yi/_/mi rtog ngang gis kun 'byung ba/_/med la mi zad rnam pa gsum/_/gang gi dbyings 
[\[203b\]]
[\[203b.1\]]dang mngon sum pa/_/bdag nyid chen po de nyid ni/_/thams cad du yang sangs rgyas med/_/lang ka'i bdag po 'di lta ste/_/gang bdag dbyings su sangs rgyas pa/_/chen po lngar snang gang 'di dag_/'byung ba rgyun gyi bcom ldan 'das/_/thugs rje rtag pa'i 
[\[203b.2\]]sangs rgyas te/_/rang bzhin kun la khyab par gnas/_/ji ltar 'dod dang 'dod par snang /_/snang srid ston pa'i sgron mar grags/_/'byung ba rgyun gyi rtag pa ste/_/rang bzhin stong pas mdzad par ston/_/lang ka'i bdag po gzhan yang gang /_/mngon sum pa 
[\[203b.3\]]yi sangs rgyas ni/_/mkha' dbyings kun du mu med dbyings/_/khams gsum dngos dang dngos med kun/_/phyogs mtshams kun gyi lus dang gnas/_/kun gyi go skabs stong yod gnas/_/'gro dang mi 'gro'i rten sa ni/_/dngos po thams cad skye 'byung 
[\[203b.4\]]gnas/_/kun la dga' bar sbyor ba ni/_/bskal pa'i 'khor lo gcig tu gnas/_/gnyen sdug gzhan skyed rang bzhin gsal/_/gyes 'dzin mi ldog rgyun mi 'chad/_/dgon dung kun rlan rnam par g.yo/_/bskal pa'i 'khor lo gcig tu gnas/_/kun 
[\[203b.5\]]smin mun sel kun ston snyoms/_/sreg mnyen kha dog gsal byung ba/_/bcud 'dzin yongs su rtas snang ba/_/bskal pa gcig gi 'khor lor gnas/_/mi gnas thogs med shugs kyis 'byung /_/gzugs med gzugs kyi mthu bas drag_/yang 
[\[203b.6\]]g.yo khyab 'jug kun gyi rten/_/bskal pa 'khor lo gcig tu gnas/_/lang ka'i bdag po 'di lta ste/_/bdag nyid chen po'i sangs rgyas ni/_/kun shong yel 'phyo kun du bzang /_/kun theg lhun stug ye shes gzugs/_/kun sdud mnyam sbyor ting nge 
[\[203b.7\]]'dzin/_/sgrib sel lhag mthong shes rab 'bar/_/thogs med ma rmongs shes bya rdzogs/_/lang ka'i bdag po gzhan yang ni/_/de nyid yin pa'i sangs rgyas ni/_/nam mkha' rnam par snang ba mdzad/_/sa ni mi g.yo rdo rje 'dzin/_/me nyid rin chen 
[\[204a\]]
[\[204a.1\]]'byung bar ldan/_/chu ni mnyen gsal snang mtha' yas/_/rlung ni kun 'byed gdon mi za/_/lang ka'i bdag po 'di lta ste/_/gang 'dir sangs rgyas med pa ni/_/thams cad stong par ye sangs te/_/des khyab ma 'dres sangs rgyas nyid/_/
[\[204a.2\]]ma bcos ye nas sangs rgyas pa/_/'byung ba chen po bcom ldan 'das/_/lang ka'i bdag po de dag ni/_/'khor lo rgyun gyi theg pa ste/_/ngang gis rgyun gyi 'khor lor 'byung /_/brtan g.yo kun la rang bzhin gnas/_/lang ka'i bdag po gzhan yang 
[\[204a.3\]]gang /_/don dam nges pa'i theg pa ni/_/gsum du nges par snang ba ste/_/kun 'byung 'dren dang dka' thub rig_/dbang sgyur thabs kyi theg pa'o/_/gang 'dir 'dren pa 'di lta ste/_/yul gsum nges par snang ba ni/_/tha ma 'bring dang rab tu snang /_/
[\[204a.4\]]tha ma'i yul du gyur pa ni/_/shin tu ya nga'i las spangs te/_/yid 'ong 'dul ba'i tshul bzung nas/_/rang gi rtsa ba der bsgrun pa/_/so sor thar pa'i lam du snang /_/'bring gi yul du gyur pa ni/_/'di kun rten cing 'brel byung la/_/bdag med chos 
[\[204a.5\]]gcig med mthong bas/_/brjod med sprul pa'i chos rnams ston/_/rang gi rtsal gyis bder gnas pa'o/_/rab kyi yul du gyur pa ni/_/bdag med byams snyoms rtog las 'das/_/yul med ma skyes phyogs dang bral/_/sa dang rnam thar bder 
[\[204a.6\]]bsgrun pas/_/dngos med ngo bo nyid sku thob/_/lang ka'i bdag po gzhan yang gang /_/dka' thub rig byed theg pa ni/_/'di yi yul gyis gsum nyid de/_/tha ma dag la snang ba ni/_/dka' thub sdom dang brtul zhugs dag_/mnyam nyid mi 
[\[204a.7\]]g.yo skye med la/_/bkur 'os 'dun pa'i tshul bzung nas/_/rigs kyi rdo rje 'dzin gnas pa'o/_/'bring la rnam par snang ba ni/_/bya ba dag pa'i las spyad de/_/rnal 'byor ting 'dzin mar ldan na/_/mi g.yo'i sems pas mngon sum du/_/rigs 
[\[204b\]]
[\[204b.1\]]bzhi rdo rje 'chang gnas pa'o/_/rab la nges par snang ba ni/_/sems nyid yul la rtsal rdzogs te/_/yul nyid rig pas mngon mthong na/_/de nyid der ni mngon byas nas/_/rdo rje rigs 'chang gnas pa'o/_/lang ka'i bdag po gzhan yang gang /_/dbang 
[\[204b.2\]]sgyur thabs kyi theg pa yang /_/yul gyis rnam pa gsum snang ba/_/bskyed dang rdzogs dang yongs su rdzogs/_/tha ma bskyed pa gang snang ba/_/thabs dang shes rab rnam dag las/_/bsten pa lnga la sogs pa'i chos/_/rgyal ba lnga las rdzogs sangs 
[\[204b.3\]]rgyas/_/rnal 'byor rtsal chen rdzogs pa'i sa/_/'bring la rdzogs par gang snang ba/_/mnyam pas mnyam pa'i don mthong na/_/mnyam rdzogs yul shes dbyings ye shes/_/kun rig kun rdzogs kun du snang /_/chos nyid mi 'gyur bdal ba'i sa/_/
[\[204b.4\]]rab la yongs su rdzogs pa ni/_/ye shes dbyings zhes bya ba'i don/_/tha snyad tsam du rtogs chud nas/_/rtsal med rdzogs bral bsam yul 'das/_/thams cad rdzogs pa'i spyir chib sa/_/lang ka'i bdag po gzhan yang gang /_/cho 'phrul mngon 
[\[204b.5\]]byung theg pa yang /_/yul gyi rnam pa gsum snang ba/_/zhen dang rmongs dang 'khrug pa yi/_/las ngan 'du shes ngan pa rnams/_/rgyun gcad bsgyur ba'i phrin las ni/_/srid gsum dra ba'i 'khor lo dag_/las kyi 'khor lo rgyun bcad phyir/_/dam 
[\[204b.6\]]pa'i 'khor lo bskor byas nas/_/bskal pa'i 'khor lo gcod par 'gyur/_/ci phyir sems can kha cig ni/_/chags pas zhen cing gdung bar 'gyur/_/gang tshe sems can kha cig ni/_/shin tu rmongs shing 'thibs par 'gyur/_/gang gis sems 
[\[204b.7\]]can kha cig ni/_/shin tu khro gtum gdug par 'gyur/_/'di ltar dug gsum smin pa la/_/gang gis phan par mi 'gyur te/_/mi rtag mtshan nyid bstan nas kyang /_/las ngan las rgyud gcad pa'i phyir/_/rang bzhin cho 'phrul mngon 'byung ba/_/
[\[205a\]]
[\[205a.1\]]khros na za byed lnga khros pas/_/ma lus bsgral nas stongs mdzad phyir/_/nam mkha' khro bo za byed che/_/thams cad thim pas stongs par mdzad/_/de bzhin nyid du bsgral ba'i mchog_/srid zhi 'tsho bral bskal pa yis/_/zhen pas chags 
[\[205a.2\]]pa'i las rgyud gcod/_/bzod ldan rmongs pa'i bskal pa yis/_/sems dang yid kyi las rgyud gcod/_/thabs 'dzin mtshon cha'i bskal pa yis/_/dngos po dngos po thams cad gcod/_/lhag mthong me yi bskal pa yis/_/nyon mongs dngos po thams 
[\[205a.3\]]cad sreg_/zhi gnas chu yi bskal pa yis/_/nyon mongs dri ma thams cad 'khru/_/thogs med rlung gi bskal pa yis/_/shes bya thams cad kun du bskyod/_/shes rab nam mkha'i bskal pa yis/_/mtshan ma'i rgas rgud thams cad stongs/_/las 
[\[205a.4\]]ngan myur du rgyun bcad na/_/gnas ngan dag las myur du sgrol/_/thabs dang theg pa gang dag las/_/tha ma'i tha ma yin par bshad/_/snyigs mar gyur pa'i skabs rnams su/_/'dul ba rnam gnyis nub pas na/_/nyon mongs rnams ni dngos por snang /_/
[\[205a.5\]]'das nas nub po zhes pa la/_/ma 'das ma nub de nyid ni/_/dus der shugs kyis 'dul ba yin/_/lang ka'i bdag po de ltar na/_/'di kun gsang ba dam pa yi/_/dbyings las gar yang ma g.yos shing /_/stong pa kho na'i dbyings nyid las/_/stong pa'i 
[\[205a.6\]]chos rnams byung bar zad/_/stong nyid gsang ba de kho na/_/theg chen gsang ba de nyid do/_/gsang ba'i bdag pos de skad ces brjod pas lang ka'i bdag po la sogs pa dman pa'i lus kyi sems dpa' rnams thams cad gsang ba dam pa nyid du nges pa'i som 
[\[205a.7\]]ni med par gyur to/_/sangs rgyas kun gyi dgongs pa 'dus pa'i mdo chen po las cho 'phrul sngon byung gi le'u zhes bya ste bzhi bcu bzhi pa'o//_//theg pa chen po nges par byung ba'i tshul las las rgyud yongs su gcod pa na yang byung bya ba'i gtam rgyud 
[\[205b\]]
[\[205b.1\]]brjod pa chos kyi phyag rgya'i ye shes rnam par bgros pa ste byung tshul bstan pa bcu gcig pa'o//_//bam po bdun par zug pa/_de nas yang lang ka'i bdag po byang chub sems dpa' sems dpa' chen po des sngon byung ba'i tshig bcu gnyis pa'i 
[\[205b.2\]]tha ma dgongs pa rnam par bgro ba na yang byung zhes snang ba'i dri ba yongs su dris pa/_kye gsang ba pa'i bdag po nyid kyis theg pa chen po gsang ba dam pa byung ba'i tshul ston pas lung bstan pa gtam du brjod pa'i skabs su dgongs pa rnam par bgro ba na 
[\[205b.3\]]yang byung zhes bkod pa de lta zhig tu bgros te grags pa lags/_smras pa/_lang ka'i bdag po gang yongs su dri ba de ni 'di ltar zab pa/_ches zab pa/_'di ltar dka' ba/_ches dka' ba/_rtog ge'i spyod yul ma yin pa/_brtag par rab tu dka' 
[\[205b.4\]]ba/_dpag pa las 'das pa ste/_gang rgyud yongs su dag pa'i sangs rgyas dang /_gang sa la gnas pa rnams kyis kyang rab tu bgro bar mi nus pa yin na bdag gis yongs su bgro bar lta ci smos te/_gang gi spyod yul yang ma yin no/_/de skad 
[\[205b.5\]]ces smras pas/_lang ka'i bdag po des 'di skad ces smras so/_/kye skyes bu chen po gsang ba'i bdag po nyon mongs par snang ba'i 'gro ba rnams la phan pa dang snying brtse ba nyid du bgyi ba'i slad du mi chen po rnams kyi spyod yul/_chos thams cad 
[\[205b.6\]]mngon par rdzogs par sangs rgyas pa/_gang du ma bkag pa'i chos nyid du longs spyod pa/_thabs kyi theg pa chen po dgongs pa dam pa de kho na nyid de rnam par bgro zhing smra ba'i seng ge khyod kyis phyin ci ma log par bgro ba'i dus la bab bo/_/skyes bu 
[\[205b.7\]]chen po shin tu rab tu dus la bab bo/_/nges pa dam par bgro ba'i dus la bab bo/_/de ci'i slad du zhe na/_skyes bu chen po khyod ni de bzhin gshegs pa thams cad kyi bka' gsang ba chen po'i bdag por dbang gis dbang bskur ba lags te/_gang 
[\[206a\]]
[\[206a.1\]]rmongs pa rnams go 'byed pa dang /_gang 'thoms pa drang ba'i thabs sprin phung gi dra bas thams cad bde blag tu drang ba'i slad du dgongs pa dam pa'i lus dgrol du gsol zhes bskul ba las/_gsang ba pa'i bdag po des 'di skad ces 
[\[206a.2\]]smras so/_/bskul ba'i go cha chen po khyod/_/kun la rab tu brtse ba'i phyir/_/gang la bskul bar khyod brtson na/_/bgro ba gleng bslang legs so legs/_/'di ltar 'di skad bdag nyid kyis/_/nges pa'i don de kho na nyid/_/thos pa snang ba'i dus gcig 
[\[206a.3\]]na/_/thams cad nam mkha' lta bu las/_/rab byung rang snang nyid du thos/_/gsang ba'i tshig ni 'di skad du/_/thos par gyur pa'i dus gcig na/_/mthun 'jug thabs kyi cha mthun du/_/bstan nas drang ba'i thabs su thos/_/lung gi gtan tshigs 'di 
[\[206a.4\]]skad du/_/bdag gis thos pa'i dus gcig na/_/ldem dgongs sbyor ba'i tshul nyid kyis/_/bstan nas bkri ba'i thabs su thos/_/'dod rkyen tshig ni 'di skad du/_/rtogs par gyur pa'i dus gcig na/_/'dod chen pa la 'dod pa ni/_/thabs kyis 
[\[206a.5\]]drang ba nyid du thos/_/gsang sngags rdo rje nam mkha' che/_/tshig gi spyod yul ma yin pas/_/brjod pas rtogs par mi nus te/_/bdag gis bgro bar rab tu dka'/_/dpe'am tshad ma'am gtan tshigs sam/_/rjes su dpag pa'i shes rab kyis/_/
[\[206a.6\]]rtogs par nus pa ma yin te/_/dmus long mkha' la mthos 'jal 'dra/_/'on kyang bka' yi gnyer gtad cing /_/log zhen thabs kyis drang ba dang /_/bskul ba khyod kyi dam tshig kyang /_/sngon gyi go cha gyon pa'i mthus/_/ma rtogs pa rnams tshig 
[\[206a.7\]]tsam gyis/_/mtshon nas rnam grol sa dag la/_/brgyud de drang ba'i thabs nyid du/_/ci rigs tsam du bgro bar bya/_/rang bzhin ye nas sangs rgyas pa/_/mthong dang ma mthong rnam gnyis la/_/dman pa'i skabs na de mthong min/_/mthong ba dam pa'i skabs 
[\[206b\]]
[\[206b.1\]]na'o/_/mthong ba mngon thos rnam gnyis la/_/mthar phyin dam pa mngon sum pa/_/blo gros rnal 'byor spyod yon can/_/thos pas mthong bar 'gyur phyir ro/_/stug po bkod pa'i rgyal ba yang /_/chos sku snying por gyur pas na/_/de yi 'gro ba mi smin phyir/_/
[\[206b.2\]]gzugs sku bstan nas tshig lam brjod/_/'das dang ma 'ongs da ltar gyi/_/dpag tu med pa'i dus rnams su/_/rgyal ba rnams kyi dgongs pa gang /_/ji ltar rnam par bgros pa nyon/_/lang ka'i bdag po 'di lta ste/_/dam pa rnams kyi dgongs pa la 'jug 
[\[206b.3\]]par 'dod na mdzod du 'jug par bya'o/_/rang bzhin ma bcos par bya'o/_/ljon shing bskyed par bya'o/_/dam par 'jug par bya'o/_/sgron ma bsrel bar bya'o/_/khyad par du 'gro bar bya'o/_/yul la 'jug par bya'o/_/me long brtag par bya'o/_/mthun par 'jug par 
[\[206b.4\]]bya'o/_/nad gso bar bya'o/_/smras pa/_gsang ba pa'i bdag po chos kyi rnam grangs bcu po de dag ji ltar yongs su shes par bgyi/_smras pa/_lang ka'i bdag po chos kyi rnam grangs bcu po de dag las dang po dam pa rnams kyi mdzod du 'jug par bya na sgo gsum 
[\[206b.5\]]nas zhugs pas gang med la mi zad pa'i mdzod du 'jug pa nyid do/_/smras pa/_gsang ba pa'i bdag po sgo gsum gang lags/_smras pa/_lang ka'i bdag po sgo gsum 'di lta ste/_spyod pas 'dren pa'i sgo dang /_thabs kyi sbyor sgo dang /_nges pa'i gsang sgo 
[\[206b.6\]]dang gsum mo/_/smras pa/_gsang ba pa'i bdag po sgo de dag gang gis 'byed pa lags/_smras pa/_lang ka'i bdag po sgo de dag ni lde mig gsum gyis 'byed par rig par bya ste/_gsum gang zhe na/_'di lta ste/_'byed pa dang /_'grol ba dang /_'byin pa'o/_/
[\[206b.7\]]lang ka'i bdag po de yang 'di lta ste/_yan lag drug dang /_mdo bzhi dang /_rtsa ba gsum gyi lde mig gis/_/rgyal ba kun gyi dgongs pa'i mdzod/_/nges par 'byed ces rgyal bas bshad/_/lang ka'i bdag po de la spyod pa'i 'dren sgo lde mig gsum gyis 
[\[207a\]]
[\[207a.1\]]'byed pa ni 'di lta ste/_yan lag drug dang /_mdo bzhi dang /_rtsa ba gsum mo/_/de la yan lag drug gang zhe na/_rgyu'i yan lag dang /_sbyor ba'i yan lag dang /_'bras bu'i yan lag dang /_dngos gzhi'i yan lag dang /_bzung ba'i yan 
[\[207a.2\]]lag dang /_mtshan nyid kyi yan lag go/_/de la rgyu'i yan lag gang zhe na/_'di lta ste/_'byung ba'i yan lag dang /_smin pa'i yan lag go_/lang ka'i bdag po de la 'byung ba'i yan lag gang zhe na/_gang yongs su tshogs na brjod pa 'byung ba nyid la 
[\[207a.3\]]bya ste/_tshad ma dang /_blo gros dang /_'dzin pa dang /_mchod rten dang /_'dus pa dang /_nges pa'o/_/smin pa'i yan lag ni gang dam par smin pa'i rgyu ste/_gang zhe na 'di lta ste/_byang chub kyi yan lag dang /_lam gyi yan lag go/_/lang ka'i bdag po sbyor 
[\[207a.4\]]ba'i yan lag ni yul la sbyor ba ste/_gang blo'i yul la sbyor ba dang /_snying rje'i yul la sbyor ba'o/_/lang ka'i bdag po de la blo'i yul sbyor ba ni gang blo gros 'byung ba'i rtsa ba gleng slong ba la sbyor ba dang /_blo gros rnyed pa'i rtsa ba sa'i khyad par la sbyor 
[\[207a.5\]]ba dang /_blo gros nges pa'i rtsa ba rnam par thar pa la sbyor ba dang /_blo gros gzhag pa'i rtsa ba de kho na nyid la sbyor ba'o/_/lang ka'i bdag po snying rje'i yul la sbyor ba yang 'di lta ste/_gang gi rgyu la sbyor ba dang /_'bras bu la sbyor ba dang /_de dag rang 
[\[207a.6\]]bzhin la sbyor ba'o/_/lang ka'i bdag po de la 'bras bu'i yan lag ni gang dang 'brel ba'i dgos ched dam pa 'byung ba ste/_thob pa dam pa de kho na nyid do/_/lang ka'i bdag po de la dngos gzhi'i yan lag ni gang gi dgongs pa nges par 'grel pa ste/_
[\[207a.7\]]gang zhe na/_'di lta ste/_gang la chos rnams kyi dngos gzhi gsum du bsdu ba ste/_gsum gang zhe na/_rang bzhin gyi dngos gzhi dang /_rtsa ba'i dngos gzhi dang /_thams cad kyi dngos gzhi'o/_/lang ka'i bdag po de la rang bzhin gyi dngos gzhi gang zhe na/_
[\[207b\]]
[\[207b.1\]]'di lta ste/_thos pa dang /_dong ba dang /_gzung ba dang /_chub pa'o/_/lang ka'i bdag po rtsa ba'i dngos gzhi gang zhe na/_'di lta ste/_gdags pa dang /_spyod pa dang /_skye ba dang /_gnas pa dang /_bde ba dang /_nyon mongs pa dang /_yongs su byang ba 
[\[207b.2\]]dang /_sna tshogs dang /_byed pa dang /_bya ba dang /_rgyan no/_/lang ka'i bdag po thams cad kyi dngos gzhi gang zhe na/_kun nas nyon mongs pa la snang ba 'di lta ste/_bsdu ba dang /_'jug pa dang /_gang zag dang /_chos so/_/yongs su dag pa las 
[\[207b.3\]]snang ba ni 'di ltar 'dogs pa dang /_rtsol ba dang /_gnas dang /_bde ba dang /_thabs dang /_shes pa dang /_shes pa'i gnas dang /_nan tan dang /_nga rgyal med pa dang /_bag chags dang /_mngon du bya ba dang /_bsgom pa dang /_snying po dang /_
[\[207b.4\]]rnam pa dang /_dmigs pa dang /_dpyod pa dang /_g.yeng ba dang /_mi g.yeng ba dang /_btsal ba dang /_yon tan dang /_brtan pa dang /_bsdu ba dang /_phyogs bsdu ba dang /_rtogs pa dang /_thob par bya ba dang /_spyir phyin pa dang /_yongs su bri ba'o/_/lang 
[\[207b.5\]]ka'i bdag po de dag ni dngos gzhi'i yan lag ces bya'o/_/lang ka'i bdag po de la gzung ba'i yan lag gang zhe na/_'di lta ste/_blang ba dang /_pha ma pa dang /_ltung ba dang /_rang bzhin dang /_med pa'i rang bzhin dang /_'byung ba dang /_yongs su gtang ba 
[\[207b.6\]]kho nar shes par bya ste/_lang ka'i bdag po de dag ni gzung ba'i yan lag ces bya'o/_/lang ka'i bdag po de la mtshan nyid kyi yan lag gang zhe na/_'di lta ste/_kun rdzob dang /_dam pa dang /_dmigs pa dang /_rnam pa dang /_rang bzhin dang /_
[\[207b.7\]]'bras bu dang /_bsnyad pa dang /_bar du gcod pa dang /_mthun pa dang /_nyes dmigs dang /_yon tan no/_/lang ka'i bdag po de la kun rdzob gang zhe na/_'di lta ste/_gang zag dang /_brtags pa dang /_las su bstan pa'o/_/lang ka'i bdag po de la 
[\[208a\]]
[\[208a.1\]]dam pa gang zhe na/_'di lta ste/_bral ba dang /_brtan pa dang /_rdzogs pa'o/_/dmigs pa ni thams cad du bstan pa'o/_/rnam pa ni thams cad du brtags pa ste/_bden pa dang /_gzhag pa dang /_nyes pa dang /_yon tan dang /_tshul 
[\[208a.2\]]dang /_'jug pa dang /_rigs pa dang /_bsdus pa dang /_rnam par spros pa'o/_/lang ka'i bdag po de la bden pa ni gang zhe na/_de kho na nyid gang yin pa'o/_/gzhag pa ni gang zag dang /_brtags pa dang /_gcig pa dang /_dbye ba dang /_dri ba dang /_
[\[208a.3\]]gzhag pa dang /_rnam par gzhag pa dang /_gsang ba dang /_bsnyad pa dang /_lung bstan pa gzhag pa'o/_/lang ka'i bdag po nyes pa gang zhe na/_kun nas nyon mongs pa'i rnam grangs so/_/yon tan gang zhe na/_yongs su byang ba'i rnam grangs so/_/lang 
[\[208a.4\]]ka'i bdag po tshul gang zhe na/_don dang /_thob pa dang /_bshad pa dang /_mtha' spong ba dang /_bsam gyis mi khyab pa dang /_dgongs pa'o/_/lang ka'i bdag po 'jug pa gang zhe na/_dus dang /_'dus pa dang /_rkyen rnams so/_/lang ka'i bdag po rigs pa 
[\[208a.5\]]gang zhe na/_'di lta ste/_ltos pa dang /_bya ba byed pa dang /_bsgrub pa dang /_/chos nyid do/_/lang ka'i bdag po de la ltos pa gang zhe na/_gang 'dus pa dag skye ba dang /_tha snyad kyi phyir rgyu dang rkyen du gyur pa'o/_/bya ba byed pa gang zhe na/_de la chos gang thob pa'i 
[\[208a.6\]]phyir ram/_grags pa'am/_skyes nas las su bya ba'i phyir rgyu dang rkyen du gyur pa'o/_/bsgrub pa gang zhe na/_de la gang go cha bgos pa ste/_gang smra ba dang /_gang nges par shes par bya ba'i phyir rgyu dang rkyen du gyur pa rnams so/_/lang ka'i bdag po de yang 'di 
[\[208a.7\]]ltar dag pa dang /_ma dag pa la gang dag pa ni dmigs pa dang /_gnas pa dang /_dpe dang /_grags pa dang /_nges pa'o/_/lang ka'i bdag po de la thams cad mi rtag pa dang /_sdug bsngal ba dang /_stong pa dang /_bdag med pa ni dmigs pa'o/_/thams cad 
[\[208b\]]
[\[208b.1\]]skad cig ma dang /_gzhan yod pa dang /_las rnams mi rtag pa dang /_las la gnas pa dang /_de'i 'bras bu la gnas pa ni gnas pa'o/_/thams cad la grags pa ni grags pa nye bar sbyor zhing dmigs pa nye bar sbyar ba ni dpe'o/_/de dag grags 
[\[208b.2\]]pa ni grags pa'o/_/gang gi tshad mas tshad ma nyid du snang ba ni nges pa'o/_/lang ka'i bdag po de yang 'di ltar byung ba dang /_brtags pa dang /_gcod pa dang /_bral ba dang /_snang bas na tshad mar nges pa'o/_/de ni mngon sum dang /_dpag pa dang /_tshad 
[\[208b.3\]]mas dag pa'o/_/lang ka'i bdag po ma dag pa ni 'di ltar gzhan dang mthun pa dang /_mi mthun pa dang /_thams cad dang mthun pa dang mi mthun pa dang /_gzhan gyi dpe nye bar sbyar ba dang /_ma grags pa dang /_ma nges pa dag go/_/lang ka'i bdag po 
[\[208b.4\]]de la yongs su dag pa'i mtshan nyid lnga pa ma yin pa'i tshad ma gzhan dang mthun par dmigs pa dang /_'dus byas kyi mtshan nyid mi rtag pa la sogs pa ji lta ba la rtag pa dang /_bdag la sogs pa gzhan du dmigs te phyin ci log bzhir lta bas 'dus 
[\[208b.5\]]ma byas kyi mtshan nyid dang mthun par dmigs pa 'di ni mthun pa'o/_/tshad ma gzhan dang mi mthun pa dang /_yul gyi mtshan nyid gzhan dang mi mthun pa 'di ni gzhan dang mi mthun pa'o/_/thams cad yid kyi bya ba dag go zhes bya ba ni thams cad dang 
[\[208b.6\]]mthun pa'o/_/mi mthun pa gang gcig gi mi mthun pas phan tshun mi mthun pa zhes bya ba 'di ni mi mthun pa'o/_/lang ka'i bdag po gzhan yang mthun pa dpe dang sbyar ba la mthun pa yod pas de ni ma nges pa'o zhes bya ba ni ma grags pa'o/_/mi mthun pa 
[\[208b.7\]]dpe dang sbyar ba la mthun pa yod pas de ni ma nges pa'o zhes bya ba ni de yang ma grags pa'o/_/gang ma grags pas gang gis brtags pa ma dag pa'o/_/gang rang bzhin gyis ma dag pa ni ma nges pa'o/_/lang ka'i bdag po de dag ni bsgrub pa'o/_/lang ka'i 
[\[209a\]]
[\[209a.1\]]bdag po chos nyid gang zhe na/_gang du ma bcos pa nyid do/_/lang ka'i bdag po gang du bsdus pa dang /_rnam par spros pas ni thams cad kyang bsdus te/_gcig la khyad par gyis phye ste mthar phyin pa'o/_/lang ka'i bdag po dmigs 
[\[209a.2\]]pa ni 'dzin pa'o/_/rnam pa ni dbye ba'o/_/byang chub ni rang bzhin no/_/gang spangs pas gang thob pa ni 'bras bu'o/_/gang chub cing gang la brjod pa ni bsnyad pa'o/_/gang gi phyogs dang mi mthun pa ni bar du gcod pa'o/_/gang gi phyogs la nan tan du byed pa ni 
[\[209a.3\]]mthun pa'o/_/gang dang mi mthun pa'i dbang du jen pa ni nyes dmigs so/_/gang du mthun par jen pa ni yon tan no/_/lang ka'i bdag po de dag ni mtshan nyid kyi yan lag ste/_yan lag drug po de dag ni 'byed pa'i lde mig ste/_/gang spyod pas 
[\[209a.4\]]'dren pa'i sgo gang yin pa de ni des 'byed cing gang de nyid du dgongs pa nges par 'grel to/_/lang ka'i bdag po de la mdo bzhi gang zhe na/_'di lta ste/_dgongs pa gzhan gyi mdo dang /_ldem po dag gi mdo dang /_mthun 'jug sbyor ba'i mdo dang /_don 
[\[209a.5\]]dam nges pa'i mdo'o/_/lang ka'i bdag po de la dgongs pa gzhan pa'i mdo 'di lta ste/_rang bzhin dang /_dus dang /_don dang /_yul la dgongs pa'i lang ka'i bdag po de la rang bzhin ni 'di ltar/_ji ga khyad par du snang ba la gang de ltar rtog pa 
[\[209a.6\]]zhen pa dag bsal ba'i phyir rang bzhin la dgongs te/_de gang yin pa ni 'di nyid do zhes gcig tu zhal gyis rtsal ba'o/_/lang ka'i bdag po dus ni 'di ltar sgyid lug pa gang dag mngon par spro ba bskyed pa'i phyir gang gi rgyu 'bras mi slu ba la dgongs te/_
[\[209a.7\]]gyin da tsam 'dis/_myur ba nyid du 'gyur ro zhes ston pa'o/_/lang ka'i bdag po don 'di ltar/_gang gis gang la rlom sems pa/_/de yi mun pa bsal ba'i phyir/_/gang gis mthong lam ma thob par/_/de nyid mi mthong la dgongs te/_/'di dag ni dpag 
[\[209b\]]
[\[209b.1\]]tu med pa'i dam pas ma bsnyad par shes par mi nus so zhes sgo'o/_/lang ka'i bdag po yul la dgongs pa ni 'di ltar gang phyogs gcig tsam gyis chog par 'dzin pa dag blo skye ba'i phyir gang gi phyogs kun bkod de yongs su bsngags pa brjod cing 
[\[209b.2\]]phyogs gcig gis mi chog pa la dgongs te/_sngon du goms pa'i phyogs la smod pa'o/_/lang ka'i bdag po de la ldem po dag gi mdo ni 'di lta ste/_sbyor ba dang /_dbye ba dang /_zil gyis gnon pa dang /_slu ba'o/_/lang ka'i bdag po de la sbyor ba ni 
[\[209b.3\]]gang 'di ltar gang skrag cing dngangs pa dang /_tshi chad par rtsol ba dang /_gang mngon par zhen pa dag ci la yang mi 'jug pa de dag gang gi don la nges par gzhug pa'i phyir gang dang gang gi 'bras bu yod pa dang /_kun kyang rang bzhin med pa la dgongs te/_
[\[209b.4\]]thams cad yod do zhes bya ba dang /_stong pa nyid do zhes gang gi 'du shes gzhug pa'i phyir ro/_/lang ka'i bdag po dbye ba ni 'di ltar gang dang gang la mos pa de ltar kun brtags pa dngos po med par bshad pa dang /_gzhan gyi dbang rten cing 'brel bar 
[\[209b.5\]]'byung ba bshad pa dang /_yongs su grub pa mi 'gyur ba phyin ci ma log par bshad pa gsum la dgongs te gsum bstan pa'o/_/lang ka'i bdag po zil gyis gnon pa ni 'di ltar gang phun sum tshogs pa'i grags pa dag_/rdzogs longs spyod pa dag 
[\[209b.6\]]bstan pas zil gyis gnon pa'i phyir gnyen por gyur pas 'dul bar dgongs te rgya chen po dag ston pa'o/_/lang ka'i bdag po slu ba ni 'di ltar gang 'du shes log pa dag sbas pa'i thabs kyis nges par bsgyur ba'i phyir don mi 'gyur ba la dgongs te/_
[\[209b.7\]]rgyu gzhan du ston pa'o/_/lang ka'i bdag po de la mthun 'jug sbyor ba'i lung 'di lta ste/_rang rkyen gnyer gyi lung dang /_thabs 'dzud bsre ba'i lung dang /_cha mthun sbyor ba'i lung dang /_gdams ngag nan tan gyi lung ngo /_/lang ka'i bdag po 'di la 
[\[210a\]]
[\[210a.1\]]rang rkyen gnyer gyi lung ni 'di ltar gang la gang ltar rkyen du 'tsham pa de la de ltar nyid ston pa'o/_/thabs 'dzud bsre ba'i lung ni 'di ltar gang bsdu ba'i thabs kyis gang gi cha dang 'dren mas de dag bsgyur ba'o/_/cha mthun sbyor ba ni 'di ltar gang 
[\[210a.2\]]gi cha bzhin spyod pas 'di ltar sbyor ba'o/_/gdams ngag nan tan gyi lung ni 'di ltar gang la gang gces spras byas te 'jog pa'o/_/lang ka'i bdag po de la don dam nges pa'i lung ni 'di lta ste/_dogs pa dang /_nges pa dang /_ngo bo dang /_gal po'o/_/lang 
[\[210a.3\]]ka'i bdag po de la dogs pa gang zhe na/_'di lta ste/_gang byung ba dag gang gi phyir brtags te/_de ltar de'i phyir ngos zin pa'o/_/nges pa ni 'di ltar gang la gtan la phab pa de'i nges pa rnyed pa'o/_/rang gi ngo bo ni 'di ltar gang brtags pa brjod pa'i dngos 
[\[210a.4\]]gzhi'o/_/gal po ni 'di ltar gang la gang gis gal du gtod pa nyid do/_/lang ka'i bdag po de dag ni nges pa dam pa'i lung ste/_mdo bzhi po de dag ni dgrol ba'i lde mig ste/_gang spyod pas 'dren pa'i sgo gang yin pa de ni des dgrol zhing gang de nyid du gsal 
[\[210a.5\]]bar byed pa'o/_/lang ka'i bdag po de la rtsa ba gsum gang zhe na/_'di lta ste/_blo'i rtsa ba dang /_gros kyi rtsa ba dang /_thabs kyi rtsa ba'o/_/lang ka'i bdag po de la blo'i rtsa ba ni 'di ltar ji bzhin pa'i de bzhin nyid du mi rtog rnam par mi rtog lhan ne ba'o/_/lang 
[\[210a.6\]]ka'i bdag po gros kyi rtsa ba ni 'di ltar gang thams cad nas thams cad du ma 'dres pa la ma rmongs pa nyid sa le ba'o/_/lang ka'i bdag po thabs kyi rtsa ba ni 'di ltar gang yongs su rdzogs pa la rnam par dag pa nyid do/_/lang ka'i bdag po de dag ni rtsa ba ste/_rtsa ba 
[\[210a.7\]]gsum po 'di dag ni 'byed pa'i lde mig ces bya ste/_gang spyod pas 'dren pa'i sgo gang yin pa de ni des 'byed cing de nyid du gsal bar byed do/_/sangs rgyas kun gyi dgongs pa 'dus pa'i mdo chen po las bkod pa rnam par 'grel pa'i le'u ste bzhi bcu 
[\[210b\]]
[\[210b.1\]]lnga ba'o//_//de nas yang lang ka'i mnga' bdag byang chub sems dpa' sems dpa' chen po des gsang ba pa'i bdag po la sgo gnyis kyi dri ba yongs su dris pa/_kye gsang ba pa'i bdag po gang sgo gnyis 'byed cing /_rnam par 'grel pa ji ltar 'byed 
[\[210b.2\]]pa lags/_smras pa/_lang ka'i bdag po sgo gnyis ni 'di ltar 'di yang lde mig gsum gyis rnam par 'byed cing gsal bar byed pa ste/_thun mong gi yan lag dang mdo dang rtsa ba'o/_/gang 'di ltar yan lag drug ni 'di lta ste/_bya ba'i yan lag 
[\[210b.3\]]dang /_thabs kyi yan lag dang /_sbyor ba'i yan lag dang /_spyod pa'i yan lag dang /_rig pa'i yan lag dang /_rdzogs pa'i yan lag go_/lang ka'i bdag po yan lag drug po 'di dag kyang gcig tu yan lag bcu gnyis kyis yongs su 
[\[210b.4\]]rdzogs shing yan lag drug gis gsal bar 'grel pa ste/_bcu gnyis gang zhe na/_'di lta ste/_sgo'i yan lag dang /_dam pa'i yan lag dang /_nges pa'i yan lag dang /_bsam pa'i yan lag dang /_dmigs pa'i yan lag dang /_bzlas pa'i yan 
[\[210b.5\]]lag dang /_sbyor ba'i yan lag dang /_spyod pa'i yan lag dang /_thob pa'i yan lag dang /_gnas pa'i yan lag dang /_sa'i yan lag dang /_lta ba'i yan lag go/_/lang ka'i bdag po drug gang zhe na/_'di lta ste/_rgyu'i yan lag dang /_rtsa ba'i 
[\[210b.6\]]yan lag dang /_'brel ba'i yan lag dang /_'dren pa'i yan lag dang /_nges pa'i yan lag dang /_sbyor ba'i yan lag go/_/lang ka'i bdag po 'di dag ni gang thams cad nas thams cad du thun mong du shes par bya'o/_/lang ka'i bdag po de dag ni 
[\[210b.7\]]yan lag ste/_gang sgo de dag de dag gis 'byed cing gsal bar 'grel bar shes par bya'o/_/lang ka'i bdag po de la mdo gang zhe na/_'di lta ste/_skye ba med pa dang /_mnyam pa nyid dang /_ji bzhin pa dang /_btsal ba med par lung ston pa'o/_/lang 
[\[211a\]]
[\[211a.1\]]ka'i bdag po de dag ni gzhan gyi skye ba med pa dang /_mnyam pa nyid dang /_ji bzhin pa dang /_btsal ba med pa dang /_ma 'dres pa gang yin pa de kho na nyid do/_/lang ka'i bdag po de la rtsa ba gang zhe na/_'di lta ste/_de kho na nyid gang yin pa 
[\[211a.2\]]dang /_dam par nges pa dang /_yongs su zin pa'o/_/lang ka'i bdag po de dag ni rtsa ba ste/_des sgo de dag gi ji lta ba nges par 'byin par shes par bya'o/_/sangs rgyas kun gyi dgongs pa 'dus pa'i mdo chen po las bsdu ba rnam par 'grel pa'i le'u ste 
[\[211a.3\]]bzhi bcu drug pa'o//_//de nas yang gsang ba pa'i bdag pos lang ka'i bdag po la bos te smras pa/_lang ka'i bdag po de dag las khyad par du nges pa'i gsang sgo lde mig gsum gyis 'byed pa yang 'di lta ste/_dam pa rnams kyi gsang ba'i sgo/_/yan 
[\[211a.4\]]lag mdo dang rtsa ba yi/_/'byed 'grol nges par 'byin pa yis/_/de nyid nges par mthong ba'o/_/'byed pa rgyu dang rtsa ba dang /_/'brel pa'i tshig dang nges pa dang /_/sbyor bas yan lag rdzogs pa yin/_/brjod 'byung kun la nges par 'gro/_/rgyu bzhi gang byung 
[\[211a.5\]]ched phyir na/_/rgyu yi ngo bo byin gyis brlabs/_/lung bstan nyid du nges par snang /_/rtsa ba'i yan lag gang dag gis/_/mdun bsu gus dang dri ba dris/_/skabs las gleng du langs pa'o/_/'brel pa yan lag rnam pa bzhi/_/rjod dang brjod bya 'brel dgongs 
[\[211a.6\]]las/_/tha ma gnyis bzhir 'dren pa'o/_/'dren pa gang 'dir rnam pa bcu/_/lta nyid de bzhin sgo 'byed dang /_/spyir sdud pa dang 'byor par 'dren/_/rang rkyen ldem dgongs gal po nyid/_/ma bcos de nyid mtshon pa'i dpe/_/cho rol snrel zhi rnam pa bcu/_/
[\[211a.7\]]me long bcu dang rnam sbyor bas/_/sgron mas mun pa'i rdzas tshol sbyar/_/nges pa bzhi bzhi bzhir sbyar bas/_/bcu gnyis yan lag bzhir kun snang /_/sbyor ba bzhi pa lnga gnyis bzhi/_/yan lag lngar snang de sbyar lnga/_/rtog 'jug drug cu gcig thabs dang /_/
[\[211b\]]
[\[211b.1\]]yan lag drug tu rdzogs pa'o/_/lang ka'i bdag po gang 'dir yan lag drug ni 'di lta ste/_rgyu'i yan lag dang /_rtsa ba'i yan lag dang /_'brel pa'i yan lag dang /_'dren pa'i yan lag dang /_nges pa'i yan lag dang /_sbyor ba'i yan lag go/_/lang ka'i 
[\[211b.2\]]bdag po de la rgyu'i yan lag ni gang 'byung ba'i rgyur gyur pa ste/_'di lta ste/_yongs su rdzogs pa drug go/_/lang ka'i bdag po de yang 'di ltar 'di skad bdag gis thos pa kho na nyid nges par snang ba'i dus gcig na/_bcom ldan 'das de bzhin gshegs 
[\[211b.3\]]pa thams cad kyi thugs dgra bcom pa yang dag par rdzogs pa'i sangs rgyas zhes bya ba tha snyad dang bral ba/[ {]bla dgas [,]bla dwags [}]thams cad las 'das pa/_nam mkha' chen po kun la khyab pa'i bdag nyid mngon sum mi gnas mtshon du med pa yongs su rdzogs pa'i 
[\[211b.4\]]rgyal po des yongs su khyab pa'i gnas rdzogs pa'i spyir chib ces bya ba nam mkha'i dbyings bde ba chen po'i ngang /_thams cad sangs rgyas pa mkhyen par dgod pa/_kun gzhi chos kyi pho brang ye 'byam rmad du grags pa/_rgya phyogs su yongs su ma chad pa/_chos 
[\[211b.5\]]nyid kyi nam mkha' brjod du med pa la ye shes kyi nyi ma dpag tu med par shar ba/_mtha' dang dbus med cing kun du rgya mnyam pa bdal khyab chen po zhes bya ba'i zhing khams na/_gang du yang mi gnas pa chen po/_gang la yang mi chags chags pa'i bdag 
[\[211b.6\]]nyid/_ci la yang mi mdzad mdzad pa thams cad lhun gyis grub/_mi skye mi 'gag rnam grol rnam dag_/dngos por ma yin nam mkha'i rang bzhin/_ma bcos ma byas ye nas ji bzhin/_'khor ba mi spong ye bdal khyab pa/_dug gsum mi spong sman pa chen 
[\[211b.7\]]po/_cir yang mi dmigs dmigs pa kun 'byung /_tshig gi lam chad brjod pa kun 'byung /_gang dang ma 'dres gcig tu yongs su rdzogs pa/_kun nas kun du ngang bzang po mi nub pa'i tog chen por ye shes brjod kyis mi lang ba'i yang mi lang ba dang /_
[\[212a\]]
[\[212a.1\]]'du 'bral med par kun du 'ub chub ste/_dngos po med pa'i ngo bo nyid du bzhugs so/_/gsang ba'i snying po de kho na nyid kyi tshig 'di skad mthun 'jug thabs su thos pa'i dus gcig na/_de bzhin gshegs pa thams cad kyi bcom ldan 
[\[212a.2\]]'das gsang ba mchog gi bdag po de blang dor mi mnga' byin gyis brlabs kyi dbang phyug_/'dod pa kun 'byung mi zad mdzod kyi bkod pa/_che ba kun spyod dam par rol pa'i gzi brjid dang /_brlabs su gcod pa'i spyod pa chen pos skyod pa de rmad du byung 
[\[212a.3\]]don 'di nyid gleng ba'i gnas/_tshogs chen rdzogs pa'i gzhi/_rtsal chen rdzogs pa'i sa/_bde ba can zhes bya ba'i zhing khams na 'og min chos kyi dbyings kyi pho brang rin po che sna tshogs kyi gzhal yas khang mtha' dang dbus med cing rtse mo kun du rgya mnyam 
[\[212a.4\]]pa/_rin po che'i rgyal bos rnam par brgyan pa/_mu tig gi lcang lo dang /_chun 'phyang dang /_lda ldis mdzes pa/_rtsibs kun du nyi ma dang zla ba rangs pa dang /_ma rangs pa 'phyo bas gsal btab cing 'phra bkod pa/_skar ma dang shin tu skar ma dag 
[\[212a.5\]]gis gzer spras pa/_rin po che'i ka ba brgyad zug pa/_nyi ma dang zla bas brgyan pa/_rin po che'i ka rgyan las/_rin po che'i gtsar dang 'od zer kun du 'phro ba/_gdung chen po brgyad re'u res bres pa/_chos nyid kyi bla re la rdo rje'i shar bu byung ba/_rdzu 
[\[212a.6\]]'phrul gyi sprin phung gtibs pa/_byang chub kyi char mngon par 'bab pa/_nyon mongs pa'i gdung ba sangs par gyur pa/_ye shes kyi myu gu mngon par bskyed pa dang /_chos nyid sgra mngon par sgrogs pa las kun gzhi ye 'byam rmad du grags pa'i gleng 
[\[212a.7\]]slong ba/_tshig gi brjod pa dang bral zhing bzhin dang me long gi tshul ltar snang ba/_gzhal yas khang rdo rje mngon par dga' ba/_rdo rjes rnam par brgyan pa/_rin po che sna tshogs las grub pa/_gser gyi sa gzhi bdal ba/_me long ngam/_chu shel lam/_chu 
[\[212b\]]
[\[212b.1\]]dang ba'am/_gser shin tu sbyangs pa ltar mnyam zhing snyoms la gsal zhing 'tsher ba las gzugs brnyan byung ba/_nem pa/_'phar ba/_'jam pa/_dag pa/_dang ba/_ldem pa/_mnyen pa/_'bar ba/_'phro ba/_rtog pa med pa/_rin po che sna tshogs 
[\[212b.2\]]kyi 'od rang bzhin gyis byung zhing zer kun du 'phro bas/_phyi nang gi mun pa yongs su sel ba/_dbu rtse 'khor lo rtsibs bzhir 'bar ba/_rdo rjes kun du smras pa/_sgo gsum kun du gsal ba la/_ba ti 'od kyi mu khyud yongs su ma chad pa/_nyi zla'i ga'u 
[\[212b.3\]]sum brgyud zung sgril du 'bar ba/_them skas dang rta babs kyis brgyan pa/_gru chad bzhis brgyan pa/_bar khyams kyis mdzes pa/_ha ra dang /_ha ra chen pos brgyan pa/_twa ra na yis bzung ba/_phreng bas mdzes pa/_dra ba dang dra ba phyed pas brgyan 
[\[212b.4\]]pa/_za ra tshags kyis bklubs pa/_rdo rje rin po che 'bar bas kun du mdangs phyung ba/_dril bu g.yer ka las theg pa chen po chos kyi sgra sgrogs pa/_chos kyi sku'i gzugs brnyan 'byung ba/_gzhi yongs su mdzes pa'i rgyan rdo rje mu khyud ma chad pas rdo rje 'greng bu 
[\[212b.5\]]dang dra bas brgyan pa/_ta la'i shing ljon pa skyes pa la gser gyi tsong tsong bres pa/_rin po che'i phra mig gis spras pa/_bdud rtsi'i chu rgyun 'bab pa/_phyi dang nang med kun yang nang du gyur pa na/_gar yang ma 'gags snang ba chen po/_ci yang ma gsungs rgya 
[\[212b.6\]]cher bshad pa/_gang la yang mi dgongs ting nge 'dzin chen po mnga' thang yongs su rdzogs pa'i rgyal po de rdzogs longs spyod pa'i 'khor brjod kyis mi lang ba'i yang mi lang ba la 'di lta ste/_de bzhin gshegs pa rnam par shes pa'i rgyal po mi bskyod pa la sogs 
[\[212b.7\]]pa rdo rje gdung dang /_sde'i sangs rgyas thams cad dang /_de bzhin gshegs pa tshor ba'i rgyal po btang snyoms chen po la sogs pa nor bu'i gdung dang sde'i sangs rgyas thams cad dang /_de bzhin gshegs pa 'du shes kyi rgyal po mtshan ma med pa la sogs pa 
[\[213a\]]
[\[213a.1\]]pad+ma'i gdung dang sde'i sangs rgyas thams cad dang /_de bzhin gshegs pa 'du byed kyi rgyal po sems dpa' chen po la sogs pa gzhon nu'i gdung dang sde'i sangs rgyas thams cad dang /_de bzhin gshegs pa gzugs kyi rgyal po rnam mi rig la 
[\[213a.2\]]sogs pa glang po'i gdung dang sde'i sangs rgyas thams cad kun kyang thabs sprin phung lta bu dang /_shes rab nam mkha' lta bur 'brel ba sha dag dang /_gtso bo dang 'khor gyi tshul du rdzogs longs spyod par bzhugs so/_/rgya cher brjod pa ldem dgongs sbyor ba'i tshig 'di skad 
[\[213a.3\]]du bkri ba'i thabs su thos pa dus gcig na/_bcom ldan 'das cho 'phrul chen po cir yang snang ba'i rgyal po rnams ni bya ba rdzogs pa'i gnas bsod nams gter zhes bya ba 'jig rten gyi khams dpag tu med pa gnas ji bzhin pa mos pa can zhes bya ba'i 
[\[213a.4\]]zhing khams na/_'khor ba 'dren pa'i sangs rgyas dang /_snang srid ston pa'i sgron ma/_gdul ba sel ba'i sems dpa'/_'gro don mdzad pa'i 'phags pa/_thabs mkhas thugs rje'i sprul pa/_'byung ba rgyun gyi bcom ldan 'das thugs rje rtag pa'i 
[\[213a.5\]]bdag nyid chen por sprul pa de 'khor brjod kyis mi lang ba'i yang mi lang bdag dang /_ston pa dang nyan pa'i tshul du rnam par bshad pa chen por bzhugs te/_thams cad bden pa gnyis kyi tshul du snang bar ston 'dod pa rang rkyen gyi tshig 'di skad du ma bkag 
[\[213a.6\]]chos nyid du dgongs pa rang snang thos pa'i dus gcig na/_bcom ldan 'das gsang ba'i sku bde ba chen po de cho 'phrul yongs su rdzogs pa'i gnas/_gtsug tor 'khor los sgyur ba'i khyad par zab mo gsang ba mchog gi dgyes pa yum gyi lhums 
[\[213a.7\]]pad+ma'i snying po rgyal ba kun gyi skrun pa'i pho brang /_gang gi don la gshegs pa'i shul srid pa gsum gyi sems can smin par byed pa'i gzhi/_chags pa'i rten 'byung ba'i gnas/_'gro ba'i lam du gyur pa de dang cha mthun du bstan pa pad+mo can zhes bya bar 
[\[213b\]]
[\[213b.1\]]grags pa'i zhing khams na/_thun mong ma gyur gsang ba'i sku ste/_gsang ba'i 'khor brjod kyis mi lang ba'i yang mi lang ba 'di lta ste/_gsang ba'i sems dpa' chen po rdo rje myur ba dang /_rdo rje chen po mgyogs pa dang /_rdo rje chen po rnon po dang /_
[\[213b.2\]]rdo rje chen po 'byung ba dang /_rdo rje chen po 'byed pa dang /_rdo rje chen po che ba dang /_rdo rje chen po yangs pa dang /_rdo rje chen po zab pa dang /_rdo rje chen po brtan pa dang /_rdo rje chen po sna tshogs la sogs pa shin tu gsang ba'i 'khor 'byung 'jug dang 
[\[213b.3\]]bcas te/_gang the tshom gcod pa dang /_chod pa dang /_zhu bar sdog pa'i tshul du bzhugs so/_/de ltar na de bzhin gshegs pa thams cad re re la yang sku'i bye brag 'di ltar snang zhing tha dad du snang ba yang med do/_/gcig dang tha dad pa'i ngo bo las 
[\[213b.4\]]kyang grol la/_lhan ne lhang nge lham me lhag ger kun nas kun du snang ngo /_/de'i tshe de'i dus na mi chen po'i spyod yul thabs kyi theg pa chen po'i gsang ba'i snying po 'di sku bzhi rnam par snang ba la thos pa phyin ci ma log pa'i don rgyal ba'i sras dag la de 
[\[213b.5\]]kho na nyid ltar bgro ba ni 'di lta ste/_de bzhin gshegs pa thams cad chos thams cad dgongs pa mnyam pa nyid la shar bar mkhyen nas sku mnyam pa nyid mi dmigs pa zhes bya ba'i ngang la rnam par bzhugs so/_/gsung mnyam pa nyid mi dmigs pa zhes 
[\[213b.6\]]bya ba'i ngang la rnam par bzhugs so/_/thugs mnyam pa nyid mi dmigs pa zhes bya ba'i ngang la rnam par bzhugs te/_'jug pa'am/_ldog pa'am/_rnam par ldog pa mi dmigs so/_/lang ka'i bdag po gnyis ni gang byung brjod pa gnyis nyid do/_/lang ka'i 
[\[213b.7\]]bdag po de dag ni rgyu'i yan lag ces bya'o/_/sangs rgyas kun gyi dgongs pa 'dus pa'i mdo chen po las gleng gzhi phun sum tshogs pa bstan pa'i le'u ste bzhi bcu bdun pa'o//_//lang ka'i bdag po rtsa ba'i yan lag gang zhe na/_'di lta ste/_
[\[214a\]]
[\[214a.1\]]brjod pa 'byung ba'i rtsa ba gang gis gang gleng bslang ba gang yin pa la bya ste/_'di ltar de nas de bzhin gshegs pa de dag dbyings kyi ngang las mi g.yo bar mnal bzhin du sangs rgyas kun gyi yum shes rab kyi pha rol tu phyin ma stong pa nyid kyi 
[\[214a.2\]]ngang las bskul ba chen po'i sgra 'di byung ngo /_/yod med stong pa shin tu rnal 'byor mthus/_/nam mkha' bzhin las dam tshig nye bar gshegs/_/ye shes rgya mtsho rnam par grol ba'i klong /_/mi gnas mi dmigs nam mkha'i dbyings nas bzhengs/_/
[\[214a.3\]]zhes sgra byung ba las/_bcom ldan 'das de dag gi chos thams cad byang chub snying po la shar bar mkhyen nas stong pa nyid kyi ngang las nyi ma rdo rje byung ste/_dper na nam mkha' dang ba las/_nyi ma'i snying po shar ba lta bu'o/_/de nas nyi ma'i snying po de las 'od zer 
[\[214a.4\]]bye ba mang po bkye bas dper na nyi ma stong las 'od zer bye ba bkye ba lta bu'o/_/'od zer de dag las thugs rje byang chub sems kyi sprin mngon par 'khrigs te/_rol pa'i char mngon par bab pas rol pa sna tshogs kyi 'brug dang /_rol pa sna tshogs kyi glog dang /_
[\[214a.5\]]rol pa sna tshogs kyi mchod pa dang /_rol pa sna tshogs kyi glu dang /_rol pa sna tshogs kyi gar dang /_rol pa sna tshogs kyi rnga dang /_dung dang /_ke ra go dang /_gling bu dang /_rol pa sna tshogs kyi rgyan dang /_rol pa sna tshogs kyi mnyes pa dang /_rol pa sna 
[\[214a.6\]]tshogs kyi shes rab dang /_rol pa sna tshogs kyi ye shes dang /_rol pa sna tshogs kyi ting nge 'dzin dang /_rol pa sna tshogs kyi bde ba dang /_rol pa sna tshogs kyi tshor ba dang /_rol pa sna tshogs kyi dga' ba chen po dang /_rol pa sna tshogs kyi btsun mo stong pa 
[\[214a.7\]]chen po de bzhin nyid la rnam par 'jug par mdzad do/_/de nas de bzhin gshegs pa thams cad kyi yum stong pa nyid kyi ngang de las chos nyid de bzhin nyid kyi sgra 'di byung ngo /_/tshogs chen gnyis rdzogs thugs dam dbyings kyi lha/_/longs spyod rdzogs mdzad 
[\[214b\]]
[\[214b.1\]]rol pa chen po'i sku/_/rdo rje sems dpa' skal bzang dpal khyod bdag_/thabs kyi rol pas bde chen dbyings nas bzhengs/_/zhes sgra des bskul bas bde ba chen po'i ngang de las cho 'phrul chen po'i rnam par bzhengs te/_rnam par 'phrul pa dang /_
[\[214b.2\]]rnam par 'khyil ba dang /_rnam par 'gying ba dang /_rnam par brjid pa dang /_gar gyi phyag rgya chen po dang /_rnam par bzhad pa sna tshogs pa dang /_thugs rje'i 'phro 'du dang /_yon tan gyi khyad par dang /_'od zer gyi 'bar 'phro la sogs pa sprul pa 
[\[214b.3\]]glog gi phreng bas nam mkha' thams cad kun du khyab par mdzad de/_thams cad nas thams cad du mtshan ma dang /_rnam pa dang /_yod pa dang /_med pa la gsang sngags kyi ngo bo de kho na nyid kyi ngang gis yongs su khyab ste/_rang bzhin gsang ba nyid 
[\[214b.4\]]do/_/de nas yang de bzhin gshegs pa thams cad kyi yum stong pa chen po de kho na nyid las bskul ba tha ma'i sgra 'di byung ngo /_/ye shes sgyu mas rnam par rol pa'i sku/_/thabs dang shes rab che la mnga' brnyes pa'i/_/'phags rje sprul pa mang po 'byung 
[\[214b.5\]]ba'i gnas/_/bder gshegs bde bar gshegs pa bzhengs su gsol/_zhes bskul bas/_bcom ldan 'das gsang ba mchog gi bdag po de rdo rje rol pa de kho na nyid ces bya ba'i ting nge 'dzin la snyoms par zhugs nas ci yang mi gsung bar 
[\[214b.6\]]bzhugs so/_/de nas de bzhin gshegs pa kun gyi yum shes rab kyi pha rol tu phyin pa'i ngang las rnam par bskul ba chen po'i sgra byung ba de dag las 'khor shin tu mang po rnams ngo mtshar du gyur/_rmad du gyur te/_de dag thams cad mgrin 
[\[214b.7\]]gcig tu rdo rje rol pa de kho na nyid las glu 'dis gsol ba btab bo/_/e ma'o yid bzhin sku mchog nam mkha' lta bu las/_/khyab pa'i byin brlabs rdo rje gar mdzad cing /_/gzi brjid sprin phung rol pas bsgyings pa'i sku/_/thogs med rdo rje rol 
[\[215a\]]
[\[215a.1\]]pa'i cho 'phrul ston/_/e ma'o yid bzhin gsung mchog sgra brnyan lta bu las/_/snyan pa'i byin brlabs rdo rje brjod mdzad cing /_/yan lag rgya mtsho mi bzad bkod pa'i gsung /_/seng ge sgra yis gsang sngags rgya mtsho ston/_/e ma'o ye 
[\[215a.2\]]shes snying po nyi ma lta bu las/_/'bar ba'i byin brlabs rdo rje bde mdzad cing /_/thig le spros bral rnam par mi rtog thugs/_/rnam grol de nyid nges pa'i cho 'phrul ston/_/mi shes blun rmongs 'dam bying 'gro ba rnams/_/sdug bsngal dra bas bcings pa 
[\[215a.3\]]thabs kyis khrol/_/ma rig mun pas long ba don gyis phye/_/'khor ba'i rgya mtsho rol pa'i gru yis sgrol/_/de bzhin gshegs pa kun gyi thugs chen po/_/ye shes don gyi snying po mchog dang ldan/_/rnal 'byor theg chen rdo rje kun 'dus lung /_/'dus pa'i 
[\[215a.4\]]tshogs la rgya cher bshad du gsol/_/a ho zhes nges par btud de gsol ba btab bo/_/de nas bcom ldan 'das gsang ba mchog gi bdag po de rdo rje rol pa de kho na nyid kyi glu des gsol ba btab pas 'khor thams cad la gzigs te 'dzum pa mdzad 
[\[215a.5\]]pas/_thugs rnam par dag pa'i klong nas rig pa'i nyi ma brjod kyis mi lang ba'i yang mi lang ba 'od zer 'byam klas pa kun nas kun du khyab par mdzad do/_/'od zer de dag re re las rdo rje gnod sbyin dang /_rdo rje srin po lta bu'i gzugs sna tshogs 'byung 
[\[215a.6\]]ngo /_/de dag re re las kyang sangs rgyas 'bum phrag dpag tu med pa 'khor so so'i zham ring dang bcas pa zhing khams mtha' yas par khyab cing snang bar gyur to/_/de las rig pa'i nyi ma'i 'od nam mkha'i khams khyab par byung bas mun pa mun nag smag tu 
[\[215a.7\]]gyur pa thams cad yang dag par bsal lo/_/rig pa'i chos kyi 'brug sgra dang /_chos kyi char dang /_chos kyi glu sna tshogs dang /_chos kyi gar sna tshogs dang /_chos kyi mchod pa sna tshogs 'byung ste/_'byam klas pa'i nam mkha' la phan tshun dang /_yan 
[\[215b\]]
[\[215b.1\]]man dang /_snrel zhi la sogs pa thams cad du khyab par ling long phyed par byung ngo /_/rmad du byung ba'i sku bsam gyis mi khyab pa'i 'od zer 'bar 'phro 'khrug cing ling long phyed do/_/rmad du byung ba'i thugs kyang lha nge'o/_/rmad du byung ba'i gsung bsam gyis 
[\[215b.2\]]mi khyab pa yang a ho zhes sgrogs so/_/sangs rgyas dpag tu med pa yang gsung bsam gyis mi khyab pa'i sgra gcig tu e ma'o rmad byung rol pa'i chos kyi don byung ngo zhes sgrogs/_'khor 'bum phrag dang gdul bya sna tshogs spro ba'i ngo mtshar bskyed/_rig pa'i 
[\[215b.3\]]rtsal sbyangs/_don gyi che ba phyung /_ngam zhing ngo mtshar bar gyur te/_thams cad nye bar gnas so/_/zhi bar gnas so/_/dga' ba dang ldan par gnas so/_/de nas gsang ba mchog gi bdag po des 'khor rnam par sbyong ba rdo rje rgyun zhes bya ba'i ting nge 
[\[215b.4\]]'dzin la snyoms par zhugs nas shangs kyi hU~M [{]rings [,]ring [}]las/_rdo rje mngon pa'i mthu can 'di dag mngon par byung ngo /_/hU~M hU~M hU~M rdo rje 'dus par 'dus pa yi/_/theg chen dam pa'i rigs can rnams/_/bla 'og rim pa ji bzhin du/_/rdo rje gsang ba'i gral bkod 
[\[215b.5\]]de/_/rigs ma yin pa rigs med 'gyur/_/rigs can rnams kyi dam tshig ni/_/rigs med rnams la 'bab mi 'gyur/_/de las 'das na de rlag byed/_/hU~M kro d+ha dz+wa la sa ma ya/_rak+Sha sh+ka dz+wa la sa ma ya/_yak+Sha dz+wa la sa ma ya/_tsit+ta dz+wa la sa ma ya/_
[\[215b.6\]]zhes sgra phyung bas zhal ljags kyi dbang po'i 'od phung las khro bo 'od kyi phreng ba 'bar ba dang /_srin po 'od kyi phreng ba 'phro ba dang /_gnod sbyin 'od kyi phreng ba 'khrugs pa dang /_za byed 'od kyi phreng ba tshub ma brgyud mar 'byung bas ru tra dang /_bdud dang /_srin po 
[\[215b.7\]]dang /_gnod sbyin dang /_'jug sred dang /_sred med dang /_dbang phyug dang /_stobs ldan dang /_spre'u dang /_ra dang /_lu 'de dang /_sbrang ma dang /_bya rog dang /_me khyer dang /_'khor ba dang /_chu dang /_sa dang /_nam mkha' dang /_me dang /_sgra dang /_rtog 
[\[216a\]]
[\[216a.1\]]dpyod la sogs pa mtshan mar mi gnas chos nyid du zhi bar gyur to/_/de nas 'od zer de dag mkha' la 'khyil ba dang /_'khor mang po de dag shin tu skrag ste gsol ba btab pa/_e ma'o e ma bdag cag bcom ldan 'das kyis snod du rung bar 
[\[216a.2\]]byin gyis brlab tu gsol theg pa chen po'i rigs su gzung du gsol zhes gsol ba btab pa las/_bcom ldan 'das kyi zhal gyi mdangs phyung bas 'od zer de dag ye shes kyi 'od zhi zhing 'khyil ba dang /_mdzes shing bde bas thams cad rangs par byas nas 
[\[216a.3\]]snod rnam par sbyangs te/_'od kyi gnas su thim par gyur to/_/lang ka'i bdag po de nas bcom ldan 'das gsang ba mchog gi bdag po de mi gnas pa'i ye shes chen po'i klong nas nges par bzhengs nas seng ge rnam par rgyal ba'i sgra lta bus/_don gyi bkod 
[\[216a.4\]]pa/_rtags kyi rol pa/_gsang ba'i nges pa/_bka'i 'grel ba/_chos kyi me long /_gtan tshigs kyi 'byung gnas/_dgongs pa kun 'dus rdo rje rnam par bsgyings pa'i gzhung chen po'i sgra 'di byung ngo /_o~M hU~M mU~M zhes gsungs nas cang mi gsung /_rab tu mi 
[\[216a.5\]]gsung /_gsungs pa mi 'gog_/'gog pa ma yin/_ma gsungs pa nyid na rgya cher bshad pa'i ngo bor bzhugs so/_/lang ka'i bdag po de dag ni rtsa ba sbyor ba'i yan lag ces bya'o/_/sangs rgyas kun gyi dgongs pa 'dus pa'i mdo chen po las rtsa ba sbyor ba'i 
[\[216a.6\]]yan lag bstan pa'i le'u ste bzhi bcu brgyad pa'o//_//lang ka'i bdag po de la 'brel pa'i yan lag gang zhe na/_gang dang gang dag tu 'brel ba ste/_de ni 'di ltar ched du 'gro ba ched du brjod par bya'o/_/lang ka'i bdag po nas bdag de'i tshe 
[\[216a.7\]]de'i dus na dam tshig chen po rdo rje sems dpar gyur pa la/_bcom ldan 'das gsang ba mchog gi bdag po des theg pa chen po gsang ba'i don bdag nyid kyis rgya cher ched du rjod cig par dgongs pa'i phyir bdag la nyi tsher zhal 'dud pas gzigs te/_'dzum pas 
[\[216b\]]
[\[216b.1\]]bskul ba rnam par mdzad do/_/de nas bdag dam tshig chen po'i rdo rje sems dpa' zhes bya bar snang ba des yang dag par bskul bar rnam par rig nas rang gi stan las langs te rang gi mtshan ma gnas lngar reg par byas nas theg pa chen po de kho na 
[\[216b.2\]]nyid rgya cher brjod par bya ba'i ched du lce pad+ma'i steng du bzhag ste/_shin tu gus pas lus kyi bag bzhi sa la phab pa'i phyag rnal 'byor lugs su byas nas seng ge'i lta stangs kyis ston pa'i zhal du bltas te/_'di skad du gsol to/_/rdo rje rgyal po tshogs 
[\[216b.3\]]bdag dgongs su gsol/_/chos kyi rgyal po mi g.yo rgyal tshul mdzad/_/rgyal mchog bde chen sa la rab bzhugs te/_smra ba'i las mchog rdo rje lce 'bar bas/_/sgra dbyangs rgyal po rnams kyis bdag byin rlobs/_/gsang sngags rgyal po chos kyi me 
[\[216b.4\]]long 'di/_/rgyal mchog chos kyi rgyal po nyid kyi mthus/_/'dus pa'i tshogs la rgya cher brjod par 'os/_/a ho zhes gsol ba btab pa las/_gsang ba mchog gi bdag po des bdag rdo rje las kyi bka' bar bsgo ba de rdo rje brjod pa chen por byin gyis 
[\[216b.5\]]brlab pa'i phyir rdo rje rnam par 'phro ba zhes bya ba'i ting nge 'dzin la snyoms par zhugs nas ljags kyi 'od zer las/_badzra karma sa twa tsa kra ha ha ha~M/_rdo rje rgya gram gyi 'khor lo 'bar ba sems dpa' rdo rje kho na bdag de'i lag tu babs par gyur nas las kyi rdo rje'i 
[\[216b.6\]]dbang thob ste/_rnam par smra ba chen po shin tu bla bkyal ba'i spobs pa can du byin gyis brlabs nas kun du mi gzo ba rab tu bag dang ldan pa chen por gyur to/_/de nas bdag sems dpa' rdo rje des las kyi mtshan ma de lag tu blangs nas rdo rje tshig sna tshogs 
[\[216b.7\]]kyis lan lnga ste/_rnam pa bcu gnyis su bskor nas/_grangs gnyis dang lngar bsgyur bas zhing khams mtha' rnam par dag par g.yos te/_g.yos rab tu g.yos/_kun du rab tu g.yos/_'gul rab tu 'gul/_kun du rab tu 'gul/_ldeg rab tu ldeg_/
[\[217a\]]
[\[217a.1\]]kun du rab tu ldeg_/'khrugs rab tu 'khrugs/_kun du rab tu 'khrugs/_'ur rab tu 'ur/_kun du rab tu 'ur/_chem rab tu chem/_kun du rab tu chem/_mtha' mtho na ni dbus dma'/_dbus mtho na ni mtha' dma'/_shar mtho na ni 
[\[217a.2\]]nub dma'/_nub mtho na ni shar dma'/_lho mtho na ni byang dma'/_byang mtho na ni lho dma' bar gyur te/_zhing khams thams cad bdag rdo rje sems dpa' sha dag lta bur gyur nas gsang sngags kyi ngo bo nyid phyin ci ma log pa'i tshul gyis rgya cher brjod pa'i 
[\[217a.3\]]sgra rnam par brjod do/_/bdag sems dpa' rdo rje nyid rnam par rngam pa'i tshul gyis ston pa'i mdun logs su seng ge rdo rjes mtshon pa'i khri la 'gying bag gi tshul gyi rnam par gnas so/_/de nas 'dus pa'i tshogs 'khor phal mo che rnams kyis bcom ldan 
[\[217a.4\]]'das la 'di skad ces gsol to/_/e ma'o bcom ldan 'das sems dpa' rdo rje 'di ni 'di ltar mthu che ba/_'di ltar byin gyis brlabs che ba/_'di ltar rgyu che ba/_'di ltar mkhas pa/_'di ltar gsal zhing zab pa ni bcom ldan 'das kyi thugs dang 'bral cing 
[\[217a.5\]]thugs las skyes pa/_de kho na nyid dang 'brel cing de kho na nyid las skyes pa lags so zhes gsol pas kho bo la bstod pa dang /_lang ka'i bdag po bcom ldan 'das des de dag la bka' stsal pa/_'dus pa chen po'i tshogs sems dpa' rdo rje 'di ni byang chub 
[\[217a.6\]]kyi sems kyi ngo bo/_/snying rje thams cad kyi bdag po/_thabs thams cad kyi mchog_/sangs rgyas thams cad kyi rje btsan/_byang chub sems dpa' thams cad kyi yab/_rnal 'byor kun gyi rnal 'byor/_/mya ngan las 'das pa kun gyi ded dpon/_bdud 
[\[217a.7\]]thams cad kyi yang bdud chen po/_/sangs rgyas thams cad kyi yang gdul dka' 'dul ba/_chos thams cad kyi mdzod/_gsang ba thams cad kyi bdag po/_ye shes thams cad kyi 'byung gnas chen por gyur pa yin no/_/de ci'i phyir zhe na/_thog ma dang tha ma 
[\[217b\]]
[\[217b.1\]]med par mnyam pa'i dus pha mtha' las kyang pha mtha' dpag tu med cing bsam du med pa 'byam klas pa'i dus na/_bya ba byas shing byed pa byas pa/_mngon par rdzogs par sangs rgyas pa yin te/_de ni chos thams cad kyi rang bzhin du sbyor zhing chos thams cad kyi 
[\[217b.2\]]rang bzhin du 'brel bas rgyal ba thams cad kyi thugs las skyes shing thugs dang 'brel pa/_thams cad kyi yab tu gyur pa yin te/_de 'dra'o zhes kho bo la bsngags pa brjod pa bka' stsal pa las/_'dus pa'i tshogs 'khor thams cad ngo mtshar du gyur te 
[\[217b.3\]]gsol pa/_bcom ldan 'das de ni 'di ltar ngo mtshar lags so/_/bde bar gshegs pa de ni 'di ltar ngo mtshar lags so zhes gsol te/_sems dpa' rdo rje dam pa de la logs su btud nas lus kyi bag bzhi sa la phab pa'i phyag rnal 'byor gyi lugs 
[\[217b.4\]]su byas nas rmad du byung ba'i me tog dang /_ting nge 'dzin gyi mchod pa sna tshogs byas te/_'di ltar rmad 'byung ngo mtshar khyod/_/sangs rgyas thugs las rgyal skyes pa/_/ji ltar zhing 'dir snang zhig gu/_/rnal 'byor yab gyur rgyal ba'i sras/_/rang bzhin 
[\[217b.5\]]kun dang gcig 'brel ba'i/_/bka' yi 'khor lo rab bskor bas/_/rnam dag lam mchog dam pa dag_/tshig gis mtshon te gsal bar mdzod/_/a ho zhes gsol ba btab bo/_/lang ka'i bdag po de nas dam pa rdo rje bdag gis rdo rje bskor te bsgyur 
[\[217b.6\]]nas brjid bag tu rdo rje tshig tu smras pa/_o~M hU~M mu~M a ho/_rgyal ba'i sras po cang mi gsung /_/mi gsung bas na rgya cher bshad/_/bshad du med pa'i chos nyid 'di/_/rgyal ba rnams kyis ma bshad de/_/de ltar ston pa rgyal mchog kyang /_/rnam par 
[\[217b.7\]]bshad par mi bzhed de/_/rgya cher bshad par dgongs pa'o/_/skye ba med pa'i chos nyid ni/_/ma skyes pas na snying por bshad/_/snying po don de gang yin pa/_/tshig tu smra bar yod ma yin/_/spros pa nyid na gol ba zhes/_/rgyal ba rnams kyis yang dag 
[\[218a\]]
[\[218a.1\]]bshad/_/de bas rdo rje rgyal po nyid/_/bka' ma stsal ba'i dgongs pa'o/_/dgongs pa'i don rnams gang 'byin pa/_/ji ltar me long gzugs brnyan ltar/_/dgongs don rig la snang gyur pa/_/ma skyes snying po'i don gyis na/_/tshig tu spros 
[\[218a.2\]]pa ma yin na'ang /_/mtshan ma tshig gi rnal 'byor pa/_/tshig la zhi ba la don la rtsing /_/tshig phyir blo 'brel rtsal zhan rnams/_/bkri bas bsam pa rangs bya'i phyir/_/mi dmigs pa las dmigs pa yi/_/cho 'phrul tshig gis de mtshon dgos/_/bder 
[\[218a.3\]]gshegs rgyal ba kun gyi thugs/_/gsang ba de nyid snying po'i don/_/mnyam nyid byang chub theg chen po/_/gsal bar kun la khyab snang ba'i/_/kun gyis de nyid mthong bya dgos/_/nga ni dus gsum bzhugs pa yi/_/rgyal ba kun gyi snying po ste/_/stong 
[\[218a.4\]]par sbas pa'i don 'di la/_/brda dang dpes mtshon lde mig gis/_/mnyam nyid rig pa'i sgo dbye'o/_/sbas pa'i don mtshon 'byung ba'i rigs/_/ma mthong rnams la bstan par bshad/_/de mthong de bzhin nyid du 'thad/_/ces gsang ba'i bdag po 
[\[218a.5\]]des chos thams cad dgos 'brel yan lag bzhir 'dus par cho ga bgos so/_/de nas lang ka'i bdag po la sogs pa dman pa'i lus kyi sems dpa' rnams kyis kyang dgos 'brel yan lag bzhi'i sgo nas chos thams cad yongs su chub par 
[\[218a.6\]]gyur to/_/sangs rgyas kun gyi dgongs pa 'dus pa'i mdo chen po las 'brel pa dgos ched kyi yan lag bstan pa'i le'u ste bzhi bcu dgu pa'o//_//de nas yang gsang ba pa'i bdag pos lang ka'i bdag po la bos te smras pa/_lang ka'i 
[\[218a.7\]]bdag po de la 'dren pa'i yan lag gang zhe na/_gang las gang du yongs su 'dren pa ste/_de yang 'di ltar bgro ba rnam par yongs su bgro bar bya'o/_/lang ka'i bdag po 'di lta ste/_yongs su 'dren pa'i yan lag ni/_/bcu phrag gcig gis 'dren pas 
[\[218b\]]
[\[218b.1\]]ni/_/smra brjod tshig gi yan lag rdzogs/_/gang la lta dang sgo 'byed dang /_/sdud dang 'byor par 'dren pa dang /_/rkyen dang gzhan dmigs 'dzin pa'i tshig_/ma bcos me long snrel zhi rnams/_/me long bcu dang mthun sbyar bas/_/tshig don rnam par sbyar 
[\[218b.2\]]ba yin/_/lang ka'i bdag po 'di lta ste/_/gang la lta dang lta ba ni/_/gang 'dir mkha' la 'gro ba ni/_/rtsal gyis nam 'phang rlabs su gcod/_/de bzhin de nyid 'dir 'gro ba/_/ma 'dres lta 'phang rlabs su gcod/_/bgrod par bya ba'i sa tshigs dag_/
[\[218b.3\]]rtsal tshad dag gi tshad du gcod/_/de bzhin don dang tshig mtshams dag_/don gyi tshigs dang tshoms su gcod/_/ji ltar gang gi khobs 'og tu/_/sa khams mang po chud pa ltar/_/brjod pa'i rnam grangs mang po kun/_/gang gi ngo bo gcig tu sdud/_/gang 
[\[218b.4\]]dang gang ltar 'gro ba dag_/drang por 'brel rjes gnon par snang /_/brjod dang brjod pa'i tshig mtshams dag_/gang 'dir mi 'khrug 'brel par sbyor/_/gang 'gro gnas su bgrod pa ni/_/g.yo 'gul mi mngon shugs kyis 'gro/_/yi ge brjod dang rang 
[\[218b.5\]]gnyer gyis/_/gang gi ngo bo de bzhin sbyor/_/gang zhig gang ltar gang 'gro ba/_/mi 'tsham pa la der 'tsham snang /_/brlang po zher 'debs skyon tshig rnams/_/gang mi 'tsham pa der 'tsham sbyor/_/gang dag yid la btags pa'i zas/_/khong 
[\[218b.6\]]nas 'dod pa'i bcud 'byin byed/_/gang du dmigs su 'dzin pa yis/_/gang mi gsal bar mngon par ston/_/ji ltar sgra brnyan rgyun byung na/_/gang skye'i dus su yid ches 'gyur/_/de bzhin tshad ma'i yul byung na/_/ma bcos de nyid yin par nges/_/
[\[218b.7\]]gang 'dir dag pa'i me long gis/_/bzhin dang gzugs brnyan ston pa ltar/_/nye bar mtshon pa'i me long gis/_/gang mi mthong ba gsal bar byed/_/ji ltar snrel zhi 'chol 'khrugs pa/_/snol mtshams 'phen sdud 'chol mtshams sbyor/_/rtsal 
[\[219a\]]
[\[219a.1\]]chen rol pa'i stobs chen ltar/_/de nyid rig pa nyid du sbyor/_/lang ka'i bdag po de dag ni/_/gang smra brjod du 'dren pa yi/_/yan lag kho nar shes par gyis/_/zhes gsang ba pa'i bdag pos de skad ces smras pas/_lang ka'i bdag 
[\[219a.2\]]po la sogs pa dman pa'i lus kyi sems dpa' rnams chos thams cad la gang du smra ba'i sgo yongs su 'byed par gyur to/_/sangs rgyas kun gyi dgongs pa 'dus pa'i mdo chen po las yongs su 'dren pa'i yan lag rnam par bgros pa'i le'u ste lnga bcu pa'o//_//
[\[219a.3\]]de nas yang gsang ba pa'i bdag po des sems dpa' chen po lang ka'i bdag po de la nges par bos te rnam par smras pa/_lang ka'i bdag po 'di lta ste/_/gang du nges pa'i yan lag ni/_/gang la gang gis gang brjod pa/_/'brel bzhi bshad sbyor 
[\[219a.4\]]brjod pa'i sgo/_/yongs su dag pa lha nge ba'i/_/gang la spyan ras gzigs dbang gis/_/mtha' thug med pa'i 'gro gang dag_/'di na snod bzhi kho nar gzigs/_/zhen chags can dang log sred can/_/rigs rgyud can dang blo gros can/_/thams cad 
[\[219a.5\]]cha bzhir snang ba ste/_/'dod khrid sbyor dang nges par snang /_/de dag res 'ga' cha bzhi ste/_/gang du dgos pa gang nges pa/_ngo bo dmigs dang bcas pa las/_/bka' don gtan tshigs rigs pa bzhir/_/snang dang mi 'gal rgyas 'thad sbyar/_/
[\[219a.6\]]thams cad med rgyu brtags chags pa/_/bsgrubs 'grub ji ltar bltas par snang /_/gang dag gang la brda phrad pas/_/gang gi don len nyid du nges/_/zhes nges pa dam pa nyid du bgros pas dman pa'i lus kyi sems dpa' rnams chos thams cad 
[\[219a.7\]]brda tsam gyis gang gi nges pa rnyed par gyur to/_/sangs rgyas kun gyi dgongs pa 'dus pa'i mdo chen po las nges pa dam pa'i yan lag bgros pa'i le'u ste lnga bcu gcig pa'o//_//de nas yang gsang ba pa'i bdag po des dman pa'i las 
[\[219b\]]
[\[219b.1\]]kyi sems dpa' chen po lang ka'i bdag po la yid yongs su 'jug pa'i thabs kyis bos te smras pa/_lang ka'i bdag po yan lag gi/_/mthar zad rtogs 'jug thabs nyid ni/_/rang bzhin 'byung sgo dbang sbyor dang /_/nges pa khong du chud pa yis/_/yang 
[\[219b.2\]]dag don la nges gzhag bya/_/shes dang 'jug dang 'bras bu dang /_/lhun gyis grub pa'i mtshan nyid yin/_/de 'brel de dgos de mtshon dgos/_/de yi rjes su byed dgos yin/_/thos chung goms dang nges par gyur/_/phye mthong zhugs dang thob pa yin/_/
[\[219b.3\]]de tshol de rnyed 'jug mngon gyur/_/bsnyen pa nye bsnyen bsgrub dang 'grub/_/de bzhin mnyam 'gyur rnal 'byor par/_/lhun grub las su rung ba'o/_/de ni nges par 'jug rim yin/_/gzhan gyi don du 'byung rim bzhi/_/g.yo dang cho 'phrul snang mdzad 
[\[219b.4\]]pa'o/_/ji ltar rim bzhin sbyar ba yin/_/de shes de ma skyes par shes/_/de dus dngos med shes pa dang /_/ye nas shes pa'i rim bzhin no/_/thams cad mnyam nyid de nyid dang /_/bsgrub dang mi 'da' spyod mthun rdzas/_/rang bzhin rnam pa 
[\[219b.5\]]lngar snang ba'o/_/gang mkhas che dang mang yas yangs/_/sgyur dang rlabs chen cir ston dang /_/kun shong kun spyod bder 'jug pa'o/_/bcom dang zhi dang mtha' rgyas dang /_/chub par 'dus pa las bzhi'o/_/gang du sbyor ba'i yan lag 'dis/_/yan 
[\[219b.6\]]lag thams cad rdzogs pa yin/_/lang ka'i bdag po de dag ni yan lag yin te/_yan lag des gang ltar brjod pa thams cad rnam par 'byed par shes par bya'o/_/de skad ces gsang ba pa'i bdag pos smras pas/_dman pa'i lus 
[\[219b.7\]]kyi sems dpa' rnams chos thams cad khong du yongs su chud par gyur to/_/sangs rgyas kun gyi dgongs pa 'dus pa'i mdo chen po las 'jug pa thabs kyi yan lag las thabs rnam par 'grel ba'i le'i ste lnga bcu gnyis pa'o//_//de nas 
[\[220a\]]
[\[220a.1\]]yang lang ka'i bdag pos gsang ba pa'i bdag po la dris pa/_kye gsang ba pa'i bdag po mdo yongs su dgrol ba zhes bgyi ba ji ltar lags/_de skad ces dris pa las gsang ba pa'i bdag pos smras pa/_lang ka'i bdag po mdo 'di ni 'di ltar gang 
[\[220a.2\]]du gang ltar brjod pa thams cad mdo bzhi po 'di dag kho nar zad do/_/lang ka'i bdag po bzhi gang zhe na/_'di lta ste/_gang thos pas nges par 'byung ba dang /_gang gis mthong bas nges par 'byung ba dang /_gang gis mngon sum par 'byung ba dang /_gang nas 
[\[220a.3\]]gang du nges par 'byung ba med pa'o/_/lang ka'i bdag po de la gang thos pas nges par 'byung ba ni/_/kun gyi rang bzhin de bzhin nyid/_/gang gis thos pa de nyid du/_/dngos po med par kun khyab rgyas/_/de shes de bzhin nyid du chub/_/lang ka'i bdag po gang 
[\[220a.4\]]gis mthong ba nges par 'byung ba ni 'di lta ste/_gang gis de bzhin de mthong na/_/mthong bas snang srid yongs su dag_/gang la'ang nyam nga yod ma yin/_/de bzhin nyid der kun sangs rgyas/_/lang ka'i bdag po gang gis mngon sum par nges par 'byung ba ni 
[\[220a.5\]]'di lta ste/_gang gis stong nyid de shes pa/_/der ni thams cad mngon sum du/_/stong pa nyid du nges par zad/_/de nyid mngon sum sangs rgyas yin/_/lang ka'i bdag po gang nas gang du nges par 'byung ba med pa ni 'di lta ste/_/thams cad de bzhin nyid 
[\[220a.6\]]dbyings su/_/ye nas rnam rtog med sangs rgyas/_/gdod sangs rgyas su ga la yod/_/de bzhin de nyid kho na'o/_/lang ka'i bdag po de dag ni mdo ste/_/gang gis gang la gang ltar brjod pa mtha' yas pa mdo bzhi bo de dag 'ba' zhig kho nar zad do/_/de 
[\[220a.7\]]dag ni gang gi mdud pa rnam par 'grol ba ste/_chos thams cad rnam par grol cing rgya cher 'grel ba nyid du shes par bya'o/_/gsang ba pa'i bdag pos de skad ces smras pas dman pa'i lus kyi sems dpa' rnams phyogs thams cad gsal bar yongs su 
[\[220b\]]
[\[220b.1\]]chub par gyur to/_/sangs rgyas kun gyi dgongs pa 'dus pa'i mdo chen po las mdo rgya cher 'grel ba'i le'u ste lnga bcu gsum pa'o//_//de nas yang lang ka'i mnga' bdag byang chub sems dpa' sems dpa' chen po des gsang ba pa'i bdag po de la 
[\[220b.2\]]rtsa ba'i dri ba yongs su dris pa/_kye gsang ba pa'i bdag po gang gi rtsa ba ni gang /_nges par 'byin pa ni gang /_gsang ba pa'i bdag po go dbye bar gsol/_smra ba'i seng ge shin tu go dbye bar gsol/_de skad ces smras pa las/_gsang ba pa'i bdag 
[\[220b.3\]]pos smras pa/_lang ka'i bdag po gang gi rtsa ba dri ba de ni legs so/_/shin tu rab tu legs so/_/'di lta ste/_rtsa ba ni me long dang /_mi mthun pa dang /_nges pa'o/_/lang ka'i bdag po me long ni 'di ltar nam mkha'i chos mthun pa'i dpe nye bar bzung ba 
[\[220b.4\]]ste nam mkha' ji lta ba de ltar gang gis nges pa yang de ltar lta'o/_/lang ka'i bdag po de la nam mkha' gang zhe na/_'di lta ste/_rang bzhin gcig pa dang /_mi gos pa dang /_go 'byed pa dang /_skye ba med pa dang /_'jig pa med pa dang /_dbyibs med pa 
[\[220b.5\]]dang /_kha dog med pa dang /_'dus ma byas pa dang /_gzung ba med pa dang /_'dzin pa med pa dang /_mtha' med pa dang /_dbus med pa dang /_'phel ba med pa dang /_'grib pa med pa dang /_'gro ba med pa dang /_'ong ba med pa dang /_g.yo ba 
[\[220b.6\]]med pa dang /_'gul ba med pa dang /_chags pa med pa dang /_gnas pa med pa dang /_'jig pa med pa dang /_stong pa med pa dang /_'gyur ba med pa dang /_ma khyab pa med pa dang /_mi 'byung ba med pa dang /_ma chub pa med pa dang /_skyo ba med 
[\[220b.7\]]pa dang /_nub pa med pa dang /_mtshan nyid med pa dang /_rgyu med pa dang /_rkyen med pa dang /_'bras bu med pa dang /_rtsol ba med pa dang /_mngon par 'du byed pa med pa yin no/_/lang ka'i bdag po nam mkha' ni yod pa las med par gyur 
[\[221a\]]
[\[221a.1\]]pa ma yin/_med pa las yod par gyur pa ma yin/_de bzhin du gsal ba las mi gsal bar gyur pa dang /_mi gsal ba las gsal bar gyur pa dang /_tha dad pa las gcig tu gyur pa dang /_gcig pa las tha dad du gyur pa 
[\[221a.2\]]dang /_yin pa las min par gyur pa dang /_min pa las yin par gyur pa dang /_nye ba las ring bar gyur pa dang /_ring pa las nye bar gyur pa dang /_de bzhin du che ba dang /_chung bar gyur pa dang /_bzang ba dang /_ngan par gyur pa dang /_bde ba dang /_sdug 
[\[221a.3\]]bsngal bar gyur pa dang /_khyab pa dang /_ma khyab par gyur pa dang /_'byung ba dang /_mi 'byung bar gyur pa dang /_dag pa dang /_ma dag par gyur pa dang /_grub pa dang /_ma grub par gyur pa dang /_mtho ba dang /_dma' bar gyur pa dang /_yangs pa dang /_dog 
[\[221a.4\]]par gyur pa dang /_dbyibs dang /_dbyibs med par gyur pa dang /_kha dog dang /_kha dog med par gyur pa dang /_phyi dang nang du gyur pa dang /_skye ba dang 'gag par gyur pa dang /_'pho ba dang /_mi 'pho bar gyur pa dang /_'gyur ba dang /_mi 'gyur bar gyur pa 
[\[221a.5\]]dang /_mun pa dang /_snang bar gyur pa dang /_sngon dang /_phyi mar gyur pa dang /_mtha' dang /_dbus su gyur pa dang /_bdag dang /_gzhan du gyur pa dang /_de bzhin du blangs nas dor bar gyur pa dang /_dor ba las blangs par gyur pa med pa'i phyir nam 
[\[221a.6\]]mkha' ni thams cad nas thams cad du ma bcos pa'o/_/de bzhin du 'di nyid kyang sbyar te/_de'i phyir ma bcos pa'o/_/lang ka'i bdag po 'di lta ste/_dper na nam mkha' ni sus kyang ma byas/_byed pa po med/_rgyu las ma byung /_rkyen las ma 
[\[221a.7\]]bskyed/_dang por ma skyes/_tha mar mi 'jig_/thog ma dang tha mar mi dmigs/_thob pa dang /_ma thob pa med/_re ba dang /_brtsal ba med do/_/de'i phyir nam mkha'i ni sus kyang ma byas/_byas pa med pas gnyen po med do/_/de bzhin du de nyid kyang byed pa 
[\[221b\]]
[\[221b.1\]]med pa'i phyir ma byas pas gnyen po med do/_/lang ka'i bdag po 'di lta ste/_gang zhig nam mkha'i mtha' tshol ba/_/tshol bas rnyed par mi 'gyur te/_/go skabs yod par gang shes pa/_/de ni nam mkha' rnyed pa'o/_/sems kyi sems nyid rtsad gcod pa/_/
[\[221b.2\]]rtsa ba med pas rnyed ma yin/_/gzhi rtsa med 'byung gang shes pa/_/de ni sems nyid rnyed pa'o/_/sems kyis sems btsal sems mi rnyed/_/su zhig sems kyi gting rtsa tshol/_/gang zhig sems kyi dbus mtha' 'byed/_/btsal bas rnyed pa ga la yin/_/
[\[221b.3\]]sems kyis sems la ji ltar mtshon/_/sems la dngos po yod ce'am/_/sems kyi dngos po gang gis bya/_/dngos med dngos sprul byang chub sems/_/phyogs bral chen po gang su zhig_/phyogs gcig bral bas phyogs kun bral/_/brtags pa'i spyod yul 
[\[221b.4\]]las 'das pa/_/de nyid rtogs na de kho na/_/sems kyis sems btsal drod cig rnyed/_/drod de rnyed na byang chub sems/_/ci yang yin no gang yang rung /_/de nyid chos kyi don po mchog_/des na 'khor ba'i chos nyid 'di/_/gnyis su yod pa ma yin te/_/
[\[221b.5\]]'khor ba'i de bzhin nyid de ni/_/chos nyid yin par lung du bstan/_/'khor bar 'khrul pa'i sgyu ma dang /_/rnam dag rnam byang sgyu ma gnyis/_/sems can sangs rgyas tha dad kyang /_/de bzhin nyid las yong ye med/_/dper na ras snam rgyu gcig las/_/
[\[221b.6\]]tshon gyi rkyen gyis bsgyur byas nas/_/kha dog sna tshogs tha dad kyang /_/ras snam nyid las ga la yod/_/log rtog yang dag rtog smin pa/_/sems can ye shes can 'di dag_/rgyu gcig rkyen gyis bsgyur ba las/_/rig dang ma rig gnyis su snang /_/
[\[221b.7\]]'khor ba'i sdug bsngal rmi 'dra ba/_/dbugs chen phyin nas rmi sangs ltar/_/thams cad bde chen byang chub sems/_/mkha' ltar khyab gdal nyid du snang /_/klo bur las zhes brtags pa kun/_/'dus byas yin te ma skyes pas/_/de bzhin nyid des 
[\[222a\]]
[\[222a.1\]]khyab gdal chu ba/_/brtsal med ye shes rang 'byung che//_//bam po brgyad par zug pa/_lang ka'i bdag po 'di nyid ni/_/yin par nges pa'i rtsa ba bdun/_/de brtag de nyid de rtogs na/_/de nyid rnam par nges pa yin/_/gling dang ri bo mu khyud 
[\[222a.2\]]bcas/_/lhun po'i rtse mo nyid nas gsal/_/de rnyed theg pa'i rnam grangs kun/_/de nyid chen po nyid mthong gsal/_/'jig rten 'od kyi rgyal po ni/_/gzi ldan gsal ba'i nyi ma yin/_/chos kun yongs su rdzogs gsal ba/_/kun snang chen po de nyid do/_/
[\[222a.3\]]go skabs chen po nam mkha' ni/_/chen po bzhi yi go 'byed ltar/_/gsang nyid 'dus pa de nyid kyis/_/brjod pa'i brjod kun gsal bar 'grel/_/gang gis bka' yi gsang thob na/_/mi gang gzhan la rag ma lus/_/gsang ba'i snying po kun chub 
[\[222a.4\]]na/_/smra brjod gang la'ang btsal mi dgos/_/rgyun dang bcas pa'i 'byung ba rnams/_/nam mkha'i ngang las 'byung zhing snang /_/de bzhin smra brjod 'byung ba rnams/_/de nyid zab mo'i dbyings nas 'byung /_/don du bya ba'i rnam grangs kun/_/mthar gyis 'bras bu 
[\[222a.5\]]grub par sdud/_/grangs mang rgya cher brjod mod kyang /_/de kun de bzhin nyid du 'dus/_/me long gsal ba'i snying po ni/_/bzhin gyi gzugs brnyan ston pa ltar/_/de nyid chos kyi me long gis/_/kun gyi rang bzhin gsal bar byed/_/kun gyi rtsa ba rang byung 
[\[222a.6\]]bas/_/rang bzhin cis kyang ma bcos pa'o/_/kun shes rig pa mi nub pas/_/'od gsal snang bas phyogs kun mthong /_/thams cad de nyid der 'dus pas/_/dngos med ngo bo nyid du zad/_/de bzhin nyid du kun gcig pas/_/gnyis su bya ba'i 
[\[222a.7\]]tha snyad med/_/rgyu nyid 'bras bur ye rdzogs pas/_/re dogs gnyis bral de kho na/_/dor bar bya ba'i dngos med pas/_/blang bar bya ba ga la yod/_/mthong zin sbyangs zin byas pa zin/_/'dod pa grub zin spyom pa zin/_/de bzhin dngos po grub zin pas/_/
[\[222b\]]
[\[222b.1\]]de nyid rnyed pa nyid las byung /_/kun brtags kun nyid dben na snang /_/kun la sbyor bas don byed nus/_/the tshom chad pas mthun par snang /_/mdor na gsum nyid kho na la/_/lar na gnyis nyid kho nar zad/_/nges par gcig las med pa yin/_/thams cad 
[\[222b.2\]]'dir 'dus 'di las byung /_/kun gyi rtsa ba 'di shes na/_/kun kyang ma bcos ji bzhin pa/_/de bzhin nyid de kun gyi mdo/_/sgyu mar kun snang dngos gzhi med/_/chags pa med pas yid mi 'khrug_/nam mkha'i ngang la rang bzhin med/_/brtag tu 
[\[222b.3\]]med pas dngos dang bral/_/snying po nyid las gzhan pa med/_/sna tshogs dag gi rgyun du 'char/_/sgron mar snang bas mun pa sel/_/yid bzhin nor bu nyid las byung /_/skye 'gag med pas 'jigs dang bral/_/cir yang ma nges nyam mi nga /_/chub na 
[\[222b.4\]]bya brtsal kun dang bral/_/go ba'i yul na bgrod pa med/_/de nyid chen po'i tshig re rer/_/rgyal ba kun gyi dgongs pa brgyud/_/gzhan du rtsa ba gsum bcad kyang /_/gsang ba'i don nyid nyid las 'byung /_/gang zhig gzhan du gang tshol ba/_/de ni gol 
[\[222b.5\]]ba'i lam du zhugs/_/rnam rtog mun pa'i sgrib pas bsgribs/_/gang ma rig pa de bsgribs yin/_/rnam par rtog pa de nyid bgegs/_/bgegs ni de nyid de las byung /_/gang la rnam rtog ma byung na/_/bdud ces bya ba ga la yod/_/bdud ni gang 
[\[222b.6\]]las byung zhe na/_/rtag tu 'grus las byung ba yin/_/'grus med nyid las bdud mi 'byung /_/ci phyir mi 'grus de nyid bdud/_/de bzhin skyon dang gol sgrib ni/_/yon tan mnyam du mthong las 'byung /_/gal te yon tan mnyam mthong med/_/skyon dang 
[\[222b.7\]]gol sgrib ga la yod/_/de nyid skyon dang gol sgrib yin/_/gang nyid mngon du ma gyur na/_/gsang ba'i don byung gang bsrel yang /_/nad pa sman srel thabs med bzhin/_/nges pa'i thabs med gnas ngan 'khyam/_/yul dang mtshan ma dngos po dang /_/dran 
[\[223a\]]
[\[223a.1\]]rtog thos mthong ji snyed kun/_/yid la ji ltar 'gyus pa bzhin/_/de nyid skad cig de ltar snang /_/rtag pa mi gnas skad cig ma/_/mi nub ma chags bde chen sems/_/sems kyi dbyings las ma gtogs pa/_/gzhan zhes gang yang med pas na/_/
[\[223a.2\]]gol sgrib bya ba ga la yod/_/su zhig gol sgrib don du gnyer/_/gang gis gol sgrib ji ltar rnyed/_/gol sgrib nyid kyang de nyid dbyings/_/btsal bas de yang de la thug_/gzhan du btsal zhing de las byung /_/bltas pas mthong ba rtogs pa med/_/'ja' snang mun 
[\[223a.3\]]khung ji bzhin no/_/de nyid mthong ba'i khyad par las/_/spyod lam dngos bzhi gang spyad kyang /_/'ching bar mi 'gyur 'grol 'gyur thabs/_/thams cad der sbyangs lam gnas mchog_/gang nyid don gyi rjes tshol zhing /_/gol sgrib yongs su gcod 'dod pa'i/_/mtha' 
[\[223a.4\]]sel rnal 'byor sems dpa' pa/_/gang la zhen pa'i phyogs bzung ste/_/dbus mthar lta ba de bzung bas/_/cho ga'i nges blo brtan pa can/_/de kun rnal 'byor yin mod kyi/_/yang dag don la rnal mi 'byor/_/spyod lam rnal du 'byor mod kyi/_/yang dag don du yang 
[\[223a.5\]]ma 'byor/_/phyogs su lta la zhen mod kyi/_/dam pa'i don du yang ma zhen/_/glo bur las ro tshor mod kyi/_/chos nyid kyi ni ro ma tshor/_/bdag med phyogs bral zer mod kyi/_/phyogs su lta dang yang ma bral/_/brtul zhugs rtog pa choms mod kyi/_/gzung 'dzin 
[\[223a.6\]]rtog pa yang ma choms/_/dbus mthar rtog pa'i rnal 'byor pa/_/brjod pa tshig lam sgron ma yis/_/yang dag dbu ma'i gser tshol ba/_/rtog 'dod spre'u 'di gzung byas nas/_/rkun mo byi la gdags par bya/_/gser khung skar khung kun bkag ste/_/re'u 
[\[223a.7\]]cha phang phung bshig nas ni/_/rgyal po'i dkor mdzod kha phye na/_/de dag longs spyod rdzogs bdag po/_/yang dag dbu ma'i lam tshol ba/_/rtog pa'i skyon lnga spang bar bya/_/rtog pa rags pa'i ri bo dang /_/mtshan ma rgyu ba tshor ba dang /_/byung tshor 'byung ba rnam pa lnga/_/
[\[223b\]]
[\[223b.1\]]de yang 'di ltar rtog par byed/_/rtog pa la yang gnyis yod de/_/rags pa dang ni phra ba'o/_/de bzhin mtshan ma che chung gnyis/_/rgyu ba ring po thung ngu gnyis/_/tshor ba gsal ba mi gsal ba/_/byung tshor myur ba bul ba'o/_/'di ni don la sgrib pa yi/_/rtog pa 
[\[223b.2\]]chen po bgegs chen yin/_/ci phyir dbus nyid mi mthong phyir/_/mun pa dang ni 'khrigs pa dang /_/kun du 'thibs dang sprin phung dang /_/na bun lta bur sgrib pa yis/_/dpung nyid mi gsal mthong mi 'gyur/_/'di yang rnam pa gnyis gnyis te/_/mun pa mun 
[\[223b.3\]]nag chen po dang /_/kun nas 'thibs pa lta bu ste/_/yongs su 'khrigs dang bsgribs pa dang /_/'thibs pa chen po chung ngu gnyis/_/sprin chen 'thibs dang 'al 'ol dang /_/na bun gtams dang ban bun gnyis/_/gnas ngan gsum dang phyed snang gnas/_/'dod 
[\[223b.4\]]pa bzhi yi bde gnas dang /_/bsam gtan gnas dang rgyun bzhi gnas/_/nyan thos rang rgyal sems dpar ltung /_/sgrib par gyur pa'i mun nag ni/_/mtshan ma'i g.yeng ba drug tu snang /_/rang bzhin phyi nang mtshan ma dang /_/yid la byed dang gnas ngan len/_/
[\[223b.5\]]'di dag rab tu gsal bar 'dod/_/gang du dbu ma nyid lta che/_/dbu ma'i lam la sgrib pa'i skyon/_/rnam pa lnga byung gang sgrib pa/_/byung tshor bying rmugs 'dzin chags dang /_/ther zug phyal ba'i dbang gis ni/_/g.yang dang 'thibs dang 'gog pa dang /_/rtag tu med 
[\[223b.6\]]pa kho na yin/_/'di dag dbu ma'i skyon yin zhes/_/dbu mar sems dpa'i rnal 'byor 'dod/_/dbu ma nges pa'i lam tshol ba/_/dgon pa'i rgyun du dben bzung ste/_/tshad ma gnyis kyis gzhal ba'i ba'i blos/_/rnam par rtog pa'i rjes gcod pa/_/yod med sngon rtog 
[\[223b.7\]]gang las byung /_/brtags pas rtog pa rtas las 'byung /_/rtog pa'i ri bo zhi bar 'gyur/_/des ni gnas ngan gsum du min/_/rtogs pa gang las byung zhe na/_/mtshan ma nyid las byung ba yin/_/mtshan ma sgyu mar rab shes na/_/mtshan ma'i chos 
[\[224a\]]
[\[224a.1\]]rnams zhi bar 'gyur/_/des ni 'dod khams tha mar min/_/mtshan ma de yang ji ltar na/_/de yang 'byung ba dag la 'byung /_/dran pa skyon dang zhir shes na/_/rgyu ba'i skyon rnams sel bar byed/_/'dod khams gnyis par de dag 
[\[224a.2\]]min/_/rgyu ba de yang gang de bzhin/_/de yang de ltar byung ba yin/_/de nyid de ltar shes gyur na/_/skyon gyi tshor ba sel bar byed/_/'dod khams gsum par de yang min/_/de nyid de ltar der brtsad na/_/gang de phyi dang nyid kho na/_/de nyid skyon du rab shes na/_/
[\[224a.3\]]'gag dang skye ba ga la yod/_/de ni 'dod khams bzhi par min/_/de yang gang las skye mched na/_/sems kyi chos las gyur pa ste/_/sems nyid sgyu mar rab shes na/_/sems kyi chos rnams zhi bar 'gyur/_/phung po gzugs brnyan 'dra ba la/_/
[\[224a.4\]]sems ni smig rgyu lta bur 'dod/_/yod med gnyis kyi mtha' las grol/_/de shes 'dod khams lnga par min/_/sems nyid yod pa'i dngos po'am/_/med ces bya bar mi lta bas/_/ya mtshan can du ltung mi 'gyur/_/bying rmugs can du ma gyur pas/_/
[\[224a.5\]]bsam gtan skyon du de mi 'gyur/_/'du shes rjes su ma 'brangs pas/_/sems can gnas su de yong min/_/kun 'byung kun gzhi nyid mthong bas/_/zhi ba'i gnas su yang ma yin/_/zhi bas zhi bar mi lta bas/_/rang rgyal gnas su'ang ga la yin/_/
[\[224a.6\]]rnam rig tsam du 'ang min pas na/_/sems dpa' de yang der ma yin/_/stong nyid mnyam pa'i dbu ma la/_/so so tha dad dbyer med pas/_/sa yi rim pa sbyong ma yin/_/phyogs lta mtha' 'das dbu ma nyid/_/rang bzhin med pa de nyid la/_/sems nyid kyi nad 
[\[224a.7\]]skad cig mas/_/mi g.yo rgyun du dran par bya/_/de ltar de la mnyam gzhag na/_/rtags kyi tshor ba 'di ltar 'byung /_/drod dang rtags dang cho 'phrul dang /_/mngon par dang ni ye shes 'byung /_/drod ni g.yo dang thob pa dang /_/rtags ni 'byung dang brtan pa 
[\[224b\]]
[\[224b.1\]]dang /_/cho 'phrul 'byung dang rdzogs pa dang /_/gang du rig pa thams cad gsal/_/der ni don rnams rdzogs pa yin/_/dper na mun pa sangs pa dang /_/snang ba byung dang nam mkha' dang /_/kun du mthong dang thams cad gsal/_/des na de yi khyad par gyis/_/
[\[224b.2\]]gang du chags pa'i mun bsal te/_/ji ltar rlung gis sprin phyags ltar/_/skad cig tsam gyi rnal 'byor gyis/_/mun pa'i khams de 'phyag par 'gyur/_/ji ltar mar mes mun bsal na/_/de nyid snang bar gyur pa bzhin/_/skad cig ma yi de rig na/_/sngon nas 
[\[224b.3\]]zhen pa'i mun pa sel/_/de gang rig pa de dag ni/_/de nyid de yi sgo phye zhing /_/de bzhin mig dang de ldan pas/_/mthong thos tshig lam le'u bzhir bsdebs/_/sa pa yin pas de la ltos/_/de yi mig dang ma ldan na/_/mu mtha' yas pa'i tshig rnams kyis/_/
[\[224b.4\]]de la tha snyad ci brjod kyang /_/nges ma nges kyi dmigs mi phyed/_/tshig phyir blo 'brangs dmu rgod dag_/bslab pa'i sa dang lam ma yin/_/tshig lam 'bum phrag ci brjod kyang /_/gzhan la smra bar bya ma yin/_/gal te gang zhig gang smra ba/_/log smra rdo rje bka' 
[\[224b.5\]]rkun pa'o/_/thar med rdo rje de ltung 'gyur/_/dor sgyu tshul 'chos mkhan dag gis/_/nges pa'i blo shed ma bye bar/_/tshig lam yi ges khrid nas ni/_/gang ma nges par lam brjod na/_/srog chags kun gyi srog phrogs pas/_/ma nges chos smra de bas lji/_/
[\[224b.6\]]des na mtha' dbus mnyam nyid la/_/bdud de cig car gang 'jug pa/_/rnal 'byor gnas yun ring thung dang /_/gang 'phro yod dang med pa dang /_/nam zhig mnyam pa'i khar ma lus/_/de la de bzhin der bzhag na/_/de ma thag tu de nyid snang /_/de las de bzhin 
[\[224b.7\]]ma g.yos na/_/grong khyer snang bar de mi 'gro/_/de la de ltar ma chags na/_/snang ba med par ga la 'gro/_/de nyid mngon du gyur pas na/_/zhi ba'i gnas su de dag min/_/yod dang med pa'i mtha' chod na/_/mtha' las 'das pa'i rnal 'byor nyid/_/gang 'dir 
[\[225a\]]
[\[225a.1\]]nges pa dam pa'o zhes/_/gang dag 'di ltar dam 'cha' ba/_/gang la re dogs med pa yi/_/gol sgrib nyid du nges par snang /_/ci phyir dbus mtha' 'byed pas na/_/dbus yod mtha' yang rang bzhin 'byung /_/dbus med mtha' yang ngang gis 
[\[225a.2\]]med/_/dbus mtha' 'byed pa de nyid nang /_/mtha' dang dbus bral de kho na/_/mi gnas mi len mi 'byed cing /_/ci yang ma yin mthong thos med/_/ci yang mi 'byed bya dang bral/_/snang med snang ba'i tha snyad bral/_/bsam du med pa'i chos nyid ni/_/mi 
[\[225a.3\]]bsam de bzhin nyid du gzhag_/bsam gyis mi khyab chos rnams kun/_/bsam med de bzhin nyid las med/_/sa dang rnam thar la sogs pa/_/chos sku byang chub dkar po'i phyogs/_/kun kyang bsam du med pa yi/_/gol sgrib chen por gyur pa yin/_/
[\[225a.4\]]'da' dka' chen po'i dka' thub ni/_/ma bcos de bzhin nyid kho na/_/dpag med rgyal ba 'da' bar dka'/_/gang gzugs med las gang 'dzin gol/_/bdal khyab chen po'i sa 'di ni/_/ye nas ma bgrod rang bzhin bkod/_/sa 'dir ma chub gang yang 
[\[225a.5\]]med/_/gang 'dir sa bkod gang bgrod gol/_/de bzhin de rig ye 'byung la/_/khyad par rim par 'byung 'dod gang /_/gang 'dir rmongs pa kho na'o/_/rang byung de las nges par grol/_/bsam yul dmigs su med pa la/_/btang snyoms chen po'i rnal 'byor 
[\[225a.6\]]pa/_/ji bzhin pa nyid yin bzhin du/_/lus dben sems 'chos gol sar zhugs/_/kun grol chen po de nyid la/_/bcing grol med par nges bzhin du/_/gang 'dir dka' thub rtogs pas bcings/_/rnam grol chen po nyid las gol/_/ye nas ma bcos nyid 
[\[225a.7\]]kho na ra/_/gang gnas de nyid de kho na/_/de la gol sa ga la yod/_/gol sgrib nyid kyang de kho na/_/de skad ces bgros pas lang ka'i bdag po la sogs pa dman pa'i lus kyi sems dpa' rnams gang gi bcing ba las yongs su grol te re rtsol gyi the tshom chad 
[\[225b\]]
[\[225b.1\]]par gyur to/_/sangs rgyas kun gyi dgongs pa 'dus pa'i mdo chen po las chos thams cad kyi me long bstan pa'i le'u ste lnga bcu bzhi pa'o//_//de nas lang ka'i bdag po byang chub sems dpa' sems dpa' chen po des/_gsang ba pa'i bdag 
[\[225b.2\]]po la gang gi rtsa ba dri ba yongs su dris pa/_kye gsang ba pa'i bdag po chos thams cad kyi rtsa bzhes bgyi ba de gang lags/_de ji ltar yongs su shes par bgyi/_de skad ces dris pa las/_gsang ba pa'i bdag pos smras pa/_kye lang ka'i bdag po gang 
[\[225b.3\]]du dri ba dam pa 'di ni legs so/_/shin tu rab tu legs so/_/gang chos thams cad kyi rtsa ba zhes bya ba de ni rtsa ba byang chub kyi sems la bya'o/_/de ni 'di ltar yongs su shes par bya ste/_sangs rgyas kun gyi thugs kyi chos nyid dang /_sems can kun gyi 
[\[225b.4\]]sems kyi chos nyid du shes par bya'o/_/de ni mun snang gnyis su snang yin te/_lang ka'i bdag po de yang 'di ltar bcom ldan 'das gsang ba mchog gi bdag po de gsang ba'i gnas pad+mo can zhes bya ba gtsug tor 'khor los sgyur ba'i sprul pa'i lhums/_
[\[225b.5\]]gsang ba mchog gi pho brang na skad cig bzhugs pa de'i tshe de'i dus na/_gang skyes bu dam pa dpag tu med pa dag de kho na nyid gsang ba dam pa'i the tshom gcod pa dang /_yongs su zhu ba dang /_zhu bar sdog pa dang /_the tshom chad nas slar dong ba dang /_gang 
[\[225b.6\]]kho bo 'khor der 'dus par gyur pas bcom ldan 'das la 'di skad ces gsol to/_/bcom ldan 'das bdag cag gis byang chub kyi snying po zhes bgyi ba chos thams cad kyi rtsa ba de ma mthong ma dmigs lags so/_/yang dag par ma rnyed nges par ma 'tshal ba lags 
[\[225b.7\]]so/_/bgrod pas ma khyab lags na 'di gang na mchis/_gang du btsal/_gang zhig lags/_gang la bgyi/_gang du stor/_bcom ldan 'das dus kyi skad cig ma 'di nyid du bstan du gsol/_bde bar gshegs pa 'di bstan du gsol/_zhes zhus pa las/_
[\[226a\]]
[\[226a.1\]]bcom ldan 'das des 'di skad ces bka' stsal to/_/sems dpa' chen po byang chub kyi snying po zhes bya ba chos thams cad kyi rtsa ba de ni sgrib pas ma mthong /_med pas ma dmigs/_zab pas ma rnyed/_dka' bas ma shes/_myur bas ma 
[\[226a.2\]]slebs/_yangs pas ma khyab pa yin te/_'di mun pa'i khams na yod/_grong khyer gsum du btsal/_'di yan lag dang mdo dang rtsa ba yin/_ngo bo de kho na nyid la bya/_mun pa'i khams su stor/_sems dpa' chen po de lta bas na mun pa 'di bsal ba'i 
[\[226a.3\]]phyir 'di'i rang bzhin la mkhas par bya'o/_/de bzhin du ngo bo dang /_mtshan nyid dang /_yan lag dang /_ji srid pa'i yun dang /_las dang /_mun pa'i rnam grangs dang /_dpe la sogs pa dang /_bsal ba'i thabs rnams la mkhas par bya'o/_/'di la nan tan 
[\[226a.4\]]du bya'o/_/gang mun pa'i khams pa dag dang /_cha gcig tu shes bya'o/_/de skad ces bka' stsal pa dang /_kho bos 'di skad ces gsol to/_/bcom ldan 'das mun pa 'di ci las byung /_mun pa 'di'i rang bzhin ci/_mun pa 'di'i ngo bo gang /_mun pa 'di'i 
[\[226a.5\]]mtshan nyid ci/_mun pa 'di'i yan lag tu/_mun pa 'di'i rtsa ba gang /_mun pa 'di ji srid cig gnas/_mun pa 'dis ci la sgrib/_mun pa 'di'i bye brag du/_mun pa 'di gang dang mthun/_mun pa 'di gang du 'thibs/_mun pa 'di gang gis sel/_mun 
[\[226a.6\]]pa zhes ci'i phyir bgyi/_'di ci phyir 'thibs/_dra ba gang du 'dus/_'di bshad du gsol/_bde bar gshegs pa 'di bshad du gsol/_de skad ces gsol pa dang /_bcom ldan 'das des bka' stsal pa/_sems dpa' chen po mun pa dang snang bas 
[\[226a.7\]]bsdus pa'i chos thams cad kyi rtsa ba ni gzhi dang rtsa ba med par 'dus par shes par bya'o/_/de ltar ston pa'i mdo ni 'di lta ste/_sangs rgyas byang chub 'byung ba yi/_/bskyed cing snying po de nyid de/_/pad+mo kha 'bus snying po ltar/_/rtsa ba 'khor ba'i 'dam na yod/_/
[\[226b\]]
[\[226b.1\]]rtsa ba thams cad 'byung ba yi/_/rtsa ba med pa'i rtsa ba ni/_/chos rnams kun gyi rtsa ba yin/_/khams gsum 'di dag nyid du 'dus/_/chos 'di zab ste mthong bar dka'/_/rtogs par yang ni mi nus te/_/mthar phyin sa la gnas pa yin/_/skyes bus kyang ni 
[\[226b.2\]]mthong ma yin/_/med pas stong pa'i chos nyid 'di/_/yod pa'i dngos por yang mi dmigs/_/dmigs dang mi dmigs tshig lam chad/_/rnam par mi rtog skye ba med/_/gsal bas dus mtha' med pa ru/_/ma lus khyab par kun btsal yang /_/'di zhes bya 
[\[226b.3\]]ba'i dngos po zhig_/mi rnyed rnyed par mi 'gyur ro/_/mkhas pas dus mtha' med pa ru/_/shin tu bsgrims te cir brtags kyang /_/gang 'dir ci yang mthong ba med/_/mgyogs pas dus mtha' med pa ru/_/nyam thag chad pas brgyugs kyang ni/_/da dung 
[\[226b.4\]]de nyid dbyings 'di las/_/gar yang ma phyin phyin pa med/_/skye med chos kyi sdong po la/_/rnam pa bzhi yi yan lag gel/_/byang chub bla med snying por smin/_/de ni kun 'byung byang chub shing /_/'jug pa don la 'dod pa'i khams/_/mngon med 'dzin pa 
[\[226b.5\]]gzugs khams so/_/snang med ma chad gzugs med nyid/_/gang de ched las byed las 'gyur/_/yul du gang 'gyur 'jug pa nyid/_/gang la 'jug pa de rnams shes/_/de yul mun pa'i khams gyur kyang /_/mun pa'i khams na de nyid snang /_/snang dang snang 
[\[226b.6\]]ba'i 'od byung ba/_/skye 'byung rtsa ba'i snying po nyid/_/phyogs rig des mi rig pa yi/_/ngo bo nyid med de nyid do/_/mun khung gser stor ji bzhin du/_/'khor ba mun pa mun nag tu/_/rin chen gser dang 'dra ba yi/_/byang chub sems 'di stor bar 'gyur/_/
[\[226b.7\]]mun pa'i khams su gyur pa dag_/mun pa'i 'du shes nyid du 'byung /_/mun pa'i khams pas gang shes pa/_/phra mo'i cha shas tsam yan cad/_/gang 'di blo chung byis pa rnams/_/ched du gleng zhing gang brjod pa/_/blo ldan kun la 'di brjod kyis/_/blun po'i 
[\[227a\]]
[\[227a.1\]]ched du shes par gyis/_/'di yang 'di ltar yongs su snang /_/yan lag mdo dang rtsa ba ste/_/'byed dang 'grol dang 'byin pa yin/_/yan lag drug tu gang grags pa/_/mthong thos tshor myong reg shes drug_/'byung 'jug gcod pa'i yan 
[\[227a.2\]]lag yin/_/lang ka'i bdag po mdo bzhi ni gang zhe na/_'di lta ste/_gzhi'i mdo dang /_dmigs pa'i mdo dang /_snang ba'i mdo dang /_'jug pa'i mdo'o/_/de yang 'di ltar/_mdo bzhi gzhi dang dmigs pa dang /_/snang dang 'jug pa lung bzhin bshad/_/lang 
[\[227a.3\]]ka'i bdag po de la gzhi'i mdo ni 'di lta ste/_gzhi ni byis pa 'di ltar 'dod/_/gzugs med ming la mngon zhen pa/_/med pa'i khams nyid de kho na/_/shes pa kun gyi ngo bor 'byung /_/shes bya nyid de yul du snang /_/thams cad 'byung bar byed pa'i rgyu/_/ye 
[\[227a.4\]]nas ngang gis ma skyes la/_/ma bcos yang gis 'od gsal ba/_/rgyu rkyen med pas 'dus ma byas/_/yongs su ma chad yul kun la/_/shes la mi gsal lhan cig 'byung /_/khyab 'jug btang snyoms dngos med nyid/_/rnam par mi rtog dpyod dang bral/_/mi 
[\[227a.5\]]rtog de yi de nyid la/_/skad cig snga phyi ji snyed pa/_/rgyun dang bcas pa'i chu bo bzhin/_/rgyun 'byung skye 'gag bcas pa'o/_/gcig tu chad pa med pa yi/_/so so ris ltar mi snang ba/_/bye brag rnam par 'byed pa ni/_/'di dang 'di zhes ga la yod/_/tha snyad gnyis 
[\[227a.6\]]kyis bsdus pa'i chos/_/thams cad thams cad pa nyid de/_/kun 'gro kun 'jug kun la sbyor/_/dngos rig sna tshogs dbyer mi rig_/g.yo ba nyid dang rnam par bkod/_/yongs myong gcod dang de 'dzin byed/_/lnga ldan mdun du ldan pa la/_/de ni kun la snyoms 
[\[227a.7\]]pa yin/_/gang zhen de 'dzin kun mi gtong /_/go skabs yod pa'i nam mkha' ltar/_/chos kun gnas 'byung go yod pa/_/skyed min sogs dang len pa yin/_/rkyen ni gnyis dang mi ldan te/_/ma nges de nyid kho na la/_/thams cad du ni gnas pa yin/_/rkyen ni 
[\[227b\]]
[\[227b.1\]]gang phrad de nyid du'o/_/chos rnams rtsa bar gcig pa la/_/de rgyun dbang gi rnam pa gnyis/_/gzhi dang rten zhes grags pa la/_/rmongs dang shes pa'i khyad par snang /_/gzhi la kun 'gro kun la rmongs/_/rnam pa zhen pa'i bsti gnas med/_/rten ni gzhi sbyor snang 
[\[227b.2\]]ba dang /_/'gyur med rnam dag btsal med gnas/_/de dag re zhing rgyu 'bras gnyis/_/snga ma snga ma gang dag gang /_/phyi mi phyi ma smin pa'i rgyu/_/de bzhin kun du 'khor bar 'byung /_/rten lnga de rgyun de dbang gis/_/rnal 'byor lngar snang gnyen po lnga/_/smin 
[\[227b.3\]]pa'i dpe lnga sbyor dpe bzhin/_/skabs lnga lam lnga de bzhin sa/_/lnga lnga bsti gnas dus lnga dang /_/gnas lnga mthar phyin rnam pa lnga/_/'dir dbye ba las lnga bcu drug_/rdzogs par snang bas lngar bshad do/_/chos rnams kun gyi gzhir gyur pas/_/nor 
[\[227b.4\]]ba'i rkyen gyis 'khor bar snang /_/rang bzhin ji ltar yin pa'i don/_/nges par mthong na mya ngan 'das/_/kun gyi gzhi dang gang de shes/_/chos kyi phung po srid gsum 'byung /_/de byung rtsa ba sna tshogs len/_/dbyings dang 'byung gnas rgyu zhes grags/_/
[\[227b.5\]]stong pa nyid dang mtshan nyid med/_/de bzhin nyid de ma nor ba/_/ma bcos gzhan ma yin pa nyid/_/ting 'dzin rtog pa stong nyid grags/_/lhag mthong zhi gnas rnam par thar/_/dbu ma mtha' bral gzung ba med/_/'dzin med chad med rtag pa med/_/
[\[227b.6\]]skye med 'gag med rtog pa med/_/rnam par rtog med mtshan ma med/_/de bzhin bdag med gzhan med pa/_/'gro ba med cing 'ong ba med/_/dri med 'du ba 'bral ba med/_/phung med khams med skye mched med/_/yul med las med rgyu 'bras med/_/ma 
[\[227b.7\]]skyes snying po byang chub med/_/sangs rgyas chos dang byang chub sems/_/de ni mi skye mi 'gag la/_/de ni nam mkha' lta bu'o/_/chos kyi dbyings nyid chos kyi sku/_/mi rtog ye shes yin zhes grags/_/ma byung ye nas rang bzhin snang /_/ji srid len pa'i srid pa 
[\[228a\]]
[\[228a.1\]]dag_/gang sangs gang dag byung 'gags pas/_/sdug bsngal de rgyun zad bsregs pas/_/'gyur ba'i skabs lngas nges par 'byung /_/gzugs med mthong med yod ma yin/_/yod pas mthong ba'i yul du gyur/_/mthong med yul du ma gyur pa/_/
[\[228a.2\]]yod ces bya bar ga la rigs/_/mu mtha' med par 'byung ba'i rgyu/_/dngos med gzhi rten ngo bo nyid/_/de bas tha dad sna tshogs snang /_/dbyings 'di med na kun dang 'gal/_/gal te med pa gcig yod na/_/'dzin pa phyogs kyang de lta bas/_/nams kyang grol 
[\[228a.3\]]bar mi 'gyur te/_/'ching ba'i mdud pa de na yod/_/gang zhig mur 'dzin mthar lta ba/_/des ni mu med don ma mthong /_/mur 'dzin mkha' la mthos 'jal 'dra/_/mu med nyid na grol bar bshad/_/mur 'dzin grol 'dod grol ma yin/_/bye ma skyed kyang 'brur 
[\[228a.4\]]mi smin/_/shel sgong bsgyur yang gting mi 'gyur/_/mching bu bsgyur yang rin chen min/_/sa rdo bsres kyang 'drir mi rung /_/glog 'gyus gzhi la mun pa med/_/mtshal zi gser zhun gcig mi srid/_/skyes bus nyid la mchod mi srid/_/chu bo snga phyi rgyun 
[\[228a.5\]]mi 'phrad/_/chos mthun pa na rigs mtha' yas/_/des na de bzhin nyid ces bsngags/_/de nyid med na thams cad du/_/gang de len yod ga la srid/_/de nyid med na rgyun bkag nas/_/ji srid cig na slar ldang ba/_/gang las byung de gang las min/_/gang 
[\[228a.6\]]med de med gnyis med na/_/gang las ldang ste gang mi 'gyur/_/de bzhin gang gis 'gags 'gyur na/_/skad cig ji srid de nas ldang /_/des na de nyid kun gyi gzhi/_/lus dang dug sman ji bzhin no/_/'jug pa lnga ni rmi lam 'dra/_/de ltar na 'di gcig 
[\[228a.7\]]pa'am/_/'on te tha dad pa zhig yin/_/gcig dang tha dad ngo bo las/_/grol te dbyibs sam kha dog gam/_/rnyog chu 'o ma'i chu bzhin no/_/de na de nyid de btsan nam/_/gal te de yi gzhi 'di btsan/_/mi g.yo mi 'gyur g.yo dang 'gyur/_/ma 
[\[228b\]]
[\[228b.1\]]byung ba dang de bzhin 'byung /_/nam mkha' 'byung ba ji bzhin no/_/thog ma tha ma dus mi dmigs/_/ma nor ma bcos de bzhin nyid/_/rang bzhin kun du snang ba'i dbyings/_/ma byung rang bzhin ye nas gsal/_/gzhi 'am de rgyun zhes bya ba/_/shes rgyun 
[\[228b.2\]]thams cad skye 'byung ba'i/_/rtsa ba mthu can gzhir gzhag pa/_/sna tshogs 'byung rgyu de nyid do/_/dang ba'i mkha' la rgyu ba'i sprin/_/gser gyi grangs tsam byung tshun chad/_/khug rlangs sprin phung 'thibs zhes bya/_/'byung ba'i skad cig de sngon cad/_/dang 
[\[228b.3\]]ba'i mkha' nyid snang zhes bya/_/de bzhin de nyid de gzhir gzhag_/mtshungs pa yin phyir der snang ste/_/so so'i bye brag de tsam mo/_/de nyid de yi rgyu ba las/_/'jug pa'i tshogs rnams rtsal du snang /_/rtsa ba mthu chen 'phel 'gyur bas/_/gang dang gang du 
[\[228b.4\]]gang nyon mongs/_/mtshan mar snang 'dzin g.yo 'gul bskyod/_/rang snang gang la de gsal rig_/gang du lta dang gang 'dzin pa'i/_/de rgyun de las der 'di 'byung /_/gang tshor gang shes gang de shes/_/skrag cing dngang 'jigs dngos po nyid/_/me long me shel 
[\[228b.5\]]me 'byung gsum/_/gang dang phrad na de bzhin 'byung /_/me long mtsho rlabs sa rlabs gsum/_/ji srid de rgyun byung tshor rnams/_/de nyid rgyu yis rang bzhin lnga/_me 'dzin de 'dzin 'dab 'dzin ltar/_/de nyid de yis de rgyun la/_/gang zhen de 'dzin byed pa yin/_/
[\[228b.6\]]ras dkar la sogs de dag ni/_/gang sgo'i dbang du de dag 'du'o/_/de nyid de la de rgyun rag_/gang nyid bsgos pa de nyid du'o/_/gangs dreg la sogs de dag ni/_/sogs pas de dag nyid du snang /_/de rgyun 'byung gang de dag ni/_/de yang de dag nyid du'o/_/'o ma chu 
[\[228b.7\]]dang sa bon las/_/de mi 'dra bas de rtas yin/_/de nyid de yi rgyun de las/_/de yang de ltar snang ba yin/_/gnas pa de dag gang yin pa/_/der 'byung ba de nyid du'o/_/myur smin dus smin dus gnyis min/_/sa bon che chung 'phel 'grib de'o/_/sprin dang ling 
[\[229a\]]
[\[229a.1\]]thog mun pa yis/_/rdzas gang mi mthong sgrib pa ltar/_/de yi rgyun 'khrigs mun pa yis/_/blta bya de nyid mthong ma yin/_/dang po gnyis dang phyi ma la/_/gsal dang 'gags dang tha dad snang /_/de nyid kun la 'gro ba'i phyir/_/gcig 
[\[229a.2\]]gis sna tshogs tha dad len/_/de nyid rtsal las 'jug pa drug_/slar 'jug pa yang de nyid las/_/char rgyun smig rgyu ji bzhin no/_/mig nad dbang gis yul dag la/_/tha dad ma yin ngo bo tsam/_/gang dang 'di gcig 'dres pa las/_/sgyu rtsal de 'byed de 
[\[229a.3\]]dag len/_/de nyid las byung de rnams 'byed/_/gang 'dir sbyor zhing mi snang yang /_/gang gi dbang gis tha dad snang /_/de las de 'byung de nyid las/_/de bzhin de dag 'byung ba'o/_/dri nga'i dri 'byung gang gi dri/_/gang med gang la zhen pa ni/_/mi 'dra mi gcig de 
[\[229a.4\]]nyid las/_/de nyid gzhan la de rgyun gzhan/_/gang gi ngo bo de gcig la/_/de yang gnas dang skabs kyis 'gyur/_/gang la bag chags rnam dag pa/_/dang bas thams cad gsal ba bzhin/_/gang gi rgyun sangs kun khyab rgyas/_/dbu ma rnam dag de nyid ces/_/
[\[229a.5\]]mun pa'i spyod yul ba dag 'dzin/_/mun pa'ang de nyid de la 'byung /_/mun pa'i rang bzhin ngo bo dang /_/mtshan nyid yan lag rtsa ba dang /_/gnas dang sgrib pa bye brag chos/_/gang du gang gis gang phyir gang /_/de dag nges par dbye bar bya'o/_/lang ka'i bdag 
[\[229a.6\]]po de dag ni gzhi yi mdo zhes bya ste/_gang mun pa'i spyod yul ba las kyi bsgyings pa rnams la dgongs te mun pa'i chos rnams gsungs pa'o/_/lang ka'i bdag po de la dmigs pa'i mdo gang zhe na/_'di lta ste/_gzugs khams de 'dzin gnas gcig 
[\[229a.7\]]nyid/_/de 'dzin de nyid de la lta/_/de 'dzin der byed mun pa can/_/phyogs 'dzin phyogs med rnam dang gcig_/ma nges spyir 'gro gnyis mi dmigs/_/sna tshogs med de bdag nyid 'dzin/_/dri med 'dzin med gzhan 'dra med/_/de 'jug rten med khyad par med/_/
[\[229b\]]
[\[229b.1\]]dus gsum dus su de 'dzin med/_/de 'dzin de la der 'dzin pas/_/gzugs ming gnyis la chags khams so/_/lang ka'i bdag po de la snang ba'i mdo gang zhe na/_'di lta ste/_'dod khams de 'jug de 'brang gnas/_/gsum pa yin te de dag ni/_/de nyid 
[\[229b.2\]]'byung rten de ma thag_/'dod pa lnga dang chos gnyis so/_/byed pa kun dang rtag tu gcig_/rigs gsum dag dang phrad rigs 'dzin/_/de 'jug tshol gcod 'bebs pa'o/_/ma 'gags gang du rgyun khyab 'jug_/dus gsum skabs gsum 'jug med pa'o/_/
[\[229b.3\]]sna tshogs de nyid de la 'debs/_/de yang 'jug pa rnam gnyis te/_/lnga dang thun mong de khyad par/_/yul rig pa dang mtshan nyid rig pa dang /_dus rig pa dang /_skad cig ma'i rgyun rig pa dang /_las la 'jug pa dang /_gang gi 'bras bu yongs su myong 
[\[229b.4\]]ba'o/_/drug gnyis lnga gsum bcu gnyis gcig_/thams cad de 'jug byed pa yin/_/lang ka'i bdag po 'di lta ste/_gsang ba mchog gi bdag po de/_/gsang ba mchog gi dgyes pa na/_/dgongs te yul 'di rgya cher bshad/_/dang po rnam rtog bdun 
[\[229b.5\]]rtog pa/_/mtshan ma can dang mtshan ma yin/_/rang gi ngang gis 'jug tshol ba/_/so sor rtog dang nyon mongs can/_/de min rnam par rtog pa'o/_/gnyis pa nye bar sems gsum ste/_/rigs bskyed rigs min gnyi ga min/_/gsum pa rmongs byed 
[\[229b.6\]]dpa' byed rkyen/_/gang 'dir 'byung 'gyur dbang rten 'gyur/_/dbang po 'byung 'gyur rnam shes kyi/_/de dang cha mthun 'byung cha mthun/_/nyam chung ba dang ma goms dang /_/rno dang tshad las 'das pa'o/_/bzhi pa bla 'khyal snying khrin dang /_/gang ma snyoms 
[\[229b.7\]]dang 'jigs skrag dang /_/gnad du gyur dang gzhan gyis brlams/_/lnga pa nad 'jug nyam chung ba/_/ngal dang drags dang 'thibs pa dang /_/gtad dang goms dang gzhan rkyen 'gyur/_/lnga gnyis dang po phyir byung ba/_/rtas dang gang 'dir sangs pa dang /_/gang 
[\[230a\]]
[\[230a.1\]]de blong bas kun dkris zad/_/gza' gtad rkyen gyis de 'joms dang /_/gzhan gyi rkyen gyis 'gyur ba'o/_/thang gcig 'gags dang de sangs pa/_/de yang der 'jug de nyid do/_/gnyis pa gnyis byed la 'jug pa/_/'di'o snyam du sngon 
[\[230a.2\]]'gro dang /_/bdun pa skyed dang 'bad rtsol sbyor/_/thams cad 'byung ba g.yo bar byed/_/gsum pa chags dang bral byed pa/_/chags pa yul gnas las skyo zhing /_/gzhan gyis bral dang bar gcod dang /_/yang dag yid la byed pas byed/_/bzhi pa 
[\[230a.3\]]chags pas nyams gyur pa/_/rmongs pa'i lta bas brtan par gnas/_/gang 'dir goms pa chung ba dang /_/rnam pa rtags dang mtshan ma dang /_/de byed yid nyams sogs 'gyur bas/_/yang dag blangs te der 'jug dang /_/sgribs dang gzhan gyis zin 
[\[230a.4\]]pa'o/_/lnga pa don rgyun chad byed pa/_/gsal dang log pa'i stobs ldan dang /_/longs spyod mthun pa'i grogs rnyed dang /_/de dag rgyun mi 'chad 'gro dang /_/rgyun du gcod ldog mi byed pa/_/log rgyun gnas byed don rgyun bcad/_/lnga gsum dang po 
[\[230a.5\]]mtshams sbyor ba/_/de las ldog pa'i don rgyun ldan/_/gnyis pa nying mtshams sbyor ba yi/_/'chi ba'i chos la gnyis yod de/_/dus dang dus ma yin de la/_/kha cig dus min 'chi ba yi/_/de rkyen zad dang de gzhan rkyen/_/de tshe yun ring rgyu yod kyang /_/
[\[230a.6\]]yun ring gnas pa'i rkyen ma tshang /_/ya nga ma spangs las kyi rkyen/_/tshad las 'das dang mi 'phrod dang /_/gang ma sangs par gang non dang /_/rnying 'khrigs 'byin par mi byed dang /_/gang de 'gags par rgyun 'gog dang /_/so so'i gnyen po sten mi byed/_/ma 
[\[230a.7\]]goms mthun 'phrod mi shes dang /_/dus min 'gro dang spyod pas nyes/_/de nas 'du shes gsum ldan te/_/don dang log pa btang snyoms ldan/_/don de gang ldan gar 'gro ba/_/sngon du de bsten de dran nas/_/gzhan gyis gsal bar byas kyang ni/_/rags pas 
[\[230b\]]
[\[230b.1\]]'byung ba de bar du'o/_/'du shes phra bar rgyu ba'i tshe/_/de las ldog cing btang snyoms ldan/_/de sngon de bsten de 'byung la/_/bsal bar mi nus gzhan dag gis/_/bskul yang dran par yang mi nus/_/de dang gang ldan bde 'gro ste/_/mi bzad drag po'i tshor ba 
[\[230b.2\]]yang /_/nyams su myong bar mi 'gyur ro/_/de yi dus na gang mthong ba/_/gang du ma mthong de nyid mthong /_/ji ltar nyi ma'i 'od rkyen gyis/_/snang ba khad kyis 'byung ba bzhin/_/mun pa'i khams nas snang bar 'gyur/_/rmi lam lta bur gzugs snang ba/_/yid 
[\[230b.3\]]'ong sna tshogs mthong bar 'gyur/_/de yi de kun shes pa des/_/gang 'dir smad nas 'dor bar byed/_/drod dang steng du yal bar 'gyur/_/gtsug tor gang 'byung bde ba'o/_/gang du log par de 'gro ba/_/gong las bzlog pa ji bzhin te/_/mi bzad drag 
[\[230b.4\]]po'i tshor bas ni/_/shin tu zug gzer mi bzod de/_/g.yo 'gul mi snyan nga ro gdon/_/'khrul pa'i gang snang mthong ba na/_/byams pa la sogs gang zhig ni/_/gshed ma la sogs mi 'dod pa/_/'jigs pa'i gzugs ni sna tshogs su/_/mthong bas rdul 
[\[230b.5\]]'byung ba spu gzing /_/yan lag g.yob cing mkha' la rnyob/_/bshang gci 'byung zhing mig kyang ldog_/snang ba'i khams nas mun par byung /_/de yi de kun shes 'byung ltung /_/gang de mthar 'byung mi bde'o/_/btang snyoms de yis ma gsal lam/_/gzhan 
[\[230b.6\]]gyis gsal bar ma byas pa'o/_/gnyis su mi gsal btang snyoms so/_/'di dag gang ldan gang 'gro yang /_/gang ltar goms pa kho nar nges/_/goms pa la gzhol de stobs ldan/_/gang ma goms pa gsal byas kyang /_/ma zhen dbang gis 'gag 
[\[230b.7\]]par 'gyur/_/gang de gnyis la mtshungs goms na/_/der ni dang por gang gsal lam/_/gzhan gyis gsal bar byas pa las/_/log par mi 'gyur gzhan mi 'jug_/btang snyoms kha cig 'gyur ba yin/_/kha cig mi 'gyur rdzogs mi 'byung /_/thams 
[\[231a\]]
[\[231a.1\]]cad kyang ni 'pho ba'i tshe/_/gang 'dir rgyu ba mi gsal ba'i/_/skabs su ma bab bar dag tu/_/yun [{]rings [,]ring [}]dus na goms pa yi/_/gang la gang chags de 'byung ngo /_/de las de yi de dbang gis/_/'dir de med par 'gyur shes nas/_/de 'di nyid 
[\[231a.2\]]la zhe sdang skye/_/gang ma 'ongs la 'jug par 'gyur/_/zhe sdang me yis zil mnan pas/_/gnas pa 'di yi rgyun 'gags te/_/gang ma byung la chags pa de/_/srid pa gsum gyi bar bdun pa/_/mngon par bsgrub pa'i rten yin no/_/de yi dus na rnal 
[\[231a.3\]]'byor pa/_/de bzhin de la goms ched che/_/de tshe chags pa 'byung mod kyi/_/goms par gyur pa'i don stobs kyis/_/chags pa de zil gnon pa ni/_/mi gang rtsal dang ldan pa yis/_/shugs med gang dag gnon bzhin no/_/byang chub rigs 'dzin rnal 'byor 
[\[231a.4\]]la/_/gang chags de 'byung mi 'gyur ro/_/gnad kyi sdug bsngal mi bzod pa'i/_/gang la mtho dman ma gtogs pa/_/gzhan dag kun la 'byung ba yin/_/shin tu nyen dga' med phyir ro/_/sdug bsngal che chung gnyis kho na/_/gang 'gags gcig dang 
[\[231a.5\]]rim gyis 'gags/_/de nyid goms te gang ma 'gags/_/gtso bas de la der zhen gces/_/gsum pa srid gsum bar bdun pa/_/brdzus skye dbang ldan las kyi 'gro/_/gang mthun mthong yin gang mthong min/_/shin tu bde dang bde sdug bsngal/_/
[\[231a.6\]]de sogs gang du skye 'gyur de'i/_/de dbyibs 'dzin cing thogs pa med/_/de yi lus sam spyod yul ni/_/dri ma can du gyur pa rnams/_/mtshan mo mun nag rdzas nag ltar/_/thams cad thams cad mthong bar 'gyur/_/gang dag dri med pa dag rnams/_/zla 
[\[231a.7\]]'od dkar dang rdzas dkar ltar/_/de gnyis de mig dag pas mthong /_/gang de'i de tshad tha ma pa'i/_/sprul pa 'byung gnas lnga tshad par/_/gang skye gnas ma blangs bar du/_/de mig de yi mig lta bur/_/gang las thogs med skal mnyam pa'o/_/gang 
[\[231b\]]
[\[231b.1\]]ltar kun la ma yin no/_/gang skal mnyam pa'i skye gnas dang /_/de dag nyid gnas mthong bar gyur/_/gang dag dri mig thur du gsal/_/spyi tshugs 'gro la gzhan mthong min/_/dri med mthor gsal gzhan de bzhin/_/gang gi thad du de nyid snang /_/gzhan 
[\[231b.2\]]ni gong ma nyid bzhin no/_/bar bdun pa yi snying po can/_/skye ba de ma rnyed bar du/_/ring ltar thogs na bdun pa'o/_/gang de ldan na nges med de/_/gcig gam gnyis sam gsum na 'pho/_/gang ma ldan na de rjes nas/_/yang bdun bar du de na gnas/_/gang 
[\[231b.3\]]yod de gang mi ldan na/_/bdun phrag bdun gyi bar dag tu/_/bdun nyid re na de rje zhing /_/de rdzogs srid du de na gnas/_/des ni gnas pa de zad nas/_/gzhan du gnas pa de 'dzin pa'i/_/gang de ji srid zil gyis gnon/_/bdun nyid bdun rdzogs de phyin 
[\[231b.4\]]cad/_/nges par de med ga la srid/_/gang nub gang snang de skabs na/_/skad cig gnas pas bar ma do/_/bdun zhing nub pa'i rang bzhin pas/_/nub pa'i srid pa zhes kyang bshad/_/bdun pa'i bar du gnas pas na/_/gang de bar bdun pa zhes bya/_/dri yi phyir 
[\[231b.5\]]'brang dri rta bas/_/dri za nyer 'gro zhes kyang bya/_/de la brten nas de byung bas/_/de las byung ba zhes kyang bya/_/skye ba'i dbyibs tshugs de 'dzin pas/_/sngon dang phyi ma'i tshul bzhin can/_/skye ba sngon du byed pas na/_/mngon du grub pa zhes kyang bya/_/rtag tu 
[\[231b.6\]]zas la nye 'khor bas/_/nye bar 'khor ba zhes kyang bya/_/gnyis kyi bar skabs yin pas na/_/srid pa mtshams sbyor ba zhes bya/_/de ni gzugs can yin pas na/_/gzugs med pa yi gnas med do/_/de na gnas pa'i srid pa de/_/sngar 'gags 
[\[231b.7\]]pa yi srid pa la/_/de dang de min btang snyoms pa/_/gsum la chags sdang zhen goms pas/_/gang sngon gang la zhen pa bzhin/_/dus der de la mngon par dga'/_/sngon tshe legs nyes spyad pa'i yul/_/klung du gang gyur de nyid snang /_/de dag rmi lam 
[\[232a\]]
[\[232a.1\]]bzhin mthong nas/_/mthong nyid yul du mngon par gyur/_/de tshe 'khrul pa'i gzugs mthong ltar/_/gang gis snga ltas 'byung bar 'gyur/_/bde rkyen mi ldan pa zhig na/_/de na gnas dang de nub na/_/dman par 'byung ba'i snga ltas ni/_/
[\[232a.2\]]srog chags ldem bu la sogs pa'i/_/gang du 'byung ba'i rigs mthun mthong /_/ca co'i sgra dang 'dam bu'i thibs/_/nags tshal thibs po la sogs pa/_/ldum bu'i tshal dang dri sna tshogs/_/khang [{]bzangs [,]bzang [}]rdzing dang 'khrigs sprin gyis/_/nang du 'jug pa'i 
[\[232a.3\]]mtshan ma 'byung /_/gang 'dir dag pa ba zhig na/_/rigs mthong gyur pa'i snga ltas ni/_/zhi ba'i yul dang snyan pa'i sgra/_/yid 'ong dbang po tshim pa dang /_/khang [{]bzangs [,]bzang [}]dang ni gzhal med khang /_/skyed mos tshal dang snang yul du/_/'byung ba'i mtshan ma snang 
[\[232a.4\]]bar 'gyur/_/'khor los sgyur rgyal la sogs pa'i/_/dag pas dag pa de rigs mthong /_/de na gnas pa'i snying po de/_/'dod la zhen pas zhen pa'i phyir/_/gang du dri byung der 'brangs pas/_/nga dang mi nga dri 'byung yul/_/de la zhen pas tshim 'gyur te/_/
[\[232a.5\]]'khrigs pas de la zhe sdang 'byung /_/des ni bar bdun rgyun 'gags byed/_/de zhen bar du de zad nas/_/des ni de nyid de rtas te/_/gang du rtas pa'i snying po las/_/sogs pa'i lus can tha dad snang /_/drod rkyen rlan rnams de rigs 'dzin/_/de med khams 
[\[232a.6\]]su de mi 'byung /_/de med ma yin mkha' rdul 'dra/_/gang de ldan pa'i yul rnams ni/_/dpag par gang ni ring gyur kyang /_/thogs med mig ris mthong tshor phyin/_/gang gi dbang gis de 'gro bas/_/rig la nyid na phyin pa yin/_/de la de ring tha snyad med/_/
[\[232a.7\]]ci phyir khyab 'jug gdos med de/_/lus can rnams kyi spyod yul min/_/la la gang la zhen pa'i mthus/_/mthun par snang ba'i rigs can dag_/gang du 'phrod byed mthong bar 'gyur/_/de na nyid na der 'khyims nas/_/de la de 'khor rtog dpyod 'dzin/_/zhen 
[\[232b\]]
[\[232b.1\]]pas zhen pa'i rang bzhin ldang /_/gang de'i dbang gis der rmongs nas/_/phyin ci log tu mthong gyur te/_/sgyu ma lta bur 'khrul par snang /_/gang du gang zag de 'du 'phrod/_/byed par de la de snang gsal/_/gal te gnas pa'i cha len na/_/'byung la chags pa'i 
[\[232b.2\]]'dod pa 'byung /_/de las bzlog pa de bzhin te/_/gnas 'gyur gnas dang bral bar 'dod/_/'byung bar 'gyur ba de bzhin te/_/gang du mi 'phrod de mthong 'gyur/_/de la de bzhin de dbang gis/_/gnas 'byung mtshan ma 'ba' zhig las/_/gang 
[\[232b.3\]]gzhan snang bar mi 'gyur ro/_/de yis de mthong de 'khyims nas/_/de la de ma rangs ltar 'byung /_/de yis de yi rgyun 'gags nas/_/gang gis gang zin ji bzhin du/_/zhen pas srid pa de 'dzin byed/_/gang de de yi gdos kyis bsrung /_/dman 'gro 
[\[232b.4\]]gang de bar bdun pa/_/gsod la zhen goms de brtsegs pas/_/gang gnas gang yin de gnas na/_/bsad la sogs pa de snang 'gyur/_/gang de de yis mthong ma thag_/sngon du goms pas de rig nas/_/gsad bya snyam du de rgyug byed/_/gsad 
[\[232b.5\]]yul skye ba'i gnas mthong nas/_/gsad la sogs pa'i las brtsams pas/_/de dag 'khyims nas zhe sdang 'byung /_/de yis bar bdun rgyun 'gags nas/_/dman pa'i lus blangs nyon mongs myong /_/de ltar gang du 'byung ba yi/_/gnas ris rnams 
[\[232b.6\]]kyi bar bdun pa/_/gang du 'byung ba'i gnas de na/_/gang zhig goms pa'i yul snang 'gro/_/de la zhe sdang spyod 'khyims pas/_/sdang ba'i dbang gis de rgyun 'gag_/de snang byung ba ma byung len/_/bzhi ba'i skye gnas 'jug chos bzhi/_/shes bzhin 
[\[232b.7\]]'jug gnas 'byung ba dang /_/de bzhin 'jug gnas mi shes 'byung /_/shes 'jug mi shes gnas 'byung dang /_/mi shes bzhin du 'jug gnas 'byung /_/'dzin dang 'dres pa'i nyer gnas pa/_/gnas gsum mthun pas skye 'dzin byed/_/skye gnas 
[\[233a\]]
[\[233a.1\]]sa bon las rnams kyis/_/nyes pa'i bar chad gsum med na/_/mngal du thams cad smin par 'gyur/_/de yang 'byung gnas gcig la gcig_/zhen pa drag po 'byung skabs su/_/mthar 'dzin pa yi bcud 'byung 'gyur/_/de nas de bzhin 
[\[233a.2\]]gnyis ka las/_/gang bcud thig le re re dag_/gdon mi za bar 'byung bar 'gyur/_/de nyid gang der 'dres 'gyur nas/_/gang drod zhabs bzhin 'du ba yin/_/thams cad pa de der 'jug 'gyur/_/gang la ngo bo med pa de/_/dngos po ci phyir 'dzin par 
[\[233a.3\]]'gyur/_/dper na mkha' 'gro 'dod dbang gis/_/sa khus bris pa'i rnyis 'dzin bzhin/_/gang med chags pa'i rnyis 'dzin to/_/thams cad pa yi dbang des na/_/mi 'drul dngos smin rta ba yin/_/de dag med nur phyogs gang du/_/de zhugs pa nyid snying rten 
[\[233a.4\]]pa'o/_/gnas ma thag pa btang snyoms ldan/_/de mtshams de ni gnyis su 'gyur/_/'du mched drug 'dod skabs dag tu/_/gang gi dus na dngas sla ba/_/shin tu rtas par gyur pa yin/_/de bzhin 'dril dus 'dul ba de/_/'dren pa nas 'jug des rta ba'o/_/
[\[233a.5\]]lnga gang gang 'di 'byung bas bskyed/_/gcig tu gang rten 'byung ba nyid/_/de nyid rten zhugs snying po'o/_/tha ma gnyis la dbang 'byung skye/_/khams bzhin rgyas sra sdud smin 'dzin/_/yan lag rnams 'byed 'byin pa yin/_/gang dang gang gis bzhin mdog 'gyur/_/
[\[233a.6\]]gnas yin bzhin phyogs mthun ltar g.yon/_/'byung nyid snrel zhi phan tshun g.yas/_/gnas na gnas dus brgyad nyid de/_/mer nur ltar mkhrang yan lag 'gyur/_/de la de phyir 'byung ba dang /_/dbang po dang ni mtshan dod pa'o/_/yongs su rdzogs pa'i dus de na/_/
[\[233a.7\]]bdun phrag pa yi rlung byung ste/_/gang gi nad ni skyed par byed/_/'byung ba'i char gtogs rlung 'byung bas/_/g.yo 'gul can du 'gyur ba ste/_/srid 'byung lugs su ji bzhin bzlog_/de dag de na gnas pa'i yun/_/bdun phrag sum cu rtsa brgyad kyis/_/thams cad des 
[\[233b\]]
[\[233b.1\]]ni rdzogs pa yin/_/gang gi rtsa drug bzhi rdzogs nas/_/gdon mi za bar 'byung ba yin/_/lnga pa 'byung ba'i chos bzhi la/_/gang las rnal 'byor 'byung gnas nyid/_/gang 'di de dag bzhi phrag bzhi/_/bcu drug chos su grags pa la/_/gang skye bdag kun 'dus 
[\[233b.2\]]pa'o/_/'di dag las kyi skye ba ste/_/thams cad thams cad byed pa ni/_/ngang ring mgyogs pa'i las yin zhes/_/mun pa'i spyod yul pa yis mthong /_/las kyis bsgyangs pas bsgribs pa la/_/dgongs de de ltar mdor gsungs pa'o/_/lang ka'i bdag po de dag 
[\[233b.3\]]ni snang ba'i mdor shes par bya'o/_/lang ka'i bdag po gzhan yang 'jug pa'i mdo gang zhe na/_'di lta ste/_de 'dod byed pa rnam gsum gnas/_/go 'byed rgyun gcig rgyun gzhan byed/_/so so ris su bcad dbang byed/_/de nyid ldan pa de kho na/_/gang gi ngo bor byung 
[\[233b.4\]]tsam nyid/_/gang yang ma yin de dbu ma/_/kun du mi 'chos rang bzhin blun/_/gsum gsum gnyis dang rkyen gsum dus/_/'dod khams yongs su rdzogs pa yin/_/lang ka'i bdag po de dag ni mdo bzhi zhes bya ste/_des de yongs su dgrol bar shes par bya'o/_/
[\[233b.5\]]lang ka'i bdag po de la rtsa ba gsum gang zhe na/_'di lta ste/_dngos po'i rtsa ba dang /_brjod pa'i rtsa ba dang /_thams cad pa'i rtsa ba'o/_/lang ka'i bdag po de la dngos po'i rtsa ba ni ci yang med pa las cir yang snang ba'o/_/brjod pa'i rtsa ba ni ci yang med pa las cir yang 
[\[233b.6\]]'gyur ba'o/_/thams cad pa'i rtsa ba ni gang ci yang med pa las cir yang rig pa nyid do/_/lang ka'i bdag po de dag ni rtsa ba ste/_/des thams cad nges par 'byin pa'o/_/lang ka'i bdag po de dag ni 'di lta ste/_chos kyi rgyal pos gang gsungs pa/_/thugs dang zhal 
[\[233b.7\]]dang zhus lan gsum/_/don dang lung dang rgyud ces pa/_/gang 'dir gsum du grags pa la/_/gang dag 'di la rnam rtog pa/_/chos kyi rgyal po'i gsung gcig la/_/rgyud dang lung dang don dam zhes/_/gsum du snang ba 'di ji lta/_/snyam du rtog pa de gang drug_/nyid kyis 
[\[234a\]]
[\[234a.1\]]mkhyen te de gsal bar/_/dgongs te gsum nyid rnam par gsungs/_/gang de skabs dang skabs 'phros pa'o/_/skyes bu'i thugs la gang gnas pa/_/zhal du ma byung don dam nyid/_/gsung gi 'gyur bas de mtshon na/_/skyes bu rgyal po'i 
[\[234a.2\]]bka' lung yin/_/zhus lan phra men 'phel rgyas na/_/skyes bu rgyal po'i bka' rgyud yin/_/thabs che tshegs chung don dpag med/_/bya sla dpag dka' man ngag dam/_/de nyid nges pa de kho na/_/ma bslad ji bzhin bcad pa lung /_/bcas gzhi gtam rgyud 
[\[234a.3\]]las rgyud dang /_/rtog chen yan lag 'brel bcas rgyud/_/gsum du snang la gcig tu zad/_/dbyer med tshul gcig rang bzhin la/_/rtsal dang rnam par snang ba dag_/gcig ste rnam pa yongs kyis med/_/de skad gsang ba mchog des bshad/_/las 
[\[234a.4\]]kyis bsgyangs pa gang dag la/_/gang 'dir mun pa'i phyogs bshad pa/_/go cha bgos pas shes par gyis/_/sangs rgyas kun gyi dgongs pa 'dus pa'i mdo chen po las chos thams cad kyi rtsa ba gang gi mun pa'i spyod yul bstan pa'i le'u ste lnga bcu 
[\[234a.5\]]lnga pa'o//_//de nas lang ka'i bdag po byang chub sems dpa' sems dpa' chen po des/_gsang ba pa'i bdag po la yang yongs su dri ba dris pa/_kye gsang ba pa'i bdag po rtsa ba gang la gang gi snang ba yongs su dag pa'i spyod yul gang lags/_de skad 
[\[234a.6\]]ces gsol pa las/_gsang ba pa'i bdag pos smras pa/_lang ka'i bdag po gang yongs su dag pa'i dri ba de ni legs so/_/shin tu rab tu legs so/_/lang ka'i bdag po de yang 'di ltar bcom ldan 'das ngo bo nyid dag pa ste/_yongs su dag pa zhes bya 
[\[234a.7\]]ba'i zhing khams na ngang gis bzhugs pa de'i tshe de'i dus na gang dpag tu med pa'i rgyal ba dag dgongs pa kun nas 'dus pa dag la gang snang ba yongs su dag pa'i spyod yul du dgongs te/_de kho na nyid snang ba de kho bos phyin ci ma log par yongs su bgro bar 
[\[234b\]]
[\[234b.1\]]bya'o/_/lang ka'i bdag po 'di lta ste/_mun khung gser stor sgron mas rang snang ltar/_/ma rig mun par sems stor rang snang ba/_/dgongs pa kun nas 'dus pa'i rtsa ba 'di/_/snga rabs 'das pa'i dgongs pa 'dus nas gsungs/_/chos kun rtsa ba sems 'di 
[\[234b.2\]]nyid la 'dus/_/sems nyid gnas 'gyur ye shes lngar snang ba/_/de nyid don la nges par bzhag pas na/_/sems nyid gnas 'gyur ba yang de nyid yin/_/ye shes lnga nyid de la rdzogs pas na/_/ye shes lnga yang gcig tu 'dus pa yin/_/sems kyi chos 
[\[234b.3\]]nyid ji bzhin de rtogs na/_/ye nas sangs rgyas ma nor ma bcos par/_/bdal khyab sa nyid non pas 'dus par gsungs/_/gnas skabs de na yod med lta mthar thug_/sems kyi de bzhin ji ltar yin pa dang /_/deng rgyun yod med shes par bya/_/de bzhin 
[\[234b.4\]]nyid la gang 'dir ji ltar blta/_/de nyid snang ba yin nam mi snang ba/_/'o na sangs rgyas yin nam sangs rgyas min/_/de las gzhan na sangs rgyas yod dam med/_/'di ltar cir bzhag gros kyis chod par bya/_/'di ltar nges nas de ltar gyur na yang /_/blo 
[\[234b.5\]]bur las lam mi dgag de bzhin spyad/_/des na kun gyi rang bzhin de nyid 'dus/_/de la bsam med dmigs med der bzhag na/_/cir snang cir srid mtshan med de gcig pa/_/skye 'gag med pa'i de nyid ye sangs rgyas/_/de nyid ma yengs pas na ma 
[\[234b.6\]]bsal yang /_/rdzogs pa spyir chib sa nyid ye nas non/_/de nyid nyam drod nyams su gsal na yang /_/chos kun sgo dang mi 'gal bstan pa'i phyir/_/ting 'dzin gsum ldan gol sa'i sgo bkag nas/_/drod chen gsum gyis dam pa'i dgongs pa myong /_/des 
[\[234b.7\]]na ting 'dzin rnam gsum nyams rnyed pas/_/'bras bu pha rol phyin drug rang bzhin rdzogs/_/sems nyid ma bcos nam mkha' ngang la gzhag_/des na dran cing rtog pa ci byung yang /_/de bzhin ma bcos nyid kyis la bcad pas/_/ngang gis ma bcos yang gis 'od 
[\[235a\]]
[\[235a.1\]]gsal ba/_/gsang ba 'dus pa rnams kyis yin par bsngags/_/ma yengs skye 'gag med nyid ting 'dzin te/_/rnal 'byor gsum don de yi skabs na rdzogs/_/des na kun gyi bshes nyen dgongs brgyud nas/_/dam pa'i don du sems nyid shes 
[\[235a.2\]]par bya/_/de nyid rdo rje sems dpa' yin pas na/_/gang gis 'di mthong de yi zhal mthong yin/_/de mthong phan chad dam pa nyid yin pas/_/des na kun gyi bshes nyen yin par grags/_/de lta'i don mthong gang dang gang zhig gis/_/ci la'ang mi lta de la zhen par bya/_/
[\[235a.3\]]des na byas zin btsal med der nges nas/_/rang 'byung ye shes yongs su dag ces bya/_/des ni zin chags bde sdug ci byung ba/_/tshogs gnyis ma bsags rdzogs par dam bca'o/_/mi rtog ting 'dzin mtshan ma rnam dag pa/_/chos nyid mngon 'gyur che yon rgyun mi 
[\[235a.4\]]'chad/_/sgrib pa gnyis byang tshogs chen rdzogs pas na/_/gang gi phyogs rnams mthun par sa rnams non/_/'di ni kun 'dus dgongs spyod zab mo yin/_/gang dag kun gyi spyod yul ma yin no/_/gang gis gang ltar de yi don mthong ltar/_/gang dag 'khrul 
[\[235a.5\]]pa rnams kyis ma mthong bas/_/gdod nas zhen pa'i mun pa sangs dka'o/_/sa dang sa yi khyad par yod ces pa/_/mthong dang ma mthong gnyis med gsal dus na/_/dam pa'i dgongs pa lhun gyis grub nges pa'o/_/stong dang ma skyes rang bzhin khyad par ci/_/
[\[235a.6\]]yod med rtag chad bya btsal la sogs pa/_/kun nas lhun gyis grub par ye gnas pa'o/_/rgyu dang 'bras bu cir snang cir srid kyang /_/chos nyid de bzhin nyid kyi rgyan du snang /_/de nyid ma bkag yongs su rdzogs pa'i tshul/_/gong 'og la sogs skyon yon gnyis po 
[\[235a.7\]]dag_/mthong dang ma mthong re rtsol rkyen tsam gyis/_/rgyu 'bras so sor gsal zhes smra ba yang /_/thams cad de bzhin nyid du gcig par zad/_/de la ye nas 'du 'bral med bzhin du/_/mi mnyam mnyam pa'i spyod yul cir snang yang /_/ji bzhin nyid 'di ma yin 
[\[235b\]]
[\[235b.1\]]gang yang med/_/de nyid de la tshogs rdzogs thabs shes 'brel/_/nges na dam pa 'dus pa'i dgongs pa rnams/_/don dam ma bcos sems nyid de la 'dus/_/sems kyi rang bzhin ma byas rang byung bas/_/ting nge 'dzin zhes dmigs pa kun dang bral/_/'di 
[\[235b.2\]]ltar nges pa'i byang chub sems de la/_/bgrod pa'i gnas dang lta ba'i gzugs med pas/_/mtshan ma kun mkhyen skyon yon yang ye med/_/theg chen gnyis rdzogs the tshom kun bcad cing /_/bla med rdzogs pa chen por la bzlas pa'o/_/des na mtha' dbung 
[\[235b.3\]]'byed ba cha phra ba/_/mtha' dbung 'byed pa nyid du kun gcig ste/_/khyad par 'phags pa'i don du kun 'dus gsungs/_/rgyur 'dod las sogs phyi nang yul dag la/_/dga' ba'i mtshan ma tsam du gnas pa dang /_/gang dag spyod pas chos rnams sems su 
[\[235b.4\]]'dus/_/mtha' gnyis ngang gis gsal zhes smra ba yang /_/la bcad mthong bas gud na yod med do/_/gal te yod par 'dod na skyon chen yin/_/des na bsam gtan so so ci snang yang /_/byis pa'i spyod yul 'khrul pa nyid snang yin/_/dam pa dman pa 
[\[235b.5\]]sgyu ma smig rgyu'i tshul/_/rang bzhin skye 'gag med pas nam mkha' bzhin/_/der ni kun 'dus kun la mthong ba med/_/ci yang mi snang ba nyid skyon med 'dod/_/de ni 'khrul pa yin pas btub ma yin/_/mthong dang ma mthong snang la rang bzhin med/_/kun 
[\[235b.6\]]'dus gsang ba'i dgongs spyod zab mo ni/_/rang byung rang rig mngon sum snang dus na/_/rang byung ye shes de nyid mthong zhes bya/_/de ltar dgongs pa dam pa mthong ba'i tshe/_/rtog chags kun sangs mthong yul 'das pa ste/_/bya med snang med mi btsal bzhag 
[\[235b.7\]]pa'o/_/dmigs pa'i yul med chos la ma chags pa spangs/_/mthong tshor bde lam mu med bdal ba'i dbyings/_/gang 'gyur gang snang de las gar ma g.yos/_/de yi gtan tshigs de bzhin nyid kyis gsal/_/de yi don la kun 'dus dpyod mi mdzad/_/
[\[236a\]]
[\[236a.1\]]chos kun rang 'byung rang rig ye shes snang /_/de don ma skyes ma byung ma skyes te/_/rgyu dang 'bras bur btags pa yang ye med/_/de ltar gang rig de nyid tshogs gnyis rdzogs/_/don la mnyam bzhag blo bcos skyon nyid ni/_/de dang 'gal zhing de dang 
[\[236a.2\]]phrad mi 'gyur/_/de las nges blo khyab par btang ba ni/_/de dang mi 'gal de nyid nges pa ste/_/rang rig dus na de la gnyis su med/_/snying po de nyid rgyu 'bras lhun gyis grub/_/de yi dus na don dam nyam drod rdzogs/_/snang dang mi snang rtag chad la sogs pa/_/nyam drod 
[\[236a.3\]]nges pas don gyi gting phol te/_/tha dad phyogs kyi the tshom 'di bcad pa'o/_/de nyid de la zhen nges blo brtan zhing /_/gang dang 'brel pas lta ba'i thag chod na/_/dman pa'i lus la dam pa'i go 'phangs can/_/dbang phyug yin pas de la gus phyag 'tshal/_/g.yo sgyu med 
[\[236a.4\]]pa'i yo byad chen po lngas/_/dbang po'i spyi gtsug nor bu bzhin du lta/_/kun nas 'dus pa'i dgongs pa tshig gsum po/_/yid ches nges pas blo yi gdeng du bya/_/tshig gsum don la nges rnyed mngon du 'gyur/_/nges pa'i don ni rang rig kho nar zad/_/gsang ba'i 
[\[236a.5\]]bdag pos de skad ces smras pas/_lang ka'i bdag po la sogs pa dman pa'i lus kyi sems dpa' rnams kyis chos thams cad kyi rtsa ba gtan la nges par phebs par gyur to/_/sangs rgyas kun gyi dgongs pa 'dus pa'i mdo chen po las chos thams cad 
[\[236a.6\]]kyi rtsa ba gang snang ba dag pa'i spyod yul bstan pa'i le'u ste lnga bcu drug pa'o//_//bam po dgu par zug pa/_de nas yang lang ka'i bdag po la sogs pa dman pa'i lus kyi byang chub sems dpa' sems dpa' chen po de rnams kyis gsang ba pa'i 
[\[236a.7\]]bdag po la yang gang gi dri ba yongs su dris pa/_kye gsang ba pa'i bdag po 'dir nyid kyis chos kyi rnam grangs bcur bkod pa las rang bzhin ma bcos par bya'o zhes thos na de ji ltar yongs su shes par bya/_rang bzhin ni gang /_gang ltar na ma bcos/_
[\[236b\]]
[\[236b.1\]]de gang gi rang bzhin lags/_de skad ces gsol pa dang /_gsang ba pa'i bdag pos smras pa/_kye dman pa'i grogs po dag gang rang bzhin ni mi 'gyur ba'o/_/ma bcos pa ni rnal ma'o/_/'di dag ni gsang sngags kyi rang bzhin dang /_de la lta ba'i rang 
[\[236b.2\]]bzhin dang /_de las mi 'da' ba'i rang bzhin dang /_de ltar spyod pa'i rang bzhin no/_/grogs po dag 'di la gsang sngags kyi rang bzhin ni 'di lta ste/_nam mkha' lta bu'i rang bzhin pas/_/rnam par rtog bral gang mi rtog_/de bzhin sa yi rang bzhin 
[\[236b.3\]]pas/_/thams cad 'byung ba'i rang bzhin no/_/me yi rang bzhin lta bu bas/_/dngos po thams cad med par byed/_/rlung gi rang bzhin lta bu bas/_/g.yo rdul mi g.yo'i rdul kun sel/_/chu yi rang bzhin kho na bas/_/gzhan med de bzhin nyid du 'dus/_/sman 
[\[236b.4\]]gyi rang bzhin yin pas na/_/'khor ba'i gcong rnying rnam par 'byin/_/'di ltar 'tsho ba'i rang bzhin pas/_/'tsho ba dag pa kun gyi gsos/_/gcod pa'i rang bzhin lta bu bas/_/sdug bsngal rgya mtsho rnam par gcod/_/nyi ma lta bu'i rang bzhin pas/_/mun khang 
[\[236b.5\]]snang ston gsal ba nyid/_/ri rab lta bu'i rang bzhin pas/_/cis kyang bskyod cing g.yo ba med/_/rgya mtsho lta bu'i rang bzhin pas/_/mi g.yo ba las byin brlabs 'byung /_/de bzhin rtsi yi rang bzhin pas/_/dug la sman 'gyur ji bzhin no/_/de la sogs pa 
[\[236b.6\]]mtha' yas mchog_/rnam par rtog bral thams cad 'byung /_/ma bcos ma bslad de bzhin pa'o/_/grogs po dag de dag ni gsang sngags kyi rang bzhin du shes par bya'o zhes thos pa rnam par bgros pa'o/_/grogs po dag de la lta ba'i rang bzhin ni gang zhe na/_
[\[236b.7\]]'di lta ste/_ma nor mi 'gyur nges bcad de/_/ma chags mi rtog nyam mi nga /_/dper na nam mkha'i rang bzhin las/_/sprin dang na bun khug rlangs dang /_/zla ba nyi ma skar tshogs dag_/snang yang nam mkha' bzhin du gnas/_/de bzhin nyid kyi nam 
[\[237a\]]
[\[237a.1\]]mkha' las/_/mtshan ma'i rnam rtog ci byung yang /_/chos nyid nam mkha' bzhin gnas par/_/rnal 'byor can gyis blta bar bya/_/ji bzhin ma bcos de bzhin la/_/mthong dang ma mthong khyad par gyis/_/lta ba'i khyad par so sor blta/_/rnam 
[\[237a.2\]]par rtog la rnam rtog nyid/_/log sred can la log rtog nyid/_/phyogs 'dzin tsam la tha snyad rdzas/_/phyogs shes dag la sgyu mar snang /_/de nyid der nges nam mkha' mthong /_/nam mkha' bzhin gnas nam mkha' la/_/nam mkha' nyid du snang bar 
[\[237a.3\]]zad/_/grogs po dag de dag ni lta ba'i rang bzhin du shes par bya'o/_/zhes thos pa nges par bgros pa'o/_/grogs po dag de las mi 'da' ba'i rang bzhin gang zhe na/_'di lta ste/_chos nyid nam mkha' lta bu 'dir/_/thams cad yongs kyis gcig pa la/_/bsrung 
[\[237a.4\]]dang mi srung phyogs dang bral/_/bsrung ba'i tshad gzung ga la yod/_/nam mkha' lta bu'i rnal 'byor pas/_/nam mkha' lta bu'i dam tshig bsrung /_/gang 'dir bsrung mtshams med na bde/_/des ni thams cad bsrungs pa yin/_/ci phyir thams cad thams 
[\[237a.5\]]cad kun/_/dam par nges pa yin pas na/_/tshang 'dzin tshad yod byed nyid nyams/_/gang la bsrung dang mi srung ba'i/_/rnam rtog de dag med kyang bla'i/_/de 'dra bsrung ba'i mtshams 'dzin pa/_/sgyu ma yin pas dam pa yin/_/de la bsrung zhes su zhig zer/_/bsrung 
[\[237a.6\]]dang mi srung tshig med de/_/chos nyid de la blang dor byed/_/dam par gyur pa ga la yin/_/bsrung dang mi srung chos rnams ni/_/srung du med pas de bzhin gzhag_/de bzhin nyid kyi don dam la/_/ji bzhin pa yi blo bzhag ste/_/brjod pa med pa'i dam tshig gis/_/
[\[237a.7\]]bsrung mtshams med pa'i dang du bsdam/_/bsrung med nam mkha'i dam tshig 'di/_/ji ltar grags pa'i rang bzhin la/_/sdom dang tshul khrims so sor snang /_/'jig rten pa la chad mdo btsan/_/byis pa rnams la tshul shes pa/_/nar son pa la sdom par 
[\[237b\]]
[\[237b.1\]]grags/_/bla med mchog la dam par snang /_/gcig gi don las ma g.yos kyang /_/'dul ba'i ngo la so sor grags/_/de bzhin nyid ldan dam pa ste/_/de las 'das na tshig par 'gyur/_/gcig bsrungs pas na kun bsrungs pa'i/_/dam pa'i dam tshig 
[\[237b.2\]]chen po 'di/_/kun dang 'gal bar mi bya zhing /_/gang gi don du 'gyur bar bya/_/grogs po dag de dag ni mi 'da' ba'i rang bzhin du shes par bya'o zhes thos pa yongs su bgros pa'o/_/kye grogs po dag de ltar spyod pa'i rang bzhin gang zhe na/_'di lta ste/_
[\[237b.3\]]lus dang ngag dang yid gsum gyi/_/mtha' gsum yongs su dag rdzogs na/_/dam pa'i spyod pa yin pas na/_/dman min dam pa'i rigs shes bshad/_/rdo rje lus kyi spyod pa ni/_/phyin pa med las lus mi bcos/_/gcig pu nyid pas gcig tu gnas/_/
[\[237b.4\]]glang po'i lta stangs ji bzhin dang /_/de bzhin rnal mas gnas par bya/_/gang du gnas pas rtag par gnas/_/gnas pa de la chags mi bya/_/spyod lam rnam bzhir gar ldan pa/_/ma bcos rnal mar gnas par bya/_/gang gis gdung ba mi nyen pa'i/_/gnod 
[\[237b.5\]]pa skyob pa dag tsam las/_/bzang dang rgyan phyir bcos mi bya/_/gang du ji ltar bde ldan sbyar/_/rdo rje sngags kyi spyod yul ni/_/bya ba med pa'i rnal 'byor pas/_/mchod rten dag gi las mi bya/_/glegs bam bklag par mi bya zhing /_/gzugs brnyan brtsam 
[\[237b.6\]]pa'i las mi bya/_/lag gi phyag rgya mi bcing zhing /_/ngag gi bzlas pa de la sgrib/_/rnal 'byor lus kyi phyag mi bya/_/rnyed dang bkur sti blta ma yin/_/khe phyir ma yin grags phyir min/_/ci phyir phyi rol g.yeng ba dang /_/shin tu g.yeng ba yin pa'i phyir/_/
[\[237b.7\]]de la nye ba ma yin pas/_/lus 'di rnal mas gnas par bya'o/_/rnal 'byor nges pa'i bsam gtan pas/_/rdo rje sngags kyi kha zas ni/_/lus zungs 'dzin pa'i rten tsam du/_/gar ldan 'byor ldan ma gtogs pa/_/zas phyir ched du bsgrub mi bya/_/
[\[238a\]]
[\[238a.1\]]mtshag dang nyam phyir ga la yin/_/ma bcos rnal ma ji bzhin bza'i/_/'tsho ba'i ched du bcos mi bya/_/chags dang ma chags spang blang med/_/blang bar bya ba ma yin zhing /_/slong mos 'tsho bar yong mi bya/_/ci'i phyir de ni mi 'gyur phyir/_/
[\[238a.2\]]'tsho ba yongs su ma dag pa'o/_/mtshams med pa las mtshams gcod pa/_/'di ni rnal 'byor can gyi las/_/shes bya nang gi chos nyid la/_/rnal 'byor don du 'jug pa na/_/phyi yi 'du 'dzi g.yeng ba yis/_/bar du gcod pa bsal ba'i phyir/_/phyi dang 
[\[238a.3\]]nang gi so mtshams su/_/'gro 'ong 'drul rnams gcad par bya/_/gang la gnas gzhi rten med pas/_/gnas bder lus bcos kha na med/_/zhen pas spyod lam bcos byed pa/_/des ni lus bcos bslad pa yin/_/bsam gtan lus dben bcos mi 
[\[238a.4\]]bya/_/de la de dben ma bcos pa/_/de nyid ye nas dben pa'i gnas/_/'di ni rnal 'byor mchog gi yul/_/ri phug gzhal med bcos mi bya/_/de nyid dpag med ma bcos pa'i/_/'di ni ye nas rmad 'byung gzhal/_/byed pa med par rang byung ba'o/_/rdo rje 
[\[238a.5\]]ngag gi spyod yul yang /_/dam pa'i ched du snyan smra las/_/gzhan du kha gsag ga zha min/_/brjod pa thams cad nges pa nyid/_/gsong por smra zhing tshig mi 'gyur/_/ji ltar brjod pa de bzhin bya/_/thams cad kun du smra ma yin/_/gang brjod don dang 
[\[238a.6\]]'brel bar bya/_/skabs dang dgos ched ma gtogs pa/_/rnam par 'chal bar bya ba min/_/kun la dpes mtshon thog tu dbab/_/thams cad tshad pas tshad mar bya/_/ma bcos ngang gi rnal 'byor pa/_/rdo rje ngag gi spyod par bshad/_/rdo rje yid kyi spyod 
[\[238a.7\]]yul ni/_/ma bcos ma g.yos bsam dang bral/_/mi g.yeng ma rmugs gsal zhing gnas/_/'dod la ma chags sgro skur bral/_/blang med dor med chags sdang med/_/'chab bcom med de rnyed 'byor min/_/phyogs bral mu med yongs su dag_/go bgos lam 
[\[238b\]]
[\[238b.1\]]nyid drang por song /_/dug 'gyur sman bsrel mtshon char ldan/_/rdo rje rdzong la zhen pa dang /_/yid bzhin nor bu blo gros ldan/_/gang du mi 'gyur gang mi 'gyur/_/dbyings 'dir kun dang gcig pa dang /_/gang gi blo la mngon pa'i phyir/_/yongs su mdzes dang bag 
[\[238b.2\]]yod dang /_/de nyid dbang las khrel yod dang /_/de la nga'am nga med pas/_/kun la yongs su ldan pa dang /_/thams cad bde bas nges pa dang /_/gang 'di stong bas cir mi rtog_/de nyid zhi bas 'khrug med dang /_/gang nas ci yang mi 'byung bas/_/gzhan du tshol 
[\[238b.3\]]ba med pa dang /_/zang zing med pa tshul mi 'chos/_/gdung ba med pas 'dod pa med/_/ma chags 'byung bas chog par 'dzin/_/gang la mtshan mar mi 'dzin pas/_/gtsang sme med cing dus gsum med/_/de bzhin dam pa yod ma yin/_/sems nyid nam 
[\[238b.4\]]mkha'i snying po de/_/glo bur sprin gyis gtibs spungs pas/_/shes rab rlung gis ma gtor bar/_/ga zha mkhan gyi spyod 'dra yis/_/sgrib bsal chos nyid gsal 'dod pas/_/ji ltar chus gsher byas pa dag_/nyi ma sprin ltar grib ma yis/_/shin tu bsgribs 
[\[238b.5\]]par gyur pa na/_byis pa'i rang bzhin mi shes pas/_/sprin chen 'dus pa'i phung po la/_/kha yi dbugs kyis bus byas nas/_/sprin bsal nyi 'od gsal 'dod 'dra'o/_/grogs po dag de dag ni de ltar spyod pa'i rang bzhin du shes par bya'o/_/zhes thos pa phyin ci ma 
[\[238b.6\]]log par sangs rgyas kun gyi dgongs pa 'dus pa'i mdo chen po las rnal 'byor rang bzhin gyi le'u zhes bya ste lnga bcu bdun pa'o//_//de nas yang lang ka'i bdag po la sogs pa byang chub sems dpa' sems dpa' chen po rnams kyis gsang ba pa'i 
[\[238b.7\]]bdag po la dri ba yongs su dris pa/_kye gsang ba pa'i bdag po ljon shing bskyed par bya'o zhes dam bca' bar gsungs pa de ji ltar yongs su shes par bgyi/_de gang gi ljon shing lags zhes dris pa las/_gsang ba pa'i bdag pos smras pa/_kye grogs po 
[\[239a\]]
[\[239a.1\]]dag shing ni byang chub kyi ljon shing ste/_bla na med pa'i 'bras bur smin pas gang mtha' dag gi gsos su 'gyur ba'i phyir ljon shing de bskyed par bya'o/_/grogs po dag 'di lta ste/_de nyid rdo rje snying po las/_/gang gi zug rngu kun byang der/_/ma lus 
[\[239a.2\]]yongs su rdzogs pa la/_/gang gi dgongs pa nges 'grel pa/_/sbyor ba'i skabs su bshad pa dag_/de nyid rnam par 'gro bar bya/_/de la dgongs 'grel sbyor skabs bcu/_/'dun pa skyed dang rtsol ba sbyor/_/bslab par 'jug dang 'du shes 'gyur/_/sbyor nas ro tshor 
[\[239a.3\]]yul la 'jug_/rtogs chen gdeng 'gyur las su rung /_/rgyun dang bcas pa'i sems skabs bcu/_/snying po de dag rgyun bcas phyir/_/rnal 'byor chen po'i skabs bcu yis/_/rnal 'byor rnam lnga'i khyad par la/_/bcu drug rgyun gyis nges par rdzogs/_/de bzhin 
[\[239a.4\]]ye shes thams cad la/_/rnam pa bcu yi khyad par gyis/_/dang po nas bzung rdzogs bar du/_/sbyar ba gang de sgrib pa nub par 'gyur/_/gang zag gis gang mthong der na/_/rig pa byang chub sems re 'byung /_/de nyid de nub gang zhe na/_/g.yo dang smon dang ldang ba 
[\[239a.5\]]dang /_/sbyor ba 'jug dag mi 'gyur ba/_/rig dang gnas dang rdzogs pa'o/_/gang gi gzugs brnyan gang snang ba/_/dngos med rang snang mthun pa'i dpe/_/phra mo tha mal chen po yi/_/skar ma zla tshes gnyis pa dang /_/gsum dang bzhi dang lnga pa dang /_/brgyad dang 
[\[239a.6\]]bcu drug lta bur snang /_/'dun pa skye ba'i skabs dag la/_/g.yo ba lhag pa'i sems 'byung ste/_/mun pa'i sprin rum lta bu yi/_/gzer 'phro skar ma rab rib snang /_/rtsol ba sbyor ba'i skabs dag la/_/smon pa lhag pa'i sems 'byung ste/_/shin tu skar ma phal pa 
[\[239a.7\]]dag_/gang la rab rib lta bu'o/_/bslab pa 'jug pa'i skabs dag la/_/ldang ba byang chub sems 'byung ste/_/ji ltar me yi gzer chen dang /_/skar chen lta bu rab rib snang /_/'du shes 'gyur ba'i skabs dag la/_/sbyor ba lhag pa'i sems skye ste/_/ji ltar mgal me'i 'khor 
[\[239b\]]
[\[239b.1\]]lo dang /_/gcig pa'i zla tshes lta bur snang /_/sbyor chen 'jug pa'i skabs dag la/_/'jug pa lhag pa'i sems skye ste/_/ji ltar sgron me lta bu dang /_/zla tshes gnyis pa lta bur snang /_/ro myong ba yi skabs dag la/_/dga' ba lhag pa'i sems 'byung ste/_/snod 
[\[239b.2\]]kyi sgron ma lta bu'am/_/gsum pa lta bur de snang ngo /_/yul la 'jug pa'i skabs dag la/_/mi 'gyur lhag pa'i sems 'byung ste/_/thob dang bstan la nye ba yin/_/bzhi pa lta bu'i rang bzhin snang /_/rtog chen dag gi skabs dag la/_/rig pa lhag pa'i 
[\[239b.3\]]sems 'byung ste/_/rtags chen dang po nye bar bsnyen/_/lnga pa lta bu'i rang bzhin snang /_/gdeng du gyur pa'i skabs dag la/_/gnas pa lhag pa'i sems 'byung ste/_/shin tu brtan pa'i sgron ma dang /_/brgyad pa lta bu'i rang bzhin snang /_/rtags thob nyid na 
[\[239b.4\]]'grub ces bya/_/las su rung ba'i skabs dag la/_/rdzogs pa lhag pa'i sems 'byung ste/_/gnyen po med pa'i sgron ma dang /_/cha la rdzogs pa lta bur snang /_/brtan par nges pas grub pa yin/_/sems nyid ye nas sangs rgyas la/_/rtog pas bsgribs 
[\[239b.5\]]pas de ma shes/_/byang chub sems kyi ljon shing las/_/bla med 'bras bu smin pa yin/_/des na grogs po dam pa dag_/dam pa rnams kyi byang chub sems/_/kun du rgyun dang bcas pa ste/_/rgyun med chad pa dam pa min/_/rgyun nyid kyis ni nges 
[\[239b.6\]]smin pa/_/gang du smin pa'i skyed shing de/_/byang chub dam pa ljon pa'i shing /_/'bras bu dam pa smin nges pa'o/_/grogs po dag de dag ni ljon shing dam pa bskyed pa'i dgongs pa nges par bgros pa'o/_/sangs rgyas kun gyi dgongs pa 'dus pa'i mdo 
[\[239b.7\]]chen po las de kho na nyid gsang ba'i dam pa ljon shing bskyed pa'i le'u ste lnga bcu brgyad pa'o//_//de nas yang lang ka'i bdag po la sogs pa byang chub sems dpa' sems dpa' chen po de dag gis dri ba yongs su dris pa/_kye gsang ba pa'i bdag 
[\[240a\]]
[\[240a.1\]]po dam pa rnams kyi rjes su 'jug par bya'o zhes dam bca' bar dgongs pa de dam pa rnams kyi rjes su ji ltar 'jug par bgyi/_de ji ltar yongs su shes par bgyi/_de skad ces yongs su dris pa las/_gsang ba pa'i bdag pos smras pa/_
[\[240a.2\]]kye grogs po dag de ni 'di ltar dam pa rnams kyi rjes ni gang nges par shes pa'i lam dam pa la bya'o/_/grogs po dag lam dam pa gang zhe na/_de ltar de kho bos mthong thos pa'i skabs gcig na bshes gnyen dam pa nyid kyis nges par gsungs pa ngo bo nyid 
[\[240a.3\]]kyi sku gnyen po med pas rnam par rtog pa thams cad dang ldan te/_rtag pa nyid dang chad pa nyid dang /_skye ba dang /_'gag pa nyid dang /_dmigs pa dang /_'dod chags pa nyid dang /_zhe sdang ba nyid dang /_gti mug pa nyid dang /_nga rgyal ba nyid dang /_phrag dog pa nyid 
[\[240a.4\]]dang /_'dod pa lnga dang /_srog gcod pa dang /_ma byin par len pa dang /_'dod pas log par g.yem pa dang /[ {]brdzun [,]rdzun [}]dang /_phra ma dang /_ngag rtsub mo dang /_tshig 'khyal pa dang /_brnab sems dang /_gnod sems dang /_log par lta ba nyid do/_/mtshams 
[\[240a.5\]]med pa lnga dang /_de dang nye ba lnga dang /_lci ba bzhi dang /_log pa brgyad dang /_sme sha dang /_bshang ba dang /_gci ba dang /_khrag dang /_khu ba la sogs pa dag la nges par spyod pa ni dam pa rnams kyi lam dam pa yin par shes par bya'o zhes nges pa dam par gsungs 
[\[240a.6\]]pa las/_kho bos de la 'di skad du/_e ma'o ngo mtshar rmad kyi chos/_/rdzogs pa'i sangs rgyas smra rnams kyi/_/yang dag tshad ma'i gsung dag las/_/phyin ci log kun 'byung ci lags/_/de skad zhu ba 'dun pa las/_/bshes gnyen dam pas bka' stsal pa/_
[\[240a.7\]]phyin ci log la zhen pa rnams/_/thabs mchog dpag gis mi lang bas/_/nges pa'i don la gzud pa'i phyir/_/khrid pa'i thabs su bstan pa yin/_/log zhen gang la nges brtan yang /_/'jug par mi 'gyur spong 'gyur rnams/_/log spyod thabs kyis de drangs na/_/
[\[240b\]]
[\[240b.1\]]the tshom med par 'byung bar 'gyur/_/slu ba'i thabs kyis gzung ba'i phyir/_/so so mos pa sna tshogs kyis/_/lta spyod rnams dang mthun 'jug tu/_/sbyar nas bsten 'brid thabs su gsungs/_/dper na log spyod byis pa rnams/_/pha mas sdigs bred thabs 
[\[240b.2\]]kyis ni/_/bya ba'i las la gzud pa ltar/_/brtse bas don la 'dren pa'o/_/de yang ji ltar la la zhig_/chu bo pha mthar 'gro 'dod pa/_/gru ba dag la brten pas 'gro/_/mthar son pas na 'bor ba bzhin/_/thabs sam theg pa'i bye brag rnams/_/brten 
[\[240b.3\]]pas drang ba'i thabs yin yang /_/don gyi nges pa rnyed ma thag_/chu bo rgal ba'i gru bzhin 'dor/_/des na de bzhin nyid shes na/_/thams cad thams cad gang yang rung /_/dam pa'i lam du nges pas na/_/lam gyi nang na nye lam yin/_/de skad ces gsungs nas cang 
[\[240b.4\]]mi gsung bar bzhugs so/_/kye grogs po dag de bas na dam pa rnams kyi rjes lam dam pa 'dir zhugs na thams cad nas thams cad du rnam pa thams cad kyi thams cad du shes pa dang /_gsal ba dang /_ma 'dres pa dang /_yongs su rdzogs par 'gyur te/_
[\[240b.5\]]'khor ba yongs su shes par 'dod pas kyang lam 'di shes par bya'o/_/mya ngan las 'das pa yongs su shes par 'dod pas kyang lam 'di shes par bya'o/_/gzhan yang cho 'phrul chen po nyi shu thob par 'dod pas kyang lam dam pa 'di yongs su shes par 
[\[240b.6\]]bya'o/_/rtog pa'i ri bo brgyad cu gzhil bar 'dod pas kyang lam dam pa 'di yongs su shes par bya'o/_/ltung ba'i sgo dgu chad par 'dod pas kyang lam dam pa 'di yongs su shes par bya'o/_/de la sogs pa mtha' yas pa'i/_/thams cad thams cad 
[\[240b.7\]]yongs rdzogs pa'i/_/shes par 'dod pa gang dag gis/_/dam pa'i lam 'di shes par bya/_/sems nyid dam pa'i lam nyid de/_/mkha' la bya lam rjes med bzhin/_/nyam nga log med dam pa'i lam/_/'di ltar nges pa'i lam 'di yang /_/kun gyis shes 
[\[241a\]]
[\[241a.1\]]par bya ba'i phyir/_/tshig gi lam gyis nyer mtshon te/_/brjod med tshig gi yul bral ba/_/de yi rang bzhin de nyid na/_/rang bzhin ma bcos de bzhin nyid/_/de la ming med ming btags rgyus/_/mthong dang ma mthong tha dad 'gyur/_/de las 
[\[241a.2\]]spyod pa'i gzhir gyur te/_/brjod pas de nyid mthong bya'i phyir/_/tshig gi lam ni rnam grangs las/_/tshig lam sgo mo dpag med 'gyur/_/de las dam pa'i rjes bcad pa/_/gang gi thugs las byung ba'i lung /_/sgron mas nye bar gter btsal ba/_/nye lam 
[\[241a.3\]]byang chub dam pa ni/_/gang byung rjes su de 'brangs na/_/'khor ba'i 'khor lor 'khor bar 'gyur/_/gang 'byung g.yo ba gang bkag pa/_/rgyun gyi 'gog pa nyid du 'gyur/_/gang 'byung med pa'i blun po pa/_/mur 'dzin mun pa'i lam du 'gyur/_/'di zhes 
[\[241a.4\]]gcig tu gang bzung ba/_/mtshan ma rtog pa'i ri bo yin/_/snga phyi med ces mu bcad na/_/de med chad pa'i mu can yin/_/ma bcos nyid la yud tsam zhig_/cir g.yos skye 'gag 'byung ba de/_/de las gang 'byung gang 'phel ba/_/rnam grangs lam de 'phel 
[\[241a.5\]]'gyur gyi/_/dam pa'i lam nyid rnyed ma yin/_/dper na 'gro gang byis pa dag_/grib ma spangs nas rnam dag tshol/_/gang las byung ba de nyid kyis/_/btsal yang 'grib 'phel dag mi rnyed/_/de nyid ye nas de bzhin du/_/gang 'dir sdug bsngal sna tshogs kyis/_/
[\[241a.6\]]sha thang bar ni lam tshol ba/_/don med bdud kyi las yin no/_/de la tshig tu gang brjod pa/_/nam mkha' dag la rtsod pa 'dra/_/tshig tu sman dang dpyad bshad kyang /_/nad pa'i tshogs la mi sman no/_/de nyid de bzhin ma gyur na/_/tshig lam de brjod de ma 
[\[241a.7\]]yin/_/gang 'dir gang spangs gang tshol ba/_/gzugs spangs nas ni grib tshol 'dra/_/sems nyid dam pa'i lam nyid pas/_/ma rig ye shes tha dad min/_/mi rtog pa ni lam 'dir gcig_/sems nyid sna tshogs bar snang bas/_/sna tshogs lam 'dir 
[\[241b\]]
[\[241b.1\]]gcig pa yin/_/dper na gser gyi rgyu gcig las/_/dbyibs dang gzugs ni tha dad par/_/byas pas de dag ming re grags/_/gang grags gser gyi ngo bor gcig_/de ltar sems kyi rang bzhin la/_/mthong dang ma mthong khyad par gyis/_/gang ltar bltas dgu de 
[\[241b.2\]]ltar snang /_/snang yang de las gzhan mi dmigs/_/sgron ma 'bar ba'i rin chen ni/_/ji ltar ngan khung sbas gyur yang /_/de yi rang bzhin rang snang bas/_/'od ni mkha' la gsal bar 'gyur/_/de bzhin sems nyid rin chen sgron/_/lus ngan 'dam du bying gyur 
[\[241b.3\]]yang /_/rang byung rang zhi rang snang bas/_/ma bcos rang bzhin yongs kyis gsal/_/sems 'di nam mkha' ji bzhin te/_/kun khyab stong gsal sna tshogs 'byung /_/byung tshor g.yo 'gog thams cad kyang /_/rang bzhin gyis 'byung ngang gis zhi/_/mdor na ji ltar 
[\[241b.4\]]brtags bsams bzhin/_/'gyur bas thams cad ngo bo snang /_/ma bcos g.yo ba med nyid las/_/sna tshogs rgyu 'byung mi skyon zhing /_/cho 'phrul mi 'gag nyam nga med/_/ji bzhin nam mkha'i rang bzhin la/_/blo bzhag ma yengs kho nar zad/_/de ni tshegs 
[\[241b.5\]]med don po che/_/de nyid dus gsum thams cad kyi/_/sangs rgyas 'byung ba'i ngo bo yin/_/de yi don la ji snyed gnas/_/mthong bas de nyid der goms na/_/lam rnyed lam mthong nyam drod ni/_/don gyis nges par 'byung ba yang /_/gang ma yin la zin 'byung ba/_/
[\[241b.6\]]byang chub dam pa 'byung bar 'gyur/_/mtshan ma rtog pa'i chos rnams la/_/nges pa'i blo gros 'byung ba yin/_/chos kun 'di ltar yin pa la/_/de ltar ma mthong ngo mtshar che/_/de mthong de yang ngo mtshar che/_/e ma'o ci ga snyam du 'byung /_/de nyid ma mthong gang 
[\[241b.7\]]su dag_/rtsol grub dka' ba'i tshegs chen gyis/_/dam pa'i lam tshol lam re ring /_/de yi don 'byung de yod kyang /_/lam de rnyed par yang mi 'gyur/_/dam pa rnams kyi lam rnyed pa/_/dam pa nyid las dam pa yin/_/de ni rten brnyan mtshungs ma yin/_/zhi 
[\[242a\]]
[\[242a.1\]]lus mthar 'gog gnyis mtshungs min/_/slob pa'i sa dang de mi mtshungs/_/rnal 'byor sems pa rtog mtha' dang /_/gang mtshungs de 'dra de mi mtshungs/_/des na rnam dag lam chen ni/_/sems kyi gsang 'di yin pas na/_/dgongs pa kun 
[\[242a.2\]]las 'dus pa yi/_/gsang ba'i lam 'di shes byas pas/_/btsal ba'i bya ba rgyu med de/_/lam 'di mthong ba de nyid kyis/_/dka' ba rtsol ba gang med par/_/thams cad thams cad grub pa yin/_/sems kyi gsang ba gar gnas pa/_/de ni dben pa dam 
[\[242a.3\]]pa ste/_/dgon pa chen po mchog nyid du/_/dgongs pa kun nas 'dus pa gsungs/_/de nyid dpag med gzhal yas mchog_/rmad 'byung nor bu yid bzhin khang /_/ma byas rang byung phyi nang med/_/kun du nang du gyur pa yin/_/gang 'dir gang 'dus tshogs ma 
[\[242a.4\]]yin/_/de la de nyid tshogs 'dus mchog_/chos kun bsdus pas 'byung ba med/_/dpag med rgyal ba dgyes pa'i mchog_/gang 'dir 'dod spyod yo byad yin/_/de nyid yo byad chen po ste/_/lhag pa'i yo byad 'di shes na/_/yo byad kun gyi rtsa ba yin/_/sgom par 
[\[242a.5\]]byed pa bsgom pa min/_/bsam bya dmigs su med pa ste/_/dam pa'i gsang lam 'di shes na/_/bsgom lam dam pa 'di nyid do/_/bsrung zhes bsrung bar bya mi dmigs/_/stong nyid med 'byung gsang lam 'di/_/dbus mthar che bas tshig shes na/_/bsrung 
[\[242a.6\]]ba'i gsang ba dam pa'o/_/tshig lam mnyam brjod mnyam mi dmigs/_/gsang 'di thams cad gcig pa la/_/mnyam zhes lhag par ga la yod/_/dgongs pa kun nas 'dus dang mnyam/_/gang gzhan brtul zhugs spyod pa yin/_/de la de gzhol rol spyod pas/_/
[\[242a.7\]]thams cad 'dir brtul 'dir zhugs pas/_/brtul zhugs mchog tu kun 'dus gsungs/_/lam 'di dngos nyid sems kyi gsang /_/ye grub zin pas gsol thob med/_/dngos grub rgyun mi 'chad pa zhes/_/dgongs pa dam pa kun 'dus gsungs/_/de ltar 
[\[242b\]]
[\[242b.1\]]sems kyi gsang mthong na/_/sngon ma mthong ba'i lam mthong bas/_/mthong ba ci yang med pa nyid/_/gang la snang ba lam mthong yin/_/grogs po dag de dag ni dam pa rnams kyi rjes lam dam pa zhes bya ba 'di skad thos pa yongs su bgros pa'o/_/sangs rgyas 
[\[242b.2\]]kun gyi dgongs pa 'dus pa'i mdo chen po las rnal 'byor rjes 'jug gi le'u ste lnga bcu dgu pa'o//_//de nas yang lang ka'i mnga' bdag la sogs pa grogs kyi sems dpa' rnams kyis gsang ba pa'i bdag po la yongs su dri ba dris pa/_kye gsang 
[\[242b.3\]]ba pa'i bdag po 'dir rin po che 'bar ba'i sgron ma bsrel bar bya'o zhes dam bca' bar dgongs pa ji ltar yongs su shes par bgyi/_de skad ces dri ba yongs su dris pa las/_gsang ba pa'i bdag pos smras pa/_kye grogs po dag rin po che 'bar ba ni 'od 
[\[242b.4\]]kyi 'byung gnas lags te/_/'thor rlung tshogs kyis kyang mi sod pas mun pa sel bar byed pa kho na bas sgron me zhes bya'o/_/de ni 'di ltar mi shes pa sel ba'i shes pa nyid yin te/_nyi ma'i snying po'am rin po che'i sgron ma la mun pa'i gzhi med pa bzhin gang 
[\[242b.5\]]shes pa'i rang bzhin la mi shes pa'i gzhi med do/_/de yang 'di ltar sgron ma dam pa nub par gyur pa na kun gyi de nyid gcig kho na la khyad par gyi rnam par 'byung bar 'gyur ba ni 'di lta ste/_mun pa'i shes pa dang /_ya mtshan can gyi shes pa dang /_byis pa 
[\[242b.6\]]rnams kyi shes pa dang /_phyogs su rigs pa'i shes pa dang /_mtha' dbus 'byed pa'i shes pa dang /_dam pa nyid kyi shes pa'o/_/kye grogs po dag gang mun pa'i shes pa ni gang 'di las log par shes pa'o/_/log sred can gyi shes pa ni tha dad smra zhing 
[\[242b.7\]]gnyis su 'dod pa'o/_/byis pa rnams ni 'di lta ste/_gang med par smra zhing thams cad yod par 'dod pa'o/_/de yang 'di ltar rdul nas dpag tshad skad cig ma/_/bskal pa skar ma nyi zla dang /_/ri bo khor yug lus can lus/_/sems dang tshe la longs spyod tshad/_/
[\[243a\]]
[\[243a.1\]]dus gnas 'jig nub mtshan nyid las/_/tha dad bye brag thams cad du/_/bshig nas med smra yod ces 'dod/_/mos pa chung bas de las min/_/gang 'dir rnal 'byor phyogs rig pa/_/'di kun gang 'dir kho na bas/_/dngos med rnam shes nyid 
[\[243a.2\]]du snang /_/de nyid ma bcos de bzhin nyid/_/yod pas chos sku rtag par 'dod/_/nges par 'byed pa'i rnal 'byor pa/_/gang dag sgyu ma'i mtshan nyid du/_/snang bas kun rdzob bya ba byed/_/nges par dbye ba med pa'o/_/la la de ltar de nges te/_/de las ma gtogs de 
[\[243a.3\]]'ong min/_/de nyid des ni dngos med phyir/_/dam pa nyid du med pa'o/_/la la gang ma zin pa'i phyir/_/de snang ba ni gang na'ang rung /_/phra rab sa ni rnam kun mkhyen/_/slu 'drid pa ltar yod ma yin/_/dam pa nyid kyi dam pa gang /_/chos nyid ye nas sangs rgyas la/_/
[\[243a.4\]]de min lta ba bzlog pa'i phyir/_/ye nas sangs rgyas zhes brjod pa/_/tha snyad tsam du brjod par zad/_/ye nas brjod pa tshig gi lam/_/tha snyad gnyis dang bral ba la/_/sgro skur tshig gi snyad mi gdags/_/brjod pa'i tha snyad tshig lam 'das/_/nam mkha' 'di ni 
[\[243a.5\]]yod med ces/_/blun po rnams ni rtsod par 'gyur/_/mkhas pa rnams ni de lta min/_/gang de rtsod la ngo mtshar che/_/de bzhin nyid 'di yod med ces/_/byis pa rnams ni rtsod par 'gyur/_/skyes bu gang dag de lta min/_/rtsod pa shes rab 'chal par zad/_/'di 
[\[243a.6\]]ltar snang ba'i chos thams cad/_/ye 'am ngang gis sangs rgyas la/_/min las yin par 'gyur ma yin/_/ngo bo nyid kyi de nyid la/_/yin dang min zhes ci byar yod/_/nam mkha' 'di ni med do zhes/_/mi shes gang gis rtog par byed/_/gang shes ye nas yang mi 
[\[243a.7\]]rtog_/min par mi rtog tshig mi brjod/_/rgyu dang las dang rnam grangs la/_/mtshan nyid nges pa ngo bo dang /_/'bras bu dgos ched re re 'byung /_/'di ltar 'dir ni gang gi rgyu/_/rang 'byung de nyid rtog dpyod bcas/_/gang dag gang la skye mched pa/_/gnyis po 'di 
[\[243b\]]
[\[243b.1\]]dag nyid kyi rgyu/_/gang las gang min ji snyed pa/_/khyad par bye brag tha dad pa/_/nges 'byed 'jug 'brel sbyor bcas pa/_/de 'dzin phyin ci ma log pa/_/mngon 'byin don 'dod 'brel pa'o/_/rnam grangs rnam gnyis don bzhin no/_/kun la nges par 
[\[243b.2\]]byed pa yin/_/de nyid ma 'dres yongs rdzogs pa/_/dngos med mi rtog yongs su rdzogs/_/so so tha dad bsam mi khyab/_/ma 'dres de ltar ji bzhin byed/_/gang 'dir phyin ci ma log par/_/yongs su chub pa phul nyid do/_/kun nas ma rmongs thams cad 
[\[243b.3\]]gsal/_/gang la ma 'gags thogs pa med/_/kun 'jug gang ma rig pa gcod/_/skye mched kun du gyur pa nyid/_/gang mched gang gi rlung zhugs pa/_/mkhas pa'i ye shes tshad med pa'o/_/gang la log pa de nyid dag_/de nyid phul du phyin pa'i phyir/_/
[\[243b.4\]]dmigs bu gsal ba'i sgron ma yis/_/de nyid de la blta bar bya/_/sgron ma'i snang ba mi shes pa/_/mthong bya kun la mun pas bsgribs/_/nams kyang snang bar mi 'gyur te/_/long ba'i grong khyer chen por 'gro/_/sgron ma 'bar ba gang srel ba/_/kun la mun 
[\[243b.5\]]pas sangs gsal ba'i/_/ma nor ma bcos de bzhin nyid/_/sgron ma dmigs bus mthong bar 'gyur/_/de ltar dam pa'i grogs po dag_/rin chen sgron ma 'bar ba'i me/_/mun snang dmigs bur ma bsrel bar/_/de nyid gser mthong ga la rigs/_/grogs 
[\[243b.6\]]po dag de dag ni sgron ma dam pa bsrel bar bya'o zhes dgongs pa dam pa legs par bgros par shes par bya'o/_/sangs rgyas kun gyi dgongs pa 'dus pa'i mdo chen po las rnal 'byor mig gi sgron ma bstan pa'i le'u ste drug cu pa'o//_//de nas 
[\[243b.7\]]yang lang ka'i mnga' bdag la sogs pa dman pa dam pa'i sems dpa' chen po rnams kyis dri ba yongs su dris pa/_/kye gsang ba pa'i bdag po khyad par du bla mar 'gro bar bya'o zhes dam bca' bar dgongs pa de ji ltar yongs su shes par bgyi/_de skad 
[\[244a\]]
[\[244a.1\]]ces gsol pa las/_gsang ba pa'i bdag pos smras pa/_kye grogs po dag khyad par du 'gro bar bya ba de ni legs so/_/shin tu rab tu legs so/_/sa de ni 'di ltar sa mkhan dam pa rnams kyi rnal 'byor gyis yongs su snang ba zhes bya ba'i sgron ma 
[\[244a.2\]]legs par bkod pa ni 'di lta ste/_sa dang sa yi khyad par ni/_/gang 'dir yongs kyis med pa la/_/shes bya gcod pa'i khyad par gyis/_/rang rig mtho dman rim par zad/_/dper na rgyal po'i dkor mdzod nas/_/che chung thabs 'dod gang su dag_/
[\[244a.3\]]dka' thub phyi nang khyad par gyis/_/spyod sgo 'jug pa'i las thabs las/_/mtho dman rtsal gyis gang len pa/_/rgyal po gcig la spyod na yang /_/rin chen sna 'ga' khyad par dag_/thabs chen sgo dgu so sor spyod/_/rgyal por gyur na de nor kun/_/dbang 
[\[244a.4\]]bskur byed pa'i bdag po yin/_/mi gnas ma bcos de bzhin nyid/_/shes bya de las med pa la/_/gang 'di rtsal gyi khyad par gyis/_/so so'i 'jug sgo kun nas spyod/_/de yi de nyid de gcig la/_/rtsal 'phang mtho dman khyad par gyis/_/sa yi go 
[\[244a.5\]]'phang khyad par du/_/rig pa de ltar snang ba yin/_/gang 'dir thams cad gcig pa la/_/de mthong mi mthun de dbang gis/_/dper na 'byung gnas sgo [{]mangs [,]mang [}]bzhin/_/sa dang rnam thar so so'i sgo/_/gcig la sna tshogs de ltar snang /_/sa dang rnam thar gang 
[\[244a.6\]]dag la/_/'jug pa la sogs sa sbyangs kyang /_/kun gyi rtsa ba 'dir bcad pas/_/gcig ste tha dad yongs kyis med/_/de ni ri dang lhun po dang /_/kun du rgyu dang gzhon nu ltar/_/mthong thos ston pa'i khyad par ni/_/don gyis de ltar yod pa yin/_/des na chos rnams 
[\[244a.7\]]thams cad kyi/_/gnas pa'i sa nyid sems yin pas/_/nam mkha' lta bu'i dpe mtshon te/_/kun gyi sa 'dir shes par bya/_/'di ltar gang shes rnal 'byor pa/_/lam gyi thabs la mkhas pa yi/_/lam stor lam btsal lam rnyed pas/_/nye lam bder rnyed 
[\[244b\]]
[\[244b.1\]]grub pa'o/_/gang rnyed de rnyed der gnas pa/_/rnal 'byor spyod pa'i sa pa ste/_/sa kun gcig tu yongs rdzogs la/_/rig pa mchog 'bring tha ma'i phyir/_/gcig pa'ang khyad par bcur snang ba/_/gang gi ched du bgrang bar bya/_/'di dag gnas 'dzin spyod 
[\[244b.2\]]pa'i sa/_/rnam pa bcu phrag gcig gis rdzogs/_/'gyur dbang ma nges sa 'di la/_/bcos ma phra men spyod pa dang /_/tshul rtags 'dzin dang mos pa dang /_/legs par 'dun pa'i rnal 'byor lnga/_/'jug ldog ltung dang bcas pa yi/_/kun du 'khor zhing ma 
[\[244b.3\]]nges pa'o/_/'dun pa sems pa'i rnal 'byor pa/_/gnas shing sbyong ba'i sa zhes bya/_/brten pas gzhi yi sa 'di la/_/dang po las can rnal 'byor pa/_/bslab pa spyod dang nges pa la/_/dag dang ma dag gis spyod pa'o/_/bka' sdod las kyi rnal 'byor pa/_/gnas 
[\[244b.4\]]shing sbyong ba'i sa zhes bya/_/gal chen spyod pa'i sa 'di la/_/rigs chen 'byed pa'i rnal 'byor nyid/_/gnas shing sbyong ba'i sa yin te/_/yang mi nga yi sa rnams kun/_/gcod sbyong sbyor ba'i tshul nyid kyis/_/legs nyes stobs chen 'gyed pa'o/_/
[\[244b.5\]]bslab pa rgyun gyi sa 'di la/_/g.yo dang thob dang brtan pa'i drod/_/de bzhin rtags chen g.yo ba dang /_/thob pa nyid dang brtan pa yi/_/rnal 'byor rnam pa drug po dag_/bslab pa'i mtha' bcu mthar phyin cing /_/ji ltar zla ba yar gsal bzhin/_/bslab 
[\[244b.6\]]pa'i ye shes 'phel 'gyur te/_/don la mi skrag ngo mtshar skye/_/sbyong sems 'jug pa'i sems dpa' des/_/ngan 'gror mi ldog dgon par 'jug_/bar chad dag kyang de la 'byung /_/gsang sgo lung gi rnal 'byor dang /_/spyod pa rgyun gyi rnal 'byor dang /_/
[\[244b.7\]]mtshan ma rtags kyi rnal 'byor gsum/_/gnas shing sbyong ba'i sa zhes bya/_/bsod nams gter gyi sa 'di la/_/spyod pa rgyun gyi rnal 'byor nyid/_/mos pa dag cing 'dun pa'i gnas/_/rtsal chen blo yi bsti gnas sa/_/bslab pa'i mtha' bcu spyir chib ba'o/_/
[\[245a\]]
[\[245a.1\]]brten pas khyad par 'gro 'di la/_/dbugs chen 'byin pa'i rnal 'byor pa/_/rigs chen 'dzin dang mnyam rdzogs che/_/nges par spyod dang rtsal chen sbyor/_/yul la 'jug dang rig pa sbyor/_/bdun nyid rdzogs par 'gro ba ste/_/bslab pa'i rgyu 'bras 
[\[245a.2\]]mtha' bcu la/_/goms par byed pa'i tshul du sbyor/_/ngal bso ba las thams cad mthong /_/mi ldog sa la goms byar med/_/'di dag sbyor ba'i gzhi gcig kyang /_/so so thun mong ma yin pa'i/_/sgrib pa las zhes rtsi byed cing /_/ye shes re re 'char 
[\[245a.3\]]pa'o/_/des na bslab pa'i mtha' gcig la/_/mi ldog la sogs rdzogs chen rnams/_/gang der bden pa re re la/_/rtsal 'byung re re 'char ba ste/_/tha ma rang 'byung nyid kyis rdzogs/_/mthar phyin pa dang thob pa dang /_/mi ldog rnams la rim pa bzhin/_/
[\[245a.4\]]rmi lam dang ni sgra brnyan dang /_/mngon sum nges pa ci rigs par/_/rnal 'byor rdo rje lung ston pa/_/rdo rje rdo rje rnal 'byor pa/_/zhes byar nyid dang sa khams dang /_/zhing khams kun du bsgrags byas nas/_/rnal 'byor dam par 'byin pa'o/_/dmigs pa'i 
[\[245a.5\]]'bras bu skye 'di la/_/grub pa'i rnal 'byor rnal 'byor che/_rdzogs par 'byung ba'i rnal 'byor gsum/_/rgyal ba'i thugs lam rgyal skyes shing /_/rgyal ba'i sras po gdung 'tshob pa/_/khyad par rtsal 'phang kun rdzogs shing /_/gang la ting 'dzin sbyor ba'o/_/
[\[245a.6\]]gnas pas mi 'gyur sa 'di la/_/rmad 'byung rol pa'i rnal 'byor dang /_/tshogs chen 'dus dang rtsal chen rdzogs/_/gsum du rdzogs par shes bya ste/_/phyag rgya chen po sgyu ma yin/_/'khor los sgyur ba'i rgyal chen po/_/mthong ba'i gnas nas bcu drug sa/_/
[\[245a.7\]]rdzogs pa'i gnas na longs spyod pa'o/_/bdal ba chos nyid sa 'di la/_/rol pa rgyan gyi rnal 'byor dang /_/bde ba chen dang thig ler rdzogs/_/gsum nyid du ni snang ba la/_/yul don ye shes des sbyar na/_/shes par byas pas thams cad rdzogs/_/sgyu ma'i 
[\[245b\]]
[\[245b.1\]]sgyu ma yin spyod pa'o/_/rdzogs pa spyir 'chib sa 'di la/_/bcu pa tha ma dang po las/_/mthar rdzogs kun gyi rtog yin te/_/klong yangs nam mkha'i snying po la/_/sprin med nyi ma 'bum gyis bdal/_/ci snang ci yang ma yin pa/_/mi skye mi 'gag ngo bo la/_/ji ltar 
[\[245b.2\]]bltas dgu der snang ba/_/bdal khyab mi rgya rlabs kyis bcad/_/de yang dam pa'i khyad par gyis/_/bdag nyid chen po'i rnal 'byor dang /_/lhun gyis grub dang klong yangs chub/_/gsum rdzogs rang 'byung bdal ba'o/_/'di dag rnal 'byor spyod pa'i sa/_/khyad par 
[\[245b.3\]]gang la khyad par snang /_/gang khyad med la de khyad med/_/rtsal 'phang mtho dman rnal 'byor pas/_/mtho dman go 'phang sa bgrod bya/_/gang 'dir dri ba'i mchog snang ba/_/dam par gyur pa'i lang ka'i bdag_/gang 'dir rnal 'byor kun sbyor ba/_/nges pa'i 
[\[245b.4\]]sa bcu rtsa ba 'dir/_/gang gi rtsa ba yan lag las/_/bcu gnyis bdun gnyis rdzogs pa'o/_/des na sa yi khyad par las/_/rgya che ba dang grangs mang yang /_/rnal 'byor sa 'di sbyar bar bya'o/_/sa dang sa yi 'byung gnas pa/_/kun gzhi kun gyis chen te/_/
[\[245b.5\]]gang gi sa chen 'di non na/_/sa rnams skad cig tsam bgrod pa'o/_/grogs po dag de dag ni khyad par bla mar 'gro bar bya'o/_/zhes dam bca' bar dgongs pa yongs su bgros par shes par bya'o/_/sangs rgyas kun gyi dgongs pa 'dus pa'i mdo chen po las rnal 
[\[245b.6\]]'byor sa'i sgron ma bstan pa'i le'u ste drug cu gcig pa'o//_//de nas yang lang ka'i bdag po la sogs pa dman pa dam pa rnams kyis gsang ba pa'i bdag po la dris pa/_kye gsang ba pa'i bdag po yul la 'jug par bya'o zhes dam bca' bar 
[\[245b.7\]]dgongs pa ji ltar yongs su shes par bgyi/_de skad ces yongs su dris pa las/_gsang ba pa'i bdag pos yongs su smras pa/_kye grogs po dag yul ni 'di ltar gang gi zhing yongs su sbyong bar 'dod pa rnams kyis gang du dgongs pa'i yul de kho na nyid dang /_/
[\[246a\]]
[\[246a.1\]]gang la 'byung ba'i yul mtha' yas pa'i 'khor ba rnams la 'jug par bya'o/_/de ni dper na btso blag mkhan dag gis/_/ras sbyangs gang du bya ba 'jen pa ltar/_/gang 'dir las kyi dang po las/_/gang de sbyar ba rab tu gces/_/de skad ces smras pas/_
[\[246a.2\]]byang chub sems dpa' sems dpa' chen po lang ka'i bdag po des 'di skad ces smras so/_/gsang ba pa'i bdag po gang thams cad nas thams cad du ye nas sangs rgyas pas nad gdod sangs rgyas par byar med phan cad dgongs pa'i yul la sbyor ba dang /_snying rje'i 
[\[246a.3\]]yul du gyur pa gang yang med lags na/_'dir snying rje'i yul du gyur pa gang lags/_su zhig snying rje'i yul du gyur de skad ces smras pa dang /_gsang ba pa'i bdag pos smras pa/_kye lang ka'i bdag po de de ltar kun kyang ye sangs rgyas phan chad de kho na nyid pas snying 
[\[246a.4\]]rje'i yul dang dgongs pa'i yul gang yang med na yang gang ji ltar yang chos nyid las mi 'da' ba'i tshul gyis gang dang yang 'gal zhing 'gal bar mi bya'o/_/nang gi don nyid byed pa ni dam tshig chen po yin la/_ye nas sangs rgyas pas don byar med pa ni snying rje 
[\[246a.5\]]chen po yin no/_/dgongs pa dam pa la 'jug mi dgos par shes pa ni dgongs pa dam pa'i yul de kho na nyid la zhugs pa nyid du rig par bya'o/_/lang ka'i bdag po 'di lta ste/_dgongs pa dam par gang bzhugs pa/_/zab pa bas kyang ches zab pas/_/de nyid 
[\[246a.6\]]gting nas thag gcad phyir/_/gsang ba'i yul bzhi skye bo dang /_/lhan cig ci la'ang mi brnal lo/_/de yang yongs su rdzogs pa gang /_/bya bas bya ba med na yang /_/de yi rang bzhin phan gzhan pa/_/yin pas gang 'dir phan par bya/_/gang gi don dang 'gal 
[\[246a.7\]]'gyur ba/_/de las gyur pa'i yo byad dag_/rus sbal mgo la 'ongs pa ltar/_/mu mtha' med pas bshug par bya/_/ci phyir kun du rnal 'byor pas/_/rnal 'byor dam pa nyid las min/_/gal te gang gi dbang gis na/_/dam pa'i don dang 'gal 'gyur te/_/de dang 
[\[246b\]]
[\[246b.1\]]mi mthun nyen chen 'byung /_/gal te de la de 'byung na/_/mgon btsun de la de las med/_/de gang ma zin 'ban thag chad/_/gang gi don du gang 'gyur na/_/phra mo'i phra mo phra yan chad/_/thams cad thams cad ji lta bar/_/nan tan gyis ni dga' nas bya/_/slong 
[\[246b.2\]]mo pa dang slong la dga'/_/slong la 'tsho ba'i tshe spyod rnams/_/sde dang tshan dang grar byas te/_/snying rje khud pa'i zhing du bya/_/sman dang 'bru dang rtsi rnams dang /_/bcud kyi mchog tu gyur pa dag_/btags sam phye mar byas nas kyang /_/klung ngam chu gang mtsho chen 
[\[246b.3\]]du/_/dor te chags med sbyin par bya/_/gang gi rten du khas blangs te/_/nad gso gang slob spyod sgom gra/_/btsugs te bsti gnas mchog bya zhing /_/dus kyi 'khor lo'i mchod sbyin bya/_/gang la dam pa'i lung byung ba/_/gsung gi mchod rten kun rten te/_/brjod 
[\[246b.4\]]dang bsnyen bkur bsti gnas kyis/_/rgya che yangs pa'i lam rnams bya/_/gang gi dam pa 'phel 'gyur ba/_/'di ltar nges pa'i dam pa dag_/smra'am sbyin nam bstan nam khrid/_/de yi ye shes tshad med 'gyur/_/goms dang goms par byed pa yis/_/gang de 
[\[246b.5\]]dag par bya ba'i phyir/_/bsam yul bya ba mang po la/_/de nyid yul gyi rtsal rnams sbyang /_/dam pa'i 'khor lo rab bskor te/_/rgyud sbyang lhag pa'i shes rab blta/_/sho gam srang dang sho gam lam/_/mi bde'i gnod pa kun bsal te/_/tshad med 
[\[246b.6\]]snying rje'i 'khor lo bskor/_/sbyin pa'i 'khor lo rgyun mi gcad/_/chu 'am sa 'am nam mkha' 'am/_/me 'am de bzhin rlung rnams la/_/sku gdung spel mchod ring bsrel rnams/_/brtsam pa'i las chen 'khor lor bya/_/mtshams med zlog par byed pa 
[\[246b.7\]]yi/_/lus sems rgyud la rdul rlags te/_/'phags pa'i sprin tshogs pho brang du/_/rdul snyed lus kyis mchod sems bshags/_/rgyal mnyes las kyi shing bsregs pa/_/thabs chen sbyor ba'i lam chen las/_/rnam bzhi me yi las mchog bya/_/
[\[247a\]]
[\[247a.1\]]des ni mtshams med bzlog pa yin/_/snying rje 'byung ba'i dkyil 'khor dag_/gang ltar goms ltar nan tan bya/_/de la sogs pa'i rtsa ba dag_/don du mi 'gyur kun spangs te/_/nan tan tshogs kyis dpung chen bskyed/_/'di ltar las kyi ldang 
[\[247a.2\]]sogs pa/_/gzhan du spyod pa ma yin te/_/rtse gcig don ldan rnal 'byor pa/_/rgyud sbyong don ldan bya phyir dang /_/gal te rtsal zhan ma ldan na/_/dge bsags stang chen kun bsdongs te/_/gang 'dir bsags pa'i don bgrangs shing /_/gdung ba'i shugs phyung 
[\[247a.3\]]rtsal sprugs na/_/nyi shar chu klung zla brnyan ltar/_/rang bzhin shugs kyis 'byung bar gces/_/de phyir chung ngu yan chad kyang /_/dam pa'i don du 'gyur bar bya/_/gang 'dir zin dang ma zin pa'i/_/dngos po brtan g.yo la sogs kun/_/de bzhin nyid du blo bzhag na/_/
[\[247a.4\]]snying rje chen po de nyid do/_/lang ka'i bdag po de ltar na/_/yul gang med pa'i tshul gyis ni/_/'jug pa med las gang 'jug pa/_/yul la 'jug pa dam pa'o/_/de skad ces smras pas/_lang ka'i bdag po la sogs pa dman pa'i lus kyi sems dpa' rnams gang gi 
[\[247a.5\]]rgyun du yul la 'jug pa'i nges pa dam pa rnyed par gyur to/_/sangs rgyas kun gyi dgongs pa 'dus pa'i mdo chen po las yul dam pa la 'jug pa'i le'u ste drug cu gnyis pa'o//_//de nas yang lang ka'i bdag po la sogs pa dman pa'i sems dpa' de 
[\[247a.6\]]dag gis gsang ba pa'i bdag po la mtshon pa'i dri ba yongs su dris pa/_kye gsang ba pa'i bdag po me long brtag par bya'o zhes dam bca' bar dgongs pa de ji ltar yongs su brtag par bgyi/_de skad ces dris pa pas/_gsang ba pa'i bdag pos smras pa/_kye 
[\[247a.7\]]grogs po dag gang la gang gis mtshon pas shes par 'gyur ba'i me long ni 'di ltar/_snang dang brtags dang 'byung ba dang /_/mi chags 'byung snang dag pa dang /_/gnas 'byung mthun pa rnam pa bcu/_/sgyu ma smig rgyu chu zla dang /_/rmi lam sgra brnyan mig yor dang /_/
[\[247b\]]
[\[247b.1\]]mgal me dri za'i grong khyer dang /_/sprul pa gzugs brnyan me long bcu/_/mthun pa'i dmigs bcu mtshon par gzhag_/dngos po med kyang dngos por snang /_/dngos por snang du btub pa'i dpe/_/ji ltar sgyu ma'i rang bzhin ni/_/skyes bu gang gi rtsol ba dang /_/sman 
[\[247b.2\]]dang sngags kyi sbyor ba las/_/dbang po yid 'phrog cir yang snang /_/de la 'gro 'ong dngos po med/_/'di ltar gsang ba'i rang bzhin yang /_/med rgyu 'byung ba'i sbyor ba las/_/ji ltar snang 'byung rang bzhin med/_/gang 'dir smig rgyu'i rang bzhin ni/_/'jig 'byung 
[\[247b.3\]]g.yo ba'i dus dag la/_/de dang de yi rang bzhin las/_/byis pa gdungs pa'i 'du shes kyis/_/chu yi 'du shes nyer gzhag kyang /_/tshim pa'i rgyu der ga la 'gyur/_/de bzhin de yi khyad par yang /_/kun nas rang bzhin stong pa la/_/tha snyad mtshan ma ming du 
[\[247b.4\]]btags/_/de nyid stong pas de mi dmigs/_/gang 'dir chu yi zla ba ni/_/sgrib med mkha' la zla shar ba/_/gzugs brnyan dang ba'i chu na snang /_/de la brtags pa'i dngos po med/_/de bzhin gang yang bkod med par/_/de nyid mkha' las gang gsal ba/_/gang 
[\[247b.5\]]'dir snang ba de nyid de/_/de nyid dngos med 'dzin rtog bral/_/ji ltar rmi lam rang bzhin ni/_/gang zhig gnyid kyis non pa na/_skad cig thang cig yud tsam dang /_/lo la sogs pa ji snyed du/_/bde sdug sna tshogs myong bar snang /_/de sangs ci yang mi 
[\[247b.6\]]dmigs ltar/_/stong nyid cir yang med pa la/_/spyod pa'i khyad par cir spyad kyang /_/spyod la ma chags ji bzhin pas/_/brtags na dmigs pa kun dang bral/_/sgra brnyan 'byung ba'i rang bzhin ni/_/rang gi gnas la sgras rkyen pas/_/de bzhin de ltar sgra brnyan 
[\[247b.7\]]'byung /_/de nyid ci yang med 'byung yin/_/gsang sngags gsang ba'i byin brlabs dag_/gang gi ched du med 'byung ba/_/ci yang med la ci yang 'byung /_/med rgyu btags chags bltas par snang /_/gang 'dir mig yor rang bzhin ni/_/mig nad can la rdzas snang ba/_/
[\[248a\]]
[\[248a.1\]]'khrul pa'i ngo la snang bar zad/_/ji ltar snang ba gang yang med/_/spros bral rang bzhin stong nyid las/_/cho 'phrul rnam pa ci snang ba/_/cho 'phrul nyid du snang bar zad/_/snang ba de dag gang yang med/_/chu dang nam mkha' dang ba las/_/chu bur sprin tshogs 
[\[248a.2\]]tha dad 'byung /_/rang 'byung rang zhi'i rang bzhin pas/_/chu nyid nam mkha' nyid du dag_/snang dang mi snang ji snyed pa/_/thams cad thams cad de nyid las/_/rang 'byung rang gi ji bzhin par/_/dag pa nyid du nges pa'o/_/dri za'i gnas de nges med pa/_/de yi gzugs ni gar byung 
[\[248a.3\]]bar/_/grong khyer de yang de bzhin 'byung /_/'byung ba nyid na der mi brtag_/ji bzhin pa yi de bzhin nyid/_/gnas pa gnas pa gar gnas par/_/de nyid gzhal med khang chen snang /_/snang ba de ltar gnas ma yin/_/ji ltar sprul pa'i rang bzhin ni/_/med 'byung 
[\[248a.4\]]gcig las du mar 'byung /_/gang 'byung 'khor lo'i rgyun ltar snang /_/snang ba'i 'byung rgyun 'chad ma yin/_/mi mnyam mnyam pa'i rang bzhin las/_/ji lta ba ltar de 'byung ba/_/gang 'dir 'byung ba rgyun mi 'chad/_/de la zad med 'phel ba med/_/gang 'dir gzugs 
[\[248a.5\]]brnyan gang snang ba/_/bzhin dang bzhin 'byung dang ba las/_/brten nas de bzhin gzugs brnyan 'byung /_/de nyid de gnyis tha dad min/_/gang 'dir rgyu 'bras so so bas/_/rgyu nyid 'bras bu de nyid rgyu/_/de bas de la de gnyis med/_/de bzhin nyid do de kho na'o/_/des na ji 
[\[248a.6\]]snyed pa yi chos/_/ji bzhin nyid du gcig pas na/_/gang ltar ci snang ci byung yang /_/mi g.yo ba las 'byung snang med/_/zab mo gsang ba dam pa 'di/_/mkha' la rtog 'dra gting dpag dka'o/_/rnal 'byor mi ldan gang rtog pa/_/brtags pas rtogs par mi 'gyur 
[\[248a.7\]]ro/_/dper na nyi ma'i snying po ni/_/mig gi dbang pos rab brtags na/_/snying po de gang mi rtogs kyi/_/'od 'bar zil gyis mig rdzil 'gyur/_/de bzhin byis pa blo zhan pas/_/snying po don la cir brtags kyang /_/gsang ba'i snying po mi mthong gi/_/blo zhan byis pa ga 
[\[248b\]]
[\[248b.1\]]chad rgyal/_/des na gsang ba dam pa 'di/_/mtshon pas shes par mi nus kyang /_/gang la rmongs pa'i tshogs mtshon phyir/_/rnal 'byor can la phyogs tsam mo/_/bsam du med pa'i chos nyid 'di/_/bsam dang bral bas de bzhin gzhag_/mi brtag gzhag 
[\[248b.2\]]pa'i chos 'di gang /_/byis pa rnams la ngas ma bstan/_/brjod pas mtshon pa las 'das pas/_/'di zhes bstan du ga la yod/_/med pas bstan pa'i dmigs mi rnyed/_/mi dmigs chos la tshig lam med/_/chos kun nam mkha' lta bu ste/_/nam mkha' 
[\[248b.3\]]la yang mtshan nyid med/_/nam mkha'i dbus mtha' mi dmigs bzhin/_/chos kun mtha' dbus mu dang bral/_/nam mkha' gang ming rjod byed pa/_/brjod pa de nyid dngos po ste/_/de yi tha snyad ming brjod kyang /_/nam mkha' de la 'gag mi 'gyur/_/'di la mi 
[\[248b.4\]]rtog gang brjod pa/_/brjod pa de nyid rnam rtog ste/_/rnam rtog rnam rtog ci brjod kyang /_/de la gnyis med 'gag mi 'gyur/_/gang 'dir gnyis su 'dod pa dang /_/dbus mtha' 'byed pa thams cad gol/_/mnyam zhes bya ba'i tha snyad kyang /_/gnyis dang dbus 
[\[248b.5\]]mtha' rnam 'byed las/_/kye ma 'di gcig chos kyi spun/_/thams cad de las med bzhin du/_/gnyis 'di phan chad rnam rtog yin/_/kun kyang nges pa 'di ltar zhog_/grogs po dag de dag ni me long brtag par bya'o zhes dgongs pa dam pa nges par bgros par 
[\[248b.6\]]shes par bya'o/_/de skad ces smras pas lang ka'i bdag po la sogs pa dman pa'i lus kyi sems dpa' rnams yang dag par nges par 'jog par gyur to/_/sangs rgyas kun gyi dgongs pa 'dus pa'i mdo chen po las nye bar mtshon pa zhes bya ba'i le'u ste drug 
[\[248b.7\]]cu gsum pa'o//_//de nas yang lang ka'i bdag po la sogs pa dman pa dam pa rnams kyis gsang ba pa'i bdag po la gang du 'dir mdo bcu bkod pa'i dgu pa dri ba yongs su dris pa/_kye gsang ba pa'i bdag po cha mthun par sbyar bar bya'o zhes dam 
[\[249a\]]
[\[249a.1\]]bca' bar dgongs pa de ji ltar yongs su shes par bgyi/_de skad ces dris pa las/_gsang ba pa'i bdag pos smras pa/_lang ka'i bdag po de dag ni 'di ltar yongs su shes par bya ste/_mun pa chen po mun 'khrigs pa'i/_/byis pa'i khams 
[\[249a.2\]]kyi grong khyer du/_/rtag pa rgyun gyi 'khor mor 'dir/_/nges par 'jug pa'i bya ba dag_/dgongs pa dam pa kun 'dus pas/_/gang gi spyod yul gang gyur pa/_/ji ltar gsungs pa ji snyed pa/_/'dir ni gsum du shes par bya/_/cha mthun mthun 'jug thabs 
[\[249a.3\]]'dzud pa/_/sbyor dang spyod pa bsre ba yis/_/thams cad thams cad ci rigs par/_/dam pa'i don du nges par sbyor/_/lang ka'i bdag po 'di lta ste/_/cha mthun sbyor ba gang 'jug pa/_/gang zhig gang du der nges la/_/de dag nyid dang mthun par spyad/_/yongs kyis 
[\[249a.4\]]de dang mthun bstan na/_/de nyid de la 'gyur bar bya/_/de dag dam par bya ba'i phyir/_/de dag mthun pas gang sbyar bas/_/yid kun drangs te bcug cing bya/_/gang gi yid 'phrog 'dren 'jug pa/_/ji ltar yid 'ong de kho na/_/nan tan gyis ni de nyid do/_/dper na 
[\[249a.5\]]mun pa'i khams dag na/_/gang gis gang dag gang gyur pa/_/de yi yid la de zhugs te/_/de dang de gcig mi gzhan pas/_/de nas de yi de rig nas/_/de yi dbang sgyur thabs thob ste/_/de nyid sgyur ba'i tshig lam 'byung /_/de 'das dam pa kho na yi/_/yid la zhugs 
[\[249a.6\]]pas e ma'o 'khrul/_/'dir nyes 'dir log ldang sogs bsngo/_/de nang 'di ni kho nas byas/_/gang 'dir dam par 'jug 'di la/_/dam pa kho nar 'jug par 'os/_/des na de yi de nyid de/_/'on pas gang gi de nyid kyang /_/'on cing dam pa'i yul la 'jug_/lang 
[\[249a.7\]]ka'i bdag po ji ltar na/_/de yang ji lta bu zhe na/_/kho bos mthong thos skad cig na/_/bdag gi bshes gnyen dam pa des/_/'dus pa phal mo che dag la/_/lam 'di rgya cher bstan pa'i tshe/_/'khor der 'dus par gyur pa yi/_/lha mo klu mo rigs ngan mo/_/bu mo drug 
[\[249b\]]
[\[249b.1\]]gi 'khor 'dus pas/_/dga' bas glu bro gar gyis bstan/_/dgyes pa chen po'i gnyis pas bstabs/_/de tshe dam pa'i yul min yang /_/dam pa gsang ba mchog nyid kyis/_/de nyid spyod mthun dgrol ba yis/_/yul gyi dam pa nyid du dgongs/_/gang des sras kyi 
[\[249b.2\]]tshogs 'dus la/_/kye ma 'dus pa chen po'i tshogs/_/nga yi gdung rgyud rigs byung gang /_/lha yi rol mo glu bro gar/_/snyan dang 'jo sgeg mdzes pa'i stabs/_/gang gi yid 'phrog 'jug 'dren thabs/_/glu yi yan lag sum brgya dang /_/stabs dang gar thabs mi 
[\[249b.3\]]zad pas/_/kun sdud kun mnyes cha mthun sbyor/_/dam pa de yis de gsungs pa/_/de nas sras kyi de kho na/_/blo gros thabs ldan nyid kyis 'dir/_/gang dag gang 'dul rig nas ni/_/'jig rten drug dang mthun sbyor phyir/_/gang gi gnas nas mthun g.yos te/_/
[\[249b.4\]]gar mchog glog ltar 'gyur ba yi/_/dpal ldan lag pa bye ba yis/_/nam mkha'i khams 'di yongs bkang nas/_/gom pa'i stobs kyis gar byed cing /_/glu yi yan lag sum brgya'i sgra/_/srid gsum 'brug sgras gang ba ltar/_/mtha' thug med pa'i 
[\[249b.5\]]'jig rten drug_/gang bas yid 'phrog 'dren par byed/_/theg chen rmad 'byung gsang ba'i tshig_/tshig gcig bsgyur bas tshig mtha' yas/_/tshig lam rab tu bral ba'i don/_/zab mo sangs rgyas spyod yul ston/_/e ma'o ngo mtshar rmad kyi chos/_/rmad 'byung 
[\[249b.6\]]rol pa'i don 'byung ngo /_/cha mthun sbyor ba'i khyad par las/_/'jig rten drug tu rol pa 'byung /_/'khor ba'i lam rgyud gcad pa'i phyir/_/'jig rten drug gi snying po la/_/thugs rje thabs kyi 'od 'phros pas/_/rgyud drug dngos po thams cad bsregs/_/spyod lam 
[\[249b.7\]]ma chags ye shes kyis/_/cha mthun thabs su sbyar ba'i phyir/_/'jig rten byis pa'i spyod pa bzhin/_/'jig rten bu mo drug dang rol/_/stabs drug bskyod pas 'gro drug bsgral/_/glu drug blangs pas yul drug drangs/_/tshig drug bsgrags pas don drug rdzogs/_/
[\[250a\]]
[\[250a.1\]]le lo g.yeng ba'i sa gzhi la/_/brtson 'grus myur ba cang shes stabs/_/tshangs pa'i dbyangs kyi snyan pa'i glu/_/don grub rdo rje gsang ba'i tshig_/nga rgyal ri bo'i sa gzhi la/_/dpa' bo tsham ngam gyad kyi stabs/_/sil snyan 'bum gyis snyan pa'i glu/_/zhi 
[\[250a.2\]]gnas mi rtog nam mkha'i tshig_/kun nas 'dus pa'i sa gzhi la/_/khyu mchog lnga yis rol pa'i stabs/_/glu gar yid 'phrog snyan pa'i glu/_/'dzin pa'i rtod phur 'byin pa'i tshig_/gti mug 'dus pa'i sa gzhi la/_/seng ge rngam pas rol pa'i stabs/_/ka la 
[\[250a.3\]]ping ga'i dbyangs snyan glu/_ye nas don gyis gsal ba'i tshig_/chags pa 'dus pa'i sa gzhi la/_/rdo rje khyung chen ldings pa'i stabs/_/'brug chen 'dir bas snyan pa'i glu/_/yid bzhin nor bu 'bar ba'i tshig_/zhe sdang 'dus pa'i sa gzhi la/_/khro bo ma rungs khros pa'i stabs/_/srin 
[\[250a.4\]]mo ma rungs khros pa'i glu/_/rdo rje bu yug skar mda'i tshig_/rmad 'byung gsang ba'i dkyil 'khor nas/_/ye shes 'bar ba'i me 'byung bas/_/khams gsum 'khor ba'i bud shing bsregs/_/srid gsum 'khor ba'i khrag mtsho bskams/_/nga rgyal ri bo rmang nas bshig_/zhe sdang 
[\[250a.5\]]'bar ba'i me dbal gsad/_/gti mug mun pa gtan nas bcom/_/'khor ba 'dus pa'i 'dam rdzab bskams/_/lang ka'i bdag po 'di dag ni/_/gang gi cha dang mthun sbyar bas/_/dam pa'i don la sbyar ba yis/_/byis pa 'drid pa'i rol pa'o/_/lang ka'i bdag po 
[\[250a.6\]]gzhan yang gang /_/thabs 'dzud bsre ba'i brtul zhugs ni/_/'jig rten log sred ji lta bar/_/brtul zhugs spyod pa'i khyad par spyod/_/wa dang cang shes gyi ling dang /_/shin tu glang chen myos 'dra ba/_/dpa' brtul za byed gtum rngam 'khrug_/mkha' lding khyung 
[\[250a.7\]]chen gang mi lta/_/gtum thung sdong chen 'jigs 'dril ba/_/gang thub mi ldog rgya mtsho'i gser/_/mun ltar lkugs pa'i blo tshul ldan/_/lhun po mi 'gyur brtan pa che/_/mkha' ltar yangs dog kun dang bral/_/gnam lcags lce yi drag shul can/_/drag 
[\[250b\]]
[\[250b.1\]]shul chen po brtul zhugs bdag_/khu 'phrig lta bu zan can blo/_/nges pa'i nga rgyal glang chen brtun/_/zla med seng ge gcig brjod pa/_/reg 'jam bya ltar chags 'grogs pa/_/sgyu ma sgyu ma'i tshul 'drid pa/_/gang la rtogs med kun spyod nyid/_/thogs med za 
[\[250b.2\]]byed myur spyod za byed kha/_/yud ltar myur 'gyogs glog ltar 'gyur/_/gang gi gang bsrung nam mkha' lding /_/sa thub bag len rgyal 'khor skyod/_/rnal 'byor brtul zhugs chen po ni/_/bcu gnyis dang ni gsum blor ldan/_/gang 'dir nyams su len byed 
[\[250b.3\]]pa/_/rnal 'byor gsang ba'i thabs mchog ste/_/gang la 'dzud pas bsre ba yi/_/tshul khrims thams cad gcig spyod pa'o/_/lang ka'i bdag po gzhan yang gang /_/mthun pas 'jug par spyod pa ni/_/de nyid de ltar de bzhin te/_/gang dang 'dra tshul gang yin 
[\[250b.4\]]pa'o/_/'dod chags pho mor gyur pa la/_/pho mor 'dod las pho mor snang ba gang yin la/_/pho mo med las pho mo snang ba mthun 'jug spyod/_/'dod la chags pas khro 'gyur la/_/khro bar 'dod las khro bar snang ba gang yin la/_/khro ba med las khro bar snang ba 
[\[250b.5\]]mthun 'jug spyod/_/'dod la chags pas mun snang la/_/mun par 'dod las mun par gyur pa gang yin la/_/mun pa med las mun par snang ba mthun 'jug spyod/_/ji ltar gang ltar de bzhin du/_/de la sogs pa mtha' yas par/_/thams cad thams cad der 
[\[250b.6\]]snang ba/_/mthun 'jug spyod pas don byed yin/_/lang ka'i bdag po de dag ni mthun par 'jug par bya'o zhes de skad ces smras pas/_lang ka'i bdag po la sogs pa dman pa dam pa rnams mtha' thug pa med pa'i lta spyod la yongs su rtog pa med par gyur 
[\[250b.7\]]to/_/sangs rgyas kun gyi dgongs pa 'dus pa'i mdo chen po las sgyu ma rol pas rnam par rol pas rnam par grol ba'i le'u zhes bya ste drug cu bzhi pa'o//_//de nas yang lang ka'i bdag pos gsang ba pa'i bdag po la dri ba yongs su dris pa/_kye gsang 
[\[251a\]]
[\[251a.1\]]ba pa'i bdag po nad gso bar bya'o zhes dam bca' dgongs pa de ji ltar yongs su shes par bgyi/_/de skad ces yongs su dris pa las/_gsang ba pa'i bdag pos smras pa/_lang ka'i bdag po 'di ltar grong khyer gsum gyi nad pa gso bar 
[\[251a.2\]]bya'o/_/nad kyi gzhi rtsal mkhas par bya'o/_/nad sbyang ba'i thabs la brtson par bya'o/_/sman pa dam pa rnams bsten par bya'o/_/gnyen po dam pa'i sman bsrel zhing spel bar bya'o/_/sman sbyar ba la mkhas par bya'o/_/sman gyi lam bsrung bar bya'o/_/nad 
[\[251a.3\]]pa'i tshogs dang mi 'bral bar bya'o/_/nad kyi rgyun gcad par bya'o/_/nad kyi gnyen por 'gyur bar bya'o/_/lang ka'i bdag po de la grong khyer gsum ni mi snang ba'i grong khyer dang /_kun snang ba'i grong khyer dang /_phyed snang ba'i grong khyer ro/_/nad kyi gzhi rtsa 
[\[251a.4\]]ni mun pa chen po las byung ba'i zug rngu'o/_/nad sbyang ba'i thabs ni sman dang sman par sbyor ba'o/_/sman pa dam pa ni bshes gnyen dam pa'o/_/gnyen po dam pa'i sman ni zhi gnas lhag mthong ngo /_/sman sbyar ba ni de dag de nyid du sbyor ba'o/_/sman gyi 
[\[251a.5\]]lam gsung ba ni de bzhin nyid las mi 'da' ba'o/_/nad pa'i tshogs dang mi 'bral ba ni 'khor ba la mi skyo ba'o/_/nad kyi rgyun gcad par bya ba ni thams cad de nyid du nges pa'o/_/nad kyi gnyen por gyur pa ni 'khor ba yongs su sgrol ba'o/_/lang ka'i bdag 
[\[251a.6\]]po de yang gang /_/kho bos mthong thos skabs shig na/_/kun gyi bshes gnyen dam pa des/_dur khrod bdag po btul ba'i tshe/_/'jig rten gtso bo kun 'dus nas/_/sras kyi tshogs su bkod pa yi/_/'dus pa phal mo che dag las/_/'khor der 'dus 
[\[251a.7\]]par gyur pa yi/_/zhar las gyur pa'i log sde pa/_/sman gyi brtul zhugs cher spyod pa/_/drang srong nag po ka la yis/_/gang der 'dun nas don gsol pa/_/che mchog sman gyi rgyal po khyod/_/dug 'joms sman gyi dkyil 'khor 'dzin/_/nad do cog gi 
[\[251b\]]
[\[251b.1\]]dgrar gyur pas/_/zug rngu'i nad rnams zhi bar mdzod/_/de skad zhu ba 'dun pa las/_/che mchog sman gyi rgyal po des/_/drang srong de la rjes dgongs nas/_/sngon 'dus gsungs pa gang gsungs pa/_/khams gsum za ma tog nang du/_/srid gsum sems can dug 
[\[251b.2\]]chen rnams/_/dus gsum sangs rgyas rtsi sbyar bas/_/rang 'byung bdud rtsi'i dkyil 'khor rdzogs/_/de skad nges par gsungs pa las/_/nag po ka las don gsol pa/_/rang bzhin snang ba'i lus 'di las/_/yo byad chen po lnga byung ba/_/dug lnga sel ba'i bdud rtsi ste/_/
[\[251b.3\]]drang srong rnams kyi sman gyi mchog_/de skad nges par 'dun pa las/_/sman pa dam pas 'di skad gsungs/_/rang 'byung gdod nas dag pa ste/_/rtsa brgyad stong la sbyar ba'i sman/_/rigs lnga dam tshig lnga yi dngos/_/ye shes lnga rdzogs grub pa'i rdzas/_/rgyud lnga'i 
[\[251b.4\]]sems can kun sgrol phyir/_/dug lnga sel ba'i bdud rtsi mchog_/de skad ces gsungs nas cang mi gsung bar bzhugs so/_/de nas ka la nag pos yang gsol pa/_/rang las byung bas gzhan byung min/_/dngas snyigs kho nar zad pas dag_/rtsa ba brgyad dang 
[\[251b.5\]]yan lag stong /_/nyis sbyar lnga dag rdzogs par 'gyur/_/de skad zhu ba 'dun pa las/_/'khor der 'dus par gyur pa'i sras/_/blo gros thabs ldan khyod nyid kyis/_/zhen pa 'grol ba'i thabs 'di smras/_/zag pa phyi ma rdzas lnga po/_/'byung ba dang ni zas khams 
[\[251b.6\]]kyi/_/rgyun gyi rgyu las byung bas na/_/rang las ma byung gzhan 'byung yin/_/grogs po dam pas de smras pas/_/ka la nag pos yang smras pa/_/ji ltar gal te de ltar na/_/'gal ba nyid du yin zin na/_/rang 'byung rang 'byung zhes bya ba'i/_/chos de gang nas rnyed par 
[\[251b.7\]]'gyur/_/de skad dri ba dris pa las/_/dam pa nyid kyis des blan pa/_/rgyu dang rkyen las ma brten par/_/gang zhig 'byung ba'i chos yod na/_/gzhan las ma byung byed med pas/_/chos de rang 'byung nyid du 'dod/_/de skad smras pas de lan du/_/ka la nag pos 'di skad 
[\[252a\]]
[\[252a.1\]]du/_/spangs pas spong bar mi 'gyur te/_/bdag las rgyun du 'byung ba'i chos/_/gzhan las ma byung rgyu 'bras med/_/chos de gang yin rang 'byung yin/_/de la de yis 'di skad du/_/mi spang dang du blang ba'i chos/_/dus dang rnam pa thams cad du/_/
[\[252a.2\]]'du 'bral med par gnas 'os na/_/'byung rgyun 'gags na de rgyun 'gag_/de la 'di ltar 'di skad du/_/nag po ka las slar blan pa/_/bdud rtsi yin pas rang gnyer gyi/_/las rnams so sor byed par nus/_/'jig rten dag na phan 'dogs pa/_/gang nus de la rtsi 
[\[252a.3\]]zhes grags/_/de la 'dir ni 'di skad du/_grogs mchog dam pas de lon pa/_/bdud rtsi zhes ni brjod pa las/_/bdud rtsi'i las ni gnyis yod de/_/nad gso shi ba slong byed na/_/de gnyis mthu dang yang mi ldan/_/de smras lan du 'di skad du/_/ka la nag pos de 
[\[252a.4\]]blan pa/_/sngon gyi rgyal ba grangs med kyis/_/brtul zhugs 'di lnga gtsor spyad na/_/dam tshig dam par bzung bas na/_/sngon gyi dam tshig yin par grags/_/de la dam pas 'di skad du/_/sangs rgyas dam tshig yin nges na/_/dang po nas bzung rdzogs par du/_/
[\[252a.5\]]de dang mi 'bral ldan dgos na/_/zag rgyun chad na 'bral 'gyur 'gal/_/de la ka las 'di skad du/_/bdag de rtag par 'gyur ba yis/_/zag pa de yang rtag pa ste/_/kun nas kun du mi 'bral zhing /_/zad nas bral ba ga la yod/_/de la dam pas 'di skad du/_/phyi dang 
[\[252a.6\]]nang gi zag pa rnams/_/thams cad thams cad kun zad pas/_/sa dang rnam thar las rnams lta/_/ci smos kun snang zag lam zad/_/de la ka las 'di skad du/_/ji ltar gal te de ltar na/_/'gal ba nyid du yin zin na/_/thams cad mnyam par 'ches pa rnams/_/
[\[252a.7\]]mnyam pa nyid du mi 'gal lam/_/de la dam pas 'di skad du/_/kun du ma 'dres mi shes par/_/bzang po'i tshig la blo gtod cing /_/kun du bzang por khas 'ches pa/_/mun pa'i skye mched nyid du 'gyur/_/yongs su rdzogs par kun mnyam yang /_/ma 'dres par 
[\[252b\]]
[\[252b.1\]]yang kun du snang /_/yongs rdzogs don du ma mthong bar/_/rdzogs spyod log pa'i lam pa yin/_/gsang chen theg pa'i tshig dang sgra/_/gcig la mi gcig so sor snang /_/ngo bo nyid kyis rnam par phye/_/gang nyid nges par grol bar snang /_/nges par zag 'byung 
[\[252b.2\]]rtsar 'dod na/_/de dag de bzhin ma bcos par/_/ye nas stong nyid rtog med pa/_/yin par nges pa de kho na'o/_/de dag ci phyir rtsi zhe na/_/rnal 'byor nad ni rnam rtog ste/_/rtag par 'khor ba'i gting mthar 'chi/_/rtog pa'i rtsa ba phyi nang gi/_/kun nas zag pa 
[\[252b.3\]]rnam lnga yin/_/de kun de bzhin nyid stong du/_/rtog bral mu mtha' med 'byung bas/_/nad gso shi ba slong ba'o/_/dam pa mchog des de blan pas/_/mtshan mar zhen las de 'grol te/_/de nyid der nges rnyed gzhan min/_/de nyid che mchog sman par 'gyur/_/
[\[252b.4\]]lang ka'i bdag po de dag ni nad gso bar bya'o zhes nges par thos pa rnam par bgros pa ste 'di ltar nges par shes par bya'o/_/gsang ba pa'i bdag pos de skad ces smras pas/_lang ka'i bdag po la sogs pa dman pa dam pa rnams mtshan pa'i rtog pa las 
[\[252b.5\]]yongs su grol bar gyur to/_/sangs rgyas kun gyi dgongs pa 'dus pa'i mdo chen po las rang 'byung bdud rtsi'i le'u ste drug cu lnga pa'o//_//kham po bcu pa ste tha mar zug pa/_de nas yang lang ka'i bdag po la sogs pa dman pa'i lus kyi sems 
[\[252b.6\]]dpa' rnams kyis gsang ba pa'i bdag po la gsol pa/_kye gsang ba pa'i bdag po nyid kyi rgya cher bgros pa'i gsang ba dam pa 'di ji skad du brjod par bgyi/_mdo ni gang du 'dus pa lags/_/de skad ces gsol pa las/_gsang ba pa'i bdag pos smras 
[\[252b.7\]]pa/_kye lang ka'i bdag po kho bos ji lta ba bzhin bgros pa'i gsang ba dam pa 'di ni brjod pa'i rnam grangs brgyad du brjod par bya'o/_/mdo ni bcur 'dus par shes par bya'o/_/lang ka'i bdag po de la rnam grangs brgyad gang zhe na/_sangs rgyas kun gyi 
[\[253a\]]
[\[253a.1\]]dgongs pa 'dus pa'i mdo chen po zhes kyang bya'o/_/snying po zhes kyang bya'o/_/rdo rje dgod pa'i rgyud ces kyang bya'o/_/rnal 'byor rdzogs pa'i lung zhes kyang bya'o/_/kun 'dus rig pa'i mdo zhes kyang bya'o/_/theg pa chen po mngon par rtogs pa zhes kyang bya'o/_/
[\[253a.2\]]chos kyi rnam grangs rnam par bkod pa zhes kyang bya'o/_/theg pa chen po byung tshul bstan pa'i mdo zhes kyang bya'o/_/de ci'i phyir zhe na/_lang ka'i bdag po gang la dgongs pa de nyid las mi 'da' ba dang /_gang gi spyod yul ma yin zhing /_med pa las thams cad 'byung 
[\[253a.3\]]ba dang /_gang gi ye shes yongs su bkod pa dang /_'di ltar gang nges pa rnal 'byor du lung ston pa dang /_'dir kun nas rngub pa dang /_dam pa rnams kyis mngon par chud pa dang /_gang la ma 'dres par bkod pa dang /_gnas skabs bcu gnyis su nges par 
[\[253a.4\]]byung zhing 'byung ba'i phyir ro/_/lang ka'i bdag po mdo bcur 'dus pa gang zhe na/_gang mtha' bcu kho nar 'dus pa ste/_de yang 'di ltar gzhi gzung bar bya'o/_/rgyud dgrol bar bya'o/_/sgo dbye bar bya'o/_mthar phyin par bya'o/_/thams cad 'du bar bya'o/_/la dor 
[\[253a.5\]]bar bya'o/_/sa gcad par bya'o/_/nyams rnyed par bya'o/_/tshegs chung bar bya'o/_/mdo gcig tu bya'o/_/lang ka'i bdag po de la chos thams cad kyi gzhi ni dam tshig yin par shes par bya'o/_/dam tshig gnas ni 'di lta ste/_/bsrung bya bsrung du med pa ni/_/chos nyid 
[\[253a.6\]]dam tshig dam pa yin/_/kun kyang dam pa nyid yin pas/_/gang la'ang 'gal bar mi bya'o/_/su la dam pa 'di gnas pa/_/rig 'dzin dam pa'i sa pa yin/_/bsrung bar bya ba'i yul rnams la/_/sgyu gsog g.yo med dam pa nyid/_/zab sangs rgya che dam pa 'dir/_/'di 
[\[253a.7\]]skad grugs pa'i tshul khrims dang /_/rtog pa'i bya ba ji snyed par/_/kun 'dir dam bsrungs rnam par dag_/dam tshig 'di ni rmad po che/_/kun gyi thun mong ma yin phyir/_/mos pa chung ngu thams cad la/_/bsrung ba'i mtshams dag gzung bar bya'o/_/theg chen yongs su 
[\[253b\]]
[\[253b.1\]]gsang ba dag_/snod ma yin par gyur pa la/_/phyi dang nang dang gsang ba yi/_/sba ba'i thabs su bsrung bar bya/_/bstan pa'i gnas min snod gang dag_/rnam pa bzhis bsdus bye brag rnams/_/ma 'ongs rab 'byor dam pa yis/_/brtags nas gsang bar 
[\[253b.2\]]bya phyir bshad/_/gsang chen yid bzhin nor bu 'di/_/skyon yod nyes pa ma yin te/_/blo chung rnams la phan don du/_/thugs rje thabs kyis shin tu gsang /_/'jig rten pa dang theg dman dang /_/log sred log la phyogs la zhen/_/dad med blo zhan g.yeng 
[\[253b.3\]]rmugs shing /_/gang la mi brtson mun par mtshungs/_/'di log dam nyams 'di las log_/byang chub thag pa gting nas chad/_/sems kyi myu gu rtsa tshig pa/_/ngan 'gro'i 'dam du kha spub yin/_/gsang ba'i don rnams sgrar smra yang /_/gab pa'i gsang ba 'di 
[\[253b.4\]]mi shes/_/g.yon can shes rlom grogs rnams la/_/gsang bar 'os pa lhag par smra/_/yan lag rnam bzhi de nyid la/_/sgra thos don med nyams mi len/_/gang gis gang gtad mi thub pa/_/bcud med 'khor bar zag pa yin/_/lta dang dam tshig spyod pa 
[\[253b.5\]]yi/_/dam pa'i mdzod gsum sgrar smra yang /_/zhen pa'i mtha' med gnas ma gyur/_/g.yo sgyu phrag dog ser snas gdungs/_/bya med chos la nges 'dzin cing /_/de la de nyid de med par/_/rnal 'byor can la dman zer ba/_/dam pa pham 'gyur 'khor bar 'bo/_/tshul 
[\[253b.6\]]rtog tshod len khyad tshig 'dren/_/kha gsag lce gnyis sgyur byed cing /_/gang la dmod rmongs dam can te/_/tshe gcig dregs pa'i ched phyir rung /_/rku g.yo sgyu ldan slu 'drid pa/_/zang zing phyir 'breng tshig la dga'/_/rlom sems brjod 'dod tshul 'chos pa/_/log smra 
[\[253b.7\]]dug can tha mar ltung /_/'di ltar pham 'gyur snod ngan la/_/gsang chen gsang ba de kho na/_/zab cing gting dpag dka' bas na/_/bstan kyang pham ltung gnas su 'gyur/_/de bas bstan par bya ba min/_/gal te bstan par gyur na ni/_/ston smra nyan byed de dag 
[\[254a\]]
[\[254a.1\]]gang /_/mthong yun phung byed gnyis sreg 'gyur/_/rnal 'byor mkhas gsal don ldan la/_/rnal 'byor mi shes gang dag gis/_/dregs pa'i dbang gis phrag dog gis/_/bsam pa'i rnam grangs ci bskyed pa/_/de snyed bskal pa'i grangs 
[\[254a.2\]]mnyam par/_/'bras bu mi bzad myong bar 'gyur/_/gal te bde bar rjes len pa/_/de snyed bskal par gzod 'jug dgos/_/mkhas gsal don ldan gyis kyang ni/_/gong ma bzhin du nges bsams na/_/de yang gnas ngan len pa ste/_/mkhas pas de la skyob mi 
[\[254a.3\]]nus/_/rnal 'byor tshul byung dam pa la/_/mtshon cha'i tshig gis de dkrugs shing /_/sgro skur glu gleng ngan brjod na/_/dmyal ba'i rdo rjer de ltung 'gyur/_/zhar las byung ba'i rnam smin yang /_/ji lta ba nyid de ltar 'gyur/_/skal ba dman pa'i rnal 'byor pa/_/rtsa nyams 
[\[254a.4\]]skyon can rang bzhin ni/_/ngan rgyu khro gtum ldan pa dang /_/mi bzad phra men las spyod byed/_/gang dag mi shes ngang tshul can/_/byis pa'i rang bzhin blo zhan pas/_/shin tu dman pa'i lta ba yis/_/tshul 'chos pa la ltos par byed/_/gang dag dam pa'i dam par 
[\[254a.5\]]ldan/_/byams tshul rtag tu bzod gnas pa/_/tshul shis don rnams de bzhin slong /_/de la gang dag 'dun pa med/_/dam tshig spre'u ltar spyod bzhin du/_/byang chub snying po thob pa yi/_/sangs rgyas nam yang mi 'byung ngo /_/'byung bar yang dag ngas ma 
[\[254a.6\]]mthong /_/rgyal ba'i sras gyur rnal 'byor pa/_/lam ston skyon sel mkhas pa la/_/gang dag kha cig dregs dbang gis/_/de spong thabs kyis de dmar byed/_/de ni 'khor ba'i gting rdo ste/_/nams kyang thar pa'i khar mi 'byung /_/mi shes rmongs pa'i rnal 'byor 
[\[254a.7\]]pa/_/yang dag dam par nges 'gro ba'i/_/rjes su 'gro bar mi byed cing /_/zang zing 'dod par gang lta ba'i/_/rjes su 'gro zhing der 'dun byed/_/de ni log pa'i lam pa yin/_/rnal 'byor lta dang byang chub khe/_/'ban thag chad par blo mi 'byung /_/zang zing 'dod dang 
[\[254b\]]
[\[254b.1\]]g.yo sprul khe/_/chung ngu'ang ci sgrub srog dang sdo/_/rnal 'byor dam pa'i rang bzhin can/_/bum snod nang gi sgron ma ltar/_/rig pa mdzod kyi don ldan yang /_/srog chags rkun po'i sder mo ltar/_/khong nas gang sbas don ston la/_/gang 'dir blun pos cir mi mthong /_/
[\[254b.2\]]dper na 'di 'dra tshul gcig ste/_/gang gi lus la gter 'chang mi/_/blun por gyur pa'i mi dag gnyis/_/gnas gcig gnyis mtshungs khyad med 'dra/_/gsang 'di sngags pa rjod byed cing /_/gsang ba don du gnyer ba med/_/ting 'dzin bsngags pa rjod 
[\[254b.3\]]byed cing /_/ting 'dzin don du gnyer ba med/_/yang dag bsngags pa rjod byed cing /_/yang dag don du gnyer ba med/_/dam tshig bsngags pa rjod byed cing /_/dam tshig don du gnyer ba med/_/ji ltar 'gro gang la la dag_/nor bu rin chen 'di 'dra ste/_/'dod 
[\[254b.4\]]pa'i yon tan kun 'byung zhes/_/de yi yon tan rgya cher brjod/_/de la 'gro gang gzhan dag gis/_/de ltar 'dod pa 'byung 'gyur ba/_/de dag cung zad yod dam zhes/_/dris kyang med pas slar smras pa/_gang zhig dgos pa skong ba yi/_/yon tan [{]chung zad [,]cung zad [}]smos 
[\[254b.5\]]par zad/_/de nyid bdag la med ces smra/_/de bzhin rnal 'byor mi brtson pas/_/bslab par bya ba'i chos bral bas/_/dam pa'i bsngags pa rjod byed kyang /_/de dag la ni dam pa med/_/de la sogs pa'i longs spyod rnams/_/dam pa nyid dang phrad par dka'/_/
[\[254b.6\]]rnal 'byor chos 'dzin gang dag gis/_/rnal 'byor nyams 'gyur log sred can/_/gsang ba 'jigs pa'i sgrar bltas nas/_/de dag sdig pa mthong ba ltar/_/'chad cing sa bcing gang byed pa/_/skyes bu de ni dam pa'i sras/_/dper na gang de gang dag gis/_/
[\[254b.7\]]gang gi rgyal khrims 'das 'gyur na/_/rang dga' mi gtong lugs dang sbyor/_/bka' yi yo srongs dka' ba de/_/rgyal po'i thugs mnyes dam pa zhes/_/kun la snang ba grags par 'gyur/_/ldum rar dug gi sdong skyes na/_/ldum pas dug de shes ma thag_/
[\[255a\]]
[\[255a.1\]]rtsad nas phyung ste med par byed/_/ci phyir ldum zas de dag la/_/dug 'phel gyur na 'chi phyir ro/_/gang dag nyams 'gyur dug can de/_/brtul zhugs can gyi rnal 'byor pas/_/gnas sam lo yis shugs te spang /_/gang dag mi spong mgon byed 
[\[255a.2\]]pa/_/de dag gsang ba'i dam sri yin/_/don la rnal 'byor gang zhig gis/_/tha tshig zab mor bcas rnams la/_/bsrung ba'i bsam pa mi g.yo bzhin/_/rtsa ba yan lag bcas rnams la/_/gal te ma tshor zhig 'gyur yang /_/rnam smin yod kyang rtsa mi nyams/_/
[\[255a.3\]]ji ltar glang po e na ya/_/shi nas ror ni gyur mod kyang /_/gi wang rtsis ni don byed ltar/_/rnal 'byor nyams te ror gyur kyang /_/gzhan gyi dam par de 'gyur zhing /_/de yi don byed nus pa yin/_/de lta mod kyang 'di kun rnams/_/rmi lam du yang mthong mi bya/_/
[\[255a.4\]]ci phyir 'o ma nyung ngu zhig_/rul bas 'o ma kun rul bzhin/_/rnal 'byor nyams 'gyur gcig gis ni/_/rnal 'byor can kun ma rungs 'gyur/_/'khor ba'i g.yul rgyal byed pa yi/_/log pa'i rnal 'byor thams cad kun/_/don dam nges pa'i rnal 'byor pas/_/
[\[255a.5\]]thams cad bsgrims te spang bar bya/_/gal te ma spangs log spyod na/_/'khor ba'i g.yul ni rgyal 'gyur te/_/bden pa'i byin brlabs mthu chung 'gyur/_/kun kyang dge spyad don chung zhes/_/yang dag don la yid 'byung zhing /_/log pa'i chos la gzhol bar 
[\[255a.6\]]'gyur/_/kun gyis log pa'i las spyad pas/_/yid du mi 'ong sna tshogs 'byung /_/des na sgro skur gnyis byas pas/_/bka' yi chad pa gang yin pa/_/ye shes can lta rang bzhin gyis/_/nam yang gnod pa yang mi mdzad/_/de yi 'khor na gnas pa yi/_/de 
[\[255a.7\]]dag ma rungs mthu chen rnams/_/rnal 'byor log par spyod rnams kyi/_/skyon mthong tsam na chad pas gcod/_/thams cad ngan 'gror spyi'u tshugs lhung /_/sgrub pa'i gnod mchog gcig yod de/_/'di dang mi mthun kun rdzogs pa'i/_/rgyud ldan don ldan dang tshul 
[\[255b\]]
[\[255b.1\]]bzang /_/ci la'ang chags med stong ldan sems/_/shes rab rnam grol lde mig gis/_/gti mug tha ram blo phye nas/_/chos kyi rgyal po'i mig ldan pas/_/mtha' dang dpung bral dam pa'i yul/_/ma nor lam du 'jug shes pas/_/sdong chen sdong por rab tu dul/_/tha 
[\[255b.2\]]tshig lung las 'byung ba bzhin/_/drang srong dka' thub dam pa de/_/dam pa'i dam pa nyid yin pas/_/de la gsang sgo dbye bar bya/_/ji ltar dka' thub thub pa ltar/_/de ltar yid bzhin nor bu ste/_/yid 'ong 'dod dang bde ba 'byung /_/rig 'dzin rgyal ba kun 
[\[255b.3\]]yum mo/_/de bzhin dka' thub dam pa 'di/_/gnas pas rten pa'i gzhi yin te/_/dka' thub kun gyi srog kyang yin/_/dam pa kun gyi nor mchog go/_/dam pa 'di ni 'jigs pa'i skyabs/_/dam pa'i bgrod pa'i lam mi mchog_/dam pa chu bo sgrol ba'i gru/_/de 
[\[255b.4\]]bzhin dngos grub dam pa yin/_/dam tshig grogs kyi mchog yin te/_/dam tshig long ba'i dmigs bu yin/_/gzhan sde 'joms pa'i dmag dpung yin/_/'khor ba'i g.yul las rgyal bar byed/_/des na dam pa'i gtan tshigs yin/_/ci nas gang gi sgo 
[\[255b.5\]]gsum po/_/dag pa gsum gyi mtha' bzung nas/_/gang 'dir dbang bzhi sun mi 'byung /_/sgo gsum mi gnod dang bcas gzung /_/yongs su ma nyams mdo bzhi'o/_/mthar phyin rgya rtags rnam bzhir bcas/_/mdo dran pa la bgrang zhing bsngo/_/'dul ba'i rgyun 
[\[255b.6\]]ldan tha tshig can/_/mos pa chung ba'i bu rnams kyis/_/phra mo'i phra mo phra yan cad/_/nan tan gyis ni bsrung bar bya/_/sku dang gsung thugs rdo rje yi/_/gsung dang spyod dang yid 'ong dang /_/mi 'dor shes bya grub pa dang /_/med dang phyal ba gcig po dang /_/lhun 
[\[255b.7\]]gyis grub pa rnam pa bcu/_/lta ba 'di las 'bum phrag 'byung /_/rnal 'byor rnal 'byor thams cad kyi/_/spyad par bya yi nor mchog yin/_/rnal 'byor dam pa'i rigs rgyud las/_/nges par brtags te spyod pa'i bu/_/zab mor rdzogs mchog bde ba yi/_/blo la 
[\[256a\]]
[\[256a.1\]]nges pa'i lung 'di bstan/_/'di yi sngon 'gro dam tshig ste/_/zab mo la sogs kun sngon du/_/rdo rje tha tshig drag po yi/_/gcan 'phrang lam rnams bsrung ba'i phyir/_/spyi dang khyad par dam tshig rnams/_/nges pa'i don gyis btsan red na/_/de ni dbyig 
[\[256a.2\]]gi snod chen yin/_/de ltar dam pa'i sdom pa la/_/gnas nas dus kyi skabs dag tu/_/bsrung bya thub par bya ba ni/_/brtul zhugs spyod pa'i dam tshig dag_/dam tshig kun gyi thog mar 'gro/_/don du mi 'gyur kun spangs nas/_/kun dang mthun phyir de ltar spyad/_/
[\[256a.3\]]mi shigs pa ni seng ge ste/_/gcan gzan rgyal po yin pas so/_/za ma tog ni rgyal po'i mdzod/_/dug spyo ba ni der mi rigs/_/rin chen myu gu'i lcug phran dag_/bregs te 'byung rgyun gcad ma yin/_/gangs kyi zhun chu phal pa yang /_/mkhas pas btung bar mi 
[\[256a.4\]]bya'o/_/pad+ma'i ze 'bru kha mi dbye/_/zla zer ma yin dbye mi bya/_/ma brtags bug rdol can snod du/_/bdud rtsi sman blugs zag par 'gyur/_/don med bcos ma'i tshul rtags can/_/bsrel zhing spyad par bya ba min/_/shel dkar rin chen sgo nga dag_/'dam khung 
[\[256a.5\]]rdzab tu bsnub mi bya/_/seng ge dkar mo'i 'o ma dag_/gser snod ma yin blugs mi bya/_/yid bzhin nor bu rin po che/_/bsreg par bya ba yang ma yin/_/khyung chen gshog pa mkhar brkyang ba/_/de dag gcag par bya ba min/_/gnam lcags me yi dur mo dag_/
[\[256a.6\]]brdab par bya ba ma yin no/_/stag seng rol pas las byas pa'i/_/las kyi rjes la bzlas mi bya/_/rdo rje brag chen gtams pa'i gzhi/_/gzhig par bya ba ga la yin/_/rdo rje rwa ba'i re ga de/_/bsdam bya dral bar bya ba min/_/bud shing sreg pa'i sgron ma de/_/'thor 
[\[256a.7\]]rlung drag pos bskyod mi bya/_/rdo rje tshig gi chu rgyun dag_/'ol kar gcad par bya ba min/_/rgyal po bka' rtags phyag rgya dag_/rnam zhar dbyi bar mi bya'o/_/rdo rje pha lam gtams pa'i mkhar/_/rmang nas bzlog par mi bya'o/_/gtsug gi yid bzhin nor bu de/_/
[\[256b\]]
[\[256b.1\]]rgyal mtshan rtse las dpog mi bya/_/rnal 'byor thabs kyi khyad par can/_/rtsal can rnams kyi dam tshig ste/_/skal ldan dag gi nor mchog yin/_/rgyun du sbyang ba'i nor mchog ni/_/rdo rje las kyi bsam gtan dag_/rdo rje go phur trom chen gyis/_/srog 
[\[256b.2\]]la bar chad byed pa'i dgra/_/nyon mongs thibs po de gzhom bya/_/snyom las le lo'i gzhir gyur pa/_/thugs thub ra cod nga rgyal ri/_/dregs byed dbang po nyams pa'i bcud/_/dpa' byed rkyen yang bsdam par bya/_/theg chen gsang sngags ma gtogs pa/_/mtshan 
[\[256b.3\]]ma gang dag byis pa'i tshig_/zur yang brjod par mi bya zhing /_/thams cad de nyid kho nar bya/_/ji ltar gsad pa'i mi gang dag_/gshed ma mis ni gsod pa'i tshe/_/thar pa'i thabs la brtson pa ltar/_/le lo dgra bcom brtson par 'bad/_/rnal 'byor sgrib pa'i 
[\[256b.4\]]gags bsal ba/_/dka' thub sdom pa'i mdud pa can/_/'dod spyod zhen dang mi mthun dang /_/gcig la gang 'dir mi gcig pa/_/phyi nang can dang gnod sbyor can/_/'dod myos bying rmugs brkam pa dag_/dad med rtsa nyams 'phyar g.yeng can/_mkhas 
[\[256b.5\]]pa yongs kyis spang bar bya/_/de ni rnal 'byor bgegs yin te/_/rnal 'byor bar du gcod par byed/_/rnal 'byor nges par zhugs pa la/_/rgyun gyi bar du gcod pa'i bdud/_/rnam rtog 'phrig pa chen po dang /_/gang la btang snyoms le lo dang /_/longs spyod 
[\[256b.6\]]'du 'dzi g.yeng ba dang /_/tshig rtsub mtshon cha rnon po dang /_/khro gtum ngang thung shin tu 'khrug_/rnal 'byor sbyor ba'i bdud lnga yin/_/yang dag don la sgrib pa ste/_/gnyen po byang chub sems mchog gis/_/zhi ba chen po'i ngang du bzlog_/rnal 'byor nor 
[\[256b.7\]]la 'phrog pa'i dgra/_/thabs la mkhas pas dul bar bya/_/gang gi rnal 'byor rang bzhin bcos/_/drang srong nyid las nyams 'gyur te/_/kha na ma tho grags pa yis/_/de dag bcas dgar 'gyur ba'i dgra/_/lta dman spyod rtsing 'chol ba yis/_/lugs por 
[\[257a\]]
[\[257a.1\]]'di las log par spyod/_/bka' log phra men las spyod/_/bka' log phra men las spyod pas/_/don du mi 'gyur 'chal ba'i dgra/_/'da' ka rdo rje dka' thub dam/_/klong du ma gyur phyal bas 'chal/_/rtsa ba rul ba'i ljon shing bzhin/_/'chad pas drug por 'byung ba'i dgra/_/rnal 
[\[257a.2\]]ma nyid la sbyor ba de/_/gang la nges pa'i tshig med na/_/don rnams grub pa ma yin te/_/'bras bur mi 'gyur gol ba'i dgra/_/rnal 'byor rnal 'byor spyod pa la/_/dam pa'i nor mchog 'phrog pa'i dgra/_/thabs la mkhas pa'i blo gros kyis/_/skyon gyi dgra bzhi 
[\[257a.3\]]bzlog par bya/_/srid gsum snang ba'i zhing 'di dag_/rnam dag zhing du nges pa ste/_/sa rnams cig car sbyangs pas na/_/zhing rnams dam pa'i mchog yin no/_/'dod spyod mchod pa'i tshogs 'di dag_/yo byad chen po'i mchog yin te/_/dgongs pa dam pa kun mnyes 
[\[257a.4\]]pa'i/_/rmad du byung ba'i mchod pa'o/_/'khor ba dur khrod gnas 'di dag_/bde ba chen po'i gnas yin te/_/ma nor ma bcos chos kyi dbyings/_/rtsol med lhun gyis grub pa'i sa'o/_/kun gyi rtsa ba dug chen lnga/_/ye shes chen po lnga nyid de/_/kun shes rang rig 
[\[257a.5\]]rang byung bas/_/rnal 'byor rang rig mig ldan pa'o/_/lang ka'i bdag po 'di dag ni/_/dam tshig gsang ba'i mchog yin te/_/dam pas gdams pa'i tshig 'di la/_/gang dag nges pa'i rnal 'byor yin/_/ji ltar sa gzhi gshin pa la/_/brten nas sa bon btab 
[\[257a.6\]]pa las/_/dam pa kho na 'jug par 'os/_/'un pas gang gi de nyid kyang /_/'un cing dam pa'i yul la 'jug_/lang ka'i bdag po ji ltar na/_/de yang ji lta bu zhe na/_/kho bo mthong thos skabs gcig na/_/bdag gi bshes gnyen dam pa des/_/'dus pa phal 
[\[257a.7\]]po che dag la/_/lam 'di rgya cher bstan pa'i tshe/_/'khor 'dir 'dus par gyur pa yi/_/lha mo klu mo rigs ngan mo/_/bu mo drug gi 'khor 'dus pas/_/'bras drug smin par gyur pa yis/_/gang dag 'tsho ba'i srog 'dzin ltar/_/chos rnams kun gyi gzhir gyur 
[\[257b\]]
[\[257b.1\]]pas/_/dam tshig 'di la gnas pa ni/_/bla med byang chub rnam smin pas/_/dge ba'i srog 'dzin dam pa'o/_/gal te nyams par gyur pa na/_chad pa'i skye gnas dmyal chen brgyad/_/mi bzad sdug bsngal drag po yis/_/'khor lo mtshon cha bzhin du 'khor/_/lang 
[\[257b.2\]]ka'i bdag po gang 'di las/_/nyams par gyur pa gang zhe na/_/kun du nyams pa chen po dang /_/rtsa ba nyams dang yan lag nyams/_/de bzhin bzlas nyams zhar nyams lnga/_/rtag par rgyun gyi khor mor 'byung /_/gang de bkang bar bya ba'i thabs/_/rnam pa 
[\[257b.3\]]lngar ni bshad par bya/_/las dang rdzas dang 'dun pa dang /_/ting nge 'dzin dang de nyid do/_/las ni rnam lngas skong 'gyur te/_/dang po 'bum khri gsum pa ste/_/rtsa nyams khri lnga stong gsum mo/_/yan lag nyams par gyur pa la/_/stong lnga brgya gsum thon par bya/_/
[\[257b.4\]]bzlas nyams brgya lnga bcu gsum mo/_/zhar gyis nyams par gyur pa la/_/bco lnga gcig gsum dag gis skongs/_/rdzas ni rin chen sna lnga yis/_/rigs kyi dam tshig gang nyams las/_/bla ma rigs lnga gang dag la/_/tha tshig gang rlag nor des bslu/_/'dun 
[\[257b.5\]]pa dad pa dang ba yis/_/gdung ba'i shugs kyi nga ro yis/_/rtag par rma ga chad pa ni/_/dmyal chen gnas na spyod bzhin du/_/gnyen po mchog tu de 'gyur te/_/de ni skong ba dam pa'o/_/ting nge 'dzin gyi thabs chen yang /_/'jig rten sreg la me dgos kyang /_/bag 
[\[257b.6\]]chags sreg la me mi dgos/_/rig pa'i ye shes me byung bas/_/sgrib pa'i bud shing thams cad bsregs/_/'jig rten gtor la rlung dgos kyang /_/mtshan ma 'bud la rlung mi dgos/_/rig pa'i ye shes rlung byung bas/_/mtshan ma'i rdul kun rnam par 'phyag_/
[\[257b.7\]]lus bkru ba la chu dgos kyang /_/sems bkru ba la chu mi dgos/_/rig pa'i ye shes chu byung bas/_/bag chags ljan ljin thams cad dag_/stong nyid chu bo khrus kyi rdzing /_/de bzhin nyid kyi nam mkha' nas/_/'bar 'phro me yi bskal par tshig_/de ni skams pa 
[\[258a\]]
[\[258a.1\]]dam pa'i mchog_/de nyid de yi thabs mchog kyang /_/rnal 'byor dam pa gang zhig dag_/nyams pa'i chad pa byung ba la/_/de bzhin de nyid ma g.yos kyang /_/mgon skyabs de las gzhan med de/_/nyams dang ma nyams tha snyad med/_/bkang 
[\[258a.2\]]ngam mi bkang tshig lam bral/_/lang ka'i bdag po de dag ni gzhi yongs su gzung ba rnam par bgros par shes par bya'o/_/de skad ces smras pas lang ka'i bdag po la sogs pa dman pa rnams dam pa rnams kyi nor la yongs su spyod par gyur to/_/sangs rgyas kun gyi 
[\[258a.3\]]dgongs pa 'dus pa'i mdo chen po las dam tshig gsang ba'i mchog gi le'u zhes bya ste drug cu drug pa'o//_//de nas yang gsang ba pa'i bdag pos smras pa/_kye grogs po dam pa dag rgyud yongs su grol ba ni dam pa la rag las pa ste/_de yang gang zhe na/_
[\[258a.4\]]'di lta ste/_bla med snying po smin pa'i rkyen/_/blo gros chen po dri ba'i yul/_/lam stor sa mkhan bshes gnyen mgon/_/mun sel sgron ma'i rin po che/_/mthong mig dbang po yid rnam shes/_/chu bo rab med sgrol ba'i gru/_/'jigs pa'i rdzong chen rten pa'i 
[\[258a.5\]]mkhar/_/'khor ba'i gcong 'byin sman pa'i mchog_/mtsho gling rin chen len byed pa'i/_/ded dpon dam pa'i bla ma de/_/sngon du nges par shes par bya/_/sde mdzod gter khyim khang chen dang /_/rnam 'grel lde mig bcu gnyis dang /_/nges mdo dam pa de nyid 
[\[258a.6\]]bcu/_/mtha' bcu yan lag mdo rtsa ba/_/gang 'dir skabs bcu rdzogs ldan nam/_/skyon gyi mtha' rnams zad 'gyur zhing /_/yon tan rgya mtsho'i pha rol phyin/_/dam pa'i tshad la bab ma bab/_/de la bshes gnyen mgon bltas na/_/mthar chub yongs su 
[\[258a.7\]]rdzogs zhe'am/_/gang rig de yul ma yin par/_/thabs dang yan lag bcas pa yis/_/gzhan gyi yul nas brtag par bya/_/brtags pas bsngo ba kun ldan na/_/gzhan gyi yul la 'gro mi bya/_/dam pa'i yo byad lnga rdzogs na/_/dman pa'i yo byad med 
[\[258b\]]
[\[258b.1\]]la min/_/nges par kun du bzang nyid na/_/gang gi blta yul ngan la min/_/sgron me 'tshub rlung bskyod la min/_/'dod 'chal tshig 'chal dman la min/_/blun rmugs rmongs la ga la srid/_/'jig rten pa'i skyon de bzhin du/_/dam pa de dag ji ltar 
[\[258b.2\]]yang /_/sa mkhan lam la mkhas nges na/_/ji ltar bzod par bya dka' yang /_/thams cad thams cad bzod par bya/_/dam pa 'di ni sa mkhan te/_/'di ni bdag gi mgon yin pas/_/'jig rten pa yi tha snyad kun/_/nges par thams cad sgyu ma yin/_/gang 
[\[258b.3\]]'dir gyi na tsam 'di dag_/dam par gang la 'gog ma yin/_/skad cig tsam gyis mthong 'di la/_/de lta zhig na 'di lta la/_/de srid tsam du bzod par zad/_/ci gar gar cig 'byung 'joms sgrubs/_/log pas gyin da gyin da 'di/_/dam pa'i don du mi sbyor ram/_/
[\[258b.4\]]snyam du brtags te dam par bya/_/yun gyi don srid chen po la/_/dmigs nas blo gros phyir bskyed de/_/bde mchog bde ba'i dam pa dang /_/skad cig tsam gyi tha snyad 'dis/_/btang snyoms bya ba ga la srid/_/gang 'dir mgon med bdag 'khyams na/_/gang 
[\[258b.5\]]gis phyogs 'di dag la ni/_/phan 'byung rigs can su ga na/_/dam pa ma gtogs gcig 'ga' med/_/'di na phan dang mgon mang zhing /_/dman par 'brel ba gang yod kyang /_/log par bsgrub pa'i blo gros mkhan/_/g.yang sar mchongs pa'i snga bgros 
[\[258b.6\]]mkhan/_/don la 'gog snyam yod min te/_/bshes gnyen skyabs med ci slad du/_/kun kyang dmangs rigs grong khyer 'gro/_/byams blo'i yul du ga la rung /_/gang 'dir mun par 'khyams pa la/_/bde mchog snang ba'i lam ston pa/_/skyabs chen dam pa 
[\[258b.7\]]gang de lags/_/gzhan gyis bskyab par nus ma yin/_/des na dam pa gang dag la/_/bsnyen pas shin tu bsten par bya/_/gang 'dir snang ba'i tshul 'byung na/_/dam pa nyid du 'dun par gsol/_/dam par snang ba thob phan chad/_/dam pa de las 'gal 'gyur 
[\[259a\]]
[\[259a.1\]]las/_/rdul gyi cha yang mi bya'o/_/rgya mi bcag cing lung mi bor/_/'dun pa nas bzung las rung ba'i/_/bar du de la ltos dgos so/_/gang 'dir ngo gang ma zin pas/_/btang snyoms tsam du tshul bsad na/_/de la dam pa'i don med de/_/de rkyen de dang 
[\[259a.2\]]mi ldan pas/_/bslab pa'i yul bzlas the tshom zos/_/le los yul la mi brtson zhing /_/phyal bas de la ma gus pas/_/shes bya mun pa'i tshogs kyis bsgribs/_/gang gis nam mthong thibs kyis 'gags/_/gang la byis pa shed mi 'bye/_/mdud pa'i 
[\[259a.3\]]bcing ba de las byung /_/shes rgyud grol bar ga la srid/_/dam pa'i yo byad lnga dbul ba'i/_/phongs pa de yis gzhan bsgral na/_/de yang dbul po nyid du 'gyur/_/'tsho ba dam pa dang bral bas/_/longs spyod chen pos phongs pa yi/_/mu ge'i dgon pa nyid du ltung /_/
[\[259a.4\]]de lta'i gang zag dman pa de/_/dam par gzung bar gyur phan chad/_/dam par nges dang ma nges kyang /_/bka' bcag lugs por ga la srid/_/gal te de yi rgya nyams na/_/dmyal ba rdo rjer de 'gro ste/_/mi bzad sdug bsngal myong bar 'gyur/_/dmyal bsrung khyi 
[\[259a.5\]]ni lu de zhes/_/grags pa seng ge gzugs 'dra ba/_/mche ba gzangs [{]rings [,]ring [}]dbal rno bas/_/rbad cing mtshon cha'i lam du bdas/_/spu gri rno dbal ral gri nags/_/nang du ga chad rgyugs skyabs med/_/khro chu khol mo thal skyo yi/_/chu bo rab med nang du 
[\[259a.6\]]'bying /_/rtse gsum mdung dang mda' bo che/_/khab 'dra dbal rno gzangs [{]rings [,]ring [}]dang /_/chu gri ral gri rnos gang ba'i/_/mun dong me 'bar nang du ltung /_/sdug bsngal rgyud pa de dag las/_/thar pa'i skabs ni mi srid do/_/slob mar gyur na sems ldan pas/_/dam pa 
[\[259a.7\]]de la nyes byed gang /_/sangs rgyas kun la nyes byas pas/_/de dag rtag tu spyi'u tshugs 'gro/_/dam pa kun dang mnyam sbyor ba'i/_/dam pa nyid las gang 'das pa/_/rnal 'byor dam pa dbang gyur pa/_/thams cad 'khrugs nas khrag chen 'thung /_/dam pa'i yi 
[\[259b\]]
[\[259b.1\]]ge 'bru bkod pa/_/dbugs chen nang du shar nas kyang /_/lcags kyi sdig pa mgo dgu pa/_/rag sha yag shar gyur pa des/_/bsad nas dmyal ba chen por brgyud/_/rnam par 'tshe dang nor 'phrog dang /_/bgegs dang sdig pa'i dug dbal gyis/_/nyams 
[\[259b.2\]]pa de la 'tshe bar byed/_/sdig can yin te 'chi bar 'gyur/_/rgyal po'i chad pa la sogs pa/_/'jigs pa brgyad rnams de la 'byung /_/sho gam gcan chen la sogs pa/_/gnod sbyin gyis bsad mi bder 'gro/_/ci phyir lha srin sde brgyad las/_/gtum pho 
[\[259b.3\]]gtum mo dam can kun/_/chos srung bka' yi las mkhan yin/_/bka' yi las la dus mi 'dor/_/des na chos la spyod pa yi/_/dam par 'jug pa'i bu rnams kyis/_/nam yang zhabs la mi smod cing /_/bka' zur gcag par mi bya'o/_/gang gis rtse gcig 
[\[259b.4\]]chos bsrungs na/_/chos la bsrung ba'i srung ma rnams/_/gtum po mthu chen rnams kyis kyang /_/bu bzhin rtag tu srung bar byed/_/chos srung ba yang gang zhe na/_/chos rnams kun la ma rmongs shing /_/nges par shes pa gang yin pa/_/chos srung ba la mkhas 
[\[259b.5\]]par 'gyur/_/gang zhig kun la mi mkhas shing /_/rmongs pa'i lta ba brtan pa can/_/bsgyur bas cis kyang mi 'gyur te/_/nams kyang chos ni srung mi 'gyur/_/gal te dus ni thams cad du/_/dam pa de dang de gcig na/_/rgyud zhan skyo ngas snyom las kyis/_/
[\[259b.6\]]de dang 'gal na ltung grib rgyu/_/des na dam pa'i lung mi gcag_/tshad mar nges pa dam pa'i lung /_/thams cad ldem dgongs can yin te/_/yul dang 'tsham par sbyor ba yin/_/de yang ji lta bu zhe na/_/ji ltar log sred can dag gis/_/su dag 'jig 
[\[259b.7\]]rten 'dren gang lags/_/kye ma 'jig rten dga' byed khyod/_/thams cad dga' bar ston shes na/_/bdag ltar dga' ba'i don bstan nas/_/'bras bu gdon mi za shes na/_/thams cad mkhyen ces de la bya/_/de ltar mos pa gang bstan pa/_/pha ma bram 
[\[260a\]]
[\[260a.1\]]ze rgyal po rnams/_/bsad brlag yongs su bcom byas na/_/de dag rtag tu bde ba'i mchog_/de bstan de yis de spyad nas/_/bde mchog bde dang ldan pa yin/_/de bzhin bka' yi ldem dgongs la/_/mdo dang don gal che yod pas/_/
[\[260a.2\]]skyabs chen dam par bzung ba de/_/tshad ma dam par yid ches na/_/de yi lugs kyang dam par bya/_/lang ka'i bdag po gang gi tshe/_/gsang ba mchog gi bdag po des/_/kho bo la ni 'di skad bsgo/_/sems dpa' rdo rje 'dzin pa nyon/_/bskal pa 'bum gyi 
[\[260a.3\]]sangs rgyas pas/_/slob dpon gnyan par shes par bya/_/ci'i phyir bskal pa'i sangs rgyas rnams/_/slob dpon dag la brten nas byung /_/slob dpon dag la ma brten par/_/sangs rgyas rnams kyang mi 'byung ste/_/'byung bar yang dag ngas ma mthong /_/byung 
[\[260a.4\]]na dam pa'i lugs dang 'gal/_/don dang ldan pa'i dam pa la/_/dus gsum dus ni thams cad du/_/phyogs bcu'i zhing na bzhugs pa yi/_/bde gshegs rgyal ba kun byon na/_/sngags dang 'dun pas phyag mdzad do/_/sems dpa' lha dang mi dag dang /_/de 
[\[260a.5\]]bzhin klu dang gnod sbyin dang /_/srin po log lta can dag gis/_/rig pa 'dzin pa kun 'dus nas/_/sprul pa'i me tog kun 'thor zhing /_/bla ma bshes gnyen dam pa khyod/_/bdag cag rnams kyi pha lags so/_/bla ma bshes gnyen dam pa khyod/_/
[\[260a.6\]]bdag cag rnams kyi ma lags so/_/bla ma bshes gnyen dam pa khyod/_/bdag cag rnams kyi mgon lags so/_/mi shes rmongs pa'i blo gros mkhan/_/lam stor rnams kyi sa mkhan lags/_/mun khung 'khyams pa'i sgron ma lags/_/gdung ba sel 
[\[260a.7\]]ba'i rin po che/_/nyi ma'i zhal la phyag 'tshal 'dud/_/nam mkha'i thugs la phyag 'tshal 'dud/_/zla ba'i sku la phyag 'tshal 'dud/_/pad+ma'i zhabs la phyag 'tshal 'dud/_/'di ltar dga' dang gus pa yis/_/sngags dang 'dun pas phyag mdzad do/_/de'i phyir 
[\[260b\]]
[\[260b.1\]]rgyal ba thams cad dang /_/sems dpa' rig pa 'dzin pa rnams/_/dam pa'i dam pa las byung bas/_/dper na ma yis bu bskyed ltar/_/de bzhin dam pa shes par gyis/_/dam pa de yi rang bzhin yang /_/yid brten sems dang dul ba dang /_/tshad med 
[\[260b.2\]]yangs pa'i blo gros dang /_/rkyen thub bzod ldan kun du drang /_/gsong por spyod la gya gyu med/_/sems can nyen can thams cad la/_/thabs kyis mi 'jigs sna tshogs sbyin/_/dpa' bo mthur ldan brtson 'grus che/_/shes bya'i yul ni thams cad 
[\[260b.3\]]la/_/ji ltar 'dod pa bzhin du 'byung /_/srid par zhus kyang zad mi shes/_/brtags shing yon tan phyi phyir 'byung /_/bden par smra zhing tshig mi 'gyur/_/ji skad smras pa de bzhin byed/_/legs dang nyes pa'i las rnams la/_/dga' dang mi dga' rtog 
[\[260b.4\]]'dzin med/_/[{]ri dgas [,]ri dwags [}]rgyal po seng ge ltar/_/gzi ldan brjid che yul mi 'jug_/'du 'dzi dman pa'i las rnams spangs/_/'phyo dang g.yeng bral gang na rtag_/seng ge lta bur gcig pur gnas/_/dgon pa'i rgyu dang dben lam bsten/_/'di dang gang ldan dam pa'i 
[\[260b.5\]]'os/_/dam pa thams cad bkur gnas so/_/rang bzhin de dang mi ldan yang /_/dam pa'i mdzod dang gnyer ldan na/_/dam par gzung zhing dam par bya/_/chos kun mi shes ma rtogs kyang /_/dam par gyur pa'i bla ma la/_/bkur gnas rim gro cher byas pas/_/
[\[260b.6\]]'khor ba'i rgya mtsho las rgal 'gyur/_/ci phyir zhing rab gshin pa la/_/sa bon btab na rgyas 'phel bzhin/_/bsod nams dam pa'i zhing rab la/_/til 'bru mi stor 'phel mi 'gyur/_/'khor ba'i mtha' las skyob pa yi/_/bshes gnyen dam pa bzhi yod 
[\[260b.7\]]de/_/khungs dang lung dang dbang 'gyur dang /_/blo gros nges pa'i tshad ldan bzhi/_/de las gnyen po bzhi 'byung ste/_/sems bskyed stobs dang 'gyod stobs dang /_/las kyi stobs dang dmigs pa'i stobs/_/log pa'i stobs rnams 'joms par byed/_/chu bo 
[\[261a\]]
[\[261a.1\]]bzhi las rgal bar 'gyur/_/rgyud kun yongs su grol 'gyur te/_/dam pa'i dam par de nyid 'gyur/_/de skad gsungs nas cang mi gsung /_/des na lang ka'i bdag po 'dir/_/blo ldan dga' dang gus pa yis/_/dam par gyur to 'tshal 
[\[261a.2\]]rnams la/_/'dun sar lan gsum gus byas te/_/zhabs la spyi bos gtug par bya/_/dam pa'am yang na ma nges rnams/_/dam pa'i chos sogs 'dus byas te/_/kha na ma tho gzhom bya'i phyir/_/'jig rten sri zhu'i 'dun pa bya/_/lung 'byung gang smod 
[\[261a.3\]]'phel gtam la/_/yang du 'dun pas 'dun thabs sbyar/_/sri zhu sgra yis mtshams bzung ste/_/gang de rnams ni ci bder dran/_/bde dang blang ba langs pa dang /_/don byed zhu sogs skabs rnams su/_/rgyud mnyen sri zhu gus ldan pas/_/gyong sems med sdo nan 
[\[261a.4\]]tan bya/_/kun nas gzem mdog bag la gnas/_/gsong por smra zhing gya gyu med/_/ci phyir dam par gyur pa la/_/ma nges gya gyu'i las byas pas/_/dam par gyur pa kun bslus te/_/dmyal ba rdo rjer de ltung 'gyur/_/brtson dang 'grus ldan ngang tshul bzang /_/
[\[261a.5\]]brdeg cing gsang thub spyod pa dag_/ya bag bzhin [{]bzangs [,]bzang [}]mdzes thabs ldan/_/sbo gsum bzang spyod mtha' gsum bsdam/_/dam pa nyid dang mthun bzhin spyod/_/gsal la dag pas go rnams dbye/_/dam pa'i nang na bder 'dug tshe/_/kun gyi tshig lam la mi 
[\[261a.6\]]'byung /_/gang dag bzang dang ngan spyod la/_/'thing slad smod pa yang mi bya/_/bdag la bzang dang ngan brjod cing /_/kun mthong kun brjod sgro skur dang /_/gang dag tshig lam 'dren 'dod na/_/tshig lam bcad na bde ba thob/_/dam pa'i yul na gnas rnams su/_/
[\[261a.7\]]khong khro tshig rtsub khyal mi smra/_/bag yangs tshul gyis bya ba min/_/tshul med tshul dang mi ldan pa'i/_/nyam nga med par smra mi bya/_/phod dang lcogs dang gang mthong dang /_/stong 'phyor rngom la sogs mi bya/_/gzhan la khyad kyis gsad pa'i tshig_/gang ris gcad par 
[\[261b\]]
[\[261b.1\]]mi bya'o/_/dam pa'i gnas su gyur pa la/_/rjes su rigs dang 'thad pa'i yon/_/nor gyi dbyig dang na bza'i mchog_/rtsi mchog zas la sogs pa rnams/_/dbul dang gsol bas mnyes par bya/_/des ni nad dang dbul la sogs/_/bkres dang tsha ba'i sdug 
[\[261b.2\]]bsngal gyis/_/nams kyang 'debs par mi 'gyur ro/_/zhu ba dbul ba nad pa dang /_/lung byang 'dun par 'dug pa dang /_/dam pa'i spyod pa ma rtogs pa/_/dam pa dag dang gnas gcig tu/_/zhabs 'bring ma rtogs nams kyang min/_/'di ltar ma byas nyes byas 
[\[261b.3\]]so/_/sku yi grib ma mi 'gom zhing /_/zhabs rjes brlam par mi bya'o/_/na bza' chags gdan rten la sogs/_/nams kyang 'gom par bya ba min/_/dam pa'i lung byung ming gis bsgrub/_/ming lcogs ma yin ma lcogs na/_/sgyu sogs med pa gnas dor ro/_/
[\[261b.4\]]dam pa'i dkor rnams srog bzhin bsrung /_/de yi nye gnas dam pa bzhin/_/de yi 'khor g.yog nye du bzhin/_/rtag tu mnyam pa'i sems kyis blta/_/khri mal stan bde bla ma'i thabs/_/mi gus la sogs mi tshul rnams/_/dam pa'i thad du yong mi 
[\[261b.5\]]mdzes/_/byas na sri zhu dam tshig nyams/_/mgo la zer ldir gdugs thogs dang /_/lag rten lus brten de bzhin stod/_/gang 'dir ma rab thor bu'i thabs/_/snang ba'i yul nas bya ma yin/_/dmangs rigs gdol pa g.yung mo'i tshul/_/dam pa'i gzigs 
[\[261b.6\]]yul nams kyang min/_/khu ljo smyon pa kun du rgyu'i/_/spyod pa dam pa'i yul du min/_/snang ba'i lung la gang 'byung spyod/_/ji ltar spyod byung spyod pa byung /_/'jam dal thos 'phrigs dogs bzhin spyad/_/dam pa'i spyod pa'i snang yul nas/_/bag med che ba'i 
[\[261b.7\]]thabs mi bya/_/bsgrubs nas mdzes pa'i tshul bzung ste/_/bag dang ldan pas gnas par bya/_/lus kyi dor ba gang dag kun/_/mthong tshor yul nas yod mi bya/_/snang ba lus kyi bya byed rnams/_/blo gros ldan pas bya ba min/_/'dus nas 'du gang byed spyod rnams/_/
[\[262a\]]
[\[262a.1\]]dam pa'i 'dun sar rigs ma yin/_/'phyo g.yeng brkam dang ma zhi ba'i/_/spyod tshul yul nas mi bya'o/_/khams las byung ba'i lus spyod rnams/_/bsgribs sam phag gam bskyor bkab nas/_/thams cad bde bskyung 'jam byas te/_/
[\[262a.2\]]dam pa de la ci mdzes bya/_/dam pa gdan bskyod gang phyogs nas/_/bdag nas bsgrims te sri zhu bya/_/bskyod bcag brdzi sad gdan thabs sbyar/_/ma ldan nyid las ci bder sbyar/_/sngon rtsol lung 'byung sri zhu bsdu/_/de rdzogs nas kyang de bzhin no/_/blo ldan 
[\[262a.3\]]spyod lam bzhi spyod na/_/sri zhu gus pas de bzhin sbyar/_/gang ma gus dang btang snyoms dag_/nam yang bya ba yang ma yin/_/sri zhu bsti gnas rim gro rnams/_/bya ba'i mdun dang de zan du/_/sri zhu bcug ste ci bder 'gro/_/bde shes la sogs sri zhus zhus/_/
[\[262a.4\]]yang dag dka' thub mdun nyid du/_/gar spyod gar skabs sri zhu dbul/_/mtshan nas nam yang mi brjod cing /_/dam pa bla ma bshes gnyen zhes/_/brjod pa'i tha mar zhus sgra gzhug_/khyad par cir yang dbye bar bya/_/lung byung bka' bzhin zhus zhes brjod/_/
[\[262a.5\]]thal sbyar gsung ba gzung bar bya/_/dam pa'i lung yul byung rjes 'brang /_/de kun sri zhus mtshon pa yin/_/mdzes pa'i tshul bzung gus 'dun nas/_/spobs pa nod pa gsum du zhu/_/gyong khengs med pa'i mnyen lcug gis/_/zhabs 'bring dgongs pa thams cad 
[\[262a.6\]]bya/_/dge slong sar pa'i spyod pa yis/_/bsgegs pa la sogs bya byed dang /_/rgyan dang mtshon thogs spang bar bya/_/blo gros gus pa de nyid kyang /_/nyid kyis nyid la dpyas bcug ste/_/gzhan gyis dpya ba'i gzhi rnams spang /_/kun du mthun par bzang brjod pa'i/_/
[\[262a.7\]]skyes bu gang yin de ltar bya/_/kun gyis mthun par ma bsngags pa'i/_/tha shal gang yin de spyod spang /_/dkyil 'khor la sogs sbyin sreg dang /_/slob ma gzung dang chos smra ba/_/lung ma byung bar mi brtsam ste/_/dam pa'i yul nas de mi rigs/_/gal te 
[\[262b\]]
[\[262b.1\]]gzhan gyi don byas na/_/de yi yo byad mi spyad de/_/de kun dam pa de la dbul/_/dam pas ci blangs lhag ma blang /_/dam pa'i slob ma slob mar yang /_/dam pa'i mdun du mi rigs so/_/bkur sti sri zhu la sogs min/_/gang yin dam pa de nyid mnga'/_/snying 
[\[262b.2\]]rjes dam pas ci gnang ba/_/sri zhu mdun bsu lag gnyis kyis/_/blo dang ldan pas blang bar bya/_/rmugs med dran gsal rab bsgribs nas/_/rang gi spyod lam 'da' mi bya/_/blo gros ldan pa'i nyi ma des/_/dam pa lha ltar mchod bya'i phyir/_/mnyes par bya 
[\[262b.3\]]ba'i yo byad brgyad/_/dam pa de la rdzogs par dbul/_/skyo dub med pa'i dad pa dang /_/gyong khengs med pa'i mnyen lcug dang /_/ser sna med pa'i zang zing dang /_/som nyi med pa'i sri zhu dang /_/g.yo sgyu med pa'i drang dkan dang /_/kha gsag med pa'i rang rgyud dang /_/
[\[262b.4\]]rmongs pa med pa'i shes rab dang /_/dri ma med pa'i lhag sems brgyad/_/dam pa de la rdzogs par dbul/_/dam pas bsgo ba bslab pa'i mtha'/_/chub par rdzogs pas rgyud dgrol te/_/shes bya kun la thogs med 'gro/_/rang rgyud mdud pa dgrol ba yi/_/
[\[262b.5\]]shes rab mkha' la bya bzhin rgyu/_/mthar chib rgyud dgrol yul spangs te/_/rgyal srid dang ni rang gi lus/_/bu dang chung ma nor gyi dbyig_/rab tu gces dang yid 'thad pa'i/_/nor mchog dam pa de la dbul/_/rang gi lus kyang ci rigs par/_/rin thang gang yin 
[\[262b.6\]]nor gyis bslu/_/de nas ji bzhin gar bde bar/_/rnal 'byor yang dag 'jog la zhugs/_/sngon gyi dam pa dam pa rnams/_/bde bar gshegs pa'i rjes su 'gro/_/sngon gyi dam pa bder gshegs rnams/_/ded dpon dam pa mnyes byas nas/_/kun spangs 
[\[262b.7\]]dgon pa'i mthar gshegs pas/_/nyid las dam pa mnyes par 'gyur/_/des na ded dpon dam pa dang /_/nam du'ang 'bral ba ma yin te/_/ji ltar lus dang grib ma bzhin/_/blo gros dris na dam par 'gyur/_/ji ltar cang shes gyi ling dag_/sdom byed sgrog 
[\[263a\]]
[\[263a.1\]]gis bcings 'gyur ba/_/bkrol byas bde blag byung 'gyur na/_/ci la'ang thogs med 'gro ba ltar/_/sems kyi cang shes dbang po 'di/_/mi shes bcing bas bcings 'gyur ba/_/dam pas rnam grol sgo phye bas/_/shes rgyud kun 'grol thogs 
[\[263a.2\]]med 'gro/_/'di ni mi shes rgyud 'gro ba'i/_/mdud pa'i bcing ba 'grol ba ste/_/rgyud rnams grol ba'i bslabs pa ru/_/goms par bya ba rab tu gces/_/lang ka'i bdag po de dag ni rgyud yongs su dgrol ba'i bslab pa'i mtha' yongs su bgros par shes par bya'o/_/
[\[263a.3\]]de skad ces smras pas dman pa'i lus kyi sems dpa' rnams dpag tu med pa'i sangs rgyas rnams slob dpon dam par bsgrun par shes par gyur to/_/sangs rgyas kun gyi dgongs pa 'dus pa'i mdo chen po les bsnyen bkur dam pa mchog gi le'u ste drug cu bdun 
[\[263a.4\]]pa'o//_//de nas yang gsang ba pa'i bdag pos dam pa'i lus kyi byang chub sems dpa' rnams la smras pa/_kye grogs po dag sgo dbye bar bya ba ni 'di lta ste/_ji bzhin pa yi de kho na/_/nyid du nges pa'i ngo bo la/_/rig dang ma rig rnam pa yis/_/kun shes 
[\[263a.5\]]spyod dang kun du rmongs/_/rnam pa gnyis su snang ba la/_/tha dad du ma mang por 'gyur/_/rmongs pa rnam pa gnyis snang ba/_/mi shes pa dang log par shes/_/mi shes phyal pa rgyang phan gnyis/_/log rtog mur thug mu stegs pa/_/de yang zhen chags log sred 
[\[263a.6\]]can/_/'jig rten 'jig rten pa zhes bya/_/mu stegs log dang gzhan rkyen log_/zhar las 'byung ba zhes kyang bshad/_/mi shes 'di gnyis gzhir snang ba/_/dman rigs dang ni rigs ma nges/_/rigs chad 'du shes can 'di dag_/kun nas dkrigs pa'i 
[\[263a.7\]]mun pa yin/_/'du shes can bzhi chags pa dang /_/gang la g.yeng dang ya nga can/_/mos pa can zhes grags pa rnams/_/sa bon 'dzin pa'i zhing du snang /_/log par rtog 'di ya mtshan can/_/brgya phrag gsum dang drug cu gnyis/_/nyi shu 'am bcu ste lnga gnyis 
[\[263b\]]
[\[263b.1\]]dang /_/tha dad rnam pa du mar snang /_/yo byad med pa'i phyogs 'dzin las/_/'jig pa'i tshogs dang mthar 'dzin dang /_/log par 'dzin dang lta khyad dang /_/rang gi brtul zhugs mchog 'dzin te/_/rigs mi mthun pa sde lngar grags/_/rang bzhin log pas log pa 
[\[263b.2\]]nyid/_/gzhan rkyen log pa phra med spyod/_/lung la brten dang rtags tsam 'dzin/_/bcos mar spyod dang mu cor smra/_/lung gi phyogs tsam brten pa dang /_/phyogs log gol dang bslang bas 'chal/_/phyogs ltos gcod pa rnam bzhir grags/_/bcos ma gzhan 
[\[263b.3\]]las gyur pa dang /_/'di las gyur pa gnyis kho na/_/gnas dang 'khor dang yo byad nor/_/longs spyod lnga ldan gzhan las gyur/_/dran pa rtag lta ltos 'dzin rgyu/_/med pa'i mtha' dang mtha' med shes/_/kun nas rnam par mi g.yeng lta/_/gong du shes pa 
[\[263b.4\]]yod smra lta/_/de bzhin med par lta ba dang /_/'di gang 'di las gyur lta ba/_/gang du yod min med min lta/_/bdag shi 'di tshe mya ngan 'das/_/gang 'dir phyogs tsam brten pa ni/_/gang ma yin pa ma yin nyid/_/phyogs log gol bar gang gyur pa/_/drug 
[\[263b.5\]]ste so so tha dad dang /_/spyir lta gang rig skyon med pa'o/_/rgyur lta byams pas dag par lta/_/'tsho ba bcos pas dag lta dang /_/rgyan la lham dang gos bcos pa/_/skra spungs bcas dang rgyan can dang /_/dka' thub sten pa drug pa'o/_/bslad pas 
[\[263b.6\]]'chal pa gang 'di la/_/brten pas bdag lta rten rtog dang /_/rten chags byin chags bkra shis mtshan/_/skyabs log yongs su 'chal pa'o/_/phyogs ltos gcod pa gang zhe na/_/phyi rol pa dang yang dag pa/_/gsang sngags pa dang gsang chen pa'o/_/gang 
[\[263b.7\]]'dir phyi rol rnam pa gsum/_/bye brag pa dang tha snyad pa/_/rang snang gcig phyogs gcod pa'o/_/yang dag phra dang zab pa dang /_/rgya che yangs pa de kho na/_/gsang sngags rig byed rig spyod dang /_/rigs sbyor dam par phyogs ltos gcod/_/gsang chen brtul 
[\[264a\]]
[\[264a.1\]]zhugs cher spyod dang /_/rgyal dbog pa dang rgyal thabs pa'o/_/zhar las byung ba gang 'di dag_/mtha' yas sde bcur rdzogs pa ste/_/gang mu zin pa de rtags 'dzin/_/sangs rgyas kun gyi nye gnas so/_/lang ka'i bdag po gzhan yang gang /_/
[\[264a.2\]]zhal nas byung ba ji lta ba/_/'jig rten sgron ma nub rjes na/_/gang dag mos pa tha dad pas/_/zhar las byung ba'ang de bzhin no/_/kun shes spyod pa'ang rnam pa gnyis/_/rim gyis pa dang gcig pa'o/_/rim gyis 'jug pa rnam gsum du/_/phyin ci ma log pa 
[\[264a.3\]]nyid dang /_/bsgrub spyod mngon rtogs gsum nyid do/_/'di yang khyad par rnam gnyis kyis/_/gsum gsum gnyis su dam pa yis/_/gsung ba khyod ci mi shes sam/_/des na che chung gnyis gsum drug_/sgrub pa zab pa phra ba gnyis/_/blo che zab pa dman pa 
[\[264a.4\]]nyid/_/spyod pa rlabs chen cha shas can/_/rgya che ba dang mtshan mar spyod/_/de ni gsang chen gsang bar bshad/_/mngon rtogs rnam gnyis phyi nang 'jug_/mi mthun phyogs kyi gal bzung nas/_/cha gnyis so sor 'dod pa 'byung /_/phyi rol bye brag tha 
[\[264a.5\]]snyad gnyis/_/cha gnyis gcig las rtsod pa 'byung /_/nad 'jug sems snang dbus mtha' med/_/phyi nang snrel zhir phyogs 'dzin cing /_/gang 'dir nges par gcod pa 'byung /_/mtha' dbus 'byed dang nges par 'jug_/gtan la 'bebs pa de 
[\[264a.6\]]bzhin 'byung /_/rang dang lta ba'i phyogs 'dzin cing /_/brtsod pas the tshom 'byung ba dang /_/dbus mtha' 'byed dang nges par 'jug_/gtan la 'bebs pa de bzhin 'byung /_/cig car 'jug pa'i rnal 'byor pa/_/bya dang bya thabs bya med pa/_/skyes dang 
[\[264a.7\]]ma skyes skye 'gag med/_/'di kun ma 'dres yongs su rdzogs/_/ma 'dres mkha' la gza' skar bkram/_/yongs su rdzogs pa mkha' khyab bdal/_/'ja' snang mkha' ltar ma 'dres gcig_/rmongs rim cig car 'jug spyod pa/_/'dod pa'i yul la zhen spong dang /_/
[\[264b\]]
[\[264b.1\]]spyod sgyur shes rtogs spyod dbang byed/_/shes pa 'jig rten rtog 'phags pa/_/spyod pa blo ldan dbang sgyur thabs/_/gang 'di'i snod kyang bzhir gzigs te/_/zhen chags log sred rigs rgyud can/_/blo gros can gyi snod rnams la/_/bstan bya rnam pa bzhir 
[\[264b.2\]]gsungs pa/_/'dod rkyen bkri drung brgyud pa'i tshig_/ldem dgongs don dam nges pa bzhi/_/snod kyi rkyen dang sbyar ba yin/_/'di kun shes bya'i gzhi gcig la/_/'dod pas mthong ba tha dad pa'o/_/'di ltar mthong sgo tha dad bzhin/_/rnam par snang 'byung 
[\[264b.3\]]bkod pa la/_/gang gis kun la zhugs bltas nas/_/gcig tu 'bebs pa dam pa'o/_/ji ltar bung ba khung tshol ba/_/kun du 'jug cing byung nas ni/_/rang gi gseng khung gang yin par/_/nges par 'jug cing gnas pa ltar/_/rnal 'byor don gyi rjes tshol 
[\[264b.4\]]ba/_/spyod sgo ci yod bstun te bsdu/_/lta sgor 'jug cing brtags bsdur nas/_/don dam nges pa'i gsang nyid la'o/_/de nyid don gyi rjes gcad phyir/_/sgo mo kun nas bsdur ba yi/_/bslab par bya ba'i thabs yin te/_/goms par bya bar ba tu gces/_/lang 
[\[264b.5\]]ka'i bdag po de dag ni phyis 'byung bar snang ba'i sgo yongs su dbye ba yin te/_kun nas bsdur bar bslab pa'i mtha' yongs su bgros par shes par bya'o/_/de skad ces smras pas/_dman pa'i lus kyi sems dpa' rnams chos thams cad kyi sgo rang snang bar 
[\[264b.6\]]shes par gyur to/_/sangs rgyas kun gyi dgongs pa 'dus pa'i mdo chen po las chos thams cad kyi sgo rab tu dbye ba'i le'u zhes bya ste drug cu brgyad pa'o//_//de nas yang gsang ba pa'i bdag pos dman pa'i lus kyi sems dpa' rnams la smras pa/_kye grogs 
[\[264b.7\]]po dag mthar phyin par bya ba ni gang zhe na/_'di lta ste/_bsam gyis mi khyab pa'i rnam pa ni bsam du med pa mthar phyin par bya'o/_/bsam du med pa ni sems kyi de kho na nyid du mthar phyin par bya'o/_/sems kyi de kho na nyid ni dgongs pa dam pa 'dus pa'i de kho 
[\[265a\]]
[\[265a.1\]]na nyid du mthar phyin par bya'o/_/de ci'i phyir zhe na/_dgongs pa dam pa 'dus pa'i de kho na nyid la mkhas na sems kyi de kho na nyid la mkhas par 'gyur ro/_/sems kyi de kho na nyid la mkhas na bsam du med pa la mkhas par 'gyur ro/_/
[\[265a.2\]]bsam du med pa la mkhas na bsam gyis mi khyab pa'i rnam pa la mkhas par 'gyur ro/_/bsam gyis mi khyab pa la mkhas na rnam pa thams cad mkhyen pa yin te/_de ni dgongs pa kun nas 'dus pa nyid du shes par bya'o/_/grogs po dag de bas 
[\[265a.3\]]na bsam gyis mi khyab pa'i chos thams cad kyi rnam pa ni rnal 'byor pa rnam pa gsum gyis yongs su 'grel pa ste/_gsum gang zhe na/_bya ba'i rnal 'byor dang /_bya ba byed pa'i rnal 'byor dang /_bya ba med pa'i rnal 'byor ro/_/grogs po dag bya ba'i 
[\[265a.4\]]rnal 'byor yang gsum du shes par bya ste/_gsum gang zhe na/_phyi'i rnal 'byor dang /_nang gi rnal 'byor dang /_phyi nang gi rnal 'byor ro/_/grogs po dag de la phyi'i rnal 'byor gang zhe na/_'di lta ste/_sa rdo rje zhes bya ba'i rnal 'byor chen po dang /_de bzhin 
[\[265a.5\]]du chu rdo rje dang /_me rdo rje dang /_rlung rdo rje dang /_nam mkha' rdo rje dang /_gzugs rdo rje dang /_sgra dang /_dri dang /_ro dang /_reg dang /_chos rdo rje zhes bya ba'i rnal 'byor chen po rnams dgongs pa dam pa de kho na nyid du mthar phyin cing phul du gyur pa'o/_/grogs po dag 
[\[265a.6\]]nang gi rnal 'byor ni 'di lta ste/_sems rdo rje zhes bya ba'i rnal 'byor chen po dang /_de bzhin du rtog pa dang /_dpyod pa la sogs pa gang zin pa'i rdo rje zhes bya ba'i rnal 'byor rnams dgongs pa dam pa de kho na nyid du mthar phyin cing phul du gyur pa'o/_/grogs po 
[\[265a.7\]]dag phyi nang gi rnal 'byor gang zhe na/_'di lta ste/_thams cad dang /_dkar po dang /_nag po dang /_nges pa dang /_ma nges pa dang /_dman pa dang /_dam pa dang /_'byung ba dang /_mi 'byung ba dang /_byas pa dang /_ma byas pa dang /_bcas pa dang /_ma bcas pa dang /_
[\[265b\]]
[\[265b.1\]]spyi mthun dang /_khyad par gyi rnam pa rnams dgongs pa dam pa de kho na nyid du mthar phyin cing phul du gyur pa'o/_/grogs po dag de dag ni bya ba'i rnal 'byor du shes par bya'o/_/bya ba byed pa'i rnal 'byor gang zhe na/_'di lta ste/_rten pa dang /_spyod pa dang /_mig dang /_
[\[265b.2\]]khyad par dang /_mi 'gyur ba dang /_rtsal gyis gnon pa dang /_kun nas rig pa'o/_/grogs po dag de dag kyang dgongs pa dam pa de kho na nyid du mthar phyin cing phul du gyur pa'o/_/grogs po dag gzhan yang 'di lta ste/_sbyor ba dang /_mi gnas pa dang /_bskyod 
[\[265b.3\]]pa dang /_bsgyur ba dang /_rtsal dang /_'byung ba dang /_'jug pa dang /_sgo dang /_shes pa dang /_gnas dang /_rig pa dang /_lam dang /_'jug pa dang /_ye shes dang /_khyab pa'i rnam pa de dag kyang dgongs pa dam pa de kho na nyid du mthar phyin cing phul du gyur pa 
[\[265b.4\]]yin pa'o/_/gzhan yang mthong ba dang /_ma yengs pa dang /_don dang /_tshig dang /_sngags dang /_yi ge'i sgo rnam pa de dag kyang dgongs pa dam pa de kho na nyid du mthar phyin cing phul du gyur pa'o/_/grogs po dag de dag ni bya ba byed pa'i rnal 'byor du shes par 
[\[265b.5\]]bya'o/_/kye grogs po dag bya ba med pa'i rnal 'byor gang zhe na/_'di lta ste/_sa dang /_bslab pa dang /_sbyor ba dang /_rtog pa dang /_ltung ba dang /_ma nor ba dang /_nges pa dang /_dgongs pa dang /_ye shes dang /_tshogs dang /_bsgrub pa dang /_dngos grub dang /_ting nge 
[\[265b.6\]]'dzin dang /_chen po dang /_ye shes dang /_byung tshul dang /_che ba dang /_rol pa dang /_rngom pa dang /_brjid pa dang /_mthu dang /_cho 'phrul dang /_yongs su rdzogs pa'i rnam pa dag dgongs pa dam pa de kho na nyid mthar phyin cing phul du gyur par bya'o/_/de yang ji lta 
[\[265b.7\]]zhe na/_grogs po dag 'di lta ste/_ji ltar mthon ri rtse dag la/_/sgyid mi lug par brtson 'dzegs na/_/mthon sar snang mthong kun gsal bas/_/thams cad kun snang lam la mkhas/_/de bzhin shes rab mthon ri la/_/brtson pa dam pas kun bltas na/_/kun 
[\[266a\]]
[\[266a.1\]]gyi phul du shes rab phyin/_/mkhas pa'i ye shes tshad med do/_/don la mkhas par bya ba ste/_/phul du byung ba'i bslab pa ste/_/dgongs pa dam pa de nyid la/_/mkhas par bya ba rab tu gces/_/grogs po dag de dag ni mthar phyin par bya ba rab tu 
[\[266a.2\]]shes par bya'o/_/de skad ces smras pas/_/dman pa'i lus kyi sems dpa' rnams kun gyi phul du gyur par dgongs pa dam pa de kho na nyid la bzod pa thob par gyur to/_/sangs rgyas kun gyi dgongs pa 'dus pa'i mdo chen po las bsam gyis mi khyab pa 
[\[266a.3\]]bstan pa'i le'u zhes bya ste drug cu dgu pa'o//_//de nas yang gsang ba pa'i bdag pos dam pa rnams la smras pa/_grogs po dag thams cad du 'du bar byas pa ni 'di lta ste/_bya ba dang /_rang bzhin dang /_bsgyur bas so/_/grogs po dag de la bya 
[\[266a.4\]]ba ni bsdu ba'i bya bas so/_/rang bzhin ni chos nyid kyis so/_/bsgyur bas 'dul bar bya ba ni 'di lta ste/_rgyu dang /_dus dang /_tshad dang /_grags pa dang /_gags dang /_rtags dang /_thob pa'o/_/grogs po dag de la rgyu ni yo byad chen po lnga kho na'o/_/dus ni 
[\[266a.5\]]mtha' bcu rdzogs pa dang /_nye bar dris pa dang /_rigs can 'du ba dang /_gsal ba thob pa dang /_las su rung ba dang /_mtshan ma 'byung ba dang /_mang po sngags pa dang /_nyams rnyed pa dang /_bya ba rdzogs pa'o/_/grogs po dag tshad ni 'di lta ste/_ded dpon dang /_
[\[266a.6\]]snga ltas dang /_smin pa'o/_/grogs po dag ded dpon gang zhe na/_'di lta ste/_goms pa dang /_rig pa dang /_'du ba dang /_thob pa dang /_rdzogs pa'o/_/grogs po dag snga ltas ni 'di lta ste/_mthong ba dang /_'byor pa dang /_nus pa dang thos pa'o/_/grogs po dag smin pa ni 
[\[266a.7\]]'di lta ste/_mngon spyod dang /_mi bskyod pa'o/_/grogs po dag grags pa gang zhe na/_'di lta ste/_gang chu bo bzhi'i rgyud du byung ba dang /_gang dag las 'phags pa dang /_gang dang ldan pa dang /_gang la mkhas pa dang /_gang thob pa nyid do/_/grogs po dag gags gang zhe na/_
[\[266b\]]
[\[266b.1\]]'di lta ste/_thob pa dang /_mi chags pa dang /_mi gos pa dang /_sreg pa'o/_/rtags gang zhe na 'di lta ste/_grags pa dang /_'gyur ba dang /_btsan pa dang /_'byung ba'o/_/grogs po dag thob pa gang zhe na/_'di lta ste/_bskur bas thob pa dang /_rtsal gyis thob pa'o/_/
[\[266b.2\]]grogs po dag de yang 'di ltar thob par rig par bya ste/_gang 'dir snying rje'i yul rnams la/_/byin brlabs 'byung ba gang yang rung /_/'dun pa'i rnal 'byor pa dag la/_/glegs bam bcu gnyis sbyin par bya/_/gang sbyor ba yi rnal 'byor la/_/nyi zla gnyis ni 
[\[266b.3\]]sbyin par bya/_/dbugs chen 'byin pa'i rnal 'byor pas/_/rin chen bdun nyid nges par 'thob/_/lung chen thob pa'i rnal 'byor pas/_/g.yung drung brgyad dag thob pa yin/_/rtsal chen rdzogs pa'i rnal 'byor pas/_/rtsal bcu'i khyad par de nyid 'thob/_/kun 
[\[266b.4\]]gyi bla ma dam pas ni/_/rtog stong 'bar ba bla med 'thob/_/dgongs pa kun 'dus gsang chen 'di/_/ma thos gzu lums rang bshad pas/_/rab 'byam bstan pa kun brtsal yang /_/dam pa mthong bar mi 'gyur ro/_/ji ltar rgyal rigs rgyud byung ba/_/mang pos 
[\[266b.5\]]dbang por dpon bstabs te/_/'khor lo la sogs rin chen gyis/_/kun la dbang sgyur thob pa ltar/_/de bzhin rnal 'byor rgyud byung ba/_/chos kyi rgyal por dbang bstabs te/_/rtog stong 'bar ba la sogs pas/_/khyad par bla ma dam par 'gro/_/'di ni bla ma'i 
[\[266b.6\]]khyad par te/_/rgyal sar nges par 'byung ba yi/_/rtsal gyis bgrod cing bslab pa'i thabs/_/goms par bya ba rab tu gces/_/kye grogs po dag de dag ni thams cad 'du bar bya ba yongs su bgros par shes par bya'o/_/de skad ces smras pas/_dman pa dam 
[\[266b.7\]]pa dag lung dam pa bstan pa'i drod thob par gyur to/_/sangs rgyas kun gyi dgongs pa 'dus pa'i mdo chen po las rnal 'byor dam pa lung bstan pa'i le'u zhes bya ste bdun cu pa'o//_//de nas yang gsang ba pa'i bdag po des dman pa'i lus kyi sems 
[\[267a\]]
[\[267a.1\]]dpa' rnams la smras pa/_kye grogs po dag la dor bar bya ba ni 'di lta ste/_gang go cha gyon pa'i rjes su mi ldog par 'gro ba ste/_'di ltar ji bzhin pa'i rjes su ji snyed pa 'gro ba/_nam mkha'i rjes su 'byung ba 'gro ba bzhin sems nyid kyi rjes 
[\[267a.2\]]su sems las byung ba 'gro ba yin/_chos nyid kyi rjes su chos thams cad 'gro ba yin/_de bzhin du dgongs pa dam pa'i rjes su gang gsung ba dang /_gang mdzad pa thams cad 'gro bas na/_dgongs pa kun nas 'dus pa ji ltar bshad pa bzhin du gang du spyod 
[\[267a.3\]]pa de ltar ro/_/kye grogs po dag de yang 'di lta ste/_mnyam dang mi mnyam mi mnyam mnyam/_/kun nas mi mnyam yongs su mnyam/_/gsang sngags spyod pa'i khyad par yang /_/gang dang don gyi mnyam par spyad/_/byin gyi brlabs kyis spyod pa 'am/_/dbang sgyur 
[\[267a.4\]]thabs kyi spyod pa ste/_/dper na nam mkha' rgyal po 'am/_/ji ltar me dpung chu bo 'dra/_/de yang de yul che chung gis/_/khyad par nyid kyis brlabs pa yin/_/rgyal po de yang khyad par gyis/_/dbang sgyur bya ba'i khams rnams la/_/che chung rim pa yod pa bzhin/_/
[\[267a.5\]]rnal 'byor sngags tshul de ltar snang /_/thabs chen spyod la 'jug pa yang /_/bab tshod thad du 'jug pa ste/_/dper na glang chen chur 'jug pa/_/rab dang glang chen bab mi lta/_/de yang rtsal sgyid drag zhan gyis/_/la la thad du gcod pa la/_/la la chu yi gzhol 
[\[267a.6\]]phyogs so/_/de ltar rnal 'byor spyod 'jug pa/_/'bras bu don la bab gcod kyang /_/rtsal 'phang mtho dman khyad par gyis/_/ji ltar nus tshad de spyod phyir/_/sa dang gnas skabs ye shes dang /_/sgrib dang gol sa rtog pa dang /_/spyod dang dam tshig ting 'dzin 
[\[267a.7\]]dang /_/dus dang dngos grub mthar phyin dang /_/lta ba'i khyad par gnas gyur nas/_/thams cad gcig las med na yang /_/grangs sam dbye ba grags phrag rnams/_/snod kyi rtsal dang sbyar nas ni/_/khyad par ci yang bstan pa yin/_/de yang rtsal gyi khyad par 
[\[267b\]]
[\[267b.1\]]gyis/_/dang po las kyi khyad par las/_/sogs pa'i rnal 'byor chung ngu rnams/_/rang rang rtsa ba bor nas ni/_/rtsal chen rdzogs pa'i rnal 'byor la/_/sogs pa'i rnal 'byor chen po'i tshul/_/spyod par byed dang don 'dod pa/_/sbal bus mkha' lding las spyad kyang /_/
[\[267b.2\]]btsal ba'i yul ni chad ma yin/_/nor bu las kyi 'phang dmas pa/_/rang skal 'tsho ba'i tshod bor nas/_/rgyal po thabs kyis 'phang mtho ba'i/_/longs spyod che la dmigs bcas kyang /_/de dag mi 'thob 'tsho bral zhing /_/skal ldan can gyi don 'di dag_/
[\[267b.3\]]skal zhan dag gis 'grub par dka'o/_/de phyir dgongs pa kun 'dus la/_/gang 'dir rnal 'byor dman don du/_/gso dang sbyong ba'i spyod pa dag_/dman pa dag dang mnyam par gsungs/_/gso dang bslang ba'i rtog pa 'di/_/rtog pa can dang mthun par 
[\[267b.4\]]spyad/_/gso ba rtog pas zin pa'i nad/_/lta spyod nyams pa'i sman gyis gso/_/shi bslang ba yi rtog pa 'di/_/khams gsum 'khor ba'i nad pa rnams/_/rtag chad mthar shi ro gling nas/_/gti mug bam chen ro blangs te/_/skye 'gag med par blang ba'i phyir/_/
[\[267b.5\]]ro la yid bzhin nor bu yi/_/sngags kyis btab ste gnon par bya/_/ro yi gnyen por bdag gyur nas/_/ro sngags rgyun mi 'chad par bzlas/_/ro yi gzi byin byung ba na/_/bar chad med pa'i brtson 'grus bya/_/ro de 'gul bar gyur pa dang /_/gang gi 'gyur rtsis 
[\[267b.6\]]byug par bya/_/ro yi yan lag kun bcings nas/_/bzlas pa drag po rgyun mi gcad/_/gang der langs par gyur pa dang /_/cho 'phrul 'jigs tshal ston par byed/_/brtul zhugs ldan pa'i skyes bu yis/_/de tshe ro yi lce bcad nas/_/ro la brdabs na gser du 
[\[267b.7\]]'gyur/_/de bzhin ji ltar 'dod pa yi/_/rkyen gyis bsgyur na de ltar 'gyur/_/lce bshad ral gri mtshon cha dang /_/ro yi mgo bo gcad pa des/_/ji ltar 'dod pa'i rdzas 'grub ste/_/mgo thod go char bzung nas ni/_/lce yi ral gri mtshon thogs nas/_/lha min g.yul 
[\[268a\]]
[\[268a.1\]]yang bzlog par 'gyur/_/ro langs grub pa'i rkang 'gyogs ni/_/dpag pa'i tshad las 'das pa ste/_/skyes bu rtsal dang ldan pa yis/_/phyogs bzhir bltas te dus gcig tu/_/mda' 'phangs sa lam babs par/_/mtha' blangs skad cig 
[\[268a.2\]]'jig rten bskor/_/skyes bu lag tshod ma yal bar/_/de ma thag tu gnas su slebs/_/yud ltar shin tu myur ba 'thob/_/de la sogs pa mtha' yas pa/_/ro la 'dod pa thams cad 'byung /_/ro la ror bsgrubs ro grub na/_/ro yi dngos po mi snang bar/_/gang 
[\[268a.3\]]ltar bsgrubs pa de snang phyir/_/ro la rnam rtog ga la yod/_/ro la ro yi rang bzhin dag_/med par shes pas thag chod bzhin/_/spyod pas de ltar mnyam spyad na/_/lta spyod mnyam zhes dam pas bshad/_/'di ni shi ba slong ba yi/_/bdud rtsi dam pa'i spyod 
[\[268a.4\]]pa'o zhes/_/dgongs pa dam pa'i kun 'dus gsungs/_/grogs po dag de dag ni shi ba slong ba'i rtog pa yongs su spyod par shes par bya'o/_/grogs po dag de la sbyong ba'i spyod pa gang zhe na/_'di lta ste/_rtog pa'i zug rngu sbyang ba dang /_rgyud yongs su sbyang ba'o/_/
[\[268a.5\]]de la rtog pa'i zug rngu sbyang ba ni gang rtog pa'i dngos po sbyong ba'o/_/grogs po dag rgyud yongs su sbyang ba ni bkod pa'i bya bas sbyang ba dang /_me'i bya bas sbyang ba'o/_/de la bkod pa'i bya bas sbyang ba gang zhe na/_brtsam pa las kyi dang po dang /_/dam pa'i don la 
[\[268a.6\]]'jug pa na/_thabs mchog lngas ni sbyang bar bya/_/rdo rje dus tshigs bsnyen pa dang /_/gang 'dir nye bar bsgrub pa dang /_/sgrub po chen pos sbyor ba la/_/grangs dus mtshan mar bcas par bya/_/rnal 'byor bcad pa'i bka' sgo 'dir/_/gsang sgo mi dbye skrag 
[\[268a.7\]]par 'gyur/_/ci phyir dang po yin pas na/_/byis pa blo shed ma bye ba/_/ma nges ldog 'jug bcas pa yis/_/theg chen don las gol bar 'gyur/_/gnas 'dir 'jug pa'i byis pa dag_/'jig rten drug las drangs nas kyang /_/'gyur dbang ma nges sar bzhag 
[\[268b\]]
[\[268b.1\]]ste/_/ji ltar 'tsham par bde thabs sbyar/_/rdo rje thabs chen tshom bu lnga/_/rdo rje 'dzin tshogs bcu drug ldan/_/dbyings kyi dkyil 'khor rdo rje can/_/bri bya yang na bsam pa'am/_/brjod dam dngos sam mtshan ma la/_/'jig rten dbang po chos lugs kyis/_/
[\[268b.2\]]mos pa la bskyed dran byas te/_/rang bzhin yul las phan nas ni/_/phyag bya la sogs mchod na ni/_/rdo rje dman dang rtsir sbyar ba/_/yo byad chen po la sogs pas/_/rdo rje thabs kyi tshogs la dbul/_/rdo rje rnal 'byor glu blangs te/_/mnyes byas las grub 
[\[268b.3\]]grangs rdzogs nas/_/mnyes nas rgyud sbyangs 'dod par bya/_/snod du rung ba'i slob ma dag_/dbang mkhyen la sogs bya ba yis/_/'jug tshul dbang dang dngos grub stsol/_/rdo rje tha tshig rnam lnga yis/_/bslab pa'i gnyer rnams ci rigs par/_/rtsal gyi rnam 
[\[268b.4\]]par byin nas kyang /_/rdo rje gal chen mna' bor ro/_/de nas sgrub pa che chung rnams/_/ji ltar 'dod pa nan tan gyis/_/rdo rje rnal 'byor dka' bya'o/_/mi nus la sogs mi snang ba'i/_/rdo rje'i tshig gis nan chags bya/_/rmongs pa gang phyir sems bskyed de/_/ngo 
[\[268b.5\]]mtshar tshig gi 'du shes bsgyur/_/shes rab mig can shes bya'i yul/_/thams cad rim bzhin bstan par bya/_/drod can blo dkyel che rnams la/_/rnal 'byor nang par gsang sgo dbye/_/rtsing po 'gros kyi dmu rgod la/_/gcan 'phrang 'khor ba'i g.yeng rnams 
[\[268b.6\]]bstan/_/rdo rje lung gi tshig can la/_/ji ltar nus pa de dbang bskur/_/rtsal med mi nus gang dag la/_/phan pa 'ba' zhig bsngags pa yin/_/gnas 'dir gsal dang mi gsal dag_/'od mi dbab cing ljid mi dbab/_/rdo rje blo yi yul can la/_/rtsal chen 
[\[268b.7\]]sbyong zhes gdam par bya/_/rdo rje 'dus pa'i dbang gral du/_/rdo rje don gyi ltang chen bsher/_/rtsal dang rim pa khyad par dbye/_/so so'i rigs kyi phyag rgya dag_/spyi 'am yang na re re'o/_/gzhan yang shes rab gzungs kyi tshogs/_/ji ltar thabs kyi tshogs sbyor ltar/_/
[\[269a\]]
[\[269a.1\]]gang dag rnal 'byor mar ldan rnams/_/rdo rje 'dzin ma la sogs pa/_/lha mo tshogs su bkod nas kyang /_/gnas 'dir 'jug dga' la sogs pa/_/thabs kyi phyag rgya mtshan mar sbas/_/rdo rje mnyam pa'i gzungs rnams la/_/mnyam pa'i mchod 
[\[269a.2\]]pas mnyes par bya/_/bro gar glu tshig la sogs pas/_/rig 'dzin rnal 'byor ma rnams bsgrub/_/gzhan yang dus bzhi mnyam rig na/_/dus zhes bya bar ga la rigs/_/dus bzhi mnyam par rab shes na/_/de nyid mnyam pa'i rang bzhin no/_/rdo rje lha mo dus kyi 
[\[269a.3\]]tshogs/_/'das dang da ltar byung ba dang /_/mi 'byung ma nges cha rnams la/_/dbang sgyur mnyam pa'i rgyal mo rnams/_/'jig dang skye dang smin pa dang /_/stongs par gyur pa de dag tu/_/rdo rje rnam thar tshad med dang /_/sems dang de bzhin mnyam pa yi/_/shes rab 'khor 
[\[269a.4\]]dang dam pa'i dkyil/_/ji ltar rim par rdo rje yi/_/glu gar la sogs yo byad kyis/_/mchod dang 'jug tshul ji lta bar/_/cha rnams dus las mi 'da' bar/_/lha yi nyi ma rnams la'o/_/bde ba chen po la sogs pa/_/tshom bu'am yang na phyag rgya rnams/_/spyir 
[\[269a.5\]]ram re rer sbyar bar bya'o/_/'das pa rnam thar tshogs bskrun te/_/da ltar 'byung dang mi 'byung la/_/tshad med sems dang rnam thar bskrun/_/de ni mnyam pa'i rgyal por 'gyur/_/gzhan yang rnal 'byor byang chub sems/_/rdzogs pa bcu drug zla rgyas tshul/_/snying 
[\[269a.6\]]rje ye shes shar ba na/_/mkha' la nyi shar tshul bzhin du/_/dam pa'i rdzogs pa'i rnal 'byor pa/_/yang dag nges pa'i sa pa yin/_/bcu gsum la la bgrod pa ni/_/rdo rje dus kyi rgyun tshogs sbyar/_/skar tshogs dbus na zla nya ba/_/bcu drug zhag gis rdzogs 
[\[269a.7\]]pa bzhin/_/bcu gsum rtsal chen rdzogs pa'i sa/_/bcu drug tshogs kyis rdzogs pas na/_/brjes pa'i zla ba bcu drug gis/_/nyi gsal 'od kyi phyag rgya la/_/mdzes par spras pa'i bde ba de/_/bcu drug tshogs kyi rdzogs pa bskrun/_/rdzogs pa nyid na mi dmigs 
[\[269b\]]
[\[269b.1\]]pa/_/de bzhin nyid du sbyangs pas na/_/mnyam pas stong par gyur pa la/_/thams cad chos skur rdzogs byang chub/_/sdug bsngal byang chub gnyis med de/_/rmad byung sems bskyed las chen spyad/_/phra mo drod du gyur pa na/_dam pa spyad na nyi ma 'char/_/dus 'di rgyun 
[\[269b.2\]]gyi bar chad na/_/snyan pa dag gis bzlog par dka'/_/bar chad byung na bskang gso bya/_/mkha' la zla gsal grwa rgyas bzhin/_/sa la rnal 'byor grwa rgyas spyad/_/gang 'di rgyas na bsod nams dang /_/bsngo ba chen po'i las rnams bya/_/des ni nyi zla zhon 'gro ba'i/_/
[\[269b.3\]]rig 'dzin sa la gnas phan chad/_/bde chen bcu gsum sa la 'grub/_/gzhan yang rgyun du bya ba ni/_/chos kun rgyal ba'i rang bzhin te/_/rgyal ba sku gsung thugs su snang /_/sku dang gsung thugs phyag rgya dag_/yi ge phreng ba nyid la rdzogs/_/yi ge phyag rgya'i 
[\[269b.4\]]ye shes rnams/_/rgyun gyi rgyun du bya ba yin/_/des ni rgyun gyi ting 'dzin thob/_/rgyun gyi rgyun du mi gcad pa/_/rdo rje nam dang nyi tshod la/_/yi ge'i tshogs ni bskyed sbyar la/_/mchod bsnyen bcas sbyar de bzhin no/_/'di ni don dam nye ba'i lam/_/dam pa bskrun 
[\[269b.5\]]par 'gyur phyir ro/_/'dir ni rgyun gyi rgyun tshogs des/_/dam pa'i dam par de nyid 'gyur/_/gzhan yang rdo rje dra ba'i dbyings/_/thugs kyi gsang chen gsang ba 'di/_/rdo rje rdo rje yin pas na/_/rdo rje dbang yul 'brel pas ni/_/thams cad 'byung bas dbyings zhes 
[\[269b.6\]]bya/_/rdo rje 'dzin ma 'dzin rdzogs bcas/_/'khril mnyam pa yang de bzhin te/_/gzugs brnyan ting 'dzin rang bzhin gnas/_/ji ltar rim bzhin sbyar byas na/_/ji ltar 'dod pa de ltar ni/_/'dod pa'i khams ltar mnyam par gsungs/_/gzhan yang gang 
[\[269b.7\]]du gang 'brel pa'i/_/gsang chen dam pa'i dkyil 'khor ni/_/chos rnams kun gyi rang bzhin 'di/_/phan tshun dra bas 'brel pa la/_/stong nyid nam mkha'i rang bzhin las/_/sprul pa bye ba cir yang snang /_/gnyis med dra ba'i tshul du 'brel/_/rnal 'byor chen 
[\[270a\]]
[\[270a.1\]]po'i yul de nyid/_/rtsal dang ldan pa'i gsang sgo ba/_/'di la gsang sgo dbye bar bya'o/_/gsang 'dir chud pa'i bu rnams ni/_/blo gros chen po thabs ldan pas/_/mi skrag dga' ba'i ngo mtshar skye/_/gsang chen gsang ba'i dkyil 'khor 'di/_/
[\[270a.2\]]rdo rje rgyal po rgyal mor bcas/_/lnga gnyis zung du 'khril ba ni/_/g.yas nas g.yon du 'khril tshul sbyor/_/g.yas nyid byang chub rdo rje dang /_/rang rang mtshan ma 'bar ba'o/_/g.yon nyid sgra brnyan dril bu dang /_/rtags kyis mdzes par gsal ba la/_/'phyo zhing 
[\[270a.3\]]'dud pa'i mdangs ldan pas/_/chags shing g.yo ba'i tshul gyis ni/_/seng chen g.yo ba'i tshul gyis ni/_/seng chen khyu mchog la sogs pa/_/sems pa dman pa'i lus khri la/_/rdzogs pa'i tshul gyis bsgyings bcas te/_/kha dog lnga yi 'od 'bar ba/_/
[\[270a.4\]]bcu gsum cha lugs bsgegs pa rnams/_/rim gyis sam ni cig car bskyed/_/gang 'dir 'dod khams chags zhen pa'i/_/dbang po rim par sbyang bar bya/_/de min yab yum yang mi dmigs/_/gsang nyid tshogs kyi 'khor rnams kyang /_/gnas 'gyur 
[\[270a.5\]]ba yi rang bzhin gyis/_/phyag rgya rgyal po rgyal mor bcas/_/brgyad gnyis zung sgril 'khril 'byung sbyor/_/sa dang nam mkha' spyan rdo rje/_/byams dang rdo rje kun bzang dpal/_/nang dang phyi yi yo byad ni/_/bzhi gnyis dag gis mnyer sbyor ba/_/bsam bya la 
[\[270a.6\]]sogs de bzhin no/_/rdo rje sgo dang bcas par ni/_/rdo rje 'khril 'khyud gsang ba'i tshogs/_/rnal 'byor longs spyod cher sbyar bas/_/mnyes nas sbyar phyir rim bzhin dbul/_/gsang ba'i 'jug tshul la sogs kyis/_/gsang ba'i don rnams bsgrub par bya/_/
[\[270a.7\]]'jug sgo spyod dang lta ba mthun/_/thams cad gcig par gyur pa yi/_/rgyu dang rkyen ldan phun sum tshogs/_/mdza' 'phrod rkyen dang dgyes sbyor ldan/_/lha dang rig 'dzin rnal 'byor ril/_/ma lus tshogs pas chos 'di spyad/_/skad cig yud tsam thang cig 
[\[270b\]]
[\[270b.1\]]gam/_/yud tsam nyin gcig zla re 'am/_/lo yi nyi ma bkra shis kyi/_/dus la bab pa'i dus chen dag_/byin gyis brlabs pa'i dus chen yin/_/ji ltar 'byor pa'i yo byad rnams/_/dag dang ma dag khyad par gyis/_/gtsang ma kha zas la sogs dang /_/rnam rtog 
[\[270b.2\]]nad 'joms bdud rtsi rnams/_/rgyal ba'i tshogs dang 'byung po la/_/ji ltar 'byor ldan nan tan bya/_/bdag dang gzhan dang gnyis ka dang /_/chos kyi don du mi 'gyur ba'i/_/skyon bzhi spangs te bzlog tshul sbyar/_/rnal 'byor snying dang mig lta bur/_/gdung ba'i 
[\[270b.3\]]'du shis nyer gzhag ste/_/ji bzhin 'dod ltar bde bar sbyar/_/lha rnams mnyes par bya ba dang /_/bgegs rnams zhi bar bya ba dang /_/don grub shi ba gso ba'i phyir/_/las 'di spyad par shin tu gces/_/'di dag blo chung gsar zhugs pa'i/_/mdun du 
[\[270b.4\]]brjod par bya ba'i rigs/_/rdzas dang yo byad thams cad kyang /_/cis 'dul de ltar rtsal dang sbyar/_/des na las 'di khyad par yang /_/tshogs la tshogs bskyed sgrib sbyangs te/_/bsnyen pa dag la goms byas nas/_/bsgrubs pas 'bras bu mthar phyin 
[\[270b.5\]]pa'o/_/de skad sems dpa' rdo rje des/_/'dus pa phal mo che la bshad/_/'dus pa kun gyi don mthong ba/_/rdo rje 'dzin pa de la gsol/_/sems dpa' chen po bdag cag gis/_/chos rnams kun gyi rang bzhin ni/_/thabs nyid shes rab nyid bkod 
[\[270b.6\]]dang /_/kun nas mnyam dang bcu drug cha/_/yi ge tshogs dang 'byung ba'i dbyings/_/gnyis med dra bar 'brel la sogs/_/rang bzhin ting 'dzin gzugs brnyan du/_/snang bar nges par mthong lags so/_/de skad gsol pas des gsungs pa/_/gang 'dir 
[\[270b.7\]]'dus pa'i tshogs med kun/_/ji ltar mthong ba de ltar yin/_/ye nas ma bcos ji bzhin nyid/_/rang bzhin dkyil 'khor de kho na/_/dgongs pa dam pa lhun grub pa/_/ting 'dzin dkyil 'khor dam pa nyid/_/de dag rtsa ba sems nyid pas/_/sems can gzugs 
[\[271a\]]
[\[271a.1\]]brnyan dkyil 'khor gsal/_/rang bzhin ting 'dzin dkyil 'khor du/_/thams cad ye nas zhugs bkod rdzogs/_/de las khyad par skal ldan mi/_/spyod yul gyur pa gzugs brnyan te/_/ras 'jam khod snyoms bzang la sogs/_/kha dog 
[\[271a.2\]]lnga 'am nyi shu lngas/_/ma mthong rmongs la bsten phyir mtshon/_/ma nyams mtshan mas de rangs 'gyur/_/bsten zhing des 'jam khang bu la/_/kha dog 'bar bar gzugs mtshon te/_/phyag rgya ma nyams mdzes ldan na/_/mtshan ma'i cho 'phrul ston par nus/_/
[\[271a.3\]]gser dngul zangs lcags la sogs la/_/gang blugs rgyal ba'i sku byas te/_/phyag rgya ma nyams dang ldan na/_/de yang mtshan ma'i rten du 'gyur/_/shel rdo dung la sogs pa la/_/'bur las rgyal ba'i sku byas na/_/de bzhin ma nyams rgyas mdzad na/_/mtshan 
[\[271a.4\]]ma 'byung ba'i rten du 'gyur/_/blag sha byang chub shing sogs la/_/mkhas pas bzor bzhogs gzugs brnyan gyis/_/phyag rgya ma nyams kun rdzogs na/_/'di yang mtshan ma'i rten du 'gyur/_/sa la sogs la phyag rgya byas/_/kha dog mdzes dang ldan byas la/_/
[\[271a.5\]]mtshan ma 'byung ba'i rten yin te/_/mtshan mas mtshan ma grol rig pa/_/gang dag sa las rgyal ba'i dbyibs/_/kun du lham par byas pa la/_/tshon rtsi lnga yis mdzes bkod na/_/rnam grol rig pa'i rten du 'gyur/_/gang gi gzugs brnyan gang yin dang /_/de yi 
[\[271a.6\]]rang bzhin gcig pas na/_/'di la khyad par cung zad med/_/'di yis rnam grol rig par 'gyur/_/bder gshegs pho brang gang yang rung /_/dkyil 'khor tshul du gang byed pa/_/yid 'ong mtshan ldan dben phyogs su/_/kun nas lham par mdzes byas la/_/srad bu brgyad dang 
[\[271a.7\]]ldan byas te/_/bsdu ba'i bya bas mdzes byas pa/_/de nas srad bu gcig gis bskor/_/dkyil 'khor tshul du gyur pa dang /_/nang du lham bu srad bu brgyad/_/le'u tshe ldan pa dgur 'gyur te/_/mtha' zad sum char byas pa la/_/kun gyi nang du srad bu gsum/_/phra mo dag 
[\[271b\]]
[\[271b.1\]]gis mdzes par brgyan/_/dgu yi char ni bgos pa la/_/sgo dang sgo khyud sum cha bya/_/ka ba brgyad kyis mdzes byas la/_/rin chen ka ba'i nang logs su/_/sangs rgyas pho brang dbu rtser bya/_/bsdu ba tshad med rnam thar sgo/_/rim pa gsum gyis mdzes pa la/_/rta 
[\[271b.2\]]babs them skas kyis kyang brgyan/_/dbus kyi pho brang le'u tshe 'am/_/'khor lo dpal be'u pad+ma dang /_/rin chen zur brgyad la sogs pa/_/ji ltar rigs pa de bzhin bri/_/rgyan ni rin chen sna tshogs dang /_/pany+tsa ra ka twa ra na/_/phreng ba dang ni dra bas brgyan/_/za ra tshags 
[\[271b.3\]]dang chun 'phyang dang /_/dril bu g.yer ka the'u chung 'phyang /_/rol mo sgra sgrogs lha yi bu/_/mang pos phyi nang nam mkha' las/_/mchod pa sna tshogs 'bul ba bri/_/theg chen gdung bzhes rab brgyan te/_/rin chen kha bad mchod rten dang /_/rgyal mtshan rin chen 'od 
[\[271b.4\]]'bar bas/_/gzhal yas mdzes par brgyan pa ni/_/chos kyi pho brang ci 'dra bar/_/de 'dra de nyid mtshon par bri/_/gzhal yas khang du gang rgyur ba/_/kun gyis mdzes dang legs par brgyan/_/mchod pa bla na yod med kun/_/ji ltar 'byor ltar nan tan dbul/_/
[\[271b.5\]]rgyal srid longs spyod bcas pa dang /_/glu bro gar dang rol mor bcas/_/dug 'joms sman dang bdud rtsi rnams/_/rgyal ba rgya mtsho snyed la dbul/_/mnyam pa nyid kyi mchod sbyar bas/_/rgyud byang thams cad mnyam par 'gyur/_/de skad smras pas 'dus pa kun/_/
[\[271b.6\]]thams cad rgyud byang rnam grol rig_/grogs po dag de dag ni bkod pa'i bya bas yongs su sbyang bar shes par bya'o/_/grogs po dag 'di la me'i bya bas yongs su sbyang ba gang zhe na/_'di lta ste/_chos thams cad chos nyid du sbyang ba'i phyir dngos po thams cad 
[\[271b.7\]]me'i rang bzhin du byin gyis brlabs pas 'dus pa'i tshogs thams cad kyis chos thams cad me'i rang bzhin du snang bar mthong ste/_shin tu ngam nas ngo mtshar du bstod pa/_/e ma'o sems dpa' sems dpa' che/_/che ba'i che ba byin brlabs che/_/ting 'dzin chen po 
[\[272a\]]
[\[272a.1\]]snang ba che/_/cho 'phrul chen po sna tshogs che/_/thabs mchog dpag gis mi lang ste/_/chos kun me dpung 'bar bar snang /_/de nyid ye shes gsal ba'i klong /_/'bar 'phro gsal bar gyur pa ni/_/mun gsal dngos po thams cad bsregs/_/bde 
[\[272a.2\]]chen dbyings su kun rdzogs par/_/dpa' bo khyod kyis mdzad pa lags/_/'bar ba chen po a la la/_/gzi brjid zer 'phro a la la/_/mtha' yas kun sdud a la la/_/thams cad sreg byed a la la/_/za byed chen po a la la/_/mtha' dang dbus med a 
[\[272a.3\]]la la/_/thugs rje bde mchog a la la/_/dbang phyug 'jigs byed a la la/_/gsang mchog rmad 'byung byin brlabs kyis/_/me yi rang bzhin chen po dag_/bdag cag rnams la bshad du gsol/_/de skad 'dus pas gsol pa las/_/de nyid dgyes 
[\[272a.4\]]pas 'di skad du/_/'dus pa chen po'i rnal 'byor pa/_/rdo rje me yi rang bzhin dag_/nges par bshad kyis gus par nyon/_/khyad par bla ma'i lam mchog 'dis/_/rnal 'byor thabs su bde sbyar bas/_/rgyal ba kun mnyes kun bsregs sbyangs/_/don grub 
[\[272a.5\]]las kyi mchog tu sbyangs/_/ji bzhin pa yi hom khung du/_/ji snyed pa yi yam shing la/_/de bzhin nyid kyi me byung bas/_/thams cad thams cad bsregs sbyangs thim/_/skye med rnam dag hom khung du/_/skye ba rnam bzhi'i yam shing la/_/ma skyes spros bral 
[\[272a.6\]]me byung bas/_/mtshan ma'i bag chags bsregs sbyangs thim/_/bsam du med pa'i hom khung du/_/bsam gyis mi khyab yam shing la/_/'od dpag med pa'i me byung bas/_/mtha' yas rdul snyed bsregs sbyangs thim/_/chos nyid rnam dag hom khung du/_/chos 
[\[272a.7\]]can sna tshogs yam shing la/_/stong nyid ye shes me 'bar bas/_/dngos po'i bag chags bsregs sbyangs thim/_/sems nyid rnam dag hom khung du/_/sems can skye 'gro yam shing la/_/rang 'byung ye shes me 'bar bas/_/'khor ba'i bag chags bsregs 
[\[272b\]]
[\[272b.1\]]sbyangs thim/_/kun gzhi b+ha ga'i hom khung du/_/nyon mongs lnga yi yam shing la/_/ye shes lnga yi me byung bas/_/gzung 'dzin rtog pa bsregs sbyangs thim/_/snang srid nam mkha'i hom khung du/_/'byung ba bzhi yi yam shing la/_/phyag rgya 'bar ba'i me byung bas/_/
[\[272b.2\]]snang srid dngos po bsregs sbyangs thim/_/rnam bzhi las kyi hom khung du/_/bzhi 'am bzhi yi yam shing la/_/rigs bzhi 'bar ba'i me byung bas/_/mchod sbyin dngos po bsregs sbyangs thim/_/'di yang so so'i khyad par gyis/_/phyogs dang kha dog 
[\[272b.3\]]dbyibs dang rdzas/_/gang ltar rigs pa de ltar sbyar/_/shar lho nub byang dkar ser dmar/_/mthing ga nag po thal mdog sbyar/_/zlum po pad+ma le'u tshe bzhi/_/'khor lo gru bzhi zur brgyad rgyas/_/zla gam gru chad gzhu dbyibs dbang /_/gru gsum b+ha ga'i mkha' mngon 
[\[272b.4\]]spyod/_/gsum brtsegs mdangs dang ri mor mdzes/_/las kyi yam shing rdzas kyis brgyan/_/ye shes rdo rje las rgyud ldan/_/bla ma gsum gyi thabs mchog sbyar/_/dag pa'i mtha' mnyes mchog 'dzin pa/_/rdo rje gsang ba'i glu bro gar/_/mchod pa nges pa'i 
[\[272b.5\]]'byor tshogs sbyar/_/rdo rje las kyi byin brlabs sbyor/_/gsang ba las kyi rgyud ldan pas/_/bsher btab zhi ba'i lha rgyud dang /_/rgyas dang dbang bshad rgyud bshad pas/_/lha dang sngags dang phyag rgya dang /_/de bzhin glu yi rgyud 'byor bya/_/rigs kyi rigs 
[\[272b.6\]]rgyud lnga rnams ni/_/so so rigs su bsher btab ste/_/klong yangs 'khyil ba'i hom khung du/_/dam rdzas bdud rtsi 'bar ba yis/_/sbyang dang thob phyir bsreg byar 'os/_/dpag med rgyal ba rgya mtsho'i tshogs/_/che ba sngags pa'i yon tan dag_/rdo rje glu yis 
[\[272b.7\]]brjod nas kyang /_/mnyes par bya ba'i thabs chen brtsam/_/mnyes pa'i las rnams rdzogs pa dang /_/gang yang ma byang don chen rnams/_/grub dang ma grub de rnams dag_/mi la mkhas pas brtag par bya/_/me sgra gnyis dang kha dog gnyis/_/'bar tshul 
[\[273a\]]
[\[273a.1\]]gnyis dang dbyibs rnams drug_/de dag yongs su shes par bya/_/gal te mtshan la mi sdug na/_/yid du mi 'ong rtags yin pas/_/sreg sbyang chen pos rgyas par bya/_/de nas yid 'ong 'dod 'byung ba/_/me la 'dod pa'i mtshan ma rnams/_/rnam 
[\[273a.2\]]gsum gang ltar 'grub pa blang /_/'dus pa chen po gzhan yang gang /_/ro yi rdzas rnams sreg sbyang na/_/ro la sngags kyis btab nas kyang /_/shin tu dri zhim sna tshogs kyis/_/ro la byug cing bkru bar bya/_/bdud rtsi zhun chen khu ba yis/_/ras la byugs pas 
[\[273a.3\]]ro dkris pas/_/ro yi gnas rnams gang yin par/_/sngags kyi sbyor ba kun bkod nas/_/phyag rgya'i mtshan mas gdab par bya/_/rgyal ba'i dkyil 'khor bkod pa gang /_/de yi mtshan pa'i phyag rgya rnams/_/gang du bkod pa de nyid du/_/snying po grangs kyang de ltar 
[\[273a.4\]]bya/_/snying po dag la so so yi/_/ma nor rtsa ba'i yig 'bru dag_/ras sam shing la bris te dgod/_/ro yi sbyor ba rdzogs pa dang /_/ro yi phyi rgyab thams cad du/_/nyon mongs 'khor ba kun bkod de/_/ras sam shing shun gang dag la/_/'khor ba'i sa bon thams 
[\[273a.5\]]cad dgod/_/nyon mongs lnga dang dug gsum bcas/_/skye bzhi las lnga rgyud drug rnams/_/ming dang gzugs su byas nas ni/_/gnas gnas dag tu dgod par bya/_/sa bon 'du byed dngos po lnga/_/gzung 'dzin ming du bcas pa rnams/_/brda yi tshul du bkod 
[\[273a.6\]]nas ni/_/ro rnams khyab par dgod par bya/_/de nas ro yi phung po de/_/rten nas glegs ma stegs bu yi/_/steng du mkhas pas gzhag par bya/_/thab kyi cho ga bya ba yang /_/maN Dal khor yug ran tsam la/_/brko dang kha khyer lugs bzhin bya/_/phyag rgya bzhugs 
[\[273a.7\]]pa'i pho brang dag_/thig gis yul gtsad so sor dbye/_/de yi steng du bsreg shing brtsigs/_/dbyibs ni rigs bzhir gtams pa la/_/grwa zur ka bas brtan par brten/_/sum brtseg yang thog bar khang bcas/_/tha ma yam shing brdzangs pas gtams/_/
[\[273b\]]
[\[273b.1\]]bar khang dag gi glegs bam la/_/ro yi bzhin phyogs ro bzhir bstan/_/ro yi steng khang yang thog tu/_/ras la sogs la bris pa yi/_/phyag rgya'i dkyil 'khor gsal bar dgod/_/ro khang glo skar bzhi phye la/_/rdo rje gzungs kyi rgyud thag bzhis/_/btags nas bla 
[\[273b.2\]]ma'i phyag tu phul/_/shing gi bya ba rdzogs pa dang /_/de yi phyi mtha' stegs bu la/_/rnam bzhi las kyi lha rnams dgod/_/stegs bu rdzogs par gyur pa dang /_/rdo rje las kyi sgos btab pa/_/rdo rje rgyal po bla ma la/_/'khor ba sreg par mnga' gsol te/_/mi g.yo 
[\[273b.3\]]me chen rtse gcig pas/_mi yi 'du 'phro rgyun du bya/_/rdo rje sngags kyi las sbyar la/_/rnam bzhi las kyi mnga' gsol te/_/las kyi phreng ba rdzogs par bya/_/bla ma rdo rje dam pa zhig_/ro yi nyes pa'i mtha' bzung nas/_/las kyis bsags pa bgrang zhing 
[\[273b.4\]]gshegs/_/skabs sbyor rdo rje bla ma yis/_/bla med mchod pa rgyun du bya/_/bro gar glu tshig stabs chen gyis/_/mchod pa rol mo sna tshogs dbul/_/rdo rje las kyi smon lam gdab/_/mchod skabs las kyi mjug tu bya/_/rdo rje las kyi lta 'dzin pas/_/dkar byang 
[\[273b.5\]]las kyi lta bzung ste/_/legs mtha' dam pa rnams la dbul/_/ro yi nyes mtha' gang 'dzin pas/_/mtshan ma nag po bud shing dag_/ye shes me yi klong du sreg_/me sbyor me la gnas pa'i lha/_/me yi sangs rgyas 'od dpag med/_/me yi lha mo gos dkar 
[\[273b.6\]]mo/_/rgyal ba kun gyi 'od yin te/_/'byung ba me la dbang bsgyur zhing /_/thams cad kun gyi drod bdag yin/_/srid gsum sreg par zhal gyis 'ches/_/dngos po sreg pa'i phrin las ni/_/thugs dam dbang gis yang mi 'da'/_/gang gi sgrib sreg de nyid mkhyen/_/
[\[273b.7\]]ro yi rnam shes byang ma byang /_/me la mkhas pas de bzhin brtag_/mi sdug tshul 'byung sreg sbyang bya/_/gal te legs na me dbang bskur/_/thal ba sku gdung ring bsrel dang /_/phyag rgya'i dkyil 'khor la sogs bya/_/dam pa zhig na gdung btags te/_/bla ma'i 
[\[274a\]]
[\[274a.1\]]rten du dbul bar bya/_/'di ni sbyor ba kun gyi mchog_/de skad sems dpa' mchog des smras/_/grogs po dag de dag ni me'i bya bas yongs su shes par bya'o/_/rdo rje gsang ba chos kyi spun/_/me yi bya ba las byung ba/_/gdung zhes grags pa'i sha ri ram/_/dpag med 
[\[274a.2\]]ji srid dus dag nas/_/grangs med sprul pa'i rgyal ba dag_/mya ngan 'das par gyur phyi na/_/med pa las byung sku gdung ni/_/sku yi gdung dang ring bsrel zhes/_/'gro ba'i bsod nams rten du grags/_/rgyal ba rnams ni dngos med pas/_/sku gdung ring bsrel mi 
[\[274a.3\]]srid na/_/sems can rnams la phan don du/_/med las thugs rje'i cho 'phrul bzhag_/de bzhin gang du gang byung ba'i/_/gang 'dir snang ba sgron ma dag_/mya ngan 'das pa'i sku gdung yang /_/sha ri ram zhes grags par 'gyur/_/de yi las kyang de bzhin no/_/de 
[\[274a.4\]]la sogs pa'i rgyal ba rnams/_/rang 'byung rjes gnas 'byung bcas rnams/_/tshul mthun gcig par gyur pa yi/_/sku gdung sa bon byin brlabs kyi/_/yon tan cha las rtsir 'phel ba/_/'dzam gling sa khams khyab par snang /_/gdung las byung phyir sra mkhregs zlum/_
[\[274a.5\]]tha skad rdo rje rab tu grags/_/lgang bu zur gsum til lgang 'dra/_/gzhon tshe'i mar ram 'o mar snang /_/nar son smin rtags sra zhing mkhregs/_/tsa na ka yi 'bru bzhin du/_/dkar la tsan dmar kha dog gsal/_/zos pa'i yon tan bsam mi khyab/_/bdud rtsi sman gyi 
[\[274a.6\]]mchog tu grags/_/de bzhin rig 'dzin sems dpa' rnams/_/mi yi lus su sprul pa dang /_/gang zag sa pa chos mig ldan/_/bsod nams dpal zhing dag pa dag_/sdong bu snying por sbyangs phyi na/_/skal ba can la snang ba ni/_/la la dag la sha ri ram/_/la la dag la 
[\[274a.7\]]ring bsrel sku/_/skal ngan dag la snang mi 'gyur/_/la la snang bar gyur na yang /_/sbyor ba dag la yun du rtag_/ma dag nub cing 'bros par 'gyur/_/yid du 'ong dang mi 'ong ba'i/_/'byung ba'i ltas ni ston par byed/_/yod par rtag pa ma yin la/_/med pa rlag par yang 
[\[274b\]]
[\[274b.1\]]mi 'gyur/_/rnal 'byor las dang 'byor ba rnams/_/dag dang ma dag tshul la sbyor/_/de yang bsod nams dag pa yis/_/gang lam rgya cher mos pa dang /_/rnal 'byor rtse gcig rmog btud na/_/rdo rjes sbrel dang las mthun na/_/rgyud rnams yongs su dag la 'bab/_/de yang 
[\[274b.2\]]khyad par rim pas ni/_/rgyal ba'i sku gdung sha ri ram/_/zhing khams kun du khyab par ni/_/mgar dang bzos ni bzlums pa bzhin/_/byas pa med las snang ba dag_/dkar 'tsher mdog gsal 'dzag 'dra ba/_/tsan dmar mdangs su gsal ba yi/_/nam mkha' gang bar 
[\[274b.3\]]char bzhin 'bab/_/rig 'dzin sems dpa' sprul pa'i gdung /_/dka' gsal 'ga' 'ga' tsam du 'byung /_/gang zag sa pa'i rtags chen ni/_/mdog mnyam gcig gsum gnyis gsum gcig_/la lar lnga 'am bcu 'byung zhing /_/yon tan de ni de ltar ro/_/de 
[\[274b.4\]]yang sra mkhregs rdo rje 'dra/_/lcags kyi gtun gyis yang mi chogs/_/'di dag phebs pa'i yon tan yang /_/gang dang gang du babs pa yi/_/yul khams de dag thams cad du/_/nad dang mi ngas bgegs rnams zhi/_/gnod sbyin srin po ma rungs pa/_/drag po gtum po'ang 
[\[274b.5\]]lhan ner 'gyur/_/rgyal po 'khrugs dang khams 'khrugs dang /_/yul khams 'khrugs pa'ang zhi bar 'gyur/_/'bras bu lo tog 'phel smin cing /_/yid du 'ong ba thams cad 'byung /_/yul de dmangs dang rgyal po yi/_/sa bon thams cad bu phor 'gyur/_/bder bcas 
[\[274b.6\]]mtshan ldan rigs mthon ni/_/bu pho kun kyang 'byung bar 'gyur/_/'di dag su la 'chad pa rnams/_/rig 'dzin sa dang skal ba mnyam/_/'jig rten 'di yi bsod nams kyang /_/'khor los sgyur rgyal dag dang mnyam/_/de yi dgongs pa kun du 'grub/_/tshe dang skongs 
[\[274b.7\]]dang las 'grub 'gyur/_/phyin cad bla med byang chub ni/_/sa la reg pa'i rtags chen yin/_/gzhan yang yon tan bsam mi khyab/_/de dag rang gi rang bzhin du/_/gnas pa'i yon tan de dag go/_/bsgrubs na yon tan bsam mi khyab/_/sems can rnam pa thams 
[\[275a\]]
[\[275a.1\]]cad la/_/byang chub snying po nyid yod pas/_/me yi las kyi bya ba yis/_/lnga phung sbyangs na med mi srid/_/'di dag bsgrub par bya ba yang /_/shel gyi za ma tog nang du/_/bsdus te phyag rgya'i rgyas btab nas/_/shel gyi ga'u'i nang du bca'/_/bsgrub 
[\[275a.2\]]pas de la smon lam dang /_/sgrib sbyang gso la 'phro 'du bya/_/'phro 'du bya ba'i cho ga yang /_/nam mkha' gang ba'i sha ri ram/_/zhing khams gang ba'i rgyal ba las/_/char gyi rgyun bzhin de la 'bab/_/rtse gcig bzlas pa gsung gi rgyun/_/ma hA sha ri ram gyi li 
[\[275a.3\]]hU~M/_/grangs med bar chad med par bzlas/_/mchog tu gsal zhing 'tsher ba dang /_/'od kyi zer phreng nyi zer bzhin/_/zang zing brang breng snang bar 'gyur/_/za ma tog gi phyi rol na/_/gsal ba de la 'byung bar 'gyur/_/'gul zhing mang por 'phel ba dang /_/rgyal ba 
[\[275a.4\]]sems dpa' rig 'dzin gyis/_/gzugs brnyan shel dang de las ni/_/gsal bar bdag la ston par 'gyur/_/dang po snod de khengs pa yin/_/gnyis pa phyed dam brgya rtsa brgyad/_/tha ma'ang grangs 'gas 'phel bar 'gyur/_/de dag grub pa rtags chen te/_/de tshe 
[\[275a.5\]]dngos grub blang bar bya/_/thob pa'i yon tan bsam mi khyab/_/tshe 'dir rig 'dzin sa la gnas/_/rgyal ba dag dang mnyam par 'gyur/_/zhar las byung ba'i yon tan yang /_/'gro ba kun gyi don spyod pa/_/sems dpa' che ltar 'grub par 'gyur/_/rgyun du de la mchod 
[\[275a.6\]]dgos te/_/mchod na yon tan dam pa 'byung /_/mchod pa bya ba'i cho ga yang /_/sgrib sbyangs bsod nams dpung bskyed de/_/rang rgyud dag par byas nas ni/_/zla ba dus ni thams cad kyi/_/bcu drug cha la rdzogs pa'i tshe/_/bdag nyid gcig pu sems yul du/_/gyur par 
[\[275a.7\]]byas nas mchod pa ni/_/za ma tog dang bcas pa dag_/rgyal mtshan rtse mor btags byas te/_/ji ltar 'dod par smon lam btab/_/des ni 'dod pa thams cad skongs/_/de ni rnal 'byor skal ldan gyis/_/yid bzhin nor bu rin po che/_/rnal 'byor sgrub pa'i rdzas 
[\[275b\]]
[\[275b.1\]]mchog tu/_/ming gis med du mi rung ngo /_/ji ltar ro dag gser 'gyur dang /_/de bzhin me yis bsregs sbyangs bzhin/_/dngos por spyod pa ji snyed pa/_/de nyid dam pa la mi g.yo/_/de la sogs pa mtha' yas spyod/_/dngos po bzhi la gnas spyod pa/_/rdo rje sems 
[\[275b.2\]]dpa'i chos nyid de/_/spyod pa rmad 'byung dam pa yi/_/ji ltar glang po chur zhugs pa/_/thogs chags 'jigs pa yong med par/_/dga' ba'i longs spyod brod tshul gyis/_/mi ldog pha rol phyin pa ltar/_/rnal 'byor nges par spyod pa yang /_/brtul zhugs rgya mtsho'i 
[\[275b.3\]]chur 'jug pa/_/rtsal chen sbyong ba'i brod tshul gyis/_/thogs chags med par la dor ba'o/_/spyod pa gang bar bya ba'i thabs/_/goms pa klong du gyur pa gces/_/grogs po dag de dag ni la dor bar shes par bya'o/_/sangs rgyas kun gyi dgongs pa 'dus pa'i mdo 
[\[275b.4\]]chen po las rnal 'byor spyod 'jug gi le'u zhes bya ste bdun cu gcig pa'o//_//de nas yang gsang ba pa'i bdag pos dman pa rnams la smras pa/_kye grogs po dag gang gis gcad par bya ba ni 'di lta ste/_dgongs pa dam pa de kho na nyid do/_/de ci'i phyir 
[\[275b.5\]]zhe na/_dgongs pa de kho na nyid gcig bslabs pas bsam gyis mi khyab pa'i chos la bslabs pa'o/_/de kho na nyid gcig la mkhas na bsam gyis mi khyab pa la mkhas pa'o/_/de kho na nyid de la goms na bsam gyis mi khyab pa la sgom pa'o/_/de kho na 
[\[275b.6\]]nyid de las ma 'das na bsam gyis mi khyab pa'i dam pa bsrungs pa'o/_/de kho na nyid de la zhugs na bsam gyis mi khyab pa'i sgor zhugs pa'o/_/de kho na nyid de la spyod na bsam gyis mi khyab pa'i yo byad la spyod pa'o/_/de kho na nyid mngon du byas na bsam 
[\[275b.7\]]gyis mi khyab pa'i rgya mtsho snyed byas pa'o/_/de kho na nyid de ma nor bar bstan na chos kyi sgo dpag tu med pa bstan pa'o/_/de kho na nyid de phyin ci ma log par thos na bsam gyis mi khyab pa'i chos kyi sgo thos pa'o/_/de kho na nyid de mngon du gyur na/_dpag tu med 
[\[276a\]]
[\[276a.1\]]pa'i rgyal ba mthong bar 'gyur ro/_/de ci'i phyir zhe na/_de dag thams cad kyi bcud du bya ba 'am snying por bya ba ni de kho na nyid de de las med pa'i phyir ro/_/grogs po dag de bas na 'di ltar/_de bzhin nyid kyi don mthong na/_/mthong bas thams cad 
[\[276a.2\]]sgyu ma yin/_/de nyid go 'phang mchog 'phags na/_/bla med mtho btsun mtha' dag [{]brdzun[,]rdzun[}]/_/de bzhin nyid du nges phan chad/_/gang dman spa gong zhum pa med/_/de bzhin nyid du thag chod na/_/'jig rten gnas kyang chos kyi sku/_/dam par nges kyang 'jig rten 'jug_/'khor 
[\[276a.3\]]ba'i mtha' la'ang skyo ba med/_/mu mtha' yas kyang gcig tu rdzogs/_/bdud kyi khams la nyam mi nga /_/mi bzad khams la bag mi tsha/_/'dod pa'i dngos po dbyings la sbyor/_/cig car nges pa'i don mthong na/_/rim gyis sbyor ba slu 'drid 'dra/_/de la mos pa tsam gyis 
[\[276a.4\]]kyang /_/khams gsum zil gyis gnon par 'gyur/_/klong du gyur pa smos ci dgos/_/dper na seng phrug khyung sgong dag_/mig ma bye zhing mar blangs kyang /_/kun skrag sgo nga'am mkhar 'gro ltar/_/de nyid nges par gang gyur pa/_/de dag 'jig rten gnas 'jug kyang /_/
[\[276a.5\]]go 'phang dam pa de nyid du/_/des pa ci la'ang bag mi tsha/_/rim gyis mtshan mar spyod pa dang /_/med dang dmigs dang mi dmigs dang /_/bsgrub dang bgrod par byed pa yi/_/bye brag med par rtog 'jug pa/_/blun po de dag stongs pa ste/_/dam par nges pa ga la yin/_/gcan 
[\[276a.6\]]gzan tha ma'i phru gu 'dra/_/skrag cing dngang ba'i rang bzhin no/_/mtha' yas ji snyed chos kun gyi/_/rang bzhin ji ltar gnas pa bzhin/_/ma bcos phyin ci ma log pa/_/de bzhin nyid du thag chod pa'o/_/ji ltar khyung chen mkha' lding ba/_/'dab gshog rtsal gyis nam 'phang 
[\[276a.7\]]spyod/_/ri brag chu klung mtha' yas kyang /_/'phur rlabs 'og tu kun chud ltar/_/rnal 'byor chos nyid mkha' 'gro ba/_/theg pa'i spyod sgo mtha' yas kyang /_/ji bzhin ma bcos don gyis na/_/go 'phang rlabs kyis thag bcad pa/_/'di ni re dang dogs pa yi/_/the tshom gcod 
[\[276b\]]
[\[276b.1\]]pa'i nges pa ste/_/dam pa nyid la lta ba yi/_/go 'phang gcod pa nges par gcas/_/grogs po dag de dag ni sa yongs su gcod par bgros par shes par bya'o/_/de skad ces smras pas/_dman pa rnams re dogs med par thag gcod pa'i go 'phang thob par gyur to/_/sangs 
[\[276b.2\]]rgyas kun gyi dgongs pa 'dus pa'i mdo chen po las the tshom yongs su gcod pa'i le'u zhes bya ste bdun cu gnyis pa'o//_//de nas yang gsang ba pa'i bdag pos dman pa rnams la smras pa/_kye grogs po dag gang nyam rnyed par bya ba ni 'di lta ste/_dgongs pa dam pa 
[\[276b.3\]]kun 'dus la/_/'jug pa'i gtsor ni bsam gtan te/_/'khor los dbang sgyur ji bzhin du/_/chos kun dbang sgyur bsam gtan yin/_/rnal 'byor bsam gtan chen po 'di/_/dug dang mun pa gser 'gyur bzhin/_/thams cad dbang sgyur bsam gtan yin/_/des na 
[\[276b.4\]]dam pa'i bsam gtan bya/_/gal te bsam gtan 'di med na/_/rgya mtsho mjing gi pha bong ltar/_/dpag tu med pa'i sgo bcad kyang /_/don med snying po skams pa yin/_/rnal 'byor chen po'i bsam gtan ni/_/ji bzhin pa yi de nyid la/_/ma bcos pa yi blo bzhag ste/_/ma 
[\[276b.5\]]yengs skye 'gag med pa'o/_/rnal 'byor dam pa ji bzhin pa/_/sems kyi chos nyid de nyid do/_/de bzhin nyid ces mi dmigs pa/_/rtsa ba'i kun shes kun gzhi nyid/_/ci phyir ma byas ma bcos pa/_/rang 'byung de bzhin nyid ces bshad/_/thams cad kun du snang ba ni/_/'jug 
[\[276b.6\]]pa'i rnam shes yud tsam nyid/_/ci phyir kun du snang 'jug pas/_/phyi nang kun du snang bar bshad/_/rgyu yi rnam par bkod pa ni/_/'jug pa'i rnam shes sgo lnga nyid/_/thams cad gang gi rgyur bkod pas/_/thams cad 'byung ba'i rgyu zhes bshad/_/gang gi dgongs pa 
[\[276b.7\]]dam pa ni/_/stong pa ma yin ther zug med/_/dbu mar mi dmigs kun rig gsal/_/yod min med min las kyang 'das/_/gang 'dir tshor 'gro ma rabs dang /_/gang 'gog byis pa'i spyod yul dang /_/'di gang nyams pa'i log sred can/_/yal ba phyal ba dmigs 
[\[277a\]]
[\[277a.1\]]pa gcig_/gang 'dir lta bas mdongs pa dag_/bdag la brten nas mtha' sgrub ste/_/med mos des 'gro med snyam nas/_/de ma thag tu ngan 'gror 'gro/_/mos pa chung ngu thams cad ni/_/gang la bdag med rten bzhin mthong /_/gang bkag rtog yod 
[\[277a.2\]]dpyod med pa/_/bsam gtan dang po kho na'o/_/kun stong phra ba'i stong pa las/_/gnas rtog med la dpyod pa gnyis/_/stong pa nyid la nges bzhag ste/_/dga' ba bskyod pa gsum pa'o/_/bdag gam gzhan gyi mthus bstan te/_/skyon med mi g.yo gnas bzhi ba/_/gang 
[\[277a.3\]]yod mthar yang 'gyur srid kyi/_gang med gnas med mthar mi 'gyur/_/gang med mi mthong mi shes bzhin/_/btsal bas rnyed par mi 'gyur yang /_/de nyid med par mi 'gyur bas/_/rgyu 'bras med kyang don med min/_/dper na lcags bsregs dpal med bzhin/_/
[\[277a.4\]]chen po bzhi med stongs 'gyur kyang /_/de dang nam mkha' med min bzhin/_/de nyid mi rlag med min 'gyur/_/drug gi spyod yul mtshan ma ste/_/mtshan ma dngos por snang bas na/_/ci dgar bzhag pas de bzlog med/_/de stong spang zhing bzlog tu med/_/thams cad sems 
[\[277a.5\]]kyi chos nyid du/_/tshig med lta bas thag chod na/_/ma bcos ma yengs yengs thub snyoms/_/rtsol sgrub re dogs ga la yod/_/mi mthun gnyen po sgom mi dgos/_/skyon yon spong len bying rgod rnams/_/gang 'dir dbyer med zung 'brel na/_/zhi gnas lhag mthong sems 
[\[277a.6\]]las byung /_/zhig pas nam mkha' med mi 'gyur/_/'khyams pas byang chub sems mi stor/_/spangs pas mi spong mtha' yas chos/_/bkrus pas mi 'dag stong nyid dbyings/_/gang stong yod pas chad rtag pas/_/thams cad rig pas stong ma yin/_/dngos po med 
[\[277a.7\]]pas rtag ma yin/_/ci yang med pas spyad du med/_/bya ba thams cad yongs btang na/_/ye nas ma bcos der bzhag na/_/de med pas na de yang med/_/de ni dam pa'i nyams rnyed pa'i/_/'dir ni theg chen dam pa yi/_/nad ni rim gyis 'thob ma yin/_/rim gyis pa yi dug rgod 
[\[277b\]]
[\[277b.1\]]ni/_/cig car 'char ba'i de kho na'o/_/des na gang dang gang dag gis/_/ji ltar go dang mos bzhin du/_/bstan pa gang dang gang dag la/_/so so yid brtan yul du bya/_/de bas sgron ma dpag med kyis/_/dam pa ji snyed gsungs pa rnams/_/gcig tu chad dam nges med de/_/
[\[277b.2\]]ji ltar 'byung ba de ltar nges/_/'di la gang 'jug par gcod pa/_/le lo bya mang rgod pa dang /_/g.yeng dang rmugs dang 'dod pa dang /_/gnyid dang re dogs the tsom dang /_/'du 'phro spyod dang dga' ba'o/_/de yang rang bzhin de bzhin nyid/_/dug lnga la sogs kun 'byung nyid/_/rang 
[\[277b.3\]]'byung rang zhi de bzhin nyid/_/dam pa'i don la gang sgrib pa/_/mi g.yo gsal bde sdug bsngal dang /_/skye ba gsal ba 'byin pa dang /_/des dang khyad snyem 'byung zhi nyid/_/bsam gtan chen por des snang ba/_/kun du mi nyams re dogs med/_/dang ba mi skye mi g.yo dang /_/ma 
[\[277b.4\]]chags mi 'chad len pa med/_/'khrug pa med na rang bzhin nyid/_/rnal 'byor bdud kyi spyod yul ni/_/dam par 'dun mthong dam par smra/_/sprul pa grangs med 'gyed mthong dang /_/dam pas smras kun gsal mthong dang /_/dus kun shes gsal mthong ba dang /_/rgyud 
[\[277b.5\]]drug lam nas kun snang dang /_/de la gdung ba'i shugs 'byung dang /_/kun snang gsal bar mthong ba dang /_/ci la'ang thogs med 'gro ba dang /_/mkha' la bya bzhin 'gro 'dug dang /_/dam pa'i phyag rgya lung ston dang /_/kun gyi skad du chos smra dang /_/dngos po bstan 
[\[277b.6\]]g.yo bsti gnas mthong /_/thams cad mnyam par bkod pa dang /_/de nyid rang bzhin gsal snang dang /_/las su rung ba thogs med dang /_/dam pa'i don la bsgo ba dang /_/'jig rten gtso bos mchod pa dag_/rang bzhin shes na dam pa'i rtags/_/gang mi shes pa log 
[\[277b.7\]]pa'i bdud/_/sgo drug mtshan ma ci skyes dang /_/rang 'byung rang zhi ci dgar gzhag_/ma skyes pas na bzlog tu med/_/de yang de bzhin de nyid do/_/'das dang ma 'ongs da ltar gyi/_/nyes dang legs pa gang la yang /_/dgal dang 'gyod pa'i rtog pa med/_/rang 'byung rang zhi 
[\[278a\]]
[\[278a.1\]]de nyid do/_/'dir ni dam pa gang nges pa/_/rnal 'byor mtshan ma'i snga ltas yin/_/chu klung me gser ga na bar/_/'du 'phro 'byung rtsi nges pa bzhin/_/dam par nges na dam par 'byung /_/dam par ma nges thams cad bdud/_/dam par nges na chung ngu tsam/_/
[\[278a.2\]]gang 'byung dam pa'i snga ltas so/_/gang gi dam pa nyid thos na/_/mi skrag mi dngang dga' ba skye/_/gang zhig dam pa nyid lta ba/_/thams cad dam pa nyid du mthong /_/dam pa'i klong du gang gyur pa/_/rnam grangs mang po dam par sdud/_/dam pa nges pa mthong ba na/_/tshig lam 
[\[278a.3\]]rjes su de mi 'gro/_/de mthong thams cad dam par gsal/_/snang ba med pa'i dam pa ni/_/snang ba med pa mthong bar 'gyur/_/de nyid kun gyi rgyu yin te/_/cho 'phrul rgyu ba thams cad 'byung /_/g.yo dang drod thob brtan pa dang /_/gsal dang rtags thob brtan pa 
[\[278a.4\]]dang /_/nyi zer rdul phran smig rgyu dang /_/mtsho rlabs rlung dang char gyi rgyun/_/sprin lding ta la gang 'phar 'gro/_/sa g.yo 'byung ba'i skye mched snang /_/'byung rgyun zug rngu la sogs pa/_/gang gis yongs su nad zhi ba/_/mun pa'i skye mched choms pa dang /_/lus kyi 
[\[278a.5\]]bzod pa thob pa dang /_/kun la bde blag ji bzhin pa'o/_/gang min gang du sgyur ba dang /_/gang med pa las gang 'byin pa'o/_/yid 'ong 'dod grub rdzas mchog rnyed/_/kun dga' kun 'dud kun yid dang /_/kun la dbang sgyur mchog 'grub ltas/_/yud las sngon 
[\[278a.6\]]du 'byung ba'i ltas/_/sgren mor byung dang rtag par 'khru/_/rnam dag chu bor 'bogs dang rkyal/_/char rgyun bum chu 'byung ba dang /_/gseg dang g.yeng dang rnam par 'thor/_/'di gang sbyong ba dag pa'i ltas/_/gang 'dir 'jigs dang bral ba yang /_/g.yul 'gyed zhi dang 
[\[278a.7\]]zug rngu byang /_/tha mar grol dang gshed las thar/_/gdug pa'i tshogs bral dug nad zhi/_/bcing grol btsad ltas bzang po yin/_/khyad par dam pa'i sngon byung ba/_/khri rkang shing dang ljon shing skas/_/'dzeg dang gyen du 'gro ba dang /_/ri rtse'i mchod rten nam mkha'i 
[\[278b\]]
[\[278b.1\]]skas/_/gong nas gong du 'phar ba'i ltas/_/gang la gnas dang non pa yang /_/khri mthon la 'dug glang chen zhon/_/seng chen khyung lding 'dab chags dang /_/mchod rten rtse dang ri bo'i spo/_/nam mkha'i dbyings na 'dug pa dang /_/lus las sprin byung nyi zla la/_/'dug 
[\[278b.2\]]pa gang la gnas pa'i rtags/_/dam pa rigs kyi sngon byung ba/_/bka' rtags dbang por dbang sgyur byed/_/'jig rten skas la 'bebs pa dang /_/dbang sdud g.yul rgyal bar 'gyur/_/mgo la me tog thod skyes pa'o/_/chos gang dbang sgyur sngon byung ba/_/
[\[278b.3\]]glegs bam rnyed dang 'dri spyod dang /_/gzhan la ston dang gtan la 'bebs/_/me long bum gang lta rtog 'thung /_/nor bu thu dang 'khor lo babs/_/nyi zla zin dang ri rab skor/_/gang la sgra brgyas stong gsum gang /_/dngos po mtha' dag yi ger mthong /_/grags pas 
[\[278b.4\]]ngo mtshar kun skyed dang /_/mkha' las me tog char 'bab pa'o/_/dam pa mthong ba sngon byung ba/_/sngon ma mthong ba yul mthong dang /_/stong gsum mthong zhing gling rnams bgrod/_/ri rab rtser phyin thams cad mthong /_/nam mkha' mtha' yas mthong ba dang /_/rgya mtsho 
[\[278b.5\]]gting du phyin pa dang /_/sgron me thogs dang snang srid dpyod/_/nyi ma'i snying po lta bu'o/_/lung chen thob pa sngon byung ba/_/rol mo 'brug sgra seng ge dang /_/chos kyi bgro ba thos pa dang /_/gzugs brnyan zhal 'dzum 'od 'byung dang /_/dam pa'i gsung thos sku mi mthong /_/lha mo 
[\[278b.6\]]glu dbyangs sgrogs pa dang /_/gzhal yas dag la sgra 'byung dang /_/grogs po dam pa zhes 'byung zhing /_/de nyid 'gro bar byed pa'o/_/rig 'dzin dam pa'i ltas shar na/_/byin brlabs mthu yi cho 'phrul yang /_/nyi zla zhon nas 'gro ba dang /_/ri rab rked nas gsor ba dang /_/
[\[278b.7\]]'jig rten rgyang mar 'phang ba dang /_/sreg pa'i bskal pa gzhil ba la/_/sogs pa'i cho 'phrul thams cad kyang /_/khyad par rtsal gyis ston par nus/_/'dul ba'i 'gro ba thams cad la/_/so so skad du chos mthun par/_/'dul ba'i sgo ni sna tshogs su/_/gang la de ltar 
[\[279a\]]
[\[279a.1\]]ston par nus/_/rnal 'byor rtsal gyi khyad par gyis/_/'jig rten khams kun g.yos nas kyang /_/thams cad ngo mtshar cher 'gyur te/_/dga' mgu rangs pa'i ro myong 'gyur/_/gser pa'i yi ge phreng ba las/_/rdzu 'phrul chos kyi sgra bsgrags pas/_/
[\[279a.2\]]yid mthong rnam grangs chos rnams kun/_/sngags snang sngags su ma gyur med/_/rnal 'byor che chung rim pa dag_/rtsal gyi khyad par dag las byung /_/rim gyis 'jug dang cig car ba/_/dbugs kyi yul dang tshor ba dang /_/thos dang mthong ba la sogs te/_/sems 
[\[279a.3\]]kyi yul dang nam mkha'i dbyings/_/chos kyi dbyings kyi mtha' klas par/_/rang bzhin yi ge bsgyur yi ge/_/yan lag yi ge so so yi/_/rtsa ba la sogs gzhi gcig bcas/_/'phro 'du'i tshad dang phyag rgya'i khyon/_/tshom bu'i grangs kyang de bzhin no/_/'di ni dang 
[\[279a.4\]]po'i 'jug rims te/_/mthar gyis 'dris shing goms byed pa'o/_/yi ge ye shes las bskrun te/_/don byed pa'ang phyag rgyar 'byung /_/rgya mtsho gnon dang nam mkha'i skas/_/rlung 'ching ba dang rgyun bzlog pa/_/sreg pa'i bskal pa gzhil ba dang /_/nyi zla zhon nas 
[\[279a.5\]]'jig rten 'phang /_/sa la 'dzul dang ri rab 'degs/_/stong gsum yungs 'brur 'jug tshul dang /_/gzhig dang spar ba la sogs te/_/bsam bya bsam gyis mi khyab pa/_/goms pas las su rung ba yi/_/rnal 'byor rtsal chen sbyong bar zad/_/bzlas pa mthar phyin 
[\[279a.6\]]grub pa dang /_/bcing ba yongs su rdzogs pa dang /_/bsam pa las su rung ba dang /_/don mthong ba dang tshig grub pa/_/bya ba yongs su dag pa dag_/don gcig yul la so sor snang /_/des na ting 'dzin khyad par yang /_/de nyid gcig la sgom mod kyi/_/rnal 'byor 
[\[279a.7\]]rtsal gyi khyad par ni/_/bsam pa'i yul ni sna tshogs te/_/dang po sa la gnas pa yi/_/btsal ba las ni rnal 'byor pa/_/'dun pa'i sems pa'i rnal 'byor la/_/sogs pa'i rnal 'byor rnam drug po/_/shes rab rtsal gyi 'phang dmas pas/_/ting 'dzin rtsal yang 
[\[279b\]]
[\[279b.1\]]chung ba ste/_/de nyid mthong bar mi 'gyur bas/_/rang gi mos pa gang dmigs na/_/de yis bon gang yin pa/_/kha dog dbyibs kyis phye nas ni/_/sna yi dbugs la rgyu byas te/_/de yi yul du gyur tshad du/_/'od zer 'bar 'phro gsal ba las/_/'phro 'du gnas su 
[\[279b.2\]]bskyed par bya/_/rang gi chag tshad dang sbyar ba'i/_/sku yi khyon yang de tsam mo/_/gnyis pa'i sa la gnas pa yi/_/bka' sdod las kyi rnal 'byor la/_/sogs pa'i rnal 'byor rnam bzhi po/_/ting 'dzin rtsal gyi khyad par gyis/_/sa bon rang bzhin yi ge la/_/'od zer 
[\[279b.3\]]'bar ba bcas pa de/_/dri 'byung sgo ni tshun chad du/_/'phro 'du gsal bar bskyed pa las/_/rang gi chag tshad gnyis bsgyur ba'i/_/sku yi khyon yang de tsam mo/_/gsum pa'i sa la gnas pa yi/_/rnal 'byor lung gi bka' sgo la/_/sogs pa'i rnal 'byor rnam gsum 
[\[279b.4\]]po/_/dmigs pa'i ting 'dzin 'di ltar 'dod/_/lha yi sa bon gang yin pa/_/rang bzhin yi ger bsgyur byas te/_/'od zer 'bar dang bcas pa yis/_/thos pa'i yul ni tshun chad du/_/'phro 'du gsal bar byas pa las/_/rang gi chag tshad bzhi 'gyur tsam/_/sku yi khyon 
[\[279b.5\]]yang de tsam mo/_/de bzhin rnal 'byor rim pa bzhin/_/lha yi khyad par gang yin pa/_/yi ge'i rim pa bzhin sbyar nas/_/'phro 'du tshad kyang de bzhin te/_/rim pa ji bzhin sbyar nas kyang /_/'phro 'du gsal bar gyur pa dang /_/sems kyi yul ni ji tsam du/_/sku yi 
[\[279b.6\]]khyon gyi khyad par yang /_/chos kyi dbyings kyi mthas klas pas/_/sku yi khyon gyis gang ba'o/_/ji ltar gser sbyangs 'tsher ba bzhin/_/sems nyid sbyangs pas de nyid gsal/_/'phro 'du sbyor ba'i ting 'dzin 'di/_/rim gyis sbyong la cig car drod/_/lang ka'i bdag 
[\[279b.7\]]po 'di lta ste/_/chos rgyun chen po 'di 'dzin 'di/_/sems dpa' rdo rje dam pas bshad/_/'di kun 'phro 'du'i rgyun zhes bya/_/nam mkha' don gyi glegs bam la/_/sna tshogs rig pa'i yi ge bris/_/'byung chen bzhi yi sgra bsgrags pas/_/theg chen gsang sngags rgyun 
[\[280a\]]
[\[280a.1\]]mi 'chad/_/chos so cog gi rang bzhin ni/_/de bzhin nyid las ma g.yos pas/_/thams cad bdud rtsir rgyun mi 'chad/_/'khor ba rgya mtsho yo byad rnams/_/mchod pa rgya mtsho'i rang bzhin te/_/srid pa rgya mtsho mtha' yas kun/_/kun bzang mchod 
[\[280a.2\]]sprin rgyun mi 'chad/_/kun gyi de bzhin nyid dbyings las/_/sems can sangs rgyas snying po bshad/_/'gro gang bsam gyis mi khyab pa/_/rang 'byung sangs rgyas rgyun mi 'chad/_/dngos po brtan g.yo la sogs pa'i/_/sgra skad bsam gyis mi khyab pa'i/_/kun kyang 
[\[280a.3\]]gsang sngags gsang ba'i tshig_/bzlas pa rgya mtsho rgyun mi 'chad/_/de dang de yi dbyings nyid la/_/gang dang gang gi thabs sbyor ba/_/ye nas 'du 'bral med pas na/_/sbyor ba chen po rgyun mi 'chad/_/srid gsum bsgral ba'i zhing 'di dag_/stong pa'i mtshon cha'i rgyal 
[\[280a.4\]]po yis/_/dngos po med par bsad pas na/_/ye sgrol chen po rgyun mi 'chad/_/snang srid dag pa'i gzhal yas su/_/kun gzhi dpal gyi maN+Dal la/_/rnam shes thig chen srad bu brgyad/_/ye btab dkyil 'khor rgyun mi 'chad/_/'dod khams rmang gi ri rab la/_/
[\[280a.5\]]gzugs khams bang rim khri 'phang brtan/_/gzugs med bum rten bum par bcas/_/gdung chen chos sku rgyun mi 'chad/_/nam mkha' me chu sa rlung rnams/_/rmang bzhi ri rab rten du snang /_/bang rim ri bdun bcas pa rnams/_/de nyid bang rim khri 'phang brtan/_/ri bo 
[\[280a.6\]]bum rten bum par bcas/_/'di yang gdung chen rgyun mi 'chad/_/'dzugs pa'i yan lag gzhi rmang rten/_/'khor lo tshigs rten khri 'phang brtan/_/yan lag dang po bum rten bcas/_/lcang lo cod pan phreng bas bklubs/_/de bzhin nyid kyi sa gzhi la/_/ji bzhin pa yi 
[\[280a.7\]]gzhal yas khang /_/ma nor ma bcos rmang chen brtan/_/byang chub sems kyi rtsig chen gtams/_/ye shes lnga yi skar mthongs gsal/_/bsdu ba tshad med rnam thar sgo/_/dran pa yang dag them skas brgyad/_/rdzu 'phrul rta babs dag gis brgyan/_/mi 'jigs rig pa'i 
[\[280b\]]
[\[280b.1\]]gdung chen la/_/yang dag brgyad kyi ka bas mdzes/_/rang 'byung ye shes dbu rtse 'phags/_/bden gnyis khyams kyis nges par mdzes/_/ye shes thugs rje yon tan las/_/byin brlabs rgyan gyis mdzes par brgyan/_/chos nyid rlabs kyi bla re bres/_/sil snyan 
[\[280b.2\]]sgra sgrogs theg chen sngags/_/ji bzhin chos kyi pho brang 'dir/_/rgyal ba bzhugs pa 'di ltar rim/_/kun bzang sems kyi chos nyid las/_/kun gzhi ma 'dres yongs rdzogs chos/_/sems dpa' yud kyis nges thob pas/_/bstan pa rgya mtsho rgyun mi 'chad/_/rdo rje nam 
[\[280b.3\]]mkha'i skas bgrod nas/_/nam mkha' dbyings kyi dbus gnas par/_/snang srid mtha' thug med la lta/_/des ni de yul yangs par 'gyur/_/rgya mtsho rdo rjes gtams byas te/_/de la gnas pa'i sems can la/_/rdo rje sems dpa' brtan byas te/_/thams cad dam pa'i 
[\[280b.4\]]rdo rjer byas/_/nam mkha' dbyings kyi ling ga la/_/zla ba'i dkyil 'khor dbus gnas par/_/myur mgyogs chu zla'i 'phen shugs kyis/_/zhing khams kun du bgrod par bya/_/nam mkha' dbyings kyi ling ga la/_/nyi ma'i dkyil 'khor dbus gnas pa'i/_/shin tu nges 
[\[280b.5\]]par gyur pa dang /_/mun pa'i gnas rnams thams cad gsal/_/rnal 'byor sdigs mdzub rtse mo la/_/zla ba'i dkyil 'khor 'od gsal 'bar/_/shin tu brtan par red pa dang /_/chu des sreg pa'i bskal pa gzhil/_/rnal 'byor lag gi dkyil 'khor du/_/stong 
[\[280b.6\]]gsum 'jig rten khor yug bcas/_/nam mkha'i dbyings su 'phangs nas ni/_/sa nas sar ni spar bar bya/_/rnal 'byor sdigs pa'i mdzub mo la/_/nyi ma'i dkyil 'khor gsal ba las/_/zer las nyi ma 'bum 'phros pas/_/phyi nang mun pa thams cad bsal/_/
[\[280b.7\]]rnal 'byor lag gi dkyil 'khor las/_/chu zla'i dkyil 'khor rab gsal bas/_/bdud rtsi chu bo'i rgyun byung bas/_/sreg pa'i dmyal ba'i me chen bsad/_/gzhan yang lang ka'i bdag po ting nge 'dzin gyi mdo ni 'di kho nar 'dus par gsungs pas/_'di kho na ltar 
[\[281a\]]
[\[281a.1\]]shes par bya'o/_/sems ni sgyu ma'i rang bzhin te/_/ji ltar brtags pa de ltar snang /_/de ma thag par ma gyur kyang /_/de nyid gang brtags de ltar snang /_/gdos bcas yul na mi snang yang /_/yid gzugs mngon shes kun mkhyen snang /_/gang 
[\[281a.2\]]brtags de ltar de ltas nas/_/mngon sum gsal por red par 'gyur/_/yod med legs nyes rang bzhin rnams/_/chu khams rtas pa lta bur zad/_/thams cad 'di yis byed par 'gyur/_/des na ting 'dzin sems nyid gtso/_/dper na rgya mtsho nor len mi/_/sbrul dang 
[\[281a.3\]]chu srin sbrang ma la/_/sogs pa gdug pa'i sdug bsngal kun/_/dka' bas nyams su blangs pa 'grub/_/de bzhin rnal 'byor rnal tshol ba/_/rnam rtog bying rmugs 'phyar g.yeng dgra/_/gzhom par dka' ba'i las 'di dag_/nyams su blangs na bde thob rnyed/_/'di ni 
[\[281a.4\]]ting 'dzin dam pa yin/_/nyams su blangs pa'i bslab pa ste/_/sems nyid goms par bya ba las/_/'dris par byed pa rab tu gces/_/grogs po dag de dag ni nyams rnyed pa nyid du shes par bya'o/_/de skad ces smras pas/_dman pa rnams gang gi dgongs pa dam 
[\[281a.5\]]pa'i nyam drod rnyed par gyur to/_/sangs rgyas kun gyi dgongs pa 'dus pa'i mdo chen po las rnal 'byor dbang sgyur gyi le'u zhes bya ste bdun cu gsum pa'o//_//de nas yang gsang ba pa'i bdag po des dman pa'i lus kyi sems dpa' rnams la 'di skad 
[\[281a.6\]]ces smras so/_/grogs po dag gang 'di la tshegs chung bar bya ba gang zhe na/_'di lta ste/_ci la yang bya ba med pa nyid do/_/gang la bya ba med pa de gang zhe na/_'di lta ste/_de bzhin nyid do/_/de ci'i phyir zhe na/_'di lta ste/_sngags kyis yongs su zin pa'i nad gang la'ang 
[\[281a.7\]]gnod par byed mi nus/_de bzhin nyid kyis zin pa yi/_/dug gsum dug lngas gnod mi 'gyur/_/de bzhin nyid kyis ma zin na/_/lam gyi phyogs rnams kun spyad kyang /_/bde 'gro tsam du nges 'byung gi/_/go 'phang dam par ga la 'gyur/_/de bzhin nyid kyis kun 
[\[281b\]]
[\[281b.1\]]gnas par/_/gang shes nyon mongs rnam par grol/_/gang de zin par ma shes na/_/dam pa'i lam rnams grol mi 'gyur/_/rnal 'byor de nyid blo ldan pas/_/nyon mongs zin pas gang spyad kyang /_/rnam grol rang 'byung mya ngan 'das/_/tshegs med gyin da don po 
[\[281b.2\]]che/_/gang 'di blo dang mi ldan pas/_/blo ldan tshul du gang byed pa/_/dam par grol bar mi 'gyur gyi/_/'ching ba thar ram 'khor ba'i dngos/_/thams cad stong par shes pa yi/_/blo can mya ngan 'das pa ste/_/bya ba'i las la sha thang ba'i/_/tshegs chen dka' ba las dang 
[\[281b.3\]]bral/_/dam pa'i blo gros thabs med de/_/skyes bu dam pa rnams dang ni/_/'dul ba'i dbang gis dman pa'i lus/_/sten par byed pa'ang ltung bar 'gyur/_/dam pa'i blo gros thabs yod na/_/'khor ba dman pa'i dngos po yang /_/skyes bu dam par grol 'gyur te/_/
[\[281b.4\]]grol ba rang 'byung gzhan las min/_/grol dang ma grol la sogs pa/_/gnyis su rtog pa thams cad mtha'/_/kun mkhyen rnams ni dbus la'ang min/_/de ni grol med grol ba'o/_/'di ni gsang ba dam pa ste/_/ma rtogs blo chung kun la gsang /_/skyon yod 
[\[281b.5\]]nyes pa ma yin te/_/blo chung rnams la phan phyir ro/_/de phyir blo gros thabs ldan la/_/rtsol sgrub yo byad gtsor ma gsungs/_/gal te byas na'ang 'gag pa med/_/ma byas na yang de ltar nges/_/de ltar blo gros thabs ldan na/_/mtshams med lnga yi sems can kun/_/
[\[281b.6\]]byang chub snying rje mtshon gyis bsad/_/dpag med dger 'gyur ma bsad na/_/kun gyis don du gnyer ba ni/_/gang gi sems kyi dbyings nyid kyi/_/gang gis bskal pa dpag med du/_/srid gsum dkrugs pas de rig min/_/'dir ni blo gros thabs ldan pas/_/bya 
[\[281b.7\]]med gyin dar rang rig pas/_/don chen rnal 'byor nyal mo btsun/_/ma bral lhun gyis grub pa yin/_/ji ltar mun pa dug dang rdzas/_/sman snang gser du gyur pa na/_/'gyur rtsi man ngag med pa'i mis/_/dka' ba'i las chen sna tshogs pa/_/sdug bsngal spyad kyang mi 
[\[282a\]]
[\[282a.1\]]'grub ste/_/su zhig man ngag ldan pa'i mis/_/tshegs med gyin da'i tshul gyis na/_/bsgyur bas sman snang gser 'gyur ltar/_/rnal 'byor chen po don 'grub pa/_/de nyid blo gros thabs dag dang /_/gang dang mi ldan pa dag gis/_/dka' ba spyad kyang 
[\[282a.2\]]'grub min te/_/sems kyi gsang 'di sus mthong ba/_/blo gros thabs dang ldan pa ste/_/'dod pa'i don mchog gang yin pa/_/de dag tshegs med gyin das 'grub/_/don rnams grub par gang byed pa/_/blo gros thabs kyis grub pa'i phyir/_/don rnams 'grub par 'gyur 
[\[282a.3\]]ba yi/_/bslab pa 'di dag rab tu gces/_/grogs po dag de dag ni tshegs chung la don che ba nyid du zhes bya'o/_/de skad ces smras pas/_dman pa rnams blo dang ldan gros kyis chod de thabs kyis zin par gyur to/_/sangs rgyas kun gyi dgongs pa 'dus pa'i mdo chen 
[\[282a.4\]]po las don nges par bsgrub pa zhes bya ba'i le'u ste bdun cu bzhi pa'o//_//de nas yang gsang ba pa'i bdag po des/_lang ka'i bdag po la sogs pa dman pa'i lus kyi sems dpa' rnams la shin tu rngom brjid tshul du bos te smras pa/_kye grogs po dag 
[\[282a.5\]]mdo gcig tu bsdus pa ni gang zhe na 'di lta ste/_'di skad bdag gis thos pa dus gcig na/_de bzhin gshegs pa thams cad kyi bcom ldan 'das ngo bo nyid dag par de bzhin gshegs pa thams cad gyur par 'dus nas/_de bzhin gshegs pa thams 
[\[282a.6\]]cad kyis dgongs pa gcig tu 'dus par bshad pa/_chos nyid rnam par dag pas na/_/chos kun rang bzhin rnam par dag_/de bzhin gshegs pa thams cad/_/thugs dam dbyig mchog rab nyid do/_/zhes bcom ldan 'das ngo bo nyid dag pa las de skad ces 'byung 
[\[282a.7\]]ba'o/_/de ltar na yang 'di lta ste/_/mi phyed rdo rje dam tshig ni/_/rdo rje de bzhin nyid las byung /_/chos nyid rdo rje dam tshig ni/_/grub na 'jig pa'i dus med do/_/grogs po dag bcom ldan 'das rnam par dag pa'i ngo bo nyid las de skad ces gsungs so/_/grogs po dag yang 
[\[282b\]]
[\[282b.1\]]'di lta ste/_rgyal ba kun gyi thugs dam ni/_/thams cad dam pa de nyid las/_/mi gzhan gzhan med yod ma yin/_/de las gang yang 'da' mi 'gyur/_/bcom ldan 'das rdzogs longs spyod pa ngo bo nyid dag pas de skad ces gsungs so/_/yang grogs po dag 'di 
[\[282b.2\]]lta ste/_dam pa rnams kyis gsungs pa'i tshig_/rdo rje go cha dam bcas pa/_/shin tu dam pa'i tha tshig 'di/_/gal te 'das na tshig par 'gyur/_/bcom ldan 'das gsang ba'i sku ngo bo nyid dag pas de skad ces gsungs so/_/yang grogs po dag 'di lta ste/_rgyal ba 
[\[282b.3\]]rnams kyi dam pa 'di/_/gsungs pas dam tshig mtha' yas kun/_/thams cad thams cad bsrungs pa ste/_/bsrung ba 'di ni rnyed par dka'o/_/bcom ldan 'das rgyun gyi 'byung ba ngo bo nyid dag pas de skad ces gsungs so/_/kye grogs po dag 'di lta ste/_zhe sdang 
[\[282b.4\]]ngo bo tha dad pa/_/byang chub sems su mnyam pas na/_/de bzhin nyid las gzhan pa yin/_/ma spangs ma dag rdo rje dam/_/bcom ldan 'das rdo rje sems dpa' ngo bo nyid dag pas de skad ces gsungs so/_/grogs po dag 'di lta ste/_'dod dang chags pa'i yul nyid ni/_/rang 
[\[282b.5\]]bzhin gang yin de bzhin nyid/_/longs spyod myong tshor rnam par dag_/spyod la ma chags rdo rje dam/_/bcom ldan 'das 'od mtha' yas ngo bo nyid dag pas de skad ces gsungs so/_/yang 'di lta ste/_thams cad de bzhin der mtshungs pas/_/khyad par bye brag dbyer med 
[\[282b.6\]]pa'i/_/rdo rje nam mkha' 'od gsal bas/_/rmongs pa'i mun nag rnam dag gsal/_/bcom ldan 'das snang mdzad ngo bo nyid dag pas 'di skad ces gsungs so/_/yang 'di lta ste/_rnam dag thug mtha' mu med pas/_/yangs dog tshig gi mtha' dang bral/_/kun bzang 
[\[282b.7\]]yangs pa'i lam du gcig_/bde chen klong yang rdo rje dam/_/bcom ldan 'das thams cad grub pas de skad ces gsungs so/_/yang 'di lta ste/_de bzhin nyid las med pas na/_/yin dang ma yin gnyis las 'das/_/bdag med rdo rje de bzhin nyid/_/nga med mi 'gyur 
[\[283a\]]
[\[283a.1\]]rdo rje dam/_/bcom ldan 'das yon tan kun gyi 'byung gnas ngo bo nyid dag pas de skad ces gsungs so/_/grogs po dag gzhan yang 'di lta ste/_yod mthong snang grags chos so cog_/tha dad sna tshogs mtha' yas kyang /_/rang bzhin ma bcos de 
[\[283a.2\]]bzhin nyid/_/ma bsgribs 'od gsal rnam dag zhing /_/bcom ldan 'das dri med sgra ngo bo nyid dag pas de skad ces gsungs so/_/de bzhin du 'di lta ste/_kun du bzang po'i ye shes 'di/_/sus kyang ma byas rang 'byung ste/_/thams cad 'byung ba'i rtsa bas na/_/rang las 
[\[283a.3\]]byung ba'i dkyil 'khor rdzogs/_/bcom ldan 'das dkon mchog sprin ngo bo nyid dag pas 'di skad ces gsungs so/_/gzhan yang dgongs pa rnam par bshad pa ni 'di lta ste/_ye nas ma bcos ji bzhin pa/_/chos so cog gi snying bo ste/_/med pa las byung sna tshogs snang /_/
[\[283a.4\]]snang med de bzhin dkyil 'khor rdzogs/_/bcom ldan 'das bkod pa'i 'byung gnas ngo bo nyid dag pas de skad ces gsungs so/_/gzhan yang 'di lta ste/_rang 'byung rig pa'i sems nyid kyis/_/ma bcos chos nyid dbyings kyi don/_/lhun grub thabs dang shes rab las/_/yang 
[\[283a.5\]]dag rang bzhin dkyil 'khor gsal/_/bcom ldan 'das seng ge sgra ngo bo nyid dag pas de skad ces gsungs so/_/gzhan yang bcom ldan 'das mdzes pa'i tog ngo bo nyid dag pas gsungs pa/_'jig rten 'jig rten 'das pa yi/_/bde dang mi bde rnam pa kun/_/de bzhin nyid du ro 
[\[283a.6\]]gcig pas/_/tshor ba bde sdug gang yang med/_/ces gsungs so/_/gzhan yang bcom ldan 'das mdzes pa'i rgyan ngo bo nyid dag pas 'di skad du/_de bzhin nyid du don bstan du/_/de bzhin nyid du kun gcig pas/_/gang gis gang la gang zhig bstan/_/nyid la nyid gleng kho 
[\[283a.7\]]nar zad/_/ces gsungs so/_/gzhan yang bcom ldan 'das rgyal po ngo bo nyid dag pas 'di skad du/_de bzhin nyid kyi dbyings nyid la/_/dus gsum dus bzhir mi rigs te/_/ye shes rig pa'i khyad par las/_/skad cig bskal pa de skad cig_/ces gsungs so/_/gzhan 
[\[283b\]]
[\[283b.1\]]yang bcom ldan 'das snying rje'i rgyal po ngo bo nyid dag pas 'di skad du/_'khor ba mya ngan 'das rtag pa/_/de bzhin nyid kyi dbyings nyid du/_/ye nas mya ngan 'das pas na/_/rang bzhin lhun grub tshogs gnyis rdzogs/_/zhes gsungs so/_/yang bcom ldan 'das ngo bo nyid dag 
[\[283b.2\]]pas 'di skad du/_chos so cog gi rang bzhin ni/_/ma skyes pa las thams cad skye/_/skyes pa nyid na skye ba med/_/rigs mchog rdo rje skye gnas dam/_/zhes gsungs so/_/yang bcom ldan 'das yongs su dgongs pa'i rgyal po ngo bo nyid dag pas 'di skad du/_de bzhin nyid 
[\[283b.3\]]du kun rig na/_/des khyab gar gnas sangs rgyas zhing /_/yon tan rin chen sprin bkod pa/_/dgod par bya ba ci yang med/_/ces gsungs so/_/yang bcom ldan 'das gser gyi 'od zer ngo bo nyid dag pas 'di skad du/_dpag tu med pa'i rgyal ba rnams/_/ji bzhin 
[\[283b.4\]]de bzhin nyid la bzhugs/_/de bzhin nyid dang thams cad kyang /_/gnyis med de bzhin de nyid do/_/zhes gsungs so/_/yang bcom ldan 'das 'od kyi dpal ngo bo nyid dag pas 'di skad du/_'khor ba dang ni mya ngan 'das/_/so sor snang ba ma yin te/_/ji bzhin de 
[\[283b.5\]]bzhin nyid des na/_/de la 'khor ba'i rang bzhin med/_/ces gsungs so/_/yang bcom ldan 'das zhi ba'i dbang po ngo bo nyid dag pas 'di bzhin du/_de bzhin nyid kyi de nyid ni/_/dpag cing gzhal bar mtha' yas pas/_/dpag med rgyal po'i pho brang yin/_/de nas 
[\[283b.6\]]kun bkod der gcig nas/_/zhes gsungs so/_/yang bcom ldan 'das sprin gyi dpal ngo bo nyid dag pas 'di skad du/_thams cad 'byung ba'i cho 'phrul yang /_/cir yang 'gyur ba'i ye shes te/_/gdos par gyur pa'i chos med pas/_/ji ltar dmigs pa bzhin 
[\[283b.7\]]du 'byung /_/zhes gsungs so/_/yang bcom ldan 'das yid 'ong dbyangs ngo bo nyid dag pas 'di skad du/_/'jig rten 'khor ba'i kha brgyud pas/_/ma rig ngo bo de bzhin nga /_/gzhi rtsa med pa'i skad cig ma/_/de nyid rig na bde chen gnas/_/zhes gsungs so/_/
[\[284a\]]
[\[284a.1\]]yang bcom ldan 'das me long 'od snang ngo bo nyid dag pas 'di skad du/_nyon mongs ye shes lngar rtog pa/_/ji bzhin de la gnyis ka sgrib/_/rtog dang mi rtog gnyis med de/_/rtog pa de nyid yang dag lam/_/zhes gsungs so/_/yang bcom ldan 'das zla 'od 
[\[284a.2\]]dpal ngo bo nyid dag pas 'di skad du/_theg pa dpag med bstan pa yang /_/ji ltar mos pa tha dad pa/_/khrid pa bya ba'i thabs su zad/_/rdo rje theg pa nyid las med/_/ces gsungs so/_/yang bcom ldan 'das nyi ma'i snying po dpal ngo bo nyid dag pas 'di skad du/_gang 
[\[284a.3\]]gis de mthong mthong ma thag_/mi shes chod pa'i dra ba chod/_/khyung dang seng ge ji bzhin du/_/mngal ltar lus kyi mngal gyis bsgribs/_/zhes gsungs so/_/yang bcom ldan 'das spos kyi rgyal po ngo bo nyid dag pas 'di skad du/_dbang sgyur thabs kyi ye shes 
[\[284a.4\]]kyis/_/sgyu ma'i chos la dbang thob pas/_/mun la snang 'byung ji bzhin du/_/thams cad dbang sgyur rang rig yin/_/zhes gsungs so/_/yang bcom ldan 'das sngon spro ba'i rgyal po ngo bo nyid dag pas 'di skad du/_rnam dag ye shes sgyu ma dang /_/log rtog mtshan ma'i 
[\[284a.5\]]sgyu ma gnyis/_/rang bzhin de nyid dag pas na/_/gnyis su shes pa nyid tshogs rdzogs/_/zhes gsungs so/_/yang bcom ldan 'das rin chen rgyal po ngo bo nyid dag pas 'di skad du/_bsam gyis mi khyab chos 'di rnams/_/de bzhin nyid du gcig pas na/_/gang gi 
[\[284a.6\]]de bzhin de shes pa/_/kun la dbang sgyur thob pa yin/_zhes gsungs so/_/yang bcom ldan 'das 'od zer dpal ngo bo nyid dag pas 'di skad du/_sangs rgyas rnams kyi dgongs pa 'di/_/shes nas de la gang gnas pa/_/rang rig nyid la dbang thob pa'i/_/de bzhin 
[\[284a.7\]]rig pa 'dzin pa nyid/_/ces gsungs so/_/yang bcom ldan 'das dka' thub rgyal po'i ngo bo nyid dag pas 'di skad du/_de nyid ji bzhin mngon gyur na/_/med la mi zad 'byung ba yi/_/che ba'i yon tan rgyun mi 'chad/_/cir snang kun 'byung rin chen gter/_/zhes gsungs 
[\[284b\]]
[\[284b.1\]]so/_/yang bcom ldan 'das gtsug tor snying po ngo bo nyid dag pas 'di skad du/_ji bzhin ma bcos de nyid la/_/de bzhin pa yi blo gnas pa/_/de bzhin de nyid ma yin pa'i/_/sgrub dang bsgrub pa ga la yod/_/ces gsungs so/_/yang bcom ldan 'das nges par 
[\[284b.2\]]gshegs pa'i ngo bo nyid dag pas 'di skad du/_mkha' la glo bur sprin 'thibs ltar/_/de bzhin glo bur rtog pas bsgribs/_/mkha' dag nang du sprin sangs ltar/_/rnam rtog sangs pas ngang gis sangs/_/zhes gsungs so/_/yang bcom ldan 'das nges par gsungs 
[\[284b.3\]]pa'i ngo bo nyid dag pas 'di skad du/_ji snyed dag pa'i gsung brjod kyang /_/rdo rje gsung la spros pa med/_/spros med gsung nyid kun gsal khyab/_/ma gsungs pa nyid rgya cher bshad/_/ces gsungs so/_/yang bcom ldan 'das ngo bo nyid dag pas 'di skad du/_thams 
[\[284b.4\]]cad yul la 'jug pa yi/_/thogs med ma chags de bzhin blos/_/ji snyed ji bzhin nyid du bsgyur/_/zad med gter ldan rin chen 'byung /_/zhes gsungs so/_/yang bcom ldan 'das me tog dbang po dbyangs ngo bo nyid dag pas 'di skad du/_ji bzhin nyid la bzhugs pas 
[\[284b.5\]]na/_/'di zhes tshig tu ma gsungs kyang /_/khyab pas gcig pa'i byin brlabs kyis/_/ji ltar 'dod pa so sor mjal/_/zhes gsungs so/_/yang bcom ldan 'das grags pa'i dpal ngo bo nyid dag pas 'di skad du/_sangs rgyas sems can la sogs pa/_/thams cad ma 
[\[284b.6\]]lus lus pa med/_/rang rig ma rig rtog pa nyid/_/kun kyang rang byung ye shes nyid/_/ces gsungs so/_/yang bcom ldan 'das sprul pa'i rgyal po ngo bo nyid dag pas 'di skad du/_yi ge phyag rgya ye shes kyang /_/tshig las 'byung ba'i gzhi yin te/_/de nyid dag pas 
[\[284b.7\]]thams cad dag_/gsung la gsung nyid mi gnas pa'o/_/zhes gsungs so/_/yang bcom ldan 'das sgra dbyangs mi zad pa nyid dag pas 'di skad du/_de bzhin nyid kyang rang bzhin du/_/lnga phung nyon mongs rnam par dag_/rnam rtog rdul bral skye 'gag med/_/thams cad 
[\[285a\]]
[\[285a.1\]]ngo bo nyid du bcom/_/zhes gsungs so/_/yang bcom ldan 'das sman gyi rgyal po ngo bo nyid dag pas 'di skad du/_dpag med 'jig rten rdul snyed na/_/'gro ba rdul phran bsam yas la/_/khyad par de bzhin nyid snang bas/_/til 'bru mar gyis khyab 
[\[285a.2\]]ltar gnas/_/zhes gsungs so/_/yang bcom ldan 'das gser gyi 'od 'phro ngo bo nyid dag pas 'di skad du/_rdul phran gcig tsam gang zag la/_/dgongs te mdun du gsung brjod pa/_/dpag med mtha' yas rdul snyed tsam/_/de snyed kun du thos par grol/_/zhes 
[\[285a.3\]]gsungs so/_/yang bcom ldan 'das bkod pa'i rgyal po ngo bo nyid dag pas 'di skad du/_gsung gcig mi zad mtha' yas gsung /_/mtha' dang dbus med kun du khyab/_/khyab dang khyab med rdo rje gsung /_/sna tshogs dngos med de bzhin nyid/_/ces gsungs so/_/yang bcom ldan 'das 
[\[285a.4\]]gser gyi gsung ngo bo nyid dag pas 'di skad du/_gang yang ma bcos de nyid la/_/phyogs dang snga phyi dus med de/_/thams cad de bzhin nyid kyi dbyings/_/de nyid rang rig rang nyid do/_/zhes gsungs so/_/yang bcom ldan 'das dpal gyi rgyal po ngo bo nyid dag pas 'di 
[\[285a.5\]]skad du/_de nyid de snyed rang bzhin te/_/de snyed de nyid yin pa la/_/byis pa rnams kyis gnyis su bzung /_/de la gnyis su dbye byar med/_/ces gsungs so/_/yang bcom ldan 'das snang ba brtsegs pa'i dpal ngo bo nyid dag pas 'di skad du/_stong nyid nam mkha'i 
[\[285a.6\]]rang bzhin du/_/mi mthun pa dang gnyen po gnyis/_/ye nas dbyer med gcig pas na/_/gnod pas 'jigs pa ga la yod/_/ces gsungs so/_/yang bcom ldan 'das ngo bo nyid dag pa'i dpal ngo bo nyid dag pas 'di skad du/_mi 'gyur nam mkha'i rang bzhin te/_/
[\[285a.7\]]dag pa dag la dag pa nyid/_/rtog pa dag la rtog par snang /_/cis 'dul der snang ci yang med/_/ces gsungs so/_/yang bcom ldan 'das dga' mchog dpal ngo bo nyid dag pas 'di skad du/_rang bzhin rang gis ma bcos pa/_yang gis 'od gsal de bzhin nyid/_/
[\[285b\]]
[\[285b.1\]]kun gyi snying po de nyid pas/_/cis kyang ma bsgribs nam mkha' che/_/zhes gsungs so/_/yang bcom ldan 'das gzi brjid dpal ngo bo nyid dag pas 'di skad du/_ji bzhin pa nyid sa mchog ste/_/de rig ye shes bla ma yis/_/ye nas de bzhin nyid la gnas/_/da 
[\[285b.2\]]gdod bgrod du ga la yod/_/ces gsungs so/_/yang bcom ldan 'das sangs rgyas kun gyi dge ba'i bshes gnyen ngo bo nyid dag pas 'di skad du/_stong pa nyid kyi snying po la/_/sna tshogs snang ba'i 'khor gyis bskor/_/sus kyang ma byas rang 'byung ba/_/ji bzhin 
[\[285b.3\]]pa yi dkyil 'khor nyid/_/ces gsang ba'i tshig tu'o/_/yang bcom ldan 'das ngan song thams cad sbyong ba'i ngo bo nyid dag pa gsang bas 'di skad du/_zad med ye shes dngos grub ni/_/de bzhin nyid du dngos grub pas/_/zad pa med cing 'phel ba med/_/da 
[\[285b.4\]]gdod bsgrub tu ga la yod/_/ces gsang ba'i tshig tu'o/_/yang bcom ldan 'das 'jig rten kun gyi ngo bo nyid dag pas 'di skad du/_chos kun rang bzhin med pa nyid/_/mya ngan 'das zhes de la bya/_/stong nyid rang bzhin rnam dag la/_/de nyid mi gnas byang chub sems/_/
[\[285b.5\]]zhes gsang ba'i tshig tu'o/_/yang bcom ldan 'das rnam par rgyal ba nyid dag pas 'di skad du/_rnam rtog chu bo'i rka mgo ste/_/stong nyid zhing du ma bsgyur na/_/'khor ba'i rgya mtsho g.yeng 'gyur ba/_/de mi shes la de ltar snang /_/zhes gsang ba'i tshig tu'o/_/yang 
[\[285b.6\]]bcom ldan 'das me tog bkod pa'i rgyal po ngo bo nyid dag pas 'di skad du/_ji bzhin pa yi de bzhin nyid/_/thams cad 'byung ba'i ma yin pas/_/kun bzang shes rab pha rol phyin/_/sems can sangs rgyas kun gyi gnas/_/zhes gsang ba'i tshig tu'o/_/yang bcom 
[\[285b.7\]]ldan 'das thams cad snang ba ngo bo nyid dag pas 'di skad du/_stug po bkod pa'i sangs rgyas dang /_/sems can rnam pa thams cad dag_/dngos po brtan g.yo la sogs pa/_/de nyid las byung dngos med sku/_/zhes gsang ba'i tshig tu'o/_/yang bcom ldan 'das yid dang ngo bo 
[\[286a\]]
[\[286a.1\]]nyid dag pas 'di skad du/_rang 'byung ye shes rtsa ba ni/_/byang chub sems nyid yin pas na/_/de yi rtsa ba snying rje ste/_/pha rol phyin par thabs kyis so/_/zhes gsang ba'i tshig tu'o/_/yang bcom ldan 'das seng ge 'bum gzugs ngo bo nyid dag 
[\[286a.2\]]pas 'di skad du/_ji snyed ji bzhin nyid kyi don/_/yi ge ming tshogs sgra mtshon pa/_/ming tshogs sgra la ma brten par/_/nyam drod blo yis rig pa med/_/ces gsang ba'i tshig tu'o/_/yang bcom ldan 'das thub pa'i dbang po ngo bo nyid dag pas 'di skad du/_chos kun 
[\[286a.3\]]chos kyi rang bzhin ni/_/de bzhin nyid las mi gzhan pas/_/de nyid byang chub lam nyid des/_/lam de stug po bkod pa'i gnas/_/zhes gsang ba'i tshig tu'o/_/kye grogs po dag gzhan yang de dag la sogs pa/_rdo rje sems dpa'i sprul pa'i sgron ma bye bas ya 
[\[286a.4\]]snyed ngo bo nyid dag pa dang /_chos kyi pho brang na bzhugs pa mtha' thug pa med pa'i ngo bo nyid dag pas gsang ba'i tshig 'di skad du/_la la ni 'di ltar/_rtog med rang rig skad cig ma/_/sems can sangs rgyas gnyis kyi dbyings/_/rig dang ma rig gnyis kho na/_/
[\[286a.5\]]dag dang ma dag gnyis su snang /_/zhes gsang ba dam par bsngags so/_/la la ni 'di skad du/_de nyid smra brjod med pa las/_/de mtshon phyir na tha dad brjod/_/gang brjod pa nyid de bzhin nyid/_/de nyid spros med rdo rje don/_/zhes gsang ba dam par bsngags so/_/la 
[\[286a.6\]]la ni 'di skad du/_de nyid cir yang mi snang na/_/glo bur rnam rtog tha dad pa'i/_/rnam rtog de nyid snang bar zad/_/snang ba nyid na snang ba med/_/ces gsang ba dam par bsngags so/_/la la ni 'di skad du/_ji bzhin pa yi de kho na/_/sangs rgyas kyis kyang byar med na/_/gang gis 
[\[286a.7\]]bcos te su yis byas/_/byas pa po zhig ga la yod/_/ces gsang ba dam par bsngags so/_/la la ni 'di skad du/_ye shes can gyi spyod yul ni/_/de bzhin de nyid yin pas na/_/de khyab gang gi chos rnams kun/_/rang bzhin dag pas bsgribs pa med/_/ces gsang ba dam 
[\[286b\]]
[\[286b.1\]]par bsngags so/_/la la ni 'di skad du/_de nyid mtshan nyid med pa las/_/mtshan nyid sna tshogs par snang bas/_/kun 'byung dbyings kyi rang bzhin pas/_/med la zad mi shes par mdzod/_/ces gsang ba dam par bsngags so/_/la la ni 'di skad du/_sna tshogs 
[\[286b.2\]]theg pa'i lta ba dang /_/sdom pa srung ba'i bya ba kun/_/spyad par bya ba ma yin yang /_/kun kyang ma 'dres yongs su rdzogs/_/zhes gsang ba dam par bsngags so/_/la la ni 'di skad du/_de la phyogs dang dus med par/_/gang gis phyogs dang dus brtags pa'i/_/de nyid de 
[\[286b.3\]]la rnam par snang /_/sangs rgyas kyis ni de mi mkhyen/_/zhes gsang ba dam par bsngags so/_/la la ni 'di skad du/_bsam gyis mi khyab kun shes nas/_/bsam du med par de bzhag na/_/dpag tu med pa'i yon tan 'byung /_/rnam pa thams cad mkhyen pa yin/_/
[\[286b.4\]]zhes gsang ba dam par bsngags so/_/la la ni 'di skad du/_bsam gyis mi khyab mi shes par/_/bsam med ngang du gang 'jog pa/_/byis pa de ni blun pa ste/_/mun pa'i skye mched nyid du 'gyur/_/zhes kun nas brtse ba dam par bsngags so/_/la la ni 'di skad du/_
[\[286b.5\]]bsam med bsam gyis mi khyab chos/_/lhag par mthong nas zhi gnas pa/_/rnam rtog spong len gang byed pa/_/de dag sgrib pa mu mtha' yas/_/zhes bshes gnyen dam pa nyid du gdams so/_/la la ni 'di skad du/_sna tshogs so so kun rig kyang /_/kun grol 
[\[286b.6\]]rnam dag lam med na/_/dam pa nyid las shin tu gol/_/nam yang nges pa rnyed pa min/_/zhes bka' dam par gdams so/_/la la ni 'di skad du/_/sna tshogs rim gyis 'jug pa dang /_/bsam spyod blo yi nang du 'gyur/_/bsam med yongs su rdzogs pa'i don/_/
[\[286b.7\]]rim gyis pa yi dug chen yin/_/zhes khyad par dam par gdams so/_/la la ni 'di skad du/_sna tshogs so sor ma rig par/_/de bzhin nyid du nges mi rnyed/_/de nyid nges pa ma rnyed na/_/sna tshogs smra ba rung ma yin/_/zhes nan tan dam par gdams so/_/la la ni 'di skad 
[\[287a\]]
[\[287a.1\]]du/_mkha' la 'ja' snang ji bzhin du/_/bsam yas bsam snang de bzhin no/_/gcig tu nges pa med pa'i gsung /_/ji ltar 'byung ba de ltar yin/_/zhes dpag dka' ba dam par gsungs so/_/la la ni 'di skad du/_kun gyi rtsa ba 'dir bshad 
[\[287a.2\]]pas/_/'di don gang rig thos pa'i mchog_/thams cad 'di las 'byung bas na/_/'di shes kun shes shes rab mchog_/ces shes rab mchog dam par bsngags so/_/la la ni 'di skad du/_gsang ba'i nang na gsang chen 'di/_/nyid kyis nyid kyang mi mthong 
[\[287a.3\]]bar/_/gzhan gyis mthong bar ga la 'gyur/_/de nyid dam pa rnams kyis bsngags/_/zhes gsang ba dam par bsngags so/_/la la ni 'di skad du/_chos rnams kun gyi snying po 'di/_/gser dang mkha' bzhin mi 'gyur bas/_/mi nub stong bral med pa'i phyir/_/chos 
[\[287a.4\]]kyi dam pa don po mchog_/ces dam pa chen por bsngags so/_/la la ni 'di skad du/_thog ma med nas bsags pa yi/_/rnam rtog sprin phung dpag med pa/_/stong nyid cig car rig pa yis/_/de bzhin nyid du rnam par sgrol/_/zhes gsang ba dam par bsngags so/_/la la ni 
[\[287a.5\]]'di skad du/_ji snyed bsam gyis mi khyab pa'i/_/chos kun stong par rig nges na/_/sangs rgyas kun dang mnyam sbyor bas/_/rnal 'byor chen po'i bsam gtan yin/_/zhes rnal 'byor dam par gdams so/_/la la ni 'di skad du/_'khor ba ji srid yod par du/_/
[\[287a.6\]]bstan pa'i snying po nyi ma shar/_/rang bzhin chos nyid 'khor lo 'di/_/mi nub rgyun mi 'chad par bskor/_/zhes gsang ba dam pa'i theg par bsngags so/_/la la ni 'di skad du/_mi 'gyur mi 'jig rdo rje don/_/sna tshogs kun 'byung rin po che/_/ma chags rnam dag 
[\[287a.7\]]pad+mo nyid/_/thams cad lhun grub mdzad pa che/_/ma nor ma bcos de bzhin nyid/_/ces yang nges pa dam par bstan to/_/la la ni 'di skad du/_stong nyid gzugs med chos kyi sku/_/smon med yid las 'das pa'i gsung /_/mtshan med rtog las 'das pa'i thugs/_/
[\[287b\]]
[\[287b.1\]]rtog med re skong yon tan mdzod/_/thabs kyi gar thabs phrin las mdzod/_/ces cho 'phrul sna tshogs 'byung bar bsngags so/_/la la ni 'di skad du/_mi rtog chos kyi me long gsal/_/gnyis su med pas thams cad mnyam/_/sna tshogs mtshan nyid ma 'dres mkhyen/_/
[\[287b.2\]]nan tan chen po khyab grub mdzad/_/ye nyid kun gyi rang bzhin mkhyen/_/zhes ye shes rgyun du 'char bar bsngags so/_/la la ni 'di skad du/_snang stong go 'byed kun khyab mkha'/_/theg dbyings la ni kun gnas sa/_/zhi gnas rnam dag chu chen po/_/lhag mthong ye 
[\[287b.3\]]shes 'od 'bar me/_/shes bya thogs med 'thor ba'i rlung /_/zhes thams cad 'byung bar bsngags so/_/la la ni 'di skad du/_ma 'dres yongs rdzogs gsal stong gzugs/_/khyab gsal rang bzhin 'gro ba'i sgra/_/dang bas sim byed chos kyi dri/_/don bcu nyams 
[\[287b.4\]]su myong ba'i ro/_/bde mchog don la reg pa nyid/_/ces yon tan dam par bsngags so/_/la la ni 'di skad du/_ci yang mi sems gti mug la/_/dngos po kun bcom zhe sdang nyid/_/ye 'byam nga rgyal bdag nyid che/_/bde chen rang bzhin rjes chags pa/_/gang 
[\[287b.5\]]du ma 'gyur gzhan phrag dog_/ces blang dor med par bsngags so/_/la la ni 'di skad du/_kun gyi rang bzhin gcig shes pas/_/de nyid dbang du thams cad 'dus/_/kun la dbang sgyur thos pas na/_/ye dbang chen po rdzogs pa'o/_/zhes dbang dam par 
[\[287b.6\]]bsngags so/_/la la ni 'di skad du/_thams cad kun 'dus rig pa'i mdo/_/kun la khyab gnas brtag dka' ba/_/zab mo sangs rgyas spyod yul yin/_/rdo rje kun bkod rnal 'byor lung /_/zhes bka' dam par bsngags so/_/la la ni 'di skad du/_de nyid 
[\[287b.7\]]der ni kun gcig pas/_/bdag dang gzhan du snang ba med/_/stong nyid rnam dag nam mkha' la/_/gtsang smer dbye ba rdul yang med/_/ces bdud rtsi dam par bsngags so/_/la la ni 'di skad du/_byang chub snying po dam pa la/_/rnam rtog rdul gyis ga la 
[\[288a\]]
[\[288a.1\]]'go/_/de nyid chen por 'ub chung bas/_/cis kyang mi bskyod nyam mi nga /_/zhes re dogs med par bsngags so/_/la la ni 'di skad du/_rnam rtog mtshan ma'i ri bo 'di/_/seng ge'i khog pa rang zhig ltar/_/stong nyid rang nyid ma zhig na/_/gzhan gyis 
[\[288a.2\]]'jig par ga la 'gyur/_/zhes rang bzhin dam par bsngags so/_/la la ni 'di skad du/_bde chen rnam dag rtog byed pas/_/legs nyes gnyis ka rnam par rtog_/bde chen nges pa'i rlung zhugs na/_/gang 'dir rnam par rtog pa med/_/ces yongs su rtog pa las 
[\[288a.3\]]'das par bsngags so/_/la la ni 'di skad du/_de nyid phyin ci ma log par/_/bsrung bya mi rtog mi gnas pa/_/le lo g.yeng ba'i dgra bsrung ste/_/de bzhin de las 'da' mi bya/_/zhes dam tshig dam par bsngags so/_/la la ni 'di skad du/_dpag tu med pa'i 'jig rten 
[\[288a.4\]]du/_/sgron ma bsam gyis mi khyab pas/_/ji snyed pa yi chos bstan pa/_/mtha' yas don ni gcig tu 'dus/_/zhes par bsngags so/_/la la ni 'di skad du/_de nyid de las ma nyams na/_/dran bsam sgyu ma med pa yi/_/tshul khrims ting 'dzin shes rab nyid/_/bslab 
[\[288a.5\]]pa rnam gsum yongs su rdzogs/_/zhes bslab pa dam par bsngags so/_/la la ni 'di skad du/_de nyid las mtha' zhi gnas dang /_/lhag pa'i don mthong 'dres pa yi/_/sde gsum nges par rdzogs pa na/_'bum phrag mtha' yas brjod mi lang /_/zhes bkri drang 
[\[288a.6\]]brgyud pa dam par bsngags so/_/la la ni 'di skad du/_tshig la dbang bas tshig bsgyur na/_/tshig mtha' yas pas bsdus na 'dus/_/tshig gcig rnam par spros gyur na/_/brjod pas de ni zad mi 'gyur/_/zhes gsung mi zad pa dam par bsngags so/_/la la ni 'di skad 
[\[288a.7\]]du/_smra brjod tshig la gang dag pas/_/gang gis dgongs pa dpog mi nus/_/tshig tshogs rgya mtsho thos pa min/_/tshig gcig thos pa thos pa'i mchog_/ces thos pa rgya mtsho'i dam par bsngags so/_/la la ni 'di skad du/_khyab dang mi gnas rnam mi rtog_/ma bral mi g.yo 
[\[288b\]]
[\[288b.1\]]ma chags pa/_/de nyid las ni gzhan med de/_/pha rol phyin pa de kho na/_/zhes mthar son pa dam par bsngags so/_/la la ni 'di skad du/_'don brjod 'dri klog don byed pa/_/dmus long dmu rgod rgyug pa 'dra/_/dbyings kyis dbyings la bris pa'i don/_/gang rig 'don brjod 
[\[288b.2\]]'dri klog mchog_/ces spyod pa dam par bsngags so/_/la la ni 'di skad du/_mtshan mar byas dang snang ba'i mchog_/ma 'dres yongs su rdzogs pa yi/_/mkha' dang 'ja' ltar rnam rig pa/_/bsngo ba bla med byang chub nyid/_/ces bsngo ba dam par bsngags so/_/la la ni 'di 
[\[288b.3\]]skad du/_chos gang sems kyi de nyid la/_/gnyis dang mtha' ru gang lta ba/_/ma rig 'khrul pas phyin ci log_/theg chen gsang sngags lam las log_/ces gdams ngag dam par gsungs so/_/la la ni 'di skad du/_rgyu rkyen rten 'brel rim gyis pa/_/blo chung rmongs pas 
[\[288b.4\]]khrid pa'i thabs/_/ma bcos de bzhin nyid 'di la/_/rten 'brel rgyu 'bras rim gyis med/_/ces nges par dam par bsngags so/_/la la ni 'di skad du/_ma bcos de bzhin nyid 'di la/_/yid bzhin cir yang 'byung ba yi/_/cho 'phrul 'byung bas sems can rnams/_/ji ltar 
[\[288b.5\]]'dul ba mthong thos snang /_/zhes thams cad rgyu med pa la bsngags so/_/la la ni 'di skad du/_zab mo sangs rgyas spyod yul ba/_/gsang ba'i dbyings na gnas pa yi/_/thams cad gsang ba'i snying po nyid/_/mthong bas 'gro don rgya mtshor rdzogs/_zhes thams cad lhun 
[\[288b.6\]]gyis grub par bsngags so/_/la la ni 'di skad du/_dngos po med pa'i ngo bo nyid/_/de mthong ngo bo nyid mi dmigs/_/dran med bya dang byed med pa/_/gnas gsum mnyam nyid rjes su dran/_/zhes ting nge 'dzin dam par bsngags so/_/la la ni 'di skad du/_gnas gsum 
[\[288b.7\]]dmigs pa'i 'du shes med/_/ming med tshig gi lam dang bral/_/bla med 'dus ma byas pa yi/_/mchod pa yang dag mchog tu bshad/_/ces mchod pa dam par bsngags so/_/la la ni 'di skad du/_bskal pa bye ba dpag med du/_/log cing zhen pa'i mun pa gsum/_/
[\[289a\]]
[\[289a.1\]]de nyid tshul bzhin skad cig ma/_/kun gsal gcig gis yongs su sangs/_/zhes gsang ba dam par bsngags so/_/la la ni 'di skad du/_mun pas 'thibs pa de dag gis/_/mi g.yo mi rtog de nyid blta/_/de mthong mun pa rnam dag sangs/_/'gyod 
[\[289a.2\]]sangs kun gyi mchog tu bshad/_/ces tshangs pa dam par bsngags so/_/la la ni 'di skad du/_/mi mthun gnyen po mi dmigs pa/_/stong pa nyid kyi chos nyid la/_/gnas pa gang yin de dag gis/_/gnyen po bstan du ci yang med/_/ces la gcad pa dam par bsngags 
[\[289a.3\]]so/_/la la ni 'di skad du/_thams cad rang bzhin ma bcos pa/_/ji bzhin pa yi de bzhin du/_/rang rig bla na med pa yi/_/byang chub mchog tu sems bskyed pa'o/_/zhes sems bskyed pa rnam par bsngags so/_/la la ni 'di skad du/_ci yang mi sems mi g.yo zhing /_/
[\[289a.4\]]mi rtog rnam par mi g.yeng ba/_/kun la khyab par bdal ba'i dbyings/_/kun shong bya med theg chen mchog_/ces theg pa chen po'i gsang ba dam par bsngags so/_/la la ni 'di skad du/_theg chen gsang ba'i snying po 'di/_/dbu mar mi dmigs mtha' las 'das/_/gang 
[\[289a.5\]]'dir dbu mar 'dod pa dag_/mtha' las 'das par ga la 'gyur/_zhes dbus mthar mi dmigs par bsngags so/_/la la ni 'di skad du/_chos kun mi mthong chos nyid kyang /_/mi mthong sems can sems mi mthong /_/sangs rgyas mi mthong gang mthong ba/_/de 
[\[289a.6\]]yi don dam yang dag mthong /_/zhes mthong ba yongs su bsngags so/_/la la ni 'di skad du/_ye nas ma bcos ji bzhin pa/_/mi skye mi 'gag rnam kun mkhyen/_/sus kyang ma byas rang byung ba/_/rnam par rtog pa'i glo bur yin/_/zhes ma bslad par dam 
[\[289a.7\]]par bsngags so/_/la la ni 'di skad du/_de nyid de dang gang ldan pa/_/dman pa'i lus la sangs rgyas yin/_/de la ma gtogs gang zhig na/_/sangs rgyas bya ba ga la yod/_/ces ye nas sangs rgyas par bsngags so/_/la la ni 'di skad du/_brtan g.yo dkyil 
[\[289b\]]
[\[289b.1\]]'khor phyag rgya rdzogs/_/rtog 'dzin sgra mtha' ting 'dzin bsngags/_/med rgyu rtags chags mtshon pa'i tshig_/bsgrub 'grub bltas snang 'bras bu'o/_/zhes gsang sngags dam pa'i tshig go/_/grogs po dag de ltar ni de bzhin gshegs pa thams cad kyi dgongs pa dam 
[\[289b.2\]]pa de kho na nyid las 'di skad du/_thams cad thams cad ji snyed pa/_/tshig gi tha snyad tsam dag las/_/'di la bya ba ci yang med/_/rang bzhin de nyid ye sangs rgyas/_/a ho zhes de bzhin gshegs pa thams cad las 'das te bde ba chen po lhun dang bar gyur 
[\[289b.3\]]to/_/de nas gsang ba'i bdag po nyid kyis tshigs su bcad de smras pa/_dper na kun du rgyu ba'i mi/_/'dod pa'i yul du gang 'gro ba/_/yul gyi rnam pa mtha' yas kyang /_/bgrod yul lam gnas gcig las med/_/de bzhin bsam gyis mi khyab pa'i/_/rnam 
[\[289b.4\]]grangs chos sgo ji snyed kyang /_/bkrid pas drang ba'i tshig yin te/_/bsam pa'i yul ni gcig pa'o/_/don rnams gcig tu bsdus pa yi/_/bslab par bya ba dam pa ste/_/nges par gcig las med pa'i phyir/_/kun 'dus dam pa'i bslab par gces/_/dam 
[\[289b.5\]]pa 'dir 'dus kun shes na/_/de yi ye shes mtha' yas te/_/rnam pa thams cad mkhyen nyid pas/_/mdo don gcig tu bsdus par gsungs/_/grogs po dag de dag ni de bzhin gshegs pa thams cad dgongs pa de kho na nyid gcig tu 'dus par 
[\[289b.6\]]de bzhin gshegs pa thams cad 'dus nas bshad pa ste/_thams cad kyi mdo de kho na nyid du 'dus par shes par bya'o/_/de skad ces smras pas/_dman pa rnams gcig tu nges pa dam pa rnyed par gyur to/_/de nas gsang ba pa'i bdag po nyid la dman pa 
[\[289b.7\]]rnams yi rangs te/_mngon par bstod pa/_e ma ho skyes chen gsang ba'i bdag_/rtsal chen smra ba seng ge'i sgra/_/de bzhin gshegs pa kun gyi thugs/_/sangs rgyas kun sngon ye nas byung /_/khyod ni sangs rgyas kun gyi mes/_/che mchog rje btsun 
[\[290a\]]
[\[290a.1\]]dam pa'i sku/_/bde gshegs kun gyi bshes gnyen mchog_/sems dpa' sangs rgyas kun gyi dngos/_/kun gyi 'byung gnas me long gsal/_/phyogs kun gsal 'grel nges pa'i mdo/_/theg chen rmad grags ngo mtshar che/_/gsang 
[\[290a.2\]]chen byung tshul ngo mtshar che/_/a ho zhes nges pa dam par mngon par bstod/_/de nas cang mi dmigs par gyur te/_gang du nges par bgros pa'i gsang ba dam pa dag lha dang mi'i 'jig rten du rgya cher grags shing yongs su grags par gyur to/_/sangs 
[\[290a.3\]]rgyas kun gyi dgongs 'dus pa'i mdo chen po las sangs rgyas kun gyi dgongs pa 'dus pa'i le'u zhes bya ste bdun cu lnga pa'o//_//theg pa chen po nges par 'byung ba'i tshul las gang gi dgongs pa rnam par bgros pa na yang byung ba'i gtam rgyud brjod 
[\[290a.4\]]pa'i chos kyi phyag rgya'i ye shes rnam par bgros pa ste/_byung tshul bstan pa'i bcu gnyis pa'i tha ma'o//_//sangs rgyas kun gyi dgongs pa 'dus pa'i mdo theg pa chen po mngon par rtogs pa chos thams cad kyi me long /_bka' thams cad kyi 
[\[290a.5\]]'grel pa/_de bzhin gshegs pa kun gyi dgongs pa dam pa gsang ba/_bcom ldan 'das gsang ba'i bdag po phyag na rdo rjes drag shul can gyi ri ma la ya'i rtser lang ka'i bdag po la sogs pa dman pa'i lus kyi sems dpa' rnams la rgya cher yongs su 
[\[290a.6\]]bgros pa/_rgya gar gyi mkhan po d+harma bo d+hi dang /_ring lugs chen po dA na rak+Shi ta dang /_zhu chen gyi lo tsA ba che btsan skyes kyis bru sha'i yi ge las bru sha'i yul gyi khrom du bsgyur cing gtan la phab pa//_//bka' 'di la dbu zhabs su byung tshul bcu 
[\[290a.7\]]gnyis pa/_le'u bdun cu rtsa lnga pa/_bam po bcu dang /_sha lo ka nyis brgya lnga bcu rtsa gnyis so//_//ye d+harmA he tu pra b+ha bA he tun te ShAn ta thA ga to h+ya ba dad/_te ShAny+tsa yo ni ro d+ha e waM bA dI ma hA shra ma NaH//_//
[\[290b\]]
[\[290b.1\]{D830}]@##/_/rgya gar skad du/_sarba ta thA ga tagu h+ya ma hA gup+ta ko Sha ak+Sha ya ni d+hi dI pa ma hA pra ta sA d+ha na tan+t+ra dz+nyA nA sh+tsar+ya d+yu ti tsakra na ma ma hA yA na sU tra/_bod skad du/_de bzhin gshegs pa thams cad kyi gsang ba/_gsang ba'i mdzod chen po mi zad pa 
[\[290b.2\]]gter gyi sgron ma/_brtul zhugs chen po bsgrub pa'i rgyud/_ye shes rngam pa glog gi 'khor lo zhes bya ba theg pa chen po'i mdo/_/bcom ldan 'das dpal ye shes rngam pa'i rgyal po la phyag 'tshal lo/_/'di skad bdag gis thos pa dus gcig na/_bcom ldan 
[\[290b.3\]]'das gsang ba mchog gi bdag po dpal kun du bzang po chen po ye shes rngam pa'i rgyal po zhes bya ba phyogs bcu dang dus bzhes bsdus pa'i bde bar gshegs pa rnal 'byor gyi dbang phyug chen po rnams kyi sku gsung thugs rdo rje mi phyed pa'i bdag nyid chen po/_gsang 
[\[290b.4\]]ba mchog gi dgyes pa na/_lhun gyis grub pa'i longs spyod chen po/_chos ma lus mi lus lus pa med pa thams cad kyi rang bzhin chen po/_ngo mtshar rmad du byung ba'i cho 'phrul chen po'i bdag nyid de 'og min gyi gnas mtha' dang dbus brjod du med pa na rang bzhin 
[\[290b.5\]]lhun gyis grub pa'i gsang ba mchog gi dkyil 'khor gsang ba yum gyi mkha' rnam par dag pa'i gzhal yas khang na gcig dang du ma dang bral ba'i phyir rgya phyogs bcur yongs su ma chad pa/_chos thams cad gnyis su med pa'i dbyings su thim pa'i 'od zer gsal 
[\[290b.6\]]ba/_spros pa med pa'i tshul gyis pho brang gi snying po zlum por gyur pa/_dbyings dang ye shes rgyu dang 'bras bur ldan pa'i 'khor lo rtsibs dang ldan pa/_thams cad mkhyen pa'i ye shes rang snang ba'i thabs las byung ba'i mu khyud kyis bskor ba/_bsod nams dang ye shes 
[\[290b.7\]]kyi tshogs thugs rje rgyas pa'i phyir gru bzhir gsal ba/_rnam par thar pa'i sgo nas 'jug pa'i sgo bzhi na rnam par thar pa brgyad kyi lam stegs su shar ba/_phyi dang nang med par lhun gyis grub pa'i gzhal yas khang de na nyi ma dang zla ba rangs pa dang phyed kyis 'od gsal 
[\[291a\]]
[\[291a.1\]]bar snang ba dang /_che ba'i yon tan rnam pa sna tshogs pa'i dril bu dang mu tig gi chun mdzes 'phyang ba dang /_shar bu'i rgyan dang /_bla re dang /_gdugs dang /_rgyal mtshan la sogs pa'i rgyan gyi khyad par dang /_mnyam pa nyid kyi ta la'i ljon shing 
[\[291a.2\]]dang /_re ba skong ba'i dpag bsam gyi shing dang /_yid bzhin gyi nor bu rin po che'i rgyal mtshan dang /_'jig rten pa'i lha dang /_lha'i bu mo rnam pa sna tshogs pa'i rol mo dang glu dbyangs kyi tshigs su bcad pas brgyan pa'i gnas khyad par rgyu rin po che sna tshogs las 
[\[291a.3\]]grub pa'i gnas de nyid na thabs dang shes rab rang bzhin gyis 'od gsal ba'i nyi zla dang ma chags ma gos pa'i pad+ma dang mi zad pa'i rin po che 'bar ba'i gdan khri dang gzims cha dang snam rten du ldan par gnas so/_/gzhan yang khrag 'thung gi tshogs 'dus pa'i gnas su 
[\[291a.4\]]yang 'gyur te/_dur khrod kyi rgyan gyi khyad par gyi bye brag zhing gi gdan dang sbrul nag gi chun 'phyang dang thod pa rnam gsum gyi mtshan ma dang /_rlung nag gi phung po spungs shing rak+ta'i rgya mtsho mi bzad par 'khrug pa dang /_me ri ser nag tu 'khyil cing 'bar ba/_keng rus 
[\[291a.5\]]kyi ri rab las rak+ta'i khrag zhag gi chu 'bab pa/_'bar ba'i 'phro ba mang po 'khrug pa'i gnas na dregs pa khyo shug dang /_sems can chen po'i gdan dang bcas pa'i gnas kun du bzang po'i bsod nams dang ye shes kyi tshogs las grub pa/_rnal 'byor gyi dbang 
[\[291a.6\]]phyug chen po'i rdo rje gsang ba'i gral du gyur pa na rnal 'byor gyi dbang phyug gi 'khor tshogs brjod pa las 'das pa'i yang brjod pa las 'das pa/_sangs rgyas kyi zhing gi rdul phra rab snyed 'khod pa ni rnal 'byor gyi dbang phyug chen po dang /_khrag 'thung rol pa'i tshogs dang /_
[\[291a.7\]]dad pas 'dus pa'i tshogs rnams dang thabs cig tu bzhugs pa 'di lta ste/_nam mkha'i dbyings dang mnyam pa'i de bzhin gshegs pa btsun mo dang bcas pa de bzhin gshegs pa rnam par snang mdzad dang /_de bzhin gshegs pa mi bskyod pa dang /_de bzhin 
[\[291b\]]
[\[291b.1\]]gshegs pa rin chen 'byung ldan dang /_de bzhin gshegs pa snang ba mtha' yas dang /_de bzhin gshegs pa don yod grub pa dang /_btsun mo dam pa dbyings phyug ma dang /_btsun mo dam pa sangs rgyas spyan dang /_btsun mo dam pa mA ma kI dang /_btsun 
[\[291b.2\]]mo dam pa gos dkar mo dang /_btsun mo dam pa sgrol ma dang /_gzhan yang rigs kyi rnal 'byor gyi 'khor btsun mo'i tshogs dang bcas pa nam mkha' dang mnyam pa rnal 'byor chen po sems dpa'i rdo rje dang /_rnal 'byor chen po rin chen rdo rje dang /_rnal 'byor 
[\[291b.3\]]chen po chos rdo rje dang /_rnal 'byor chen po las rdo rje dang /_rnal 'byor chen mo rdo rje sems ma dang /_rnal 'byor chen mo rin chen sems ma dang /_rnal 'byor chen mo chos kyi sems ma dang /_rnal 'byor chen mo las kyi sems ma dang /_gzhan yang nam 
[\[291b.4\]]mkha' dang mnyam pa'i byang chub sems dpa' chen po'i 'khor btsun mo dang bcas pa byang chub chen po sa'i snying po dang /_byang chub chen po nam mkha'i snying po dang /_byang chub chen po spyan ras gzigs dbang phyug dang /_byang chub chen po lag na rdo rje dang /_byang 
[\[291b.5\]]chub chen po 'jam dpal gzhon nu dang /_byang chub chen po sgrib pa rnam par sel ba dang /_byang chub chen po byams pa mai tri dang /_byang chub chen po kun du bzang po dang /_byang chub chen mo sgeg mo dang /_byang chub chen mo phreng ba dang /_byang chub chen mo dbyangs 
[\[291b.6\]]dang /_byang chub chen mo gar ma dang /_byang chub chen mo pog me ma dang /_byang chub chen mo me tog ma dang /_byang chub chen mo mar me ma dang /_byang chub chen mo dri dang /_gzhan yang 'joms pa chen po'i 'khor btsun mo dang bcas pa nam mkha' dang mnyam 
[\[291b.7\]]pa 'joms pa chen po gshin rje gshed po dang /_'joms pa chen po stobs po che dang /_'joms pa chen po rnam par rgyal ba dang /_'joms pa chen po rta'i rgyal po dang /_'joms pa chen po bdud rtsi thab sbyor dang /_'joms ma chen mo lcags kyu ma dang /_
[\[292a\]]
[\[292a.1\]]'joms ma chen mo zhags pa ma dang /_'joms ma chen mo lcags sgrog ma dang /_'joms ma chen mo 'bebs ma dang /_gzhan yang thub pa'i sras kyi 'khor rdul phra rab snyed dang mnyam pa/_thub pa chen po lha'i dbang po dang /_thub pa chen po lha ma yin 
[\[292a.2\]]gyi dbang po dang /_thub pa chen po mi'i dbang po dang /_thub pa chen po dud 'gro'i dbang po dang /_thub pa chen po [{]yi dgas [,]yi dwags [}]kyi dbang po dang /_thub pa chen po dmyal ba'i dbang po dang /_de dag la sogs pa rnal 'byor gyi dbang phyug chen po sras kyi tshogs grangs med pa dang /_
[\[292a.3\]]yang thabs cig tu bzhugs so/_/gzhan yang khrag 'thung rol pa'i dpal he ru ka btsun mo'i tshogs dang bcas pa 'di lta ste/_khrag 'thung chen po dpal bud+d+ha he ru ka zhes bya ba dang /_khrag 'thung chen po dpal badzra he ru ka zhes bya ba dang /_khrag 'thung chen po dpal 
[\[292a.4\]]rat+na he ru ka zhes bya ba dang /_khrag 'thung chen po dpal pad+ma he ru ka zhes bya ba dang /_khrag 'thung chen po dpal karma he ru ka zhes bya ba dang /_btsun mo bud+d+ha kro d+hi zhes bya ba dang /_btsun mo badzra kro d+hi zhes bya ba dang /_btsun mo rat+na kro d+hi zhes bya ba dang /_btsun mo pad+ma 
[\[292a.5\]]kro d+hi zhes bya ba dang /_btsun mo karma kro d+hi zhes bya ba dang /_gzhan yang gsang ba chen po 'khor btsun mo dang bcas pa gsang ba chen po rak+Sha he ru ka zhes bya ba dang /_gsang ba chen po yak+Sha he ru ka zhes bya ba dang /_gsang ba chen po bi shwa he ru ka zhes bya ba dang /_gsang ba 
[\[292a.6\]]chen po sa ma ya he ru ka zhes bya ba dang /_gsang ba chen mo rak+Sha kro d+hi zhes bya ba dang /_gsang ba chen mo yak+Sha kro d+hi zhes bya ba dang /_gsang ba chen mo bi shwa kro d+hi zhes bya ba dang /_gsang ba chen mo sa ma ya kro d+hi zhes bya ba dang /_gzhan yang phra men ma nyi shu'i tshogs 
[\[292a.7\]]kyi 'khor dkar mo'i tshogs zhes bya ba dang /_rkun mo'i tshogs zhes bya ba dang /_sbos mo'i tshogs zhes bya ba dang /_gtum mo'i tshogs zhes bya ba dang /_rmongs mo'i tshogs zhes bya ba dang /_thal byed ma'i tshogs zhes bya ba dang /_sme sha can gyi tshogs zhes bya ba dang /_ma 
[\[292b\]]
[\[292b.1\]]tshogs zhes bya ba dang /_seng gdong gi tshogs zhes bya ba dang /_stag gdong gi tshogs zhes bya ba dang /_wa gdong gi tshogs zhes bya ba dang /_khyi gdong gi tshogs zhes bya ba dang /_bzhad gdong gi tshogs zhes bya ba dang /_kang ka'i gdong gi tshogs zhes bya ba dang /_dur 
[\[292b.2\]]bya'i gdong gi tshogs zhes bya ba dang /_bya rog gdong gi tshogs zhes bya ba dang /_'ug pa'i gdong gi tshogs zhes bya ba dang /_rta gdong gi tshogs zhes bya ba dang /_phag gdong gi tshogs zhes bya ba dang /_seng gdong gi tshogs zhes bya ba dang /_spre gdong gi tshogs zhes bya ba 
[\[292b.3\]]la sogs pa/_phra men ma'i tshogs shin tu mang ba dang /_gzhan yang rdo rje srin po khro bo'i tshogs rdo rje srin po khro bo rnam par rgyal ba zhes bya ba dang /_dbyug pa sngon po zhes bya ba dang /_gshin rje gshed ces bya ba dang /_mi g.yo mgon po zhes bya ba dang /_rta mgrin 
[\[292b.4\]]zhes bya ba dang /_gzhan gyis mi thub pa zhes bya ba dang /_bdud rtsi 'khyil pa zhes bya ba dang /_khams gsum rnam par rgyal ba zhes bya ba dang /_hU~M kA ra zhes bya ba dang /_stobs po che zhes bya ba dang /_gzhan yang rdo rje srin mo'i khro mo'i 'khor rdo rje srin mo snyems ma zhes 
[\[292b.5\]]bya ba dang /_sder mo zhes bya ba dang /_dur khrod ma zhes bya ba dang /_gtun khung ma zhes bya ba dang /_gtum mo zhes bya ba dang /_mda' snyems ma zhes bya ba dang /_sgra 'byin ma zhes bya ba dang /_gsod ma zhes bya ba dang /_bskyod ma zhes bya ba dang /_rlung 'byin ma zhes 
[\[292b.6\]]bya ba la sogs pa rdo rje gzhon nu'i 'khor rigs 'dzin 'bum phrag bsam gyis mi khyab pa dang /_gzhan yang gsang sngags kyi mthu dang /_ston pa'i ngo mtshar rmad du byung ba'i cho 'phrul gyis rang dbang med par 'khor du 'dus pa'i dbang phyug dang /_dbang phyug ma nyi shu rtsa 
[\[292b.7\]]brgyad la sogs pa kun bran dang yang bran/_g.yog dang yang g.yog dang bcas pa rdzu 'phrul gyi shugs kyi 'khor 'dus pa rnams ni bdag dang gzhan gyi shes pa'i rgyud ni thams cad zhi ba dang /_rgyas pa dang dbang dang drag po dang dgug pa dang bcing ba dang gtang 
[\[293a\]]
[\[293a.1\]]ba dang dgrol ba dang drang ba dang rengs pa dang rmugs pa dang dbral ba dang bza' ba dang btung ba dang 'jib pa dang nyams pa dang gsad pa dang /_gnon pa dang spar ba dang pham pa dang /_rgyal ba la sogs pa byed cing thabs cig tu rdo rje gsang ba'i gral du 
[\[293a.2\]]'khod do/_/de nas yang dpal 'bar yum kro d+hi'i rgyal mo yang bcom ldan 'das gsang ba mchog gi bdag po'i sku la 'khril te bzhugs so/_/bcom ldan 'das byed pa po rdo rje kun du bzang po dang /_btsun mo bya ba mo kun du bzang mo yang gnyis su med par mdun 
[\[293a.3\]]gyis bltas te bka' nod pa'i tshul du gnas so/_/'phags pa rgyud kyi rgyal po ye shes rngam pa glog gi 'khor lo'i mdo zhes bya ba las gleng gzhi'i le'u ste dang po'o//_//de nas bcom ldan 'das gsang ba mchog gi bdag po dpal kun du bzang po ye 
[\[293a.4\]]shes rngam pa'i rgyal pos 'khor gyi dkyil 'khor thams cad la rnam par gzigs so/_/'khor gyi dkyil 'khor thams cad la gzigs nas phyi snod kyi khams nam mkha' dang sa dang /_chu dang /_me dang /_rlung dang ri dang /_tshal la sogs pa thams cad la rnam 
[\[293a.5\]]par gzigs so/_/de dag thams cad la rnam par gzigs nas yang nang bcud kyi khams sems dang sems las byung ba'i g.yo ba dang /_'gul ba dang /_dmyal ba dang /[ {]yi dgas [,]yi dwags [}]dang /_byol song dang /_mi dang /_lha ma yin dang /_lha'i rigs so so'i khams 
[\[293a.6\]]dang /_bsam gtan bzhi dang /_tshad med pa bzhi dang /_gzugs med pa'i khams dang /_mu stegs kyi khams dang /_bdud chen po dang /_lha dang /_klu dang /_gnod sbyin dang /_srin po dang /_nam mkha' lding dang /_mi'am ci dang /_ru tra dang /_ru tra can la 
[\[293a.7\]]sogs pa'i khams la rnam par gzigs so/_/de dag thams cad la rnam par gzigs nas yang nyan thos kyi sa dang /_rang sangs rgyas kyi sa dang /_byang chub sems dpa' rnams kyi sa dang /_rig 'dzin sa pa'i bsti gnas dang /_phyogs bcu dus 
[\[293b\]]
[\[293b.1\]]bzhi'i sangs rgyas thams cad sa la rdzu 'phrul gyi spyan gyis rnam par gzigs nas smra bsam las 'das pa de bzhin nyid stong pa chen po'i ting nge 'dzin la snyoms par zhugs te cang mi mdzad/_rnam par mi mdzad/_mdzad pa mi 'gog_/mdzad pa rnam par 
[\[293b.2\]]yang mi 'gog_/mi mdzad pa yang mi gnas/_cang mi gsung /_rnam par mi gsung mi sgrogs/_gsungs pa yang mi 'gog_/gsungs pa rnam par yang mi 'gog_/mi gsung mi 'gog pa la yang mi gnas/_'khor gyi dkyil 'khor dang /_snod kyi khams 
[\[293b.3\]]thams cad dang /_sa'i khyad par thams cad la yang mi gzigs mi dgongs/_gzigs shing dgongs pa la yang mi 'gog_/rnam par yang mi 'gog_/mi 'gog pa la yang mi gnas so/_/de nas ting nge 'dzin la snyoms par zhugs ma thag tu 'khor gyi 
[\[293b.4\]]dkyil 'khor de dag dang /_snod kyi khams de dag dang /_bcud kyi khams de dag dang /_sa'i khyad par de dag thams cad kyang sgyu ma'i mtshan nyid tsam du yang dmigs su med do/_/dper na nam mkha' ni chos thams cad kyi rjes su yang song la ji lta bu'i 
[\[293b.5\]]ngo bor yang gdags su med pa de bzhin du don dam pa byang chub sems de yang chos thams cad la yang khyab la smra bsam las kyang 'das so/_/de ltar chos kyi sku'i ngo bor brjod du med pa la brnal bzhin du yum kun du bzang mo rngam pa'i kro d+hi'i rgyal mos stong 
[\[293b.6\]]nyid kyi ngang las glu 'dis bskul lo/_/o~M snang stong stong pa'i rdo rje chos kyi sku/_/smra bsam las 'das don dam byang chub sems/_/stong nyid ngang las mi 'da'i dam tshig gis/_/snying rje nam mkha'i ngo bo bstan du gsol/_/zhes bskul bas/_bskul bar 
[\[293b.7\]]thugs su chud nas stong nyid kyi ting nge 'dzin gyi ngang las rig pa'i ye shes snying rje chen po yis kun du klong bdal bar khyab ste/_snying rje chen po des 'khor gyi dkyil 'khor kun du khyab par mdzad do/_/'khor gyi dkyil 'khor kun du khyab par mdzad nas yang snod 
[\[294a\]]
[\[294a.1\]]kyi khams kun la khyab par mdzad nas yang bcud kyi khams kun la khyab par mdzad do/_/bcud kyi khams kun la khyab par mdzad nas sa'i khams kun la khyab par mdzad do/_/dper na nyi ma bar snang la shar ba'i 'od kun la snyoms 
[\[294a.2\]]pa bzhin du rig pa'i nyi ma snying rjes byang chub kyi sems kyis kyang stong nyid kyi ngang kun la snyoms par khyab bdal to/_/de'i tshe gsang ba mchog gi bdag po de nyid yang ting nge 'dzin las langs nas snying rje nam mkha'i ngo bo kun du snang ba zhes bya ba'i ting nge 'dzin la 
[\[294a.3\]]snyoms par zhugs so/_/zhugs ma thag tu snying rjes kun la khyab par gyur pa ni ting nge 'dzin de'i mthu yin no/_/de nas yum kun du bzang mo rngam pa kro d+hi'i rgyal mos yang glu 'dis bskul lo/_/ma ltar byams pa'i thugs rjes kun du khyab/_/mkha' ltar go 'byed cho 
[\[294a.4\]]'phrul 'byung gnas las/_/longs spyod rdzogs dang thugs rje sprul pa'i sku/_/'bar ba'i sku mchog bdag la bstan du gsol/_/a la la ho zhes gsol ba btab pas bcom ldan 'das gsang ba mchog gi bdag po des chos thams cad don dam pa byang chub sems 
[\[294a.5\]]la shar bar mkhyen nas mi dmigs nam mkha'i dbyings nas rdo rje'i mngon du phyung ste/_dper na zla ba dri ma med pa nam mkha' dang ba la shar ba bzhin no/_/rdo rje'i sku de las rig pa'i cho 'phrul gyi 'od zer rnam par 'phro ba ni dper na nyi 'od kyi 'od zer dus gcig shar ba 
[\[294a.6\]]lta bu'o/_/de nas bcom ldan 'das gsang ba mchog gi bdag po des ting nge 'dzin las langs nas 'dod chags chen po'i tshul rdo rje rnam par bsgyings pa zhes bya ba'i ting nge 'dzin la snyoms par zhugs te zhugs nas kyang yum kro d+hi'i rgyal mo la gzigs te 'dzum 
[\[294a.7\]]pa rnam par mdzad do/_/de nas yum kro d+hi'i rgyal mos kyang spyan zim bag gi tshul gyis gzigs nas lan stong du brkyang phyag btsal te g.yon pa slong ba'i glu 'dis rnam par bskul lo/_/e ma'o yid bzhin sku mchog tshogs chen mngon rdzogs lha/_/rdo rje gar 
[\[294b\]]
[\[294b.1\]]gyi tshul gyis gar mdzad cing /_/dga' mchog rdo rje'i byang chub sems chen de/_/'dzum zhing 'khyil pa'i pad+ma'i gnas su phob ho/_/e ma'o/_/dkar la 'tsher ba'i byang chub sems sprin dang /_/chags pa dmar po dbang gi rang bzhin du/_/gnyis med 'phros 
[\[294b.2\]]pa'i byin brlabs bsam yas las/_/ye shes lha tshogs sprul sku bsam yas 'thon/_/ma rig mun pas ldongs pas don gyis phye/_/dgon gdungs gnas nas byang chub myu gu skyed/_/zhi ba 'gog pa'i sa las rnam par slong /_/zhes rnam par bskul bas 
[\[294b.3\]]gnyis su med pa'i rnam par rol pas rol zhing brjid pa dang bcas nas gar mdzad pa dang /_zhal 'dzum pa dang /_'dor ba dang /_skum pa dang /_'gying ba dang /_spyan mdzes pa'i smin ring bskyod cing sgyur ba dang /_dung gi phur pas g.yan pa slong ba dang /_'dor 
[\[294b.4\]]zhing skum pa dang /_'jog cing 'deg pa dang /_rnam par 'dor ba'i rol pa'i gar gyis nam mkha'i khams kun du khyab par mdzad do/_/rnam par rol pa des 'byung ba dang /_'byung ba las gyur pa thams cad la khyab par mdzad do/_/des sems dang 
[\[294b.5\]]sems las byung ba kun la khyab par mdzad pas bcom ldan 'das kyi byang chub kyi sems zhi zhing 'khyil bas rol pa'i char mngon par phab pas snod kyi khams dang /_bcud kyi khams dang /_bsam gtan pa dang /_'gog pa pa dang /_sa'i khyad par 
[\[294b.6\]]thams cad dang /_byang chub kyi rol pa sna tshogs sgeg pa dang /_steg pa dang /_sbyor ba dang /_'khyud pa dang /_sdom pa dang /_bstim pa dang /_mnyes pa dang /_gsol ba dang /_myang ba dang /_bca' ba dang /_bde ba dang /_sprod pa dang /_'jog pa la sogs 
[\[294b.7\]]pa bcom ldan 'das kun du bzang po'i rdo rje 'dzin gyis kun du rgyas par byas te yang dag par gnas so/_/de nas de'i tshe thugs rnam par dag pa'i mkha' klong nas rig pa byang chub kyi sems kyi 'od zer brjod kyis mi lang ba 'byam klas pa shar ba de las gsung 
[\[295a\]]
[\[295a.1\]]gi yig 'bru 'khor lo'i tshogs su yang snang ngo /_/yig 'bru de nyid thugs phyag mtshan du yang gyur/_thugs dam tshig gi phyag rgya 'od du 'phros shing rnam par 'du ba'i tshul gyis rnal 'byor gyi dbang phyug gi 'khor rgyal ba yab yum dang /_sems 
[\[295a.2\]]dpa' dang /_sems ma dang /_thub pa dang /_'joms pa dang /_'joms pa rnams kyi skur yang rang rang gi dam tshig gi phyag rgya las snang bar byas te gsang ba mchog gi bdag po la mdun gyis bltas nas rdo rje gsang ba'i gral du 'khod de/_de ltar re re la'ang sangs rgyas 
[\[295a.3\]]kyi 'khor zhabs 'bring dang bcas pa 'byam klas pa/_nam mkha'i dbyings kyi mtha' klas pa lhun gyis grub bo/_/yang 'od zer de dag re re las he ru ka mang po'i tshogs kyang shar to/_/he ru ka re re la yang sangs rgyas 'bum phrag gi 'khor so so'i zhabs 'bring dang bcas 
[\[295a.4\]]pa lhun gyis grub par mdzad do/_/he ru ka re re las rig pa'i nyi ma'i char mngon par phab ste mun nag gi klong gsal bar mdzad do/_/chos kyi glu dang gar dang /_chos kyi char dang /_mchod pa dang /_chos kyi ngo mtshar rmad du byung ba rngam pa'i cho 'phrul yan man 
[\[295a.5\]]dang snrel zhi thams cad du ling long phyad do/_/de'i tshe he ru ka 'od kyi phreng ba des ru tra can dang /_bdud dang srin po dang /_gnod sbyin dang /_dbang phyug ma nyi shu rtsa brgyad la sogs pa rang rang gi che ba'i nga rgyal rab tu ston pa rnams zhi zhing dul bar gyur te/_rang rang 
[\[295a.6\]]gi dbang phrogs nas sangs rgyas kyi bstan pa 'di la dad par gyur nas 'dus rab tu 'dus so/_/de'i tshe na byang chub sems kyi 'od zer kun du khyab pa des 'du shes med pa dang 'gog pa la gnas pa'i mur lhung ba rnams sa bon mes tshig pa dang 'dra ba de yang dri ma 
[\[295a.7\]]med pa'i byang chub sems rin po che'i chu des dbang bskur bas byang chub sems kyi dbang thob ste 'gro ba'i don byed par gyur to/_/gzhan yang sa'i khyad par la gnas pa rnams kyang rang rang gi sa la skyo sems skyes te las kyi tshe bkag nas sangs rgyas kyi bstan pa 
[\[295b\]]
[\[295b.1\]]'di la rab tu dad do/_/de nas 'dus pa'i 'khor tshogs rnams ngo mtshar du gyur rmad du gyur te 'dus nas shin tu skrag ste gsol ba btab pa/_e ma'o e ma'o ya mtshan che/_/gnyis med rol pa ya mtshan che/_/'od zer 'phro 'du ya mtshan che/_/byang chub 
[\[295b.2\]]char sprin ya mtshan che/_/sangs rgyas 'byung ba ya mtshan che/_/sprul pa 'byung ba ya mtshan che/_/khro bo 'byung ba ya mtshan che/_/byin brlabs cho 'phrul ya mtshan che/_/dgon gdungs spangs pa ya mtshan che/_/'gog pa gsos pa ya mtshan che/_/bdag 
[\[295b.3\]]cag 'khor tshogs 'dus pa rnams/_/dam tshig can du byin brlabs mdzod/_/bla 'og rim pa ji bzhin du/_/rdo rje gsang ba'i gral du 'khod/_/ces gsol ba btab pas bcom ldan 'das gsang ba mchog gi bdag po des sku gsung thugs gnyis su med 
[\[295b.4\]]pa'i sgo nas 'khor rnam par sbyor ba'i rdo rje'i rgyan zhes bya ba'i ting nge 'dzin la snyoms par zhugs te/_byed pa po rdo rje kun du bzang po la gzigs nas zhal 'dzum pa mdzad do/_/de nas byed pa po rdo rje kun du bzang po des bskul bar rnam par rig nas btsun mo bya ba mo 
[\[295b.5\]]kun du bzang mo dang gnyis su med par sbyor zhing rang gi stan las rnam par langs te byang chub sems kyi mtshan ma gnas lngar btab nas lce pad+mo'i steng du las kyi rdo rje bzhag ste/_brkyang phyag btsal nas mi 'jigs pa'i lta bas ston pa'i zhal du bltas nas don 
[\[295b.6\]]bsdu bar gsol ba btab pa/_gsang ba'i bdag po yab yum dgongs su gsol/_/'dus pa'i 'khor tshogs mang po dgongs su gsol/_/gsang mdzod ye shes glog gi 'khor lo 'di/_/chos kyi rgyal po chen pos bshad du gsol/_/zhes gsol ba btab pas 
[\[295b.7\]]gsang ba mchog gi bdag pos byed pa po kun du bzang po rdo rje las kyi bka' bar byin gyis brlabs pa'i phyir thugs gsang ba'i mkha' las byang chub sems sprin spros pas las kyi 'khor lo rdo rje rgya gram gcig lag tu bzhag ste/_las kyi dbang bskur nas ming yang 
[\[296a\]]
[\[296a.1\]]las kyi sems dpa' byed pa po kun du bzang por btags te las kyi dbang thob par gyur to/_/chos kyi 'khor lo pad+ma 'dab ma brgyad pa lce stengs su bzhag ste/_smra ba'i seng ge chos kyi sems dpa' zhes ming du dbang bskur te chos smra ba'i dbang 
[\[296a.2\]]thob bo/_/de nas smra ba'i seng ge byed pa po rdo rje kun du bzang po de btsun mo bya ba mo kun du bzang mo la 'jug cing spobs pa can du gyur to/_/de nas smra ba'i seng ge kun du bzang po des 'dus pa'i 'khor rnams snod du rung bar byin gyis brlabs pa'i phyir las kyi 'khor 
[\[296a.3\]]lo dang chos kyi 'khor lo rnam pa bcu gnyis kyi tshul du bskor te cho 'phrul 'di dag rnam par bstan te/_zhing khams mtha' dag kyang g.yos/_rab tu g.yos/_'gul/_rab tu 'gul/_ldeg rab tu ldeg_/'khrugs/_rab tu 'khrugs/_yan man dang snrel 
[\[296a.4\]]zhi'i zhing khams mtha' dag kyang ling long phyad par gyur to/_/de nas byang chub sems kyi mtshan mas 'dus pa'i 'khor rnams kyi gnas lngar reg par byas so/_/hU~M badzra sa ma ya/_gu h+ya sa ma ya kro d+ha sa ma ya/_rdo rje 'du bar 'dus pa yi/_/'dus pa chen po'i rig 
[\[296a.5\]]'dzin rnams/_/gong 'og rim pa ji bzhin du/_/rdo rje gsang ba'i gral du gnos/_/bskal bzang dam tshig chen po ste/_/de las 'das na brlag par 'gyur/_/zhes bsgo bas 'dus pa'i 'khor tshogs rnams rang rang gi sems rangs par byas te dam tshig thob nas 
[\[296a.6\]]rdo rje gsang ba'i gral du 'khod rnam par 'khod do/_/de nas byed pa po kun du bzang po las kyi bka' ba des bcom ldan 'das gsang ba mchog gi bdag po la gtsug gis 'dud phyag rnal 'byor gyi lugs su byas te phyi dang /_nang dang /_gsang ba mchod pa 
[\[296a.7\]]de kho na nyid kyis mchod de gsol ba btab bo/_/'di ltar rmad byung ngo mtshar khyod/_/sangs rgyas yab gyur rgyal ba'i sras/_/ya mtshan chen po ston par spyod/_/bka' yi 'khor lo dam pa de/_/smra brjod yul las rab 'das kyang /_/ngag gi lam nas 
[\[296b\]]
[\[296b.1\]]rab brjod cing /_/dpes mtshon tshig gi lde mig gis/_/gsal bar mtshon te go bar mdzod/_/a la la ho zhes gsol ba btab bo/_/de nas gsang ba mchog gi bdag po des gsol ba btab par mkhyen nas brjod du med pa'i ting nge 'dzin la snyoms par 
[\[296b.2\]]zhugs nas cang mi gsung bar bzhugs so/_/de nas 'dus pa'i 'khor tshogs kyis smra ba'i seng ge byed pa po kun du bzang po de la lugs su btud de brkyang phyag btsal nas rmad du byung ba'i mchod pa sna tshogs byas nas gsol ba btab pa/_smra ba'i seng ge byed 
[\[296b.3\]]pa po rdo rje kun du bzang po khyod la bdag cag zhu bar spobs na gnang ba'i skabs dbye bar gsol/_smra ba'i seng ge kun du bzang pos bka' stsal pa/_'dus pa'i 'khor tshogs khyod ci dang ci 'dod pa bdag la zhus shig_/bdag gis gnang ba'i skabs dbye'o/_/
[\[296b.4\]]'dus pa'i 'khor rnams kyis gsol pa/_smra ba'i seng ge byed pa po dang kun du bzang po khyod ni sangs rgyas thams cad kyi yab byang chub sems dpa' thams cad kyi rje btsan/_rnal 'byor pa thams cad kyi lha phud/_chos thams cad kyi mdzod lags na/_
[\[296b.5\]]bcom ldan 'das gsang ba mchog gi bdag pos bdag cag 'khor gyi dkyil 'khor 'dir/_gsang ba'i tshig lam gyis ston par mi snang ba'i rgyu dang rkyen bdag cag rnams la bstan du gsol/_smra ba'i seng ge legs par bstan du gsol zhes zhus pa 
[\[296b.6\]]dang /_smra ba'i seng ges bka' stsal pa/_o~M AHhU~M a la la ho/_rgyal ba'i sras po cang mi gsung /_/mi gsung ba nyid rgya cher bshad/_/bshad du med pa'i don de ni/_/rgyal ba rnams kyis ma bshad de/_/de ltar ston pa rgyal mchog kyang /_/rnam 
[\[296b.7\]]par brjod par mi mdzad de/_/bka' mi stsal bar dgongs pa'o/_/'dus pa'i 'khor rnams nyon cig_/de bas na gsang ba don dam pa'i byang chub kyi snying po de smra bsam las 'das shing brjod du med pas de la tshig tu smra ba legs pa ma yin te/_tshig tu 
[\[297a\]]
[\[297a.1\]]smos pa'i dus nyid na gol ba yin par phyogs bcu dus bzhi'i rgyal ba rnams kyis kyang bshad de/_da ltar ston pa nyid kyang don de nyid dgongs nas ma gsungs so/_/'dus pa'i 'khor tshogs rnams de bas na ma skyes pa'i snying po byang chub 
[\[297a.2\]]sems tshig tu spros pa dang bral gyis kyang kun rdzob kyi bden pa'i dbang du mtshan ma'i tshig gi rnal 'byor pa rnams tshig gi phyir 'brang ba'i phyir don rtogs pa'i bkri ba'i phyir rgyal ba rnams kyi tshig gi sgo nas gsungs pa yin no/_/'dus pa'i 'khor tshogs 
[\[297a.3\]]rnams kyis gsol pa/_smra ba'i seng ge de ltar na bdag cag dang ma 'ongs pa'i rnal 'byor pa'i tshig gi rjes su 'brang ba rnams kyi don du/_rdo rje tshig gi lam du brjod pas don gsal bar byed pa de smra ba'i seng ge las kyi bka' ba khyod nyid kyis zhu bar spobs 
[\[297a.4\]]shig_/smra ba'i seng ge dbang bas na bcom ldan 'das gsang ba mchog gi bdag po la zhus shig dang /_de nas smra ba'i seng ge byed pa po rdo rje kun du bzang pos 'dus pa'i 'khor tshogs rnams kyi rnam par rtog pa mkhyen nas bcom ldan 'das gsang ba mchog 
[\[297a.5\]]gi bdag po la lan stong du bskor ba byas te rmad du byung ba'i mchod pa rgyas pa de kho na nyid kyis mchod nas 'di skad gsol ba btab bo/_/e ma ho ston pa'i ngo mtshar khyod/_/phyogs bcu'i sangs rgyas thams cad kyi/_/byang chub sems kyi mtshan nyid de/_/
[\[297a.6\]]tshig tu brjod pa ma lags na'ang /_/mtshan ma'i rjes 'brang rnal 'byor pa/_/don la rtsing la tshig la zhib/_/tshig gis bsam pa rangs bya'i phyir/_/snying po byang chub don 'di la/_/dpes mtshon tshig gi lde mig gis/_/gsang ba de nyid bshad du gsol/_/
[\[297a.7\]]zhes gsol ba btab pa las bcom ldan 'das gsang ba mchog gi bdag po smra ba'i seng ges gsol ba btab pa yang mkhyen/_'dus pa'i 'khor tshogs rnams kyi sems kyi rtog pa yang mkhyen pa dang /_tshig gi rjes su 'brang ba'i rnal 'byor yang thugs su 
[\[297b\]]
[\[297b.1\]]chud nas rnam par thar pa'i sgo gsum phyung ste/_ye shes kyi rdo rje rtse dgu pa yang nas yang du gsor zhing rmad du byung ba'i chos kyi sgra chen po rab tu bsgrags so/_/o~M AHhU~M swA hA/_bo d+hi tsit+ta gu h+ya sa ma ya/_'di ni gsungs ma thag tu yang /_/sangs rgyas 
[\[297b.2\]]grags pa chen po kun/_/rab tu sngangs te brgyal bar gyur/_/'khor tshogs gzhan la smos ci dgos/_/de nas gsang ba mchog gi bdag pos 'di skad ces bka' stsal to/_/rigs kyi bu rnams nyon cig_/gang tshig gis brjod du rung ba thams cad ni 
[\[297b.3\]]kun rdzob kyi bden pa'o/_/ji srid brjod du rung ba ma yin pa'i chos gang yin pa de ni don dam pa'i bden pa'o/_/gang tshig dang yi ge las 'das pa gang yin pa de ni chos kyi sku'o/_/gang tshig dang yi ges brjod du rung ba thams cad ni gzugs kyi sku'o/_/rigs kyi 
[\[297b.4\]]bu sngags kyi lta ba dang spyod pa yang de nyid yin te/_gang don dam pa'i bden pa dang /_chos kyi sku gang yin pa de ni sngags kyi lta ba yin par shes par bya'o/_/de nyid rgyu'i tshul du gnas pa las/_'bras bu'i tshul du kun rdzob kyi bden pa dang /_gzugs kyi skur 
[\[297b.5\]]snang ste/_ji ltar spyad pa dang spyad du rung ba thams cad ni spyod par rnal 'byor can gyis blta'o/_/de nas smra ba'i seng ge byed pa po rdo rje kun du bzang pos a la la ho zhes pa'i sgra brjod de bcom ldan 'das gsang ba mchog gi bdag po la 'di skad ces gsol to/_/
[\[297b.6\]]de ltar lags na/_bcom ldan 'das sngags kyi lta ba la blo gnas pa gang lags/_lta ba dang spyod pa la blo gnas pa ni gang lags/_spyod pa 'ba' zhig la blo gnas pa ni gang lags/_gsang ba mchog gi bdag pos bka' stsal pa/_smra ba'i seng ge legs so/_/
[\[297b.7\]]de'i don khyod nga la zhu ba ni legs so/_/smra ba'i seng ge gsang sngags ni de bzhin gshegs pa 'ba' zhig gi dgongs pa'i yul lo/_/de ci'i phyir zhe na/_de bzhin gshegs pa rnams ni don dam pa'i bden pa tsam kyang spangs na kun rdzob kyi bden pa lta ga la yod de 
[\[298a\]]
[\[298a.1\]]bden pa gnyis su yang dbyer med pa'i phyir ro/_/lta ba dang spyod pa la blo gnas pa ni rnal 'byor pas thob pa dang /_sa la bsnyen pa rnams te/_de ci'i phyir zhe na/_rnal 'byor pa blo mnyam pa nyid du blo chung ba rnams la ni/_/bden pa rnam pa gnyis 
[\[298a.2\]]kyi tshul yod de don dam par ma skyes pa'i tshul du blo chung la/_kun rdzob tu mtshan ma thabs kyi phyag rgya sgyu ma'i tshul du yang med pa ma yin te/_mtshan ma med pa'i rnal 'byor dang mtshan ma'i rnal 'byor gnyis dang ldan pa'i phyir ro/_/slob pa'i rnal 'byor de ni 
[\[298a.3\]]bden pa rnam pa gnyis la brten nas lhun gyis grub pa'i sa la goms pa che chung gis grub pa yin no/_/sgra'i rjes su 'brang ba'i rnal 'byor/_don las ring du gyur pa rnams ni spyod pa 'ba' zhig la blo gnas te/_ci'i phyir zhe na/_log pa'i kun rdzob 'ba' 
[\[298a.4\]]zhig la rtog gi yang dag pa'i kun rdzob lha'i dkyil 'khor yang mthong ba med pa'i phyir ro/_/smra ba'i seng ge de bas na log pa'i kun rdzob so so'i skye bo lta bu'i chos la brten nas yang dag pa'i kun rdzob kyi bden pa lha dang lha mo'i dkyil 'khor du chos thams cad 
[\[298a.5\]]shes par bya'o/_/yang dag pa'i kun rdzob kyi bden pa la brten nas don dam pa'i bden pa khong du chud par nus pa ni rig pa'i skyes bu zhes grags so/_/smra ba'i seng ge byed pa po rdo rje kun du bzang pos gsol pa/_bcom ldan 'das gsang sngags kyi spyod pa'i 
[\[298a.6\]]rang bzhin gang lags/_dper brjod na ji skad du brjod pa lags/_bcom ldan 'das gsang ba mchog gi bdag pos bka' stsal pa/_smra ba'i seng ge gsang sngags kyi spyod pa'i tshul rnams ngas bshad kyis nyon cig_/ngas yid tshim par bya'o/_/smra ba'i seng 
[\[298a.7\]]ge gsang sngags kyi spyod pa ni bsam gyis mi khyab ste rab tu brjod par dka' na mdor bsdu na rnam pa bcur 'dus so/_/bcu gang zhe na/_gsang sngags kyi sgrub pa dang /_gsang sngags kyi ming gi khyad par dang /_gsang sngags kyi spyod pa dang /_gsang 
[\[298b\]]
[\[298b.1\]]sngags kyi dngos grub dang /_gsang sngags kyi grub pa'i gnas dang /_gsang sngags kyi bzlas pa dang /_gsang sngags kyi phyag rgya dang /_gsang sngags kyi ting nge 'dzin dang /_gsang sngags kyi lta ba dang /_gsang sngags kyi cho 'phrul lo/_/smra ba'i seng 
[\[298b.2\]]ge de dag gi dper brjod pa yang rnam pa bcu ste/_sgyu ma dang /_smig rgyu dang /_rmi lam dang /_gzugs brnyan dang /_dri za'i grong khyer dang /_brag ca dang /_chu zla dang /_chu'i chu bur dang /_mig 'khrul dang /_mgal me bskor ba lta bu'i rnam par snang ngo /_/smra ba'i 
[\[298b.3\]]seng ge de yang ji lta zhe na/_sgyu ma zhes bya ba'i mtshan nyid ni skyes bu'i rtsol ba dang /_sman dang sbyor sngags kyi sbyor ba las/_dbang po'i yid 'phrog pa'i rnam pa cir yang snang yang slu ba'i bdag nyid can de snang ba med do/_/de bzhin du gsang sngags sgrub pa'i 
[\[298b.4\]]mtshan nyid kyang ting nge 'dzin dang yig 'bru dang rdzas kyi sbyor ba las grub pa'i rtags dag snang yang de la rang bzhin med do/_/smig rgyu zhes bya ba'i mtshan nyid kyang 'gro ba skom gyis gdungs pa'i dus su nyi ma dro ba las smig rgyu la chur mthong yang de la chu'i rang 
[\[298b.5\]]bzhin med do/_/de bzhin du gsang sngags ming gi khyad par yang gdags pa'i gzhi med pa la ming dang tha snyad btags pa yang ming nyid dmigs su ga la yod/_rmi lam zhes bya ba'i mtshan nyid ni skyes bu gnyid log pa'i tshe bde sdug gi rnam pa mang po rmis 
[\[298b.6\]]kyang sangs nas ci yang dmigs su med do/_/de bzhin du gsang sngags kyi spyod pa yang ji ltar spyad na yang spyad pa'i dmigs pa kun dang bral lo/_/gzugs brnyan zhes bya ba'i mtshan nyid kyang chu'am me long ngam 'bru mar la brten nas bzhin gyi gzugs 
[\[298b.7\]]su snang yang bzhin de nyid du 'phos pa med do/_/de bzhin du gsang sngags kyi dngos grub kyang bsgrub pa dang /_ting nge 'dzin dang /_yo byad la brten nas 'byung yang dmigs pa dang bral lo/_/dri za'i grong khyer zhes bya ba'i mtshan nyid ni bar snang na dri za gang na 
[\[299a\]]
[\[299a.1\]]gnas pa der grong khyer yang de na gnas te de byung ma thag tu rtag pa ma yin pa dang gsang sngags kyi gnas kyang rnal 'byor pa bdag nyid kyis kyang bskyed par 'byung la/_de yang ther zug ma yin no/_/brag ca zhes bya ba'i mtshan nyid ni brag gi ngos 
[\[299a.2\]]la sgra ji skad rkyen pa skad brag ca la yang de bzhin du 'byung ngo /_/'byung yang sgrar mi dmigs pa de bzhin du gsang sngags bzlas pa'i sgra yang bzlas pa tsam nyid na stong pa'o/_/chu zla zhes bya ba'i mtshan nyid ni zla ba'i gzugs brnyan chu'i nang du snang yang chu la zla ba med do/_/
[\[299a.3\]]de bzhin du phyag rgya'i dkyil 'khor la yang gzung 'dzin kyi rtog pa med do/_/chu'i chu bur zhes bya ba'i mtshan nyid ni chu'i rlabs chen gcig las chu bur mang du 'byung zhing slar yang 'du ba de bzhin du rnal 'byor pa'i ting nge 'dzin gyi rnam pa yang gcig tu ma chad do/_/mig 
[\[299a.4\]]'khrul pa zhes bya ba'i mtshan nyid ni mi mig nad can gyis bar snang la bltas na zla ba gnyis su snang yang zla ba la gnyis su gyur pa med do/_/de bzhin du gsang sngags kyi lta ba yang 'dzin rtog gi lta ba cir rnam par rtog pa rnam mang yongs su grub par yongs 
[\[299a.5\]]su mi lta'o/_/mgal me bskor ba zhes bya ba'i mtshan nyid ni gang dag lag na mgal me thogs nas bskor na dbyibs kyi rnam pa ji ltar yang snang ste/_de la dbyibs med do/_/de bzhin du rnal 'byor pa'i sems kyi cho 'phrul cir yang snang zhing 'byung la dngos 
[\[299a.6\]]por ma grub pa'o/_/smra ba'i seng ge de ltar na gsang sngags kyi spyod pa ni de ltar shes par bya'o/_/smra ba'i seng ge de lta bas na rnal 'byor pas yang dag pa'i kun rdzob kyi bden pa la brten nas don dam pa'i bden pa khong du chud par bya'o/_/'phags pa rgyud kyi 
[\[299a.7\]]rgyal po ye shes rngam pa glog gi 'khor lo'i mdo zhes bya ba las ting nge 'dzin gyi rim par phye ba'i sgo nas gleng bslang ba dang sngags kyi spyod pa bstan pa'i le'u ste gnyis pa'o//_//de nas smra ba'i seng ge byed pa po kun du bzang pos bcom ldan 'das 
[\[299b\]]
[\[299b.1\]]gsang ba mchog gi rgyal po la lan brgya stong du bskor ba byas nas rmad du byung ba'i mchod pa rgyas pa de kho na nyid kyis rab tu mchod de kun du rab tu mchod nas gtsug gi 'dud pas phyag rnal 'byor gyi lugs su byas te 'di skad ces gsol ba btab bo/_/e ma'o bder 
[\[299b.2\]]gshegs kun du bzang /_/e ma'o ye nas dag pa'i don/_/e ma'o gsang ba mchog gi bad ga_/e ma'o ye shes rngam pa'i glog_/e ma'o gnyis med dgyes chen po/_/e ma'o bde ba bde chen mchog_/e ma'o rnam dag dpal khyod la/_/e ma'o bdag 
[\[299b.3\]]cag gsol ba 'debs/_/byang chub sems 'di ji ltar skyed/_/dkyil 'khor rnams ni ji ltar lags/_/phyag rgya rnams kyi mtshan nyid ci/_/bsnyen sgrub rnam bzhi ji ltar lags/_/dngos grub sgrub pa'i rnam grangs ci/_/sngags kyi sdom pa ji ltar bsrung /_/
[\[299b.4\]]rnal 'byor brtul zhugs ji ltar spyad/_/dregs pa'i tshogs ni ji ltar gdul/_/rnam bzhi'i las ni ji ltar bgyi/_/brnag pa'i nan tur ji ltar bgyi/_/rnal 'byor rnams la brtse ba dang /_/bdag cag rnams la sman slad du/_/bcom ldan snying pos bshad du 
[\[299b.5\]]gsol/_/a la la ho zhes gsol ba las bcom ldan 'das gsang ba mchog gi bdag pos gsol ba btab pa thugs su chud nas 'di skad ces bka' stsal to/_/smra ba'i seng ge gsang sngags mdo'i don rnams phyi rabs kyi rnal 'byor pa la phan gdags pa 
[\[299b.6\]]dang /_dad pa can gyi 'gro ba rnams yid ches par bya ba'i phyir nga la zhu ba legs so/_/smra ba'i seng ge legs so/_/phyogs bcu dus bzhi'i sangs rgyas sngar 'das pa rnams kyis gsungs pa dang /_da ltar bzhugs pa rnams kyis gsungs pa dang /_slad kyis byon 
[\[299b.7\]]pa rnams kyis gsung bar 'gyur ba rnams kyi don thog mar dge ba/_bar du dge ba/_tha mar dge ba/_don bzang po/_rgyud kyi 'brel pa/_don gyi bkod pa/_rtags kyi rol pa/_ye shes rngam pa glog gi 'khor los rnam par bsgyings pa gzhung chen po 'di ngas 
[\[300a\]]
[\[300a.1\]]bshad par bya yis skal ba dang ldan pa rnams gsang sngags kyi don zab mo mi thos par dka' na thos nas de'i don la gnas par dka' ste phal gyi thun mong du ma gyur pa'o/_/'phags pa rgyud kyi rgyal po ye shes rngam pa klog gi 'khor lo'i 
[\[300a.2\]]mdo zhes bya ba las sngags kyi mdo bstan pa'i le'u ste gsum pa'o//_//de nas bcom ldan 'das gsang ba mchog gi bdag po de snying po byang chub la nges par 'grel pa zhes bya ba'i ting nge 'dzin la snyoms par zhugs so/_/zhugs nas yang 'dus 
[\[300a.3\]]pa'i 'khor tshogs la bka' stsal to/_/rigs kyi bu rnams chos thams cad ni byang chub sems su 'dus shing byang chub kyi sems nyid snang ba shes par gyis shig_/de ci'i phyir zhe na/_chos thams cad ni lus dang ngag dang sems su 'dus la/_lus dang ngag 
[\[300a.4\]]dang sems nyid chos thams cad kyi rnam par snang ngo /_/'dus pa'i 'khor tshogs rnams kyis gsol pa/_lus dang ngag dang sems bdag cag rnams kyis ji ltar blta bar bgyi/_gsang ba mchog gi bdag pos bka' stsal pa/_rigs kyi bu rnams lus dang 
[\[300a.5\]]ngag dang sems kyi mtshan nyid ni sems kyang lus dang ngag gi rnam pa lta bu/_ngag kyang lus dang sems kyi rnam pa lta bu/_lus kyang tshig tu brjod pa dang sems kyi rnam pa lta bur rang rang gi lus dang ngag dang sems rtogs shig_/'on tang byang chub tu sems 
[\[300a.6\]]bskyed par 'gyur ro/_/de nas yang gsang ba mchog gi bdag po des stong pa nyid kyi ting nge 'dzin zhes bya ba la snyoms par zhugs nas byang chub kyi sems 'di gsungs so/_/e ma'o dngos po thams cad dang bral ba/_/phung po khams dang skye mched dang /_/gzung 
[\[300a.7\]]dang 'dzin pa rnam par spangs/_/chos bdag med pa mnyam nyid pas/_/rang sems gdod nas ma skyes pa/_/stong pa nyid kyi rang bzhin no/_/zhes gsungs so/_/de nas yang chos kyi dbyings rnam par dag pa zhes bya ba'i ting nge 'dzin la snyoms par zhugs nas 
[\[300b\]]
[\[300b.1\]]byang chub kyi sems 'di gsungs so/_/e ma'o ngo mtshar ya mtshan gyi/_/sangs rgyas kun gyi gsang ba'i thugs/_/chos kun skye ba med pa las/_/skye ba 'di ni rab grags pa/_/skye dang mi skye gnyis med pa/_/byang chub sems 'di bstan pa'o/_/zhes gsungs 
[\[300b.2\]]so/_/de nas yang me long lta bu gsal ba zhes bya ba'i ting nge 'dzin la snyoms par zhugs nas byang chub kyi sems 'di gsungs so/_/e ma'o ngo mtshar ya mtshan gyi/_/sangs rgyas kun gyi gsang ba'i thugs/_/chos kun 'gag pa med pa las/_/'gag pa 'di 
[\[300b.3\]]ni rab tu bsgrags/_/'gag dang mi 'gag med pa ste/_/byang chub tshul 'di bstan pa'o/_/zhes gsungs so/_/de nas yang chos thams cad mnyam pa nyid ces bya ba'i ting nge 'dzin la snyoms par zhugs nas byang chub kyi sems 'di gsungs so/_/e ma'o ngo 
[\[300b.4\]]mtshar ya mtshan gyi/_/sangs rgyas kun gyi gsang ba'i thugs/_/chos kun gnas pa med pa las/_/gnas pa 'di ni rab tu bsgrags/_/gnas dang mi gnas med pa ste/_/byang chub tshul 'di bstan pa'o/_/zhes gsungs so/_/de nas yang chos thams cad so so 
[\[300b.5\]]kun du rtogs pa zhes bya ba'i ting nge 'dzin la snyoms par zhugs nas byang chub kyi sems 'di gsungs so/_/e ma'o ngo mtshar ya mtshan gyi/_/sangs rgyas kun gyi gsang ba'i thugs/_/chos kun dmigs pa med pa las/_/dmigs pa 'di ni rab tu bsgrags/_/
[\[300b.6\]]dmigs dang mi dmigs med pa ste/_/byang chub tshul 'di bstan pa'o/_/zhes gsungs so/_/de nas yang chos thams cad bya ba la nan tan du sgrub pa zhes bya ba'i ting nge 'dzin la snyoms par zhugs nas byang chub kyi sems 'di gsungs so/_/e ma'o ngo mtshar ya mtshan 
[\[300b.7\]]gyi/_/sangs rgyas kun gyi gsang ba'i thugs/_/chos kun spro bsdu med pa las/_/spros dang bsdus par rab tu grags/_/spros bsdus yod dang med pa ste/_/byang chub tshul 'di bstan pa'o/_/zhes gsungs so/_/de nas smra ba'i seng ge byed pa po rdo rje kun du bzang 
[\[301a\]]
[\[301a.1\]]pos a la la ho zhes sgra phyung ste byang chub sems la bstod pa/_e ma'o bde chen kun du bzang /_/e ma'o stong nyid byang chub sems/_/e ma'o dag pa dri ma med/_/e ma'o mi sgrib gsal ba che/_/e ma'o mnyam nyid dbyer med chos/_/e ma'o 
[\[301a.2\]]so sor rang rig sems/_/e ma'o byang sems lhun gyis grub/_/byang chub sems la phyag 'tshal lo/_/zhes bstod de/_bcom ldan 'das nyid khyad par du gyur pa yang byang chub sems nyid yin zhing byang chub kyi sems thugs su chud pa'o/_/bdag cag rig 'dzin gyi 
[\[301a.3\]]tshogs su gyur pa rnams kyang byang chub sems la smon par 'tshal/_'jug par 'tshal/_ldang bar 'tshal/_gnas par 'tshal te/_bdag cag kyang rang rang gi sems g.yos par bgyi/_reg par bgyi/_nye bar bgyi/_nyams su myong bar bgyi bar 'tshal na/_
[\[301a.4\]]bdag cag de 'dra ba'i bsam pa can la snying rje chen por dgongs par mdzad du gsol/_bde bar gshegs pa dgongs pa mdzad du gsol zhes gsol ba btab pa las gsang ba mchog gi bdag pos gsol ba btab par thugs su chud nas snying rje byang chub 'byung ba 
[\[301a.5\]]zhes bya ba'i ting nge 'dzin la snyoms par zhugs te gnyis su med par mngon par 'du mdzad do/_/gnyis su med par mngon par 'du mdzad pas byang chub sems kyi sprin kyis thams cad rgyas par khyab pa ni til 'bru mar gyis khyab pa bzhin no/_/de nas yang 'di gsungs 
[\[301a.6\]]so/_/e ma'o ye shes rnam dag chos/_/sna tshogs snang yang rtog par gsang /_/ngo bo nyid ni brjod du med/_/snod ma yin la bstan pa dka'o/_/e ma'o srid gsum ye nas rnam par dag pa'i rang bzhin la/_/bdag tu rtog pa srid rtsa'i nyes dmigs kyis/_/
[\[301a.7\]]yun [{]rings [,]ring [}]dus nas 'khyams pa'i 'gro ba rnams/_/mi mthun bde sdug gnas rnams so sor gzung /_/log rtog nor ba'i dbang gis kun brtags kyang /_/rang bzhin nyid las mnyam pa rdul tsam med/_/e ma'o yun [{]rings [,]ring [}]dus nas rmongs pa'i 'gro ba rnams/_/
[\[301b\]]
[\[301b.1\]]ye nas don gyis sangs rgyas yin mod kyang /_/rmongs pa'i dbang gis 'khor ba'i 'khor lor 'khyams/_/log rtog nyid la dngos med byang chub sems/_/'khrul 'khor nyid kyang mi zad rgyan du che/_/snyigs ma lnga nyid bde ldan gnas su gsal/_/phung po lnga nyid 
[\[301b.2\]]mngon par rdzogs pa'i sku/_/srid rtsa'i nyes dmigs nyid kyang byang chub snying por gnas/_/phyi nang snod bcud yab yum ngang du gsal/_/zhes gsungs pas chos thams cad byang chub sems su gnas so/_/'phags pa rgyud kyi rgyal po ye shes rngam pa'i glog gi 
[\[301b.3\]]'khor lo'i mdo las byang chub tu sems bskyed pa'i le'u ste bzhi pa'o//_//de nas bcom ldan 'das gsang ba mchog gi bdag nyid sku dang gsung thugs rdo rje las dkyil 'khor thams cad 'byung bar bzhed nas btsun mo dang gnyis su med par 'du 
[\[301b.4\]]mdzad do/_/mngon par 'du mdzad nas yang dkyil 'khor thams cad 'byung ba rdo rje'i rgyan zhes bya ba'i ting nge 'dzin la zhugs te/_dkyil 'khor thams cad kyi mdo 'di gsungs so/_/'dus pa'i 'khor tshogs rnams nyon cig_/gsang sngags byin brlabs bsam 
[\[301b.5\]]yas la/_/dkyil 'khor bsam yas brjod mi lang /_/mdor bsdus rnam pa gsum yin te/_/rang bzhin lhun grub dkyil 'khor dang /_/ting 'dzin gsal ba'i dkyil 'khor dang /_/bkri drang rdul tshon dkyil 'khor te/_/gsum po dag tu rgyal bas 
[\[301b.6\]]gsungs/_/zhes ched du gleng ngo /_/de nas smra ba'i seng ge byed pa po kun tu bzang pos gsol pa/_bcom ldan 'das bdag cag rnams kyis chos thams cad ni dkyil 'khor gsum du brjod par mthong lags so/_/de yang 'di skad ces gsol ba btab bo/_/
[\[301b.7\]]e ma'o gsang mchog bde ba che/_/ye nas lhun grub dag pa'i bdag_/dkyil 'khor kun gyi 'byung gnas gtso/_/rdo rje rgyal la phyag 'tshal lo/_/chos kun ye nas sangs rgyas pa'i/_/rang bzhin dag pa dri ma med/_/rang bzhin lhun grub zab mo'i don/_/
[\[302a\]]
[\[302a.1\]]bcom ldan snying pos bshad du gsol/_/a la la ho/_de nas bcom ldan 'das gsang ba mchog gi bdag po des gsol ba btab pa'i don thugs su chud nas lhun gyis grub pa'i dkyil 'khor 'byung ba'i rdo rje rgyan zhes bya ba'i ting nge 
[\[302a.2\]]'dzin la snyoms par zhugs so/_/zhugs nas yang rang bzhin don dam pa'i dkyil 'khor spros pa dang bral ba 'di gsungs so/_/e ma'o sangs rgyas kun gyi byang chub sems/_/bla na med pa rtogs 'gyur ba'i/_/rgyal bas gsungs pa'i ye shes gang /_/de 
[\[302a.3\]]ni dkyil 'khor snying po yin/_/zhes gsungs so/_/de nas yang bcom ldan 'das gsang ba mchog gi bdag po des rang bzhin don dam pa'i dkyil 'khor gyi rnam grangs 'di gsungs so/_/de la 'di ni spyir bsdus pa'o/_/sems can kun gyi sems chen po/_/
[\[302a.4\]]rang bzhin dag pas dri ma med/_/phung po lnga don sangs rgyas lnga/_/'byung ba lnga don dbyings phyug yum/_/khams dang skye mched mang po kun/_/sems dpa' sems ma'i dkyil 'khor yin/_/des na srid gsum dkyil 'khor che/_/zhes gsungs so/_/de 
[\[302a.5\]]la phung po lnga sangs rgyas lnga'i rang bzhin du gsungs pa yang /_/srid gsum sems can thams cad kyi/_/rgyu dang 'bras bu'i gzugs rnams kun/_/chos kyi dbyings las byung bas na/_/dbyer med don gyi gti mug pas/_/rnam par snang mdzad rang bzhin 
[\[302a.6\]]yin/_/srid gsum sems can thams cad/_/bde sdug tshor ba'i phung po kun/_/mnyam nyid dbyings la snang bas na/_/nga rgyal chen po'i rang bzhin pas/_/myong ba rin chen 'byung ba yin/_/srid gsum sems can thams cad kyi/_yul dang shes 
[\[302a.7\]]pa phra rags kyi/_/byed pa'i phung po thams cad kun/_/ma 'dres dbyings la snang bas na/_/shes rab rlabs kyi 'dod chags pas/_/snang ba mtha' yas rang bzhin no/_/srid gsum sems can thams cad kyi/_dge dang mi dge gnyis ka min/_/sems 
[\[302b\]]
[\[302b.1\]]las byung dang ma byung ba'i/_/'du byed phung po thams cad kun/_/spro bsdu dbyings las byung bas na/_/rnam par grol ba'i phrag dog pas/_/don yod grub pa'i rang bzhin yin/_/srid gsum sems can thams cad kyi/_/rnam smin rang sems rnam rig pa'i/_/
[\[302b.2\]]shes brgyad rnam shes phung po kun/_/rig pa'i dbyings la shar bas na/_/zhe sdang chen po'i ye shes pas/_/rdo rje sems dpa'i rang bzhin yin/_/zhes gsungs so/_/de la 'di ni chen po lnga dbyings phyug lnga'i rang bzhin du gsungs pa/_snod bcud 'gro ba 
[\[302b.3\]]thams cad kyi/_/gsal stong mi sgrib go 'byed pa'i/_/snang stong nam mkha'i khams rnams kun/_/stong nyid dbyings la shar bas na/_/thams cad gnas pa'i klong yin pas/_/bde gshegs dbyings phyug rang bzhin yin/_/snod bcud 'gro ba thams 
[\[302b.4\]]cad/_/sra brtan skyed bskrun rten rnams kun/_/sa yi khams su grags pa rnams/_/mi 'gyur dbyings la shar bas na/_/thams cad skyed pa'i rten yin pas/_/rdo rje dbyings phyug rang bzhin yin/_/snod bcud 'gro ba thams cad kyi/_/gyes sdud gsher 
[\[302b.5\]]ba'i mtshan nyid kun/_/chu yi khams su grags pa ste/_/kun sdud dbyings su shar bas na/_/yon tan tshogs chen kun sdud pas/_/rin chen dbyings phyug rang bzhin yin/_/snod bcud 'gro ba thams cad kyi/_/gsal dro'i ngo bo thams cad kun/_/me yi 
[\[302b.6\]]khams su grags pa rnams/_/snang gsal dbyings la shar bas na/_/gsal dro sreg pa'i rang bzhin pas/_/pad+ma'i dbyings phyug rang bzhin yin/_/snod bcud 'gro ba thams cad kyi/_/yang g.yo 'degs bskyod thams cad kun/_/rlung gi khams su grags 
[\[302b.7\]]pa ste/_/bskyod chen dbyings la shar bas na/_/thogs med shugs bskyod rang bzhin pas/_/las kyi dbyings phyug rang bzhin yin/_/zhes gsungs so/_/de la 'di ni rnam par shes pa bzhi byang chub sems dpa' bzhi'i rang bzhin du gsungs pa/_srid 
[\[303a\]]
[\[303a.1\]]gsum sems can thams cad kyi/_/kha dog dbyibs la spyod pa kun/_/mig gi rnam shes zhes su grags/_/mthong ba'i ye shes yin pa'i phyir/_/sa yi snying po'i rang bzhin yin/_/srid gsum sems can thams cad kyi/_/sgra rnams 
[\[303a.2\]]kun la spyod pa kun/_/rna ba'i rnam shes zhes su grags/_/thos pa'i ye shes yin pas na/_/lag na rdo rje'i rang bzhin yin/_/srid gsum sems can thams cad kyi/_/dri rnams kun la spyod pa kun/_/sna yi rnam shes zhes su grags/_/tshor ba'i ye shes 
[\[303a.3\]]yin pas na/_/nam mkha'i snying po'i rang bzhin yin/_/srid gsum sems can thams cad kyi/_/ro rnams kun la spyod pa kun/_/lce yi rnam shes zhes su grags/_/myong ba'i ye shes yin pa'i phyir/_/spyan ras gzigs kyi rang bzhin yin/_/zhes gsungs so/_/
[\[303a.4\]]de la yul bzhi byang chub sems ma bzhi'i rang bzhin du gsungs pa/_snod bcud 'gro ba thams cad/_/kha dog dbyibs dang mtshan ma kun/_/gzugs kyi skye mched nyid du grags/_/mthong bar bya ba'i yul yin pas/_/gzugs mdzes lA s+yai'i rang 
[\[303a.5\]]bzhin yin/_/snod bcud 'gro ba thams cad kyi/_/zin dang ma zin gnyis ka las/_/byung ba'i sgra yi khams su grags/_/thos par bya ba'i yul yin pas/_/nir t+ya ma yi rang bzhin yin/_/snod bcud 'gro ba thams cad kyi/_/lhan cig skyes dang sbyar 
[\[303a.6\]]dang gyur/_/zhim dang nga dang de bzhin gzhan/_/dri yi khams dang skye mched de/_/bsnam par bya ba'i yul yin pas/_/mA lai nyid kyi rang bzhin yin/_/snod bcud 'gro ba thams cad kyi/_/kha mngar la sogs ro rnams kun/_/ro yi skye mched nyid du 
[\[303a.7\]]grags/_/myang bar bya ba'i yul yin pas/_/gI ti nyid kyi rang bzhin yin/_/zhes gsungs so/_/de la 'di ni dbang po bzhi byang chub sems dpa' bzhi'i rang bzhin du gsungs pa/_srid gsum sems can thams cad kyi/_/mthong byed dang ba'i bdag 
[\[303b\]]
[\[303b.1\]]nyid de/_/mig gi khams zhes bya bar grags/_/mthong ba'i bya ba byed pa'i phyir/_/byams pa mai tri rang bzhin yin/_/srid gsum sems can thams cad kyi/_/thos par byed pa'i bdag nyid de/_/rna ba'i khams zhes bya bar grags/_/thos pa'i bya ba 
[\[303b.2\]]byed pa'i phyir/_/sgrib pa kun sel rang bzhin yin/_/srid gsum sems can thams cad kyi/_/snom byed dang ba'i bdag nyid de/_/sna yi khams zhes bya bar grags/_/tshor bar bya ba byed pa'i phyir/_/'jam dpal nyid kyi rang bzhin yin/_/srid gsum 
[\[303b.3\]]sems can thams cad kyi/_/myong byed dag pa'i bdag nyid de/_/lce yi khams zhes bya bar grags/_/myong ba'i bya ba byed pa'i phyir/_/kun du bzang po'i rang bzhin yin/_/zhes gsungs so/_/de la dus bzhi mchod pa'i lha mo bzhi'i rang bzhin du gsungs pa/_
[\[303b.4\]]snod bcud 'gro ba thams cad kyi/_/rgyu 'bras kun du rnam par spyad/_/sngon 'das dus su rnam par grags/_/sngon 'das dpyid kyi rang bzhin yin/_/spos me'i rang bzhin nyid yin no/_/snod bcud 'gro ba thams cad kyi/_/rgyu spyad 'bras bu ma spyad kun/_/
[\[303b.5\]]da ltar dbyar gyi rang bzhin yin/_/me tog nyid kyi rang bzhin yin/_/snod bcud 'gro ba thams cad kyi/_/rgyu 'bras yongs kyis ma spyad pa/_/ma 'ongs dus su rnam par grags/_/'ong ma rag ston rang bzhin ni/_/A lo ke yi rang bzhin yin/_/snod 
[\[303b.6\]]bcud 'gro ba thams cad kyi/_/rgyu 'bras nges par ma tshogs pa/_/'byung bar ma nges dus zhes grags/_/ma 'ongs dgun gyi rang bzhin ni/_/gan d+he'i rang bzhin yin par nges/_/zhes gsungs so/_/de la 'di ni lus kyi dbang po dang /_rnam par 
[\[303b.7\]]shes pa dang /_yang de'i yul dang de las byung ba'i byang chub sems khro bo bzhi'i rang bzhin du gsungs pa/_srid gsum sems can thams cad kyi/_/reg byed dang ba'i bdag nyid de/_/lus kyi khams zhes bya bar grags/_/reg byed bya ba byed pas na/_/gshin 
[\[304a\]]
[\[304a.1\]]rje 'joms pa'i rang bzhin no/_/snod bcud 'gro ba thams cad kyi/_/reg bya kun la spyod pa kun/_/lus kyi rnam shes zhes su grags/_/reg pa'i ye shes yin pa'i phyir/_/rnam par rgyal ba'i rang bzhin yin/_/srid gsum sems can 
[\[304a.2\]]thams cad kyi/_/byung dang 'byung 'gyur reg bya rnams/_/reg bya'i skye mched nyid du grags/_/reg par bya ba'i yul yin pas/_/rta mchog dpal gyi rang bzhin no/_/srid gsum sems can thams cad kyi/_/tshogs drug 'gags pa'i de ma thag_/go 
[\[304a.3\]]'byed gsal ba'i bdag nyid de/_/yid kyi khams zhes bya bar grags/_/des spyod bya ba byed pa'i phyir/_/bdud rtsi 'khyil ba'i rang bzhin yin/_/zhes gsungs so/_/de la 'di ni phyin ci ma log pa bzhi lha mo bzhi'i rang bzhin du gsungs pa/_snod bcud 'gro 
[\[304a.4\]]ba thams cad kyi/_/'jig dang skad cig mi rtag pa/_/rtag par ma yin zhes su grags/_/sgyu ma lta bu yin pa'i phyir/_/lcags kyu ma yi rang bzhin yin/_/snod bcud 'gro ba thams cad kyi/_/kun rtog gzhan dbang med min pa/_/chad par ma yin zhes 
[\[304a.5\]]su grags/_/rmi lam lta bur sems snang phyir/_/zhags pa ma yi rang bzhin yin/_/snod bcud 'gro ba thams cad kyi/_/gzung 'dzin dngos por ma grub pa/_/mtshan mar ma yin zhes su grags/_/smig rgyu lta bur sems snang phyir/_/lcags 
[\[304a.6\]]sgrog ma yi rang bzhin yin/_/snod bcud 'gro ba thams cad kyi/_/skyes bu byed pa ma grub pa/_/bdag tu ma yin zhes su grags/_/sgra brnyan lta bu'i sems snang phyir/_/dril bu ma yi rang bzhin yin/_/zhes gsungs so/_/de la 'di ni yid dang chos 
[\[304a.7\]]gtso gzungs gnyis kyi rang bzhin du bstan te/_/srid gsum sems can thams cad kyi/_/chos rnams kun la nges spyod pa'i/_/yid kyi rnam shes zhes su grags/_/rtog pa'i ye shes yin pa'i phyir/_/kun du bzang po'i rang bzhin yin/_/snod bcud 
[\[304b\]]
[\[304b.1\]]'gro ba thams cad kyi/_/'dus byas ma byas chos rnams kun/_/chos kyi skyed byed yin par grags/_/rnam par shes pa'i yul yin pas/_/kun du bzang mo'i rang bzhin yin/_/de la sogs te mtha' yas mchog_/chos dbyings mnyam dang mi mnyam 
[\[304b.2\]]pa/_/nam mkha'i khams kyi mtha' klas pa/_/ji snyed rnam grangs yod pa'i chos/_/kun kyang phyag rgya'i rang bzhin pas/_/rang bzhin dkyil 'khor chen po yi/_/rnam grangs yin par rgyal bas gsungs/_/zhes ched du brjod pa gsungs so/_/de nas 
[\[304b.3\]]yang bcom ldan 'das gsang ba mchog gi bdag po des rang bzhin kun rdzob kyi dkyil 'khor 'di gsungs so/_/kun rdzob mtshan ma'i gnas chen kyang /_/'og min bla med gnas mchog gam/_/lcang lo can nam bde ba can/_/pad+ma can la sogs pa 
[\[304b.4\]]yi/_/rang bzhin lhun grub dkyil 'khor de/_/mtshan ma'i rnal 'byor ngo la snang /_/de yang ji lta bu zhe na/_/mkha' 'am yid kyi nam mkha' la/_/'byung chen brtsegs pa'i lhun gyis grub/_/de steng rin chen sna bzhi las/_/lhun gyis grub pa tshad dpag 
[\[304b.5\]]med/_/de la brten pa'i sa gzhi ni/_/rin chen sna tshogs gcal du bkram/_/mnan nem bteg 'phar mdzes pa'i gzhi/_/de la pho brang gzhal med khang /_/gru bzhi lham pa mdzes par snang /_/rin chen sna bzhi'i rgyu las grub/_/glo 'bur bzhi yang mkhar 
[\[304b.6\]]thabs tshul/_/bum pa'i rtse mo chos kyi tog_/rma bya'i mdongs dang ldan pa'o/_/sgo bzhi sgo khyud bzhi dang ldan/_/rta babs brgyad dang yang dag ldan/_/dbus na 'khor lo rtsibs bzhi pa/_/lte bar bcas shing rtsibs rten ldan/_/gru chad bar khyams mdzes par ldan/_/
[\[304b.7\]]rin chen 'od zer 'bar bas 'khrigs/_/sems can pad+ma nyi zla dang /_/rin chen 'bar ba'i gdan mchog ldan/_/rin chen khri rkang rnam rten ldan/_/pho brang de yi gdan mchog kyang /_/nyi zla nor bu rin chen 'bar/_/bla re rgyal mtshan na bza' gdugs/_/dar 
[\[305a\]]
[\[305a.1\]]dang ba ra mu tig phreng /_/dril bu dang ni rnga yab sogs/_/rol mo'i cha byad sna tshogs brgyan/_/'jig rten lha tshogs mdzes pa dang /_/de la sogs te rgyan rnams kyang /_/bsam gyis mi khyab mtha' yas mchog_/gzhal yas de yi sgo 
[\[305a.2\]]bzhi na/_/glang seng rnams kyis mdzes par byas/_/rta babs rnams kyi tsong tsong dang /_/gser gyi dril bu 'bar ba dag_/dkon mchog gsum gyi mtshan yang sgrogs/_/sgo drung de dag re re na/_/ta la'i skyed shing tsong tsong 'khril/_/dri dang gzugs dang 'od du ldan/_/
[\[305a.3\]]ta la'i skyed shing de dag la/_/khu byug la sogs bkra shis pa'i/_/bya rnams snyan pa'i skad kyang 'byin/_/sgo drung de dag re re na/_/khrus kyi rdzing bu dbyibs legs pa/_/blo mchog yan lag ldan pa'i chu/_/grangs med de dag re re na/_/lha dang lha mo bsam mi 
[\[305a.4\]]khyab/_/phyi rol kho ra khor yug na/_/rtse sa 'chag sa brjod mi lang /_/de la sogs pa bsam yas mchog_/ma btsal ye nas lhun gyis grub/_/lha mchog rnams kyi bsod nams kyis/_/rgyu las grub par rgyal bas gsungs/_/pho brang de na gnas 
[\[305a.5\]]pa yi/_/ye shes lha tshogs mang po rnams/_/gtso gzungs zung du 'khril ba ste/_/dbus kyi pho brang snying po la/_/rnam par snang mdzad snying po che/_/'dzam bu na da'i gser 'od 'dra/_/rang rtags lag na 'khor lo bsnams/_/dpa' bo de yi spyan snga na/_/
[\[305a.6\]]rdo rje sems dpa'i rgya chen yang /_/dung dang shel gyi kha dog 'dra/_/rang rtags lag na rdo rje 'dzin/_/g.yas su rin chen 'byung ldan te/_/bai DUr+ya yi kha dog 'dra/_/rang rtags rin chen zur brgyad 'dzin/_/rgyab na snang ba mtha' yas gtso/_/pad+ma rA ga'i mdog 
[\[305a.7\]]'dra zhing /_/rang rtags pad+ma dmar po 'dzin/_/g.yon du don yod grub pa ste/_/in tra nI la ljang gu'i mdog_/rang rtags phyag na ral gri 'dzin/_/kun kyang zhi ba'i cha lugs te/_/thor tshugs rigs lnga dbu la brgyan/_/rdzogs pa'i skyil krung tshul du bzhugs/_/
[\[305b\]]
[\[305b.1\]]do shal dpung rgyan se mo do/_/phyag gdub snyan chas kun la mdzes/_/mtshan dang dpe byad yang dag rdzogs/_/de dag gi ni g.yon rol na/_/kun du bzang dang lo tsa na/_/ma ma gos dkar sgrol ma rnams/_/g.yas pas thabs kyi gtso la 'khyud/_/g.yon 
[\[305b.2\]]pas rang rtags dril bu 'dzin/_/sku mdog cha lugs yab dang 'dra/_/'khor lo rtsibs la lhun gyis grub/_/spyan snga'i glo 'bur mdzes pa la/_/lag na rdo rje sngo skya'i mdog_/rang rtags rdo rje rtse gsum 'dzin/_/g.yas na sa yi snying po ste/_/ljang sngon rin chen 
[\[305b.3\]]myu gu 'dzin/_/rgyab tu nam mkha'i snying po ste/_/mthing ga rang rtags ral gri 'dzin/_/g.yon du mdzes pa'i glo 'bur la/_/spyan ras gzigs dbang dmar skya ste/_/rang rtags pad+ma dkar po 'dzin/_/thor tshugs ye shes sems dpas brgyan/_/sems dpa'i 
[\[305b.4\]]skyil mo krung du bzhugs/_/rgyan dang cha lugs kun gyis brgyan/_/de dag gi ni g.yon rol na/_/gar dang sgeg mo phreng ba dbyangs/_/g.yas pas thabs kyi gtso la 'khyud/_/g.yon pa gar dang me long phreng /_/pi wang 'dzin cing cha lugs gzhan/_/gtso bo 
[\[305b.5\]]nyid kyang mthun pa yin/_/mdzes pa'i gru chen rnams la ni/_/byams pa mai tri dkar ba ste/_/mdzes pa'i klu shing 'gun+d+he bsnams/_/shar lho mtshams kyi gru chad la'o/_/sgrib pa rnam sel mthing ga ste/_/chos kyi 'khor lo 'dzin pa ste/_/lho nub mtshams 
[\[305b.6\]]su mdzes par gnas/_/'jam dpal gzhon nu dmar skya'i mdog_/rang rtags ut+pal mthing ga 'dzin/_/nub byang mtshams su mdzes par gnas/_/kun du bzang po ljang ser mdog_/rang rtags rin chen snye ma 'dzin/_/byang shar mtshams 
[\[305b.7\]]kyi gru la gnas/_/de dag gi ni g.yon rol na/_/spos dang me tog bdug pa dri/_/g.yas pa thabs kyi gtso la 'khyud/_/g.yon pa rang rtags 'dzin pa'o/_/cha lugs thams cad snga ma bzhin/_/sgo khyud rnams la 'joms pa ni/_/gshin rje gshed po 
[\[306a\]]
[\[306a.1\]]mthing nag 'bar/_/nir mgo gdengs pa lag mtshan thogs/_/shar gyi sgor ni rnam par gnas/_/rnam par rgyal ba ser nag 'bar/_/rdo rjes gnod pa lho sgor ro/_/rta mgrin dmar nag 'bar ba ste/_/thod sbrul thogs pa nub sgor 
[\[306a.2\]]gnas/_/bdud rtsi 'khyil pa ljang nag 'bar/_/rgya gram gyis gnon byang gi sgor/_/stang stabs tshul du rab tu gnas/_/dur khrod rgyan gyis rnam par brgyan/_/rnam par gtsigs la 'jigs 'jigs lta/_/me dpung 'bar ba'i klong du 'khyil/_/hU~M dang phaT 
[\[306a.3\]]kyi sgra chen sgrogs/_/de dag gi ni g.yon rol na/_/gshed mo dang ni rgyal ma dang /_/rta mgrin mo dang 'khyil mo rnams/_/lag mtshan lcags kyu zhags pa dang /_/sgrog dang dril bu thogs shing rngam/_/cha lugs 'joms pa dag dang 'dra/_/sgo khyud dag tu lhun 
[\[306a.4\]]gyis grub/_/mdzes pa'i bar khyams de nyid la/_/sprul sku thub pa chen mo drug_/ci 'dul thabs kyi skur ston pas/_/cha lugs ma nges 'dul bar ston/_/mdzes pa'i bar khyams de nyid las/_/mdun dang rgyab kyi phyogs rol la/_/byed pa po dang bya ba mo/_/nam 
[\[306a.5\]]mkha' yi ni mdog 'dra la/_/ting nge 'dzin du ldan par gnas/_/de la sogs te mtha' yas mchog_/brjod med rjod du med pa yi/_/lha yi tshogs kyis gang bar gnas/_/dkyil 'khor bsam yas lhun gyis grub/_/lha yi tshogs chen de dag gi_/thugs 
[\[306a.6\]]kar ye shes sems dpa' gnas/_/tshon gang 'od dang bcas pa'o/_/ljang la rang rtags yi ge rnams/_/rang rtags phyag rgya'i steng du gsal/_/de lta'i sku mchog re re la/_/tshul dgu dag dang ldan pa ste/_/mnyen dang lcug dang 'khyil bag dang /_/ldem 
[\[306a.7\]]bag chags dang gzhon tshul can/_/gsal dang 'tsher dang lhun stug dang /_/gzi brjid 'bar bar rab tu gnas/_/de ltar rang bzhin dkyil 'khor nas/_/phyi rabs sngags 'chang rnal 'byor pas/_/spyan drangs mchod pa dbul ba'i 'os/_/zhes gsungs pas 
[\[306b\]]
[\[306b.1\]]chos thams cad rang bzhin gyi dkyil 'khor du lhun gyis grub bo/_/de nas smra ba'i seng ge la sogs pa'i 'dus pa'i 'khor tshogs rnams rang rang gi bsam pa rangs par gyur te/_a la la zhes bya ba'i sgra phyung nas mgrin gcig tu ched du brjod pa 'di brjod do/_/a ho 
[\[306b.2\]]dmigs dang mi dmigs brtan g.yo chos kun lhun grub dpag mi lang /_/rang rig yon tan dpag med bsam yas mang po de kun brjod mi lang /_/gsang sngags rgya mtsho thugs rje bsam yas bsam khyab ji snyed dpag mi lang /_/sprul pa rgya mtsho gang gA'i 
[\[306b.3\]]bye snyed 'gro ba chos ston zhing khams khyab ces ched du brjod pa ched du brjod do/_/le'u ste lnga pa'o//_//rang bzhin gyi dkyil 'khor bstan pa'o/_/de nas bcom ldan 'das gsang ba mchog gi bdag po des mi g.yo ba rnam par 'phro ba zhes bya ba'i ting nge 'dzin 
[\[306b.4\]]la snyoms par zhugs nas ting nge 'dzin gyi dkyil 'khor 'di gsungs so/_/'dus pa'i 'khor tshogs rnams chos thams cad ting nge 'dzin gyis dbang bsgyur du rung tsam du rtogs shig_/de ci'i phyir zhe na/_chos thams cad ni ting nge 'dzin ji ltar 'dod pa de ltar 
[\[306b.5\]]dbang bsgyur ba'o/_/'dus pa'i 'khor tshogs 'di lta ste/_gsang sngags ya mtshan chen po 'di/_/ting 'dzin dkyil 'khor bsam yas kyang /_/mdor bsdus rnam pa gsum yod de/_/bsgom pa'i ting 'dzin dkyil 'khor dang /_/bskyed dang lhag pa'i 
[\[306b.6\]]ting 'dzin no/_/thog ma'i rnal 'byor nyid bsgoms te/_/dkyil 'khor yin par rgyal bas gsungs/_/de yang ji ltar bsgom zhe na/_/ting nge 'dzin kyang rnam gsum ste/_/dang por de bzhin nyid kyi dang /_/de bzhin nyid la gnas bca'i phyir/_/stong pa chen 
[\[306b.7\]]po'i ting 'dzin bsgom/_/gnyis pa kun snang nam mkha'i ngang /_/snying rje yum gyis khyab pa'i phyir/_/mtshams sbyor chen po'i ting 'dzin bsgom/_/gsum pa rang gi sa bon nam/_/rab tu brtan pa'i yig 'bru a/_/de las phra mo a 'phros 'dus/_/spros 
[\[307a\]]
[\[307a.1\]]shing bsdus kyang 'phel 'grib med/_/de las bdag nyid chen por bsgom/_/ma lus thams cad rdzogs par gsal/_/rgyas btab byin brlabs dbang bskur bas/_/rtsa ba'i dkyil 'khor bar du rdzogs/_/de bzhin dbyings las shar bas 
[\[307a.2\]]na/_/bdag nyid chen po g.yon du ste/_/mkha' dbyings rdo rje pad+mor ldan/_/de ni bsgom pa'i dkyil 'khor yin/_/skyed pa yang ni 'di lta ste/_/lha tshogs bdag gis sras su skyed/_/de nas bskyed pa'i dkyil 'khor yin/_/de yang ji ltar bskyed ce na/_/thog 
[\[307a.3\]]mar yab yum mkha' rnam gnyis/_/rdo rje pad+mar byin gyis brlab/_/gnyis med dgyes par 'khril ba las/_/b+ha ga'i dkyil du ling ga a/_/'phro 'du dbyings su thim pa las/_/dbang chen sa bon 'bru lngar gyur/_/e ya~M ba~M su bru~M/_e nyid 'dus pas nam 
[\[307a.4\]]mkhar gsal/_/ya~M las rlung gi dkyil 'khor bskyed/_/ba~M las bdud rtsi'i rgya mtshor bskyed/_/su las gser gyi bris mar bskyed/_/bru~M las ri rab gzhal med khang /_/dbyibs dang kha dog tshad dpag med/_/'khor lo'i gdan dang rol mo'i tshogs/_/
[\[307a.5\]]rang bzhin kun rdzob ci 'dra ba'o/_/de ru lha tshogs bskyed pa ni/_/brtan 'byung mkha' yi yi ge a/_/'phel 'grib med par gnas pa ste/_/gnyis med dgyes pa'i 'phro 'du la/_/bzhi bcu rtsa gnyis 'od du shar/_/ka kha ga g+ha nga /_tsa tsha dza dz+ha nya/_
[\[307a.6\]]Ta Tha Da D+ha Na/_ta tha dad+ha na/_pa pha ba b+ha ma/_ya wa ra la/_sha Sha sa ha/_k+Sha/_i I u U e ai o au/_gsung gi dkyil 'khor bzhi bcu gnyis/_/spro bsdu gsal bar gyur pa las/_/thugs mtshan bzhi bcu rtsa gnyis 'bar/_/de las 
[\[307a.7\]]mngon rdzogs skur gsal ba/_/Tha la sogs pa'i yig 'bru lnga/_/phung po lnga yi sa bon yin/_/tha la sogs pa 'byung ba lnga/_/bskyed pa'i sa bon yin par grags/_/ka la sogs pa'i yig 'bru lnga/_/rnam shes lnga yi sa bon yin/_/tsa la sogs pa'i 
[\[307b\]]
[\[307b.1\]]yig 'bru lnga/_/mig gi khams la sogs pa lnga/_/pa la sogs pa'i 'byung ba lnga/_/gzugs sogs skye mched rnam lnga'i yin/_/ya la sogs pa'i yig 'bru bzhi/_/dus bzhi sa bon rab tu grags/_/sha la sogs pa'i yig 'bru bzhi/_/phyin ci ma log 
[\[307b.2\]]dus bzhir bshad/_/i la sogs pa'i yig 'bru drug_/rdul snyed thub pa drug tu bshad/_/o~M ni yid kyi khams yin te/_/k+Sha ni yid kyi rnam shes khams/_/o~M ni chos kyi khams su bshad/_/so so thugs mtshan gsal ba las/_/sa bon rnams kyis 
[\[307b.3\]]mngon rdzogs bskyed/_/o~M hU~M badzra d+h+r-ika/_swA rat+na d+h+r-ika_/oM A ro lika/_hA pradz+nyAd+h+r-ika/_rmaM d+hA twI shwa ri/_lA~M dwe Sha ra ti/_mA~M mo hA ra ti/_pA~M ra ga ra ti/_tA~M badzra ra ti/_k+Shi hi rA dza ya/_t+na~M a gam+b+ha aH/_hriHha hU~M pad+ma/_dzIM ku ru pan+na hrIH/_hU~M lA s+ye/_trA~M mA la/_hrIHgi ti/_
[\[307b.4\]]a nr-i t+ya/_mai d+ha ra Ni/_th+l+hIMni swa raM b+ha ya/_swa ra tsa ya/_mu~M shrI A~M ra ga ya/_dzaHd+hU pa/_hU~M puSh+pa/_/pa~M dI pa/_hoHgan+d+he/_hU~M ya mAn+ta kr-ita/_hU~M pad+mAM ta kr-ita/_hU~M bi g+h+nan ta kr-ita/_dzaH/_badzra kro d+hi/_hU~M rat+na kro d+hi/_pa~M pad+ma kro d+hi/_hoHkad+ma kro d+hi/_hU~M badzra tsit+ta/_a badzra 
[\[307b.5\]]sa ma ya/_mu ne kriM/_mu ne sru~M/_mu ne tra~M/_mu ne braM/_mu ne k+Sha/_mu ne ye/_de ltar so so'i snying po yis/_/mngon rdzogs skur ni gsal ba dang /_/ye shes lnga yi dbang bskur te/_/sku gsung thugs su byin gyis brlab/_/oM ma hA shU n+ya tA dz+nyA na badzra swa b+hA ba 
[\[307b.6\]]at+ma ko\u0f85ha~M/_o~M ma hA A dar+sha dz+nyA na badzra swa b+hA ba at+ma ko\u0f85ha~M/_oM ma hA saman+ta dz+nyA na badzra swa b+hA ba At+ma ko\u0f85ha~M/_oM ma hA pra t+ya bek+Sha NA dz+nyA na badzra swa b+hA ba At+ma ko\u0f85ha~M/_oM ma hA kr-i t+ya nuSh+Tha na dz+nyA na badzra swa b+hA ba At+ma ko\u0f85ha~M/_oM sarba ta thA ga ta kA ya badzra swa b+hA ba 
[\[307b.7\]]At+ma ko\u0f85ha~M/_o~M sarba ta thA ga ta bA ka badzra swa b+hA ba At+ma ko\u0f85ha~M/_o~M sarba ta thA ga ta tsit+ta badzra swa b+hA ba At+ma ko\u0f85ha~M/_o~M sarba ta thA ga ta pU dza badzra swa b+hA ba At+ma ko\u0f85ha~M/_de ltar rdzogs pa'i sangs rgyas rnams/_/sku mchog thugs mtshan bzhugs tshul dang /_/
[\[308a\]]
[\[308a.1\]]thor tshugs la sogs cha lugs kun/_/rang bzhin kun rdzob dkyil 'khor 'di/_/rnal 'byor rig pa'i rtsal yin te/_/nam mkha'i dbyings kyi dbus su bsu bsam/_/yang na gzugs brnyan dkyil 'khor la'o/_/lhag pa'i ting 'dzin zhes 
[\[308a.2\]]bya ba/_/de ltar gsal ba'i rnam pa kun/_/yum gyi mkha' las gsal bar bsgom/_/rnal 'byor rig pa'i khyad par ro/_/zhes gsungs pas 'dus pa'i 'khor tshogs thams cad kyis chos thams cad ting nge 'dzin gyis dbang bsgyur bar mthong ngo /_/
[\[308a.3\]]'phags pa rgyud kyi rgyal po ye shes rngam pa glog gi 'khor lo'i mdo zhes bya ba las ting nge 'dzin gyi dkyil 'khor rnam par phye ba'i le'u ste drug pa'o//_//de nas bcom ldan 'das gsang ba mchog gi bdag pos gzugs brnyan lta bu rnam par 'phro 
[\[308a.4\]]ba zhes bya ba'i ting nge 'dzin la snyoms par zhugs nas las dang po pa'i rnal 'byor pa yid ches par bya ba'i phyir 'dus pa'i 'khor tshogs rnams la bka' stsal pa/_'dus pa'i 'khor tshogs rnams chos thams cad ni gzugs brnyan lta bu'i rnam pa yin 
[\[308a.5\]]par shes par bya'o/_/de ci'i phyir zhe na/_chos thams cad ni gzugs brnyan lta bu'i rnam par snang zhing de las ma 'das pa'i phyir ro/_/de bas na gzugs brnyan gyi dkyil 'khor ci 'dra bar bya yis nyon cig_/de la 'di ni rgyud kyi rnam grangs so/_/mi 
[\[308a.6\]]shes pa yi 'gro ba la/_/mtshon pas gsal ba'i don ston phyir/_/gzugs brnyan dkyil 'khor bshad par bya/_/de yang ji lta bu zhe na/_/brtan zhing mdzes pa'i khang bu la/_/'jam por zhal zhal byas nas ni/_/kha dog lnga yi gzugs bris pa/_/
[\[308a.7\]]de yang dngos grub rten du bshad/_/ras sam gro ga 'am shing shun nam/_/ta la'i lo ma'am dur khrod ras/_/zhing chen ras la sogs pa la/_/phyag rgya'i gzugs su bris na yang /_/mtshan ma 'byung ba'i rten du bshad/_/rdo dang shel rdo la 
[\[308b\]]
[\[308b.1\]]sogs dang /_/dung ngam ba so'i rgyu las ni/_/phyag rgya 'am gzugs su 'bur btod nas/_/de yang dngos grub 'byung ba'i rten/_/gser dngul zangs khar la sogs la/_/mkhas pas legs par lugs byas te/_/yan lag ma nyams gzugs byas na/_/
[\[308b.2\]]de yang mtshan ma'i rten du bshad/_/blag sha byang chub shing bu 'am/_/rgyu shing mnyen las gzugs byas na/_/de rnams mtshan ma'i rten du bshad/_/sbyin zhing mnyen pa'i rgyu rnams las/_/phyag rgya'i gzugs su legs byas na/_/de yang mtshan 
[\[308b.3\]]ma'i rten yin no/_/sa stengs dbyibs legs mdzes pa la/_/rdul tshon 'dus byas rgyu rnams kyis/_/brnyan ma'i dkyil 'khor byas na yang /_/de yang dngos grub rten du bshad/_/re zhig las kyi dang po las/_/sa stengs dkyil 'khor byas par shis/_/
[\[308b.4\]]zhes gsungs so/_/de la 'di ni gnas kyi mtshan nyid de/_/sa stegs bya ba'i gnas mchog kyang /_/skyon yon bye brag shes pa las/_/spang blang gnyis su shes par bya/_/ri bo ri bran 'dus pa'i spyi/_/gangs ri brag dkar 'dab rtsa ni/_/seng gcan 
[\[308b.5\]]'khra ba'i gnas zhes bya/_/zhi ba'i las la de shis so/_/phug chen dgon pa chen po dang /_/brag chen rdo rje gtams pa'i dkyil/_/gcan can 'khra ba'i gnas zhes bya/_/mngon par spyod pa sgrub pa'i gnas/_/dur khrod gnas dang ngam grog dang /_/
[\[308b.6\]]sum mdo grog le bshung ba'i gnas/_/dur gcan 'khra ba'i gnas bya'o/_/dbang du bsdu ba sgrub pa'i gnas/_/nags tshal mang po gtibs pa dang /_/shin tu btsan dang 'jigs pa'i ngos/_/stag gzig 'khra ba'i gnas zhes bya/_/'dod pa sgrub pa'i 
[\[308b.7\]]gnas yin no/_/mtsho gling chu mdo rgya mtsho'i 'jings/_/chu yi gle ma btsan pa'i gnas/_/chu gcan 'khra ba'i gnas zhes bya/_/las rnams kun la de shis so/_/ri bo 'dun pa'i rtse rnams dang /_/tsan+dan nags tshal me tog tshal/_/yid 'ong bkra shis 
[\[309a\]]
[\[309a.1\]]nyams dga' yi/_/gnas su dkyil 'khor bri bar shis/_/gnam dang sa dang bar snang rnams/_/legs par brtags te dkyil 'khor bya/_/mtshon cha lnga yi dbyibs dag tu/_/brtags na mngon pa'i nam mkha' shis/_/bar snang kha 
[\[309a.2\]]dog rnam lnga po/_/so sor ma 'dres gsal ba shis/_/sa gzhi shin tu ma nyams dang /_/ma grum mnyam par gnas pa la/_/tshwa sgo sa slan ba tshwa med/_/de ltar brtags par las bya'o/_/spang bar bya ba'i gnas ngan no/_/gshin rje gdug pa'i mdung 
[\[309a.3\]]rjes dang /_/srin po ngus pa'i mchi rjes dang /_/khro bo gnod sbyin lcam rjes dang /_/ma mo rngam pa'i spar rjes dang /_/'byung po rku ba'i 'jol sa dang /_/gdug pa klu yi rgyun srang dang /_/skyon can rgyu ba'i lam srang dang /_/zhang blon gdug pa'i 'dug sa 
[\[309a.4\]]dang /_/kha nas ma tho'i 'dun sa dang /_/nyen dang 'brel ba'i gnas rnams ni/_/sbrul gdug pang du 'ongs pa ltar/_/wa yi brtul zhugs chen po yis/_/lo yi bshugs te rab tu spang /_/zhes gsungs so/_/de la 'di ni sa bslang ba'i las te/_/
[\[309a.5\]]de nas bslang ba'i las rnams kyang /_/mngon dang mi mngon bdag po la/_/rtsod pa nye bar zhi bya'i phyir/_/ser sna spangs pa'i sems kyis ni/_/rin dang bden pas bsgo la bslang /_/zhes gsungs so/_/de la 'di ni sa gzung ba ste/_de nas slob dpon bdag 
[\[309a.6\]]nyid kyis/_/rdo rje dril bur ldan pa yis/_/rtse gsum 'gros kyis kun du bskor/_/khros pas hU~M gi nga rgyal bya/_/dngos grub bar du gcod pa'i bgegs/_/dengs shig ces su bsgo nas kyang /_/seng ldeng phur bu sor brgyad pa/_/khro bor byin brlabs 
[\[309a.7\]]gdab par bya/_/zhes gsungs so/_/de la 'di ni sa'i lha mo spyan drangs pa'o/_/de nas dbang gyur lha mo de/_/spyan drangs bskyed dang gnyis min par/_/mchod bstod tshul bzhin byas nas ni/_/bdag cag rnal 'byor sgrub pa po/_/bdud btul mngon 
[\[309b\]]
[\[309b.1\]]par rdzogs pa'i tshe/_/ru tra tshogs kyis rgal ba la/_/dgyes pa'i las kyi don bgrangs te/_/bdag cag sa la bgrod pa'i tshe/_/ru tra'i rgol ba byung ba na/_/spyan ldan de la dpang bcol lo/_/zhes gsungs so/_/de la 'di ni rtags brtag pa'o/_/mtshan 
[\[309b.2\]]mas mtshan ma gzhom pa'i phyir/_/ro lnga mtshan nyid brtag par bya/_/dge ba'i rtags na dngos grub 'byung /_/gal te shes par ma gyur na/_/thabs la mkhas pas spang bar bya/_/yang na sbyin sreg bya bar brtag_/ces gsungs so/_/de la 'di ni 
[\[309b.3\]]rin chen gter sba ba'o/_/gnas de bsod nams gter ldan phyir/_/rin chen lnga dang sman lnga dang /_/spos lnga 'bru lnga snying po lnga/_/ga 'u'i nang du blugs nas su/_/sa gzhi gter dang ldan par bya/_/zhes gsungs so/_/de la 'di ni sa sbyang ba'o/_/sa zhag spos 
[\[309b.4\]]chen rnam lnga yi/_/khu ba bsres nas kun du ni/_/gru bzhi dbyibs su legs byas te/_/ba ko tsam du skyong nul bya/_/de nas dkyil 'khor lha tshogs kyi/_/sngags dang phyag rgyas sbyang bar bya/_/des kyang dngos po kun sbyangs te/_/rgyal ba'i bzhugs gnas 
[\[309b.5\]]rang bzhin du/_/ting nge 'dzin gyis sbyang bar bya/_/zhes gsungs so/_/de la 'di ni lha sta gon la gnas pa'i cho ga'o/_/de nas lha rnams ji snyed pa/_/rang bzhin kun rdzob spyan drangs te/_/spos kyi dkyil 'khor lha grangs bzhin/_/gdan sar byas te yon 
[\[309b.6\]]mchod la/_/lan cig gshegs zhes sta gon bya/_/de nas 'dus pa'i sems can kun/_/gsang dang snying gar bram pa dang /_/ku sha brim dang srung skud gdags/_/so shing brim dang rmi ltas brtag_/mchod pa'i yo byad ji snyed dang /_/rgyan du 'os pa'i 
[\[309b.7\]]rnam pa kun/_/tshang bar bsogs te byin gyis brlab/_/'dus pa'i sems can de dag kun/_/chos gtam rim pas dbugs phyung ste/_/gsang sngags che ba'i yon tan bshad/_/ces gsungs so/_/de la 'di ni dkyil 'khor bri ba'i dus so/_/rig byed 
[\[310a\]]
[\[310a.1\]]dag gi yan lag las/_/dus rnams shes par bya ba ni/_/bkra shis lha yi nyi ma dang /_/'byor ldan dus tshod bzang ba ni/_/mtshan ma'i rtog pa yin mod kyang /_/brtags na dngos grub mtshan ma 'byung /_/zhes gsungs so/_/de la 
[\[310a.2\]]'di ni thig gdab pa'i cho ga'o/_/tshon dang thig skud rnam lnga la/_/sangs rgyas lnga yis byin brlabs te/_/sprul pa 'phro 'du rgyun mi gcad/_/spos sam lce pog dkar po yi/_/dud pas rgyun mi bcad par bdug_/khros pas drag po'i sngags zlos shing /_/
[\[310a.3\]]khro bo khro mo'i stangs kyis bskor/_/bde bar gshegs pa'i thugs dam bskul/_/thig skud sar pa gtsang ma 'am/_/gsang ba'i lcang lo 'khril mdangs sam/_/rdo rje rgyun thag la sogs la/_/yum gyi grangs dang mthun par bsgrim/_/rdo rje rtse lnga'i lu gu 
[\[310a.4\]]rgyud/_/byang chub sems su byin gyis brlabs/_/thig g.yog las kyi sems ma ste/_/mtshan ldan byin gyis brlabs nas ni/_/phyag rgya gar dang bcas pa yis/_/rang bzhin dkyil 'khor gnam thig gdab/_/de nas sa thig gdab pa yang /_/'dul 
[\[310a.5\]]ba'i dbang gi bye brag las/_/maN+Dal tshad ma nges pa med/_/sor bzhi pa nas brtsams nas su/_/ji srid dpag tshad thub par ro/_/o~M dz+nyA na tsakra su tra ma ti kra ma hU~M zhes gsungs so/_/de la 'di ni tshon dgye ba'i cho ga'o/_/rang bzhin kun rdzob ci 'dra dang /_/
[\[310a.6\]]ting 'dzin dkyil 'khor de 'dra bar/_/brnyan ma yang ni de 'dra bri/_/tshon sna 'bras dang 'byung khungs sam/_/rdo khams rin chen dag la bya/_/sna gsum sna lnga dag dang ni/_/rin chen phung po'i tshon gyis ni/_/dbus kyi pho brang bskor ba yin/_/sgo la rnam 
[\[310a.7\]]lngas bskor bar bya/_/phyag rgya gzhan la rkyang pas so/_/dkar dmar ser ljang nag po rnams/_/[{]go rims [,]go rim [}]de yis bkod par bya/_/gtso bo gzugs su rdzogs par bri/_/'khor rnams phyag rgya dag tu bya/_/phal pa dag la yig 'brus so/_/zhes gsungs 
[\[310b\]]
[\[310b.1\]]so/_/de la 'di ni dkyil 'khor gyi rgyan dgod pa'i cho ga'o/_/de nas bsgrub pa'i dkyil 'khor la/_/bla re rgyal mtshan 'phan dang gdugs/_/pi bang gling bu brdab pa dang /_/rdza rnga mu kun rnga chen dang /_/da rnga ra dang mu tsar dang /_/dbyangs dang gar dang 
[\[310b.2\]]bzhad pa che/_/rol mo'i yo byad ji snyed pas/_/dga' byed dkyil 'khor dag la brgyan/_/bum pa rnam pa sna tshogs kyi/_/gser dang dngul las byas pa'o/_/rigs dang mthun pa'i gos kyis dkris/_/me tog 'bras bus brgyan pa la/_/bdud rtsi 
[\[310b.3\]]lnga yis gang byas pa/_/sman dang rin chen 'bru rnam lngas/_/gang ba brgyad dam bcu drug gzhag_/dkyil 'khor bdag pos mngon bsngags pa'i/_/rnam rgyal bum pa de bzhin du/_/dbus nyid du ni gzhag par bya/_/yang na bum pa'i skyin par ro/_/
[\[310b.4\]]zla ba nyi ma dri chu dang /_/btung ba rab tu snum po dang /_/dbang po kun nas 'byung ba rnams/_/sha srang gcig gis rab bsres pas/_/gang ba'i ban da de bzhin gzhag_/rmad du byung ba'i gtor ma dgram/_/de la sogs pa mtha' yas mchog_/ci rigs 
[\[310b.5\]]rnams kyis mdzes par bya/_/zhes gsungs so/_/de la 'di dag ni 'phan sdud kyi las spyir bstan pa'o/_/de nas sngags pa mnyam bzhag ste/_/ting 'dzin dkyil 'khor gsal bar bsgom/_/gsal ba gnyis med dkyil 'khor du/_/rang bzhin kun 
[\[310b.6\]]rdzob spyan drangs dang /_/dbab dang bzhugs dang brtan pa dang /_/mi g.yo dam tshig zil gnon dang /_/phyag 'tshal mchod pa brjod pa dang /_/gsang ba mchog gi dkyil 'khor du/_/'jug dang dngos grub gsol ba dang /_/dbang bskur ba yi las rnams bya/_/
[\[310b.7\]]des ni tshe 'di nyid la yang /_/sangs rgyas nyid kyang thob 'gyur na/_/dngos grub gzhan lta smos ci dgos/_/zhes gsungs so/_/'phags pa rgyud kyi rgyal po ye shes rngam pa glog gi 'khor lo'i mdo zhes bya ba las gzugs brnyan gyi dkyil 'khor rim par 
[\[311a\]]
[\[311a.1\]]phye ba'i le'u ste bdun pa'o//_//de nas bcom ldan 'das gsang ba mchog gi bdag po de chos thams cad lhun gyis grub pa'i phyag rgya las mi 'da' ba zhes bya ba'i ting nge 'dzin la snyoms par zhugs nas phyag rgya dam tshig gi mtshan nyid 
[\[311a.2\]]rnams nyid kyi sku dang gsung dang thugs rdo rje las phyung ngo /_/gsang sngags rgya mtsho chen po 'di/_/phyag rgya bsam yas ji snyed pa/_/mdor bsdus rnam pa bzhi ru 'dus/_/dang por phyag rgya chen po ste/_/gnyis pa dam tshig rgya yin no/_/gsum pa chos kyi 
[\[311a.3\]]phyag rgya ste/_/bzhi pa las kyi phyag rgya ste/_/phyag rgya chen po sku yi rgya/_/rang bzhin chos sku dngos med rgya/_/gzugs sku mtshan ma'i rgya zhes bshad/_/gzugs sku rang bzhin kun rdzob dang /_/bsgom dang bskyed pa yin par bshad/_/gnyis pa'i rgya la 
[\[311a.4\]]gsum yod de/_/bsgom dang gzung dang bcing ba'o/_/bsgom pa dam tshig gsung yin te/_/gsal ldan ma 'am byin brlabs pa'o/_/gzung ba thugs mtshan nyid bzung ba'o/_/dam tshig lag rgya bcing bar bshad/_/yang na so so'i gtso gzung rnams/_/
[\[311a.5\]]sbyor thabs phyag rgya nyid yin no/_/gsum pa'i rgya la gsum yod de/_/rang bzhin bsgom dang bzlas brjod do/_/rang bzhin chos kyi phyag rgya ni/_/chos kyi dbyings su rgyal bas gsungs/_/bsgom pa mtshan ma'i yig 'bru dag_/lce steng snying ga mkha' 
[\[311a.6\]]sogs su/_/mtshan ma'i rnam par gsal ba'o/_/rtsa ba bskyed dang bzlas pa yis/_/snying po tshig brjod bzlas pa'i rgya/_/bzhi pa las kyi phyag rgya la/_/rnam pa gsum du dpa' bos gsungs/_/bsgom dang 'phro 'du bcing ba'o/_/las kyi lha yi rnal 'byor 
[\[311a.7\]]gang /_/bsgom pa sgom pa las kyi rgya/_/lta 'og mkha' 'am thugs ka nas/_/rnam bzhi las kyi 'phro 'du ni/_/'phro 'du las kyi phyag rgya'o/_/phyag rgya bca' dang stangs tshul rnams/_/bcing ba las kyi phyag rgya bshad/_/lag rgya dam tshig phyag 
[\[311b\]]
[\[311b.1\]]rgya rnams/_/rang gi sku ru rnam bsgoms nas/_/bcings shing mkha' la rnam bkrol na/_/sdig pa kun las rnam grol zhing /_/sangs rgyas nyid kyang 'thob 'gyur na/_/dngos grub gzhan lta smos ci dgos/_/bdag nyid phyag rgya cher bsgom pa/_/dbu ni rnam par 
[\[311b.2\]]snang mdzad de/_/lag g.yas rdo rje sems dpa'i rgya/_/lag g.yon rin chen 'byung ldan rgya/_/rkang pa g.yon pa snang mtha' yas/_/rkang g.yas las kyi sems dpa'i rgya/_/yan lag rigs kyi dkyil 'khor bas/_/bsgul bskyod thams cad phyag rgya yin/_/
[\[311b.3\]]sor mo rnams la bsgom bya ba/_/gung mo gnyis la o~M dang la~M/_/'dzub mo gnyis la hU~M dang mu~M/_/dbang mo gnyis la swa dang ma~M/_/chung ngu gnyis la o~M dang ba~M/_/sbom po gnyis la hU~M dang tra~M/_/g.yas pa'i 'bru gdan nyi ma ste/_/g.yon pa zla ba'i dkyil 'khor 
[\[311b.4\]]ro/_/o~M dang mu~M du rtse sbyar te/_/de bzhin hU~M dang la~M du sbyar/_/hU~M dang pa~M yang de bzhin te/_/a~M dang rta~M du sbyar ba la/_/rgyab sbyar swa dang ma~M bsgreng ba/_/'di ni yab kyi spyi rgya yin/_/lag pa thal mo sbyar ba las/_/o~M dang mu~M sbyar hU~M dang ni/_/la~M sbyar swa dang pa~M 
[\[311b.5\]]du sbyar/_/o~M dang ma~M sbyar ha~M rta~M bsgreng /_/yum gyi spyi rgya yin par ba shad/_/rdo rje khu tshur snying gar bcangs/_/o~M bsgreng rtse mor 'khor lo 'bar/_/rin chen dril gsil chos la brtan/_/'dzum pa'i mdangs dang bcas pa ni/_/rnam par snang mdzad phyag rgya yin/_/
[\[311b.6\]]rin chen khu tshur snying gar bcangs/_/la~M bsgreng rtse la dril gsil 'bar/_/rdo rje thal mo las la 'khril/_/'dzum pa'i mdangs dang bcas pa ni/_/bder gshegs dbyings phyug ma yi rgya/_/rdo rje khu tshur snying gar brtan/_/hU~M bsgreng rtse la rdo rje 'bar/_/rin chen 
[\[311b.7\]]dril gsil chos la brtan/_/'dzum pa'i mdangs dang bcas pa ni/_/rdo rje sems ma'i phyag rgya yin/_/rin chen khu tshur snying gar brtan/_/mu~M bsgreng rtse la dril gsil 'bar/_/rdo rje thal mo las la 'khril/_/'dzum pa'i mdangs dang bcas pa ni/_/rdo rje dbyings 
[\[312a\]]
[\[312a.1\]]phyug phyag rgya yin/_/rdo rje khu tshur snying gar brtan/_/swa bsgreng rtse la rin chen 'bar/_/rin chen dril gsil chos la brtan/_/'dzum pa'i mdangs dang bcas pa ni/_/rin chen 'byung ba'i phyag rgya yin/_/rin chen khu tshur snying gar brtan/_/ma~M 
[\[312a.2\]]bsgreng rtse la dril gsil 'bar/_/rdo rje thal mo las la 'khril/_/'dzum pa'i mdangs dang bcas pa ni/_/rin chen dbyings phyug phyag rgya yin/_/rdo rje khu tshur snying gar brtan/_/oM bsgreng rtse la pad+mo 'bar/_/rin chen dril gsil chos la brtan/_/'dzum pa'i 
[\[312a.3\]]mdangs dang bcas pa ni/_/snang ba mtha' yas phyag rgya yin/_/rin chen khu tshur snying gar brtan/_/ba~M bsgreng rtse la dril gsil 'bar/_/rdo rje thal mo las la 'khril/_/'dzum pa'i mdangs dang bcas pa ni/_/pad+ma dbyings phyug phyag rgya yin/_/rdo rje khu tshur 
[\[312a.4\]]snying gar brtan/_/ha~M bsgreng rtse la ral gri 'bar/_/rin chen dril gsil chos la brtan/_/'dzum pa'i mdangs dang bcas pa ni/_/don yod grub pa'i phyag rgya yin/_/rin chen khu tshur snying gar brtan/_/rta~M bsgreng rtse la dril gsil 'bar/_/rdo rje thal mo las 
[\[312a.5\]]la 'khril/_/'dzum pa'i mdangs dang bcas pa ni/_/las kyi dbyings phyug phyag rgya yin/_/rdo rje khu tshur thugs ka na/_/rin chen dril gsil chos la brtan/_/'dzum pa'i mdangs kyis lta ba ni/_/lag na rdo rje'i phyag rgya yin/_/rin chen gar thabs 
[\[312a.6\]]bskor nas su/_/rdo rje thal mo las la 'khril/_/'dzum pa'i mdangs kyis 'dud pa'i tshul/_/gar gyi phyag rgyar dpa' bos bshad/_/rdo rje thugs kar rin chen 'dzin/_/rin chen dril gsil chos la brtan/_/'dzum pa'i mdangs kyis lta ba ni/_/sa 
[\[312a.7\]]yi snying po'i phyag rgya yin/_/rdo rje khu tshur bcangs pa ni/_/dku yi thad kar 'dzin pa dang /_/'dzum pa'i mdangs kyis 'dud pa ni/_/sgeg mo'i phyag rgya yin par bshad/_/rdo rje ral gri thugs ka na/_/rin chen dril gsil chos la brtan/_/'dzum pa'i 
[\[312b\]]
[\[312b.1\]]mdangs kyis lta ba ni/_/nam mkha'i snying po'i phyag rgya yin/_/rdo rje rin chen rna lhag gzhag_/rin chen phreng ba bzung nas su/_/'dzum pa'i mdangs kyis 'dud pa ni/_/phreng ba'i phyag rgya yin par grags/_/rdo rje pad+ma thugs ka na/_/rin chen dril gsil chos 
[\[312b.2\]]la brtan/_/'dzum pa'i mdangs kyis lta ba ni/_/spyan ras gzigs kyi phyag rgya yin/_/rin chen pi bang 'dzin pa la/_/rdo rje len par byas nas ni/_/'dzum pa'i mdangs kyis 'dud pa ni/_/dbyangs kyi phyag rgya yin par grags/_/rdo rje klu shing thugs ka na/_/
[\[312b.3\]]rin chen dril gsil chos la brtan/_/'dzum pa'i mdangs kyis lta ba ni/_/byams pa mai tri'i phyag rgya yin/_/rin chen bdug spos thugs kar 'dzin/_/rdo rje las la rab tu 'khril/_/'dzum pa'i mdangs kyis 'dud pa ni/_/bdug pa'i phyag rgya yin par bshad/_/
[\[312b.4\]]rdo rje po ti thugs kar 'dzin/_/rin chen dril gsil chos la brtan/_/'dzum pa'i mdangs kyis lta ba ni/_/sgrib pa kun sel phyag rgya yin/_/rdo rje rin chen rna ltag tu/_/me tog snod bcas 'dzin pa la/_/'dzum pa'i mdangs kyis 'dud pa ni/_/me tog phyag 
[\[312b.5\]]rgya yin par ba shad/_/rdo rje ut+pal thugs ka na/_/rin chen dril gsil chos la brtan/_/'dzum pa'i mdangs kyis lta ba ni/_/'jam dpal gyi ni phyag rgya yin/_/rin chen mar me thugs ka na/_/rdo rje thal mo las la 'khril/_/'dzum pa'i mdangs kyis 
[\[312b.6\]]'dud pa ni/_/mar me'i phyag rgyar dpa' bos bshad/_/rdo rje snye ma thugs ka na/_/rin chen dril gsil chos la brtan/_/'dzum pa'i mdangs kyis lta ba ni/_/kun du bzang po'i phyag rgya yin/_/rin chen dbyug pa thugs ka na/_/rdo rje thal mo las la 'khril/_/
[\[312b.7\]]rdo rje nyug par byed pa ni/_/dri yi phyag rgya yin par bshad/_/nir mgo gdengs ka gshed po'i rgya/_/rdo rje gnon pa stobs po che/_/thod sbrul gnon pa rta yi rgya/_/rgya gram gnon pa bdud rtsi 'khyil/_/mdzub gnyis 'khyud pa lcags kyu'i rgya/_/mdzub gnyis rtse sprad 
[\[313a\]]
[\[313a.1\]]zhags pa'i rgya/_/mdzub gnyis 'khyud pa lu gu rgyud/_/bskyod par gyur pa 'bebs ma'o/_/pi bang len pa lha yi rgya/_/mi yi gseg par 'dzin pa ste/_/lha min phyag rgya go cha yin/_/chos kyi dkyil 'khor byol song rgya/_/za ma tog ni yi 
[\[313a.2\]]dgas rgya/_/me chu gnyis ni dmyal ba'i rgya/_/yab kyi spyi rgya kun bzang gi'o/_/yum gyi spyi rgya bzang mor bshad/_/yang na kun bzang yab yum gyi/_/rdo rje thal mo gnyis su bshad/_/bder gshegs rnams la rdzogs dkyil lo/_/sems dpa' 
[\[313a.3\]]rnams la sems dpa'i dkyil/_/'joms dang thub pa langs te bcing /_/zhes gsungs so/_/'phags pa rgyud kyi rgyal po ye shes rngam pa glog gi 'khor lo'i mdo zhes bya ba las phyag rgya'i mtshan nyid bshad pa'i le'u ste brgyad pa'o//_//de 
[\[313a.4\]]nas smra ba'i seng ge byed pa po rdo rje kun du bzang pos 'di skad ces gsol to/_/bcom ldan 'das gsang ba mchog gi bdag po he ru ka rnams kyi dkyil 'khor ji lta bu lags pa bdag cag rnams la bshad du gsol/_gsang ba mchog gi bdag 
[\[313a.5\]]pos bshad du gsol zhes gsol ba btab pa las/_bcom ldan 'das gsang ba mchog gi bdag po des de bzhin gshegs pa thams cad kyi khro bo rnam par 'phro ba'i rgyal po ye shes rngam pa glog zhes bya ba'i ting nge 'dzin la snyoms par zhugs te/_
[\[313a.6\]]nyid kyi sku khro bo chen por 'du mdzad de/_de ci'i phyir zhe na/_'jig rten na dregs pa chen po la sogs pa gdug pa'i dbang du 'gro ba rnams gyur te/_khams gsum 'di na de bzhin gshegs pa gsung rab zer bar ston pa dang /_'jug pa dang /_bstan pa 
[\[313a.7\]]la gnas shing dkon mchog gsum la 'jug pa ni 'ga' yang med/_khros pas gtum po rab tu gdug pa'i sems dang /_'dod chags zhe sdang gti mug gis bsgribs pa gtum zhing 'khrug pa dang /_gzhan gyi srog dang sems 'phrog pa dang /_mi dge ba 
[\[313b\]]
[\[313b.1\]]bcu'i las kyis nyon mongs pa dang nye ba'i nyon mongs pas gzhan la gtses pa dang /_gcig sha gcig gis za ba dang /_log pa'i lam la gnas pa'i 'jig rten gsum po 'di brlag go zhes sngon gyi smon lam la gnas pa'i de bzhin gshegs pa 
[\[313b.2\]]rnams dang /_gsang ba mchog gi bdag po chen pos rnam par gzigs nas nyid kyi sku dang gsung dang thugs rdo rje las khro bo'i dkyil 'khor glog rnam par 'phro ba 'di phyung ngo /_/o~M badzra ma hA tsaN+Da sarba duSh+Tan ta ka ha na da ha pa tsa/_bi shwa kro d+ha dz+wa la maN+Da la/_
[\[313b.3\]]phaT phaT phaT ha la ha la/_'di phyung ma thag tu khro bo chen po'i mthus khams gsum 'di dag thams cad g.yos rab tu g.yos/_kun du rab tu g.yos so/_/'ur 'ur rab tu 'ur 'ur/_kun du rab tu 'ur 'ur ro/_/shig shig_/rab tu shig shig_/
[\[313b.4\]]kun du rab tu shig shig_/gtor gtor/_rab tu gtor gtor/_kun du rab tu gtor gtor ro/_/lha dang /_klu dang /_gnod sbyin dang /_dri za dang /_nam mkha' lding dang /_srin po la sogs pa rnams 'khrugs pa chen por gyur to/_/de nas 'jigs 
[\[313b.5\]]pas nyen pa de dag brgya byin la skyabs su song /_brgya byin yang 'jigs pas nyen te tshangs pa'i thad du phyin/_tshangs pa yang khyab 'jug thad du song /_khyab 'jug kyang dbang phyug chen po'i thad du song /_dbang phyug chen po rang gi mthu yod yod pa ston cing 
[\[313b.6\]]lha rnams ma skrag_/klu rnams dang gnod sbyin rnams dang /_lha ma yin dang /_'khor du gtogs pa rnams ma skrag cig_/nga'i mthu 'di la gzhan gang gis kyang brdzi bar mi nus so zhes spro bsrings so/_/kwa brgya byin dang tshangs pa dang khyab 'jug rnams 
[\[313b.7\]]khyed kyang 'jig rten na mthu che ba'i chen po yin pas rang rang gi mthu dang rdzu 'phrul ci yod pas rang rang gi 'khor gdug pa de dag dbugs dbyung bar mdzod cig ces bsgo'o/_/de nas brgya byin dang /_tshangs pa dang /_khyab 'jug rnams de ma thag tu rang rang 
[\[314a\]]
[\[314a.1\]]gi mthu ci yod pa ston cing rdo rje'i skad dang gad mo drag po 'byin cing rang rang gi 'khor rnams la ma skrag ma dngangs shig_/bdag cag gi mthu 'di lta bu gzhan gang gis kyang zil gyis gnon par mi nus so zhes spro bsring ngo /_/de nas bcom 
[\[314a.2\]]ldan 'das ye shes rngam pa'i rgyal po des de bzhin nyid kyi dbyings nas yum rngam pa'i kro d+hi'i rgyal mo mngon par phyung ste/_hi hi dgyes pa'i gzi mdangs kyi rol pa'i dgyes pas thim par mdzad nas/_byang chub sems kyi sprin las phaT phaT badzra kro d+ha dz+wa la maN+Da la 
[\[314a.3\]]ha la ha la zhes pas stong gsum khro bo chol pas gang bar gyur to/_/de nas bcom ldan 'das dgyes pa chen po nyid ni dbu dgu phyag [{]bcwa [,]bco [}]brgyad zhabs rnam pa brgyad kyi rnam par snang ngo /_/de nas dgyes te hU~M hU~M hU~M zhes brjod pas dbu dgu phyag [{]bcwa [,]bco [}]brgyad las 'dul 
[\[314a.4\]]ba'i dbang gis dbu gsum phyag drug zhabs bzhir gyur te/_khrag gi rgya mtsho 'khrug pa'i dkyil na keng rus kyi steng na rnam par gnas so/_/khro bo chol pa de dag gis kyang phyogs bcu'i dregs pa ji snyed pa kun bsgral te slar 'dus nas/_la la ni rdo rje khrag 
[\[314a.5\]]'thung chen por gyur nas brgya byin 'khor dang bcas pa bsgral/_la la ni rin chen khrag 'thung du gyur te tshangs pa 'khor dang bcas pa bsgral/_la la ni pad+ma khrag 'thung chen por gyur te/_ma hA de ba 'khor dang bcas pa bsgral/_la la ni las kyi khrag 'thung chen 
[\[314a.6\]]por gyur te/_khyab 'jug 'khor dang bcas pa bsgral/_khro bo de dag gis dregs pa can de dag gi nang grol kun drangs/_khrag 'thungs/_rus pa kun 'chos so/_/de nas dgyes te o~M ru lu ru lu dza dza zhes brjod pas/_dbang phyug chen po bcu gnyis dang brgyad 
[\[314a.7\]]kyi 'khor tshogs ma lus pa yud tsam cig gis dbang du 'dus par gyur pa ni dper na rdo khab len la lcags 'du ba'i tshul lo/_/bcom ldan 'das dpal chen po'i sku la rnam pa brgyad kyis 'khril ba'i tshul du gnas so/_/khrag 'thung bzhi la rnam pa lnga lngas 
[\[314b\]]
[\[314b.1\]]'khril ba'i tshul gyis rnam par gnas pa dang /_dgyes te ha ha zhes brjod pas byang chub sems las dkar mo'i tshogs dang /_rkun mo'i tshogs dang /_spos mo'i tshogs dang /_gtum mo'i tshogs dang /_rmongs mo'i tshogs dang /_thal byed ma'i tshogs dang /_
[\[314b.2\]]sme sha can gyi tshogs dang /_ma mo'i tshogs rnams 'thon to/_/de nas yang dgyes te he he zhes brjod pas byang chub sems las seng gdong gi tshogs dang /_stag gdong gi tshogs dang /_wa gdong gi tshogs dang /_khyi gdong gi tshogs dang /_
[\[314b.3\]]bzhad gdong gi tshogs dang /_dur bya'i gdong gi tshogs dang /_bya rog gi gdong gi tshogs dang /_'ug pa'i gdong gi tshogs rnams 'thon to/_/de nas yang dgyes te phaT ces brjod pas byang chub sems las rta gdong gi tshogs dang /_
[\[314b.4\]]phag gdong gi tshogs dang /_seng gdong gi tshogs dang /_sbrul gdong gi tshogs 'thon nas nyi shu rtsa brgyad 'khor dang bcas pa rnams rang rang gi gdan ga la ba der yud tsam gyis phyin par phaT ces spros so/_/de'i tshe 'jig rten gyi khams mtha' yas mu med 
[\[314b.5\]]pa rnams na dregs pa gang ji snyed yod pa thams cad tshul ji ltar 'dul ba dang /_thabs cis 'dul ba sna tshogs kyis bcom ldan 'das kyi mthus btul bar gyur to/_/de nas bcom ldan 'das kyis khro bo de dag la dregs pa'i tshogs slar gsol cig ces 
[\[314b.6\]]bka' stsal pas/_khro bo de dag gis gsol pa/_bcom ldan 'das nyid kyis gso bar gsol zhes pa dang /_bcom ldan 'das nyid kyis khro bo de dag gcig tu hU~M zhes pas bsdus te/_dbu dgu phyag [{]bcwa [,]bco [}]brgyad pa'i tshul du rnam par gnas so/_/de nas ye 
[\[314b.7\]]shes rngam pa'i rgyal po des phyag bco brgyad bsnol te btsir bas mi gtsang ba'i 'dam chen por 'khyil to/_/de nas bdud rtsi 'byung ba'i ting nge 'dzin la zhugs nas bdud rtsi 'byung zhes bya ba gnam nas rnam par phyung ngo /_/o~M badzra a mr-i tam hA kro d+hi shwa ri 
[\[315a\]]
[\[315a.1\]]u spri dz+wa/_badzra a mr-i ta hU~M a/_de nas khro mo bdud rtsi chen mo de smin ma sgyur zhing shin tu rngam pa'i bzhad pas ru lu ru lu khA hi khA hi zhes bdud rtsir bsgrubs te gsol bas gdug pa can thams cad snga ma bzhin du rang rang gi lus sos par gyur te 
[\[315a.2\]]sems dran nas dpal chen ye shes rngam pa'i rgyal po'i sku dbu dgu brgya phyag stong brgyad brgya/_zhabs brgyad brgyar gnas shing yab la khro bo brgya rtsa brgyad lhun gyis grub par mthong ngo /_/phra men ma nyi shu'i tshogs kyang shin tu rngam pa'i gzugs rang rang gi stan 
[\[315a.3\]]dang lag char gnas pa mthong nas/_shin tu ngo mtshar du gyur nas zhum pa'i nga ros gsol ba btab pa/_bdag cag 'khor dang bcas pa rnams/_/rngam chen rgyal po'i 'bangs su mchi/_/'bangs su nan tan ma bgyis na/_/mgo lus rnying yang rul nas ni/_/
[\[315a.4\]]btso bsreg gnas su 'bod sgrogs shog_/bdag cag rnams kyi ma dang sring /_/mchis brang dang ni bu mo rnams/_/'bar ba'i dkyil 'khor bzhes su gsol/_/bdag cag rnams kyi mgo bcad la/_/'bar ba'i dkyil 'khor rgyan du bzhes/_/bdag cag 
[\[315a.5\]]rnams kyi snying phyung la/_/dpal chen nyid kyi zhal du gsol/_/bdag cag rnams kyi lpags shus la/_/dpa' bo chen po sku la gsol/_/a la la ho zhes gsol ba btab ste/_la las ni rang gi lus gdan khrir phul/_la las ni rang gi mgo bcad nas 
[\[315a.6\]]'bar ba'i tshogs kyi zhal bur phul/_la las ni rang gi snying phyung nas zhal du gsol/_la la ni rang gi pags pa bshus te sku la g.yang gzhi gsol to/_/dbang phyug chen po rnams dpal chen po'i sku la sbrul ltar 'khril bas des dregs pa'i tshogs 
[\[315a.7\]]rnams kyang shes bya'i sgrib pa byang ste/_bden pa mthong nas dam tshig dang ldan par mthong bar gyur te/_de'i tshe 'dus pa'i 'khor tshogs kyang rab tu spro ba'i sems kyis rdzu 'phrul rnam pa du ma dang ldan te/_la la ni 'jig rten gyi khams rgyang ma ring du 
[\[315b\]]
[\[315b.1\]]'phan/_la la ni ri rab klad la skor/_la la ni nyi zla zhabs 'og gnon/_la la ni 'jig rten rnam pa drug tu g.yo ba la sogs pa'i cho 'phrul rnam pa du ma ston cing a la la zhes pa'i sgra rnam par 'byin to/_/de nas bcom ldan 'das gsang ba mchog gi 
[\[315b.2\]]bdag po des 'jigs byed tshogs kyi dkyil 'khor chen po 'di nyid kyi sku dang gsung dang thugs rdo rje las phyung ngo /_/dur khrod chen po'i gnas chen du/_/rak+ta'i rba rlabs 'khrug pa'i dkyil/_/keng rus ri rab 'bar ba'i steng /_/me 'bar sreg pa'i klong 
[\[315b.3\]]dkyil na/_/dur khrod 'bar ba'i gzhal yas khang /_/tshad dang rgya yongs ma chad pa/_/phyi nang med par gsal ba'i 'od/_/'khor lo 'bar ba'i rtsibs bzhi pa/_/gru chad bar khyams bzhes brgyan pa/_/gru bzhi sgo khyud 'bar bas mdzes/_/
[\[315b.4\]]bar khyams gnyis ni 'bar bar gsal/_/nyi zla sbrul dang thod pas brgyan/_/khyu mchog dang ni ma he gzig_/stag dang gtum thung dom dag gis/_/sder mos dregs pa brgya byin dang /_/tshangs pa dbang phyug bzung ba ni/_/gdan chen rnams 
[\[315b.5\]]kyang bzung ba'o/_/dbus su 'jigs byed chen po ni/_/smug nag chen po 'jigs pa'i gzugs/_/dbu dgu phyag kyang [{]bcwa [,]bco [}]brgyad de/_/spyan 'bar ba ni nyi shu bdun/_/zhabs brgyad thur du gtams pa'o/_/rtsub pa'i phyag mtshan skal bar thogs/_/rdo rje 
[\[315b.6\]]gshog pa phyogs bcur gtams/_/dur khrod rgyan gyis rab tu bzhugs/_/btsun mo rngam pa kro d+hi yang /_/cha lugs 'jigs byed chen po ltar/_/de yi phyogs kyi khro bo yang /_/khrag 'thung rdo rje rin chen dang /_/pad+ma las kyi he ru ka/_kun kyang 
[\[315b.7\]]dbu gsum phyag drug ste/_/zhabs bzhi dag tu rnam par bgrad/_/kro d+hi'i tshogs kyis rab tu 'khril/_/'khor lo 'bar ba'i rtse mtshan la/_/dkar mo la sogs ral pa can/_/rang stan lag char chas te gnas/_/phyi rol shar gyi phyogs dag nas/_/
[\[316a\]]
[\[316a.1\]]seng gdong la sogs mgo brnyan tshogs/_/stan dang lag cha de bzhin chas/_/sgo srung gdong mo la sogs gnas/_/rang gi lag mtshan stan dang chas/_/'bar ba'i bar khyams gnyis pa la/_/rdo rje srin po khro bo bcu/_/hU~M chen rnam 
[\[316a.2\]]rgyal dbyug sngon can/_/gshed po mi g.yo rta mgrin rgyal/_/gzhan gyis mi thub bdud rtsi 'khyil/_/khams gsum rnam rgyal stobs po che/_/de dag rnams dang gnyis med pa'i/_/rdo rje srin mo khro mo bcu/_/rlung 'byin snyems ma sder mo dang /_/dur khrod 
[\[316a.3\]]gtun khung gtum mo dang /_/mda' snyems sgra 'byin gsod ma dang /_/skul byed rnams kyis rab tu 'khril/_/kun kyang zhal gsum phyag drug ste/_/zhabs drug rdo rje brag stengs na/_/'jig rten skyong bas btud tshul lo/_/de dag rnams kyi bka' sdod ni/_/
[\[316a.4\]]rdo rje phra men gtum bag can/_/mche gshog 'bar ba'i tshogs dang 'khor/_/slas dang byi mo bran mo dang /_/ci bgyi la sogs pho nya'i tshogs/_/phyi rol mu ran dag lag nas/_/zhes gsungs pas snang srid thams cad khro bo'i dkyil 'khor du gyur 
[\[316a.5\]]to/_/de nas bcom ldan 'das 'jigs byed chen pos gsung gi dkyil 'khor 'di nyid kyi sku dang gsung dang thugs rdo rje las phyung ngo /_/oM b+h+ru~M bi shwa bi shud+d+he dz+nyA na tsakra d+hu~M/_oM oM oM oM oM/_ba ba ba ba/_dzra dzra dzra dzra dzra/_ma ma ma ma ma/_hA hA hA hA 
[\[316a.6\]]hA/_bud+d+ha/_badzra rat+na/_pad+ma karma/_shrI shrI shrI shrI shI/_he he he he he/_ru ru ru ru ru/_ka ka ka ka ka/_hU~M hU~M hU~M hU~M hU~M/_phaT phaT phaT phaT phaT/_o~M o~M o~M o~M oM/_ba ba ba ba/_dzra dzra dzra dzra dzra/_bud+d+ha badzra/_rat+na/_pad+ma/_karma/_kro kro kro kro kro/_d+hI d+hI 
[\[316a.7\]]d+hI d+hI d+hI/_shwa shwa shwa shwa shwa/_ri ri ri ri ri/_ba ba ba ba ba ba/_dzra dzra dzra dzra dzra dzra dzra dzra/_gau rI/_rtsau rI/_tsau mo hA/_bait+ta lI/_puk+ka sI/_g+hasma rI/_sma shA nI/_tsaN+Da lI/_ha ha ha ha ha ha ha ha/_ba ba ba ba ba ba/_dzra dzra dzra dzra dzra dzra dzra dzra/_sid+ha/_byA g+h+r-i/_
[\[316b\]]
[\[316b.1\]]sr-i gla/_shwa na/_kr-i D+ha/_kAng+ka ka_/kha ga_/U lu/_mu mu mu mu mu mu mu mu/_kha kha kha kha kha kha kha kha/_he he he he he he he he/_ba ba ba ba/_dzra dzra dzra dzra/_Ar+yA te dza te/_dzaHa mu kha/_lo ka b+hasmi pa lA ya/_dzaHhU~M pa~M hoH/_ba ba ba ba ba ba ba ba ba 
[\[316b.2\]]ba/_dzra dzra dzra dzra dzra dzra dzra dzra dzra dzra/_kro kro kro kro gro kro kro kro kro kro/_d+ha d+ha d+ha d+ha d+ha d+ha d+ha d+ha d+ha d+ha/_hU~M kA ra/_bi dza ye/_nI la daN+Da/_ya mAn+ta ka_/Ar+ya a tsa la/_ha ya grI wa/_a pa rA dzi ta/_a mr-i ta kuN+Da li/_tri lo kya bi dza ya/_ma hA ba la/_hU~M hU~M hU~M hU~M hU~M 
[\[316b.3\]]hU~M hU~M hU~M hU~M hU~M/_phaT phaT phaT phaT phaT phaT phaT phaT phaT phaT/_kro kro kro kro kro kro kro kro kro kro/_hU~M hU~M hU~M hU~M hU~M hU~M hU~M hU~M hU~M hU~M/_ba ya be sha~M bar+t+ti/_le no ki/_tra ta hri sta na pa ta/_mu ha la/_tsaN+Da lI ya ti/_sha ya ba ti/_ba ya be mA ra Na/_tsun+d+ho/_hU~M hU~M hU~M hU~M 
[\[316b.4\]]hU~M hU~M hU~M hU~M hU~M hU~M/_phaT phaT phaT phaT phaT phaT phaT phaT phaT phaT/_b+h+yo b+h+yo b+h+yo b+h+yo b+h+yo b+h+yo b+h+yo/_b+h+yo b+h+yo b+h+yo b+h+yo b+h+yo b+h+yo b+h+yo/_b+h+yo b+h+yo b+h+yo b+h+yo b+h+yo b+h+yo b+h+yo/_b+h+yo b+h+yo b+h+yo b+h+yo b+h+yo b+h+yo b+h+yo/_ru lu ru lu ru lu/_hU~M hU~M hU~M/_phaT phaT phaT/_zhes gsungs pas phyogs bcu'i 'jig rten gyi khams 
[\[316b.5\]]thams cad gsung gi dkyil 'khor du gyur pa'o/_/'phags pa rgyud kyi rgyal po ye shes rngam pa glog gi 'khor lo'i mdo zhes bya ba las 'jigs byed chen po'i dkyil 'khor bstan pa'i le'u ste dgu pa'o//_//de nas bcom ldan 'das rngam 
[\[316b.6\]]pa'i rgyal po des stang stabs kyi rnam par rgyal ba'i rgyal po zhes bya ba'i ting nge 'dzin la snyoms par zhugs nas stang stabs 'di dag nyid kyi sku dang gsung dang thugs rdo rje las phyung ngo /_/chos kun mnyam pa'i ngang rtogs na/_/bsgul zhing bsigs pa thams 
[\[316b.7\]]cad kun/_/phyag rgya yin par dpa' bos bshad/_/rang gi lha yi ting 'dzin gyis/_/stang stabs 'di la gang gnas pa/_/sangs rgyas nyid kyang skrag 'gyur na/_/dregs pa'i tshogs lta smos ci dgos/_/lag gnyis thal sbyar spyi gtsug bzhag_/rkang 
[\[317a\]]
[\[317a.1\]]gnyis mthil sprad rtse mo btsugs/_/mgo mtshan rdo rje snying por bsgom/_/rtse gcig rtse gsum rtse lnga dang /_/rtse dgu bcu gcig rdo rje bsgom/_/sa stengs kun du mchod byas pa/_/'jigs byed chen po'i phyag rgya yin/_/de nyid g.yon gyi phyogs 
[\[317a.2\]]nas mchong /_/'jigs byed ma yi phyag rgya bshad/_/lag g.yas gung mo snying por bya/_/gung mdzub srin lag rtse gsum tshul/_/mthe bos mthe'u chung mnan par bya/_/lhag ma rnams ni rdo rje'i tshul/_/g.yon pa ban d+ha ltar byas nas/_/dkrugs nas 
[\[317a.3\]]zhal du gsol ba ni/_/rdo rje khrag 'thung phyag rgya yin/_/g.yas pa gtso la 'khyud tshul du/_/g.yon pa rak+ta stobs pa ni/_/rdo rje kro d+hi kun gyi rgya/_/lag pa g.yas pa brkyang byas te/_/g.yon pa dung dmar rak+ta 'thung /_/'di ni rin chen khrag 
[\[317a.4\]]'thung rgya/_/de nyid gung 'dzub srin lag gzhibs/_/ral gri 'degs pa ltar byas pa/_/pad+ma khrag 'thung phyag rgya yin/_/de nyid g.yas pa khu tshur bcangs/_/mthe bo gung mdzub mthe'u chung rnams/_/so sor brkyang ba rgya gram tshul/_/las kyi khrag 
[\[317a.5\]]'thung phyag rgyar bshad/_/khrag 'thung g.yas brkyang g.yon bskum tshul/_/kro d+hi g.yon brkyang g.yas bskum tshul/_/stabs su mchod par dpa' bos bshad/_/g.yas pa'i khu tshur bcangs nas bsgreng /_/g.yon pa 'dzin pa ltar byas pa/_/
[\[317a.6\]]g.yas dang g.yon du lta zhing sgyur/_/gau ri tshogs kyi phyag rgya yin/_/mda' gzhu 'gengs pa'i tshul du ni/_/'bur tshugs mi 'gyur lta byed pa/_/rkun mo'i tshogs kyi phyag rgya yin/_/g.yas pas khu tshur bcangs pa ni/_/mthe bo mthe'u chung brkyang bar byas/_/
[\[317a.7\]]g.yon pas 'dzin pa'i khro tshul lta/_/pra mo'i phyag rgya dpa' bos bshad/_/g.yas pa'i gung mo rtse mo brkyang /_/sor bzhi rtse bsdus rdo rje 'phyar/_/g.yon pa dku ru brten pa ni/_/'bur tshugs lta ba be ta'i rgya/_/g.yon pas nyon mongs mnan tshul la/_/g.yas 
[\[317b\]]
[\[317b.1\]]pas rgyu 'dren za ba'i tshul/_/pu ka'i phyag rgyar bshad pa yin/_/g.yon pa dung khrag 'dzin pa la/_/g.yas pas 'khrug cing rngam tshul ston/_/gasma ri yi phyag rgya yin/_/g.yon pas byis pa'i lus mnan nas/_/g.yas pas snying 'dren za tshul du/_/sgrol 
[\[317b.2\]]tshul lta ba sma sha'i rgya/_/g.yas pas mgo bcad phyir nas kyang /_/g.yon pas lus 'dzin stobs pa ltar/_/tsaN+Da li yi phyag rgya yin/_/lag gnyis brang la bsnol nas ni/_/kha na ro thogs ral gsigs pa/_/seng gdong tshogs kyi phyag rgya yin/_/lag gnyis 
[\[317b.3\]]thur du bsnol nas ni/_/zhing la 'bur tshugs mche ba bsnyer/_/stag gdong tshogs kyi phyag rgya yin/_/lag gnyis zhing khong kha phye nas/_/lce yis ldag pa ltar byed na/_/wa gdong tshogs kyi phyag rgya yin/_/lag gnyis zhing khong kha phye nas/_/'bur tshugs 
[\[317b.4\]]lta ba shwa na'i rgya/_/lag gnyis spu gri thogs tshul du/_/g.yon pas rgyu ma gzung zhing za/_/bzhad gdong tshogs kyi phyag rgya yin/_/zhing chen phrag la bkal nas ni/_/keng rus thogs pa ltar byas pa/_/dur bya'i tshogs kyi phyag rgya yin/_/g.yon pas ban da 
[\[317b.5\]]g.yas pa gri/_/glo snying 'dren pa ltar byed pa/_/khwa kha ma yi phyag rgya yin/_/g.yas pa rdo rje khu tshur la/_/lcags kyu 'dzin pa hu lu'i rgya/_/mdzub gnyis lcags kyu'i tshul du byas/_/rta skad 'tsher ba ltar byas pa/_/rta gdong tshogs kyi phyag rgya yin/_/
[\[317b.6\]]mdzub gnyis rtse sbyar phag gdong gis/_/tha rgod log pa'i tshul bstan pa/_/phag gdong tshogs kyi phyag rgya yin/_/mdzub gnyis lu gu rgyud du 'khyud/_/seng ge'i tshul du ral gsigs pa/_/seng gdong tshogs kyi phyag rgya yin/_/lag gnyis rab tu 
[\[317b.7\]]bskyod bya zhing /_/phyogs bcur lta bar byed pa ni/_/sbrul gdong tshogs kyi phyag rgya yin/_/lag pa'i phyag rgya bcings byas shing /_/rkang pa 'jog tshul stabs su mchong /_/g.yas pa'i sdigs mdzub nam mkhar 'phyar/_/g.yon pa dgu ru brten pa ni/_/
[\[318a\]]
[\[318a.1\]]hu~M ka ra yi phyag rgya yin/_/lag pa g.yas pa sder mor gdengs/_/g.yon pa 'dzin pa rnam rgyal rgya/_/g.yas kyi sor mo dbyug par brkyang /_/g.yon pa gar thabs skor bar byed/_/dbyug sngon can gyi phyag rgya yin/_/g.yas pa'i 
[\[318a.2\]]khu tshur nam mkhar 'phyar/_/g.yon pas gru mo brten pa ni/_/gshin rje 'joms pa'i phyag rgya yin/_/g.yas pa'i gung mdzub srin lag brkyang /_/mthe'u chung mthe bos mnan par bya/_/g.yon pa'ang de bzhin shugs su bya/_/mi g.yo ral gri'i phyag 
[\[318a.3\]]rgya yin/_/lag gnyis mthe'u chung lu gu rgyud/_/lhag ma khu tshur bcangs pa las/_/dpral ba'i thad kar bzung ba ni/_/rta mchog dpal gyi phyag rgya yin/_/lag gnyis khu tshur mdun du bcangs/_/zhags pa'i tshul du drangs pa ni/_/gzhan gyis mi thub 
[\[318a.4\]]phyag rgya yin/_/lag gnyis khu tshur gyen du bsnol/_/dril bu gsil tshul bdud rtsi 'khyil/_/lag pa g.yas pa khu tshur 'phyar/_/brdeg pa'i stabs su byas pa ni/_/khams gsum rnam rgyal phyag rgya yin/_/lag gnyis khu tshur thur du brkyang /_/gnon pa'i 
[\[318a.5\]]stabs su bgrad pa ni/_/stobs po che yi phyag rgya yin/_/gyad kyi dor stabs tshul du gnas/_/stobs su mchong ba khro bo'i rgya/_/srin mo rnams kyi phyag rgya ni/_/rkang lag gar thabs bskor ba yin/_/yang na khro bo'i phyag rgya las/_/g.yas g.yon bzlog pa 
[\[318a.6\]]yin par gsungs/_/ci bgyid bka' nyan phyag rgya ni/_/g.yas g.yon sor mo drag sprugs pa'o zhes gsungs so/_/'phags pa rgyud kyi rgyal po chen po ye shes rngam pa glog gi 'khor lo'i mdo zhes bya ba las 'jigs byed rnams kyi phyag rgya bstan pa'i 
[\[318a.7\]]le'u ste bcu pa'o//_//de nas bcom ldan 'das gsang ba mchog gi bdag po des bsnyen bsgrub rgyun gyi ting nge 'dzin la snyoms par zhugs so/_/zhugs nas kyang bsnyen bsgrub zab mo'i dkyil 'khor 'di dag nyid kyi sku dang gsung dang thugs rdo rje las 
[\[318b\]]
[\[318b.1\]]phyung ngo /_/bsnyen bsgrub yan lag bsam yas kyang /_/dkyil 'khor dag ni thams cad la/_/rnal 'byor 'jug pa'i don gyi phyir/_/mdor bsdus rnam pa bzhir bshad do/_/thog mar bsnyen pa yin par bshad/_/gnyis pa dag ni nye bsnyen pa/_/gsum 
[\[318b.2\]]pa bsgrub pa zhes su brjod/_/tha ma bsgrub chen po zhes bya/_/bye brag tu ni shes byas la/_/de nas las rnams brtsam par bya/_/bsnyen bsgrub bye brag shes bya zhing /_/de la gnas pa rab tu gces/_/de dag mi shes mi gnas pas/_/bsgrubs kyang 
[\[318b.3\]]'grub par mi 'gyur te/_/las rnams brtsams kyang don med 'gyur/_/de bas nan tan bskyed de bya/_/bsnyen pa'i ting 'dzin rab sbyor bas/_/byang chub sems ni shes par bya/_/nye bar bsnyen pa la gnas pas/_/bdag nyid phyag rgya chen por 
[\[318b.4\]]bsgom/_/de yang gsang sngags bdag po nyid/_/rig ma bskyed dang bskul bya ba/_/bsgrub pa zhes su rgyal bas gsungs/_/thabs dang shes rab 'brel ba las/_/rang gi lha yi rnal 'byor gsungs/_/gang yin rdo rje 'grub 'gyur ba/_/bsgrub pa 
[\[318b.5\]]chen po zhes su bya/_/byang chub sems zhes bya ba yang /_/dam pa'i don gyi sems yin te/_/chos rnams thams cad dngos med pas/_/rang gi sems kyis shes bya ba/_/bsnyen pa'i dam tshig yin par gsungs/_/bdag nyid phyag rgya chen po ni/_/
[\[318b.6\]]sngags kyi bdag po'i cha lugs su/_/ting 'dzin nan tan khugs par bsgom/_/thams cad lha yi rang bzhin pas/_/bdag nyid lha yi mtshan nyid de/_/phyag rgya bzhi dang rnam ldan par/_/shes pa nye bsnyen dam tshig yin/_/rig ma bskyed dang 
[\[318b.7\]]bskul bya ba'i/_/rten du bya ba shes rab ma/_/mtshan ldan bkra shis gsang ba'i gzungs/_/b+ha ga gsang ba'i pad+mo ni/_/rgyal ba rnams kyi pho brang ste/_/'das pa'i sangs rgyas byung ba'i gnas/_/slad kyis byon pa gshegs pa'i shul/_/de ltar 
[\[319a\]]
[\[319a.1\]]sangs rgyas bzhugs pa'i rten/_/rnal 'byor ngo la de ltar snang /_/ma rtogs pa la 'khor ba'i lam/_/sgrub pa rnams kyi bsgrub pa'i rten/_/rnal 'byor can gyis shes par bya/_/chen po lngas bsdus thams cad kun/_/de nas yum du gnas 
[\[319a.2\]]mod/_/mtshan ma bsgrub pa'i rnal 'byor pa/_/bsgrub phyir rigs kyi dbye ba bya/_/smin ma'i dkyus ring lag sor phra/_/tshigs pa zlum la rked skabs phyed/_/phra bshad ut+pal dang ldan zhing /_/so dkar skra 'jam mthon mthing 'khril/_/mig 
[\[319a.3\]]kyang zar ma'i me tog 'dra/_/skra mtshams 'khyug la mdog kyang gsal/_/sna bzang ske ring sems ma 'dra/_/lus drang nu ma'i dkyil na mtho/_/khong dal 'gro na 'jab pa 'dra/_/skad ni ngang pa'i rgyal po 'dra/_/cir yang mdzes pa'i stobs ldan pa/_/spyi 
[\[319a.4\]]yi rigs dang mtshan du bshad/_/bzhin dbyibs sog ka mdog kyang dmar/_/mig [{]rings so [,]ring ngo  [}]thags rab tu dam/_/so la shel chags kos ko phra/_/lus la zhim pa'i dri 'byung ba/_/pad+ma can zhes bya bar bshad/_/zla ba'i mdangs ltar dkar la 
[\[319a.5\]]gsal/_/gtsug phud g.yas 'khril skad kyang che/_/bong chung lus mdzes tshig tu snyan/_/dung ltar lus bzhin g.yas su 'khyil/_/dung can ma zhes bya bar grags/_/'dod pa che la brtul zhugs che/_/shes pa gsal la byad bzhin yangs/_/bu mo 
[\[319a.6\]]mig [{]mangs [,]mang [}]ma ru bshad/_/sbas pa'i brda dang thabs la mkhas/_/phyi nang rlung khar gser ltar lci/_/bsdig cing kun gyis drod mi lon/_/don la gzhol la rtog pa med/_/zla gsang dkar dmar rlung khar lci/_/rigs dang mtshan du bshad pa yin/_/
[\[319a.7\]]skra ni mthon mthing lcang lor bshad/_/srid du ring la phra la ldem/_/lcug phran mang po 'dab rgyas pa/_/ljon pa ma zhes bshad pa yin/_/phra zhing bshan la gzangs ring ba/_/bcu gnyis nyi shu lnga yi bar/_/mU la rak+ta 'dzag pa la/_/rdo rje mtshon 
[\[319b\]]
[\[319b.1\]]gyis ma phog pa/_/lcug phran ma yi rigs su bshad/_/sor mo gru bzhi skra yang kham/_/smin tshogs che zhing mig kyang 'bur/_/'gram glad ring la skra mtshams dma'/_/sha mdog che zhing rna ba ring /_/ba lang can zhes bya bar bshad/_/bzhin 
[\[319b.2\]]mdog gru gsum kha dog gnag_/skra rtsub shel la khro gnyer mang /_/ri mo can zhes bya bar bshad/_/skye rgyud med cing bkra mi shis/_/gcig pur 'dug pa gdong gcig ma'o/_/yan lag thams cad mes tshig bzhin/_/gtan du 'phel ba'i rgyu 
[\[319b.3\]]med pa/_/me reg ma yi rigs su bshad/_/gzhan yang lha 'am lha min nam/_/gnod sbyin srin po la sogs pa/_/mdor na 'jig rten khams rnams na/_/mo yi rigs can gang yang rung /_/yid du 'ong dang mi 'ong rnams/_/dngos grub bsgrub pa'i 
[\[319b.4\]]rten yin te/_/thugs rje'i yul bas kun snyoms bya'o/_/de dag gang rnyed byin gyis brlab/_/de yi spyi bo gtsug tu ni/_/zla dkyil ma~M las kun bzang mo/_/snying gar zla dkyil la~M bsams te/_/yangs pa'i spyan du bsgom par bya/_/lce stengs 
[\[319b.5\]]zla dkyil yi ge pa~M/_/gos dkar ma yi lte ba la/_/zla dkyil ma~M las mA ma kI/_/yan lag bzhi yi dkyil 'khor la/_/rta~M las sgrol ma'i phyag rgyar gsal/_/lag g.yas lcags kyu'i sku ru bsgom/_/lag g.yon dril bu lcags sgrog kha/_/zhags 
[\[319b.6\]]pa pad+ma dag la'o/_/rdo rje thabs la yab rnams bsgom/_/de ltar gsal bar gyur pa dang /_/b+ha ga'i dbyibs su me ri bsgom/_/byang chub sems kyi 'phro 'du las/_/lhag pa'i ting 'dzin dkyil 'khor bsgom/_/gsal ldan ma 'am byin brlabs bya'o/_/
[\[319b.7\]]mtshan ldan shes rab de nyid la/_/rin chen sna tshogs rgyan du gdags/_/gser gyi rna cha gdu bu dang /_/do shal dpung rgyan se mo do/_/'jam zhing gsal bar byas pa yi/_/chos gos lnga dang ldan par bya/_/a ga ru dang du ru ska/_/dri spos tsan+dan sbyar ba yin/_/
[\[320a\]]
[\[320a.1\]]khrus kyi cho ga dag par bya/_/dri zhim byug pas lus la byugs/_/rdzas kyi chu dang rdzas sbyar bas/_/nang yang dag pa'i khrus bya'o/_/de nas byang chub sems bskyed de/_/mi dmigs don la sems sbyar phyir/_/skye med byang chub sems kyi 
[\[320a.2\]]don/_/rgya cher rab tu bshad par bya/_/snang srid phyag rgya'i dkyil 'khor du/_/lhun gyis grub par yid ches bya/_/de nas bskul bar bya ba'i phyir/_/gsang ba'i brda yis bsre bar bya/_/sa ma ya ho zhes brjod na/_/sa ma ya s+t+wa~M zhes pas bsre/_/rA ga yA mi 
[\[320a.3\]]zhes brjod na/_/ra ho ha~M zhes kyang ni bya/_/ti pa su ke zhes brjod na/_/gan de tsi ta zhes pas mtshon/_/a ti pu ho zhes brjod na/_/pra ti pu ho zhes pas mtshon/_/g.yas pa smin ma bskyod na ni/_/g.yon pa'i smin mas de bzhin mtshon/_/de bzhin 
[\[320a.4\]]brda sna tshogs pas bsre/_/de nas bskul bar bya ba ni/_/shes rab nyi ma'i 'od zer gyis/_/thabs mchog zla ba'i 'od zer la/_/bskul ba'i cho ga 'di skad do/_/mi g.yo mchog gi rgyal po dgongs su gsol/_/rnam par rtog bral shin tu dri med sku/_/
[\[320a.5\]]'od zer zla rgyas 'dra ba'i mdangs ldan zhal/_/dgyes pa'i rol pa'i don la gshegs su gsol/_/thabs mchog zla ba'i 'od zer gyis/_/shes rab nyi ma'i 'od zer la/_/bskul ba'i cho ga 'di skad do/_/'byor ldan yid 'ong rgyal ba rgya mtsho'i dbyings/_/
[\[320a.6\]]shes rab zab mo rnam dag pad+ma'i mdangs/_/rdzu 'phrul thabs la mkhas pa'i spyod mchog ma/_/'byor ldan yid 'ong cho 'phrul sna tshogs ston/_/ho/_nyi ma'i 'od zer gyis bskul ba/_/e ma'o pad+ma 'bar ba'i ze'u 'bru 'di/_/'dzum pa'i mdangs kyis 
[\[320a.7\]]'bul lags na/_/dgyes pa'i rdo rje rab gsor nas/_/byang chub sems sprin dbab tu gsol/_/zla ba'i 'od zer gyis bskul ba/_/e ma'o/_'od zer dga' ste yid 'ong ma/_/sems 'phreng gdungs pa'i shes rab gzungs/_/ga'u 'khril pa'i pad+ma la/_/rdo rje 
[\[320b\]]
[\[320b.1\]]bde ba'i byang chub 'bar/_/a la la ho/_de nas gnyis med bde mchog sems/_/sangs rgyas sprin gyi tshogs chen la/_/dgyes mnyam mchog gi mchod pa dbul/_/grub pa nyi zla'i snying po de/_/rnal 'byor rdo rje chen pos blang /_/'gro drug sems 
[\[320b.2\]]can bag chags sreg_/zhi ba'i mtha' la shi ba bslang /_/phyogs bcu'i rnal 'byor thugs dam bskul/_/de ltar bya ba'i dam tshig ni/_/bsgrub pa yin par rgyal bas gsungs/_/de dag dngos grub thob pa'i rgyu/_/rig pa'i dam tshig bsgoms 
[\[320b.3\]]pa'i lam/_/sngags kyi bdag po bdag 'grub ste/_/gang yin las la 'jug nus pa'i/_/dam tshig sgrub po chen po yin/_/zhes gsungs so/_/'phags pa rgyud kyi rgyal po ye shes rngam pa glog gi 'khor lo'i mdo zhes bya ba las bsnyen bsgrub rnam 
[\[320b.4\]]bzhi bshad pa'i le'u ste bcu gcig pa'o//_//de nas bcom ldan 'das gsang ba mchog gi bdag po des 'dod pa thams cad rab tu bsgrub pa'i sprin bkod pa zhes bya ba'i ting nge 'dzin la snyoms par zhugs nas/_bsgrub pa'i mtshan nyid las dngos 
[\[320b.5\]]grub kyi bye brag 'di nyid kyi sku dang gsung dang thugs rdo rje las phyung ngo /_/de la 'di ni phra mo'i ting nge 'dzin la bsgrub pa'o/_/de bzhin gshegs pa thams cad kyi/_thams cad mkhyen pa bsgrub pa'i phyir/_/rang sems shin tu sbyangs pas na/_/phra mo'i dngos 
[\[320b.6\]]grub bsgrub pa gces/_/rab tu dben pa'i gnas dag tu/_/bdag nyid nam mkha'i dbus su ni/_/zla ba'i dkyil 'khor la gnas pa'o/_/rang gi lhar ni rang bsgoms nas/_/phra mo'i sbyor ba kun du brtsam/_/rin chen rgyu las grub pa yi/_/bsnyen ma'i 
[\[320b.7\]]dkyil 'khor de bzhin du/_/so so'i gsung gi yig 'bru rnams/_/che chung yungs kar 'bru tshod tsam/_/snying ga'i dkyil du gsal ba las/_/hU~M gis khong du drangs nas ni/_/khong nas kha ru byung bar bsam/_/hU~M gi dbugs la zhon nas su/_/sna yi rtse 
[\[321a\]]
[\[321a.1\]]mor byung ba dang /_/sna rtse nyid du gsal bar bsgom/_/ting 'dzin gsal bar khugs pa dang /_/sna yi rtse nas nam mkha' la/_/je ring je ring phaT kyis spro/_/ring du spro ba goms pa dang /_/'od dang bcas pa'i yig 'bru des/_/phyogs 
[\[321a.2\]]bcur gnas pa'i sangs rgyas kyi/_gsung gi yi ge ji snyed pa/_/dbyar gyi sprin spung 'dus pa bzhin/_/hU~M gis snying ga nyid du bsdu/_/yungs kar 'bru tshod de nyid la/_/stong gsum 'jig rten kun bcug kyang /_/de yi nang du sa le gsal/_/sngags 
[\[321a.3\]]kyis brtags pa'i lha rnams kyi/_/gnas su'ang de nyid gsal bar bsgom/_/de lta'i 'phro 'du yang dang yang /_/goms par ci nus dag tu bya/_/de ni gsung gi phra mor bshad/_/so so'i gsung gi yig 'bru las/_/phyag mtshan yungs kar tsam du 
[\[321a.4\]]gsal/_/snying ga nyid du gsal ba nas/_/rgyal ba'i pho brang 'dus kyi bar/_/gong ma'i [{]go rims [,]go rim [}]de yis bya/_/de ni thugs kyi phra mor bshad/_/so so'i thugs mtshan gsal ba las/_/rang rang lha yi rnam par gsal/_/thugs kar yungs kar 'bru tshod 
[\[321a.5\]]tsam/_/gong ma'i tshul du bya bar bshad/_/de ni sku yi phra mo yin/_/de ltar lha tshogs ma lus par/_/rim gyis yang na cig car ro/_/cig car bsgom pa shin tu dka'/_/bde gshegs rgyal ba sangs rgyas kyi/_/thams cad mkhyen pa'i spyod 
[\[321a.6\]]yul min/_/rnal 'byor can gyis rim gyis ni/_/gtso nas 'khor gyi bar dag tu/_/yang nas yang du gsal bar bsgom/_/'di dag bsgoms pa'i yon tan ni/_/sangs rgyas nyid du 'grub par nges/_/thams cad mkhyen pa bsgrub pa'i mchog_/
[\[321a.7\]]sku gsung thugs kyi dkyil 'khor kun/_/'di las 'byung bar gdon mi za/_/'di thos dngos grub gzhan rnams kun/_/bsgrub mi dgos par grub pa yin/_/rnal 'byor can gyis bsgom byas na/_/zla ba drug gis nges par 'grub/_/zas su 
[\[321b\]]
[\[321b.1\]]bshang gci za ba'am/_/sha rnams zos na 'grub pa yin/_/zhes gsungs so/_/de la 'di ni rdo rje mi snang ba bsgrub pa'i thabs so/_/dgon pa'i gnas sam ri bo dben/_/me tog 'bras bu rgyas pa ru/_/rang gi lus ngag sems rdo rje'i/_/snying gar zla 
[\[321b.2\]]ba'i dkyil 'khor la/_/'jam dpal sa bon mu~M du bsgom/_/bdag lus dang ni zla ba dang /_/mu~M rnams rim par je zhi la/_/stong pa nyid kyi rnam pa las/_/snying rje mu~M dang zla ba las/_/rdo rje 'jam pa'i phyag rgya bsgom/_/lus dang ngag sems rdo rje las/_/
[\[321b.3\]]rdo rje 'jam pa rab 'phros pas/_/'jam dpal nyid dang 'dra bar 'gyur/_/dpag tshad brgya yi khyon tsam du/_/rdo rje 'jam pa'i 'od dang bcas/_/rgyan rnams kun gyis legs brgyan pa'i/_/'jam dpal nyid du kun gyis mthong /_/mngon shes ldan pa'i lha 
[\[321b.4\]]rnams kyis/_/lus kyi rnam pa mthong mi 'gyur/_/de nas slar ni bsdus pa las/_/thugs ka'i mu~M la thim bsams na/_/mchog tu shes rab rno ba dang /_/mkhyen rab kun gyi bdag por 'gyur/_/thams cad mkhyen pa'ang thob 'gyur na/_/'jig 
[\[321b.5\]]rten shes bya smos ci dgos/_/zhes gsungs so/_/de la 'di ni rdo rje rig 'dzin bsgrub pa'i thabs so/_/nam mkha' dbyings kyi dbus dag tu/_/zla ba'i dkyil 'khor bsams nas su/_/rang nyid gang 'dod lhar bsgoms te/_/sku gsung thugs su byin 
[\[321b.6\]]brlabs pa'i/_/dam rdzas bdud rtsi rnam lnga la/_/sran ma tsam gyi ril bu bya/_/lcags gsum ga 'ur bcug nas ni/_/khar bcug rang gi snying po las/_/rab tu goms par 'di byas na/_/gang 'dod rigs 'dzin gdon mi za/_/mtha' yas zhing khams 
[\[321b.7\]]thams cad kyi/_/rdul snyed bzhugs pa'i sangs rgyas kun/_/de yi rjes su 'brang bar 'gyur/_/de la sogs te mtha' yas mchog_/ces gsungs so/_/yang na rang gi phyag rgya ste/_/nam mkha' dbyings kyi dbus dag tu/_/zla ba'i dkyil 'khor steng du ni/_/
[\[322a\]]
[\[322a.1\]]bdag nyid gang 'dod lhar bsgoms te/_/rang gi phyag rgya brnyan mar bya/_/lag tu thogs la rang rig sngags/_/bzlas na rig 'dzin gang yin 'gyur/_/rang gi lha ni gang yin pa'i/_/yon tan dag ni de thob 'gyur/_/zhes gsungs so/_/
[\[322a.2\]]de la 'di ni rdo rje lha dang /_/lha mo dgug pa'i cho ga'o/_/shing gcig drung ngam bzhi mdo 'am/_/mtshan ma gcig dang zhi gnas su/_/bdag nyid gtso gzung ldan byas nas/_/sku gsung thugs kyi bdag nyid bsam/_/sku gsung thugs kyi rdo rje las/_/lag 
[\[322a.3\]]na kyo ba thogs pa yi/_/sprul pa bsam yas 'phro bar bya/_/dza yA ra Na phaT/_gang dgug lha 'am bud med dam/_/ya~M las rlung gis bteg bsams te/_/kyo bas gdan nam snying ga nas/_/gzung ste hU~M gis bsdus byas na/_/sangs rgyas grags pa 
[\[322a.4\]]chen po yang /_/rang dbang med par khugs 'gyur na/_/'jig rten bu mo smos ci dgos/_/gang 'dod las de byed par 'gyur/_/zhes gsungs so/_/de ni 'di ni rdo rje lce bsgrub pa'i thabs so/_/bdag nyid sngags kyi skyes bu yi/_/rdo rje'i skur ni rab bsgoms 
[\[322a.5\]]la/_/lce la pad+ma'i dkyil 'khor du/_/rdo rje'i sbyor bas o~M du bsam/_/de las rdo rje gsung du gyur/_/bsam yas a~M gi 'phro 'du las/_/sangs rgyas gsung dang sems can dag_/bdag gi lce la 'dus pa ru/_/yang nas yang du goms par bsdu/_/
[\[322a.6\]]'jig rten tshig gam chos kyi sgra/_/ngag brjod bden zhing nyan pa dang /_/[{]brdzun [,]rdzun [}]dang phra ma tshig rtsub sogs/_/ngag gi nyes pa ci brjod kyang /_/lce sgrib spangs par gdon mi za/_/zhes gsungs so/_/de la 'di ni sha rnam pa lnga'i dngos grub bsgrub pa'i thabs 
[\[322a.7\]]so/_/bdag nyid lus ngag sems rdo rje/_/rdo rje gsum du rnam par bsgom/_/mtshan dang dpe byad yang dag ldan/_/ye shes dam tshig snying gar bsgom/_/dbu rgyan rdo rje gsal bar bya/_/sha chen dag ni thams cad la/_/sa bon oM gyis rnam par sbyang /_/
[\[322b\]]
[\[322b.1\]]srid gsum sems can thams cad kyi/_sha chen ji snyed yod pa kun/_/o~M gyi 'phro 'dus bsdus nas ni/_/spyod tshe bdag la thim par bsgom/_/glang po dag gi sha rnams la/_/hU~M lce'i dam tshig rdo rje la/_/rdo rje can gyi hU~M du bsgom/_/ye shes 
[\[322b.2\]]lnga yi sbyor ba yis/_/zos na dam tshig sku gsung thugs/_/rdo rje thob par gdon mi za/_/phyag na rdo rje'i mthu stobs 'grub/_/cho ga [{]go rims [,]go rim [}]de yis ni/_/glang po dag gi sha rnams la/_/hU~M gi 'phro 'dus rab sbyangs te/_/zos na mngon shes lnga thob 'gyur/_/
[\[322b.3\]]rta sha dag ni thams cad la/_/swa yi 'phro 'dus rab sbyangs te/_/zos na mi snang kun gyi mchog_/khyi sha dag ni thams cad la/_/ha yi 'phro 'dus rab sbyangs na/_/dngos grub rab 'bring tha ma kun/_/yid bzhin nor bu lta bur 'gyur/_/gnyid kyi dgra yang 
[\[322b.4\]]mod la 'joms/_/ba glang sha ni thams cad la/_/a~M gyi 'phro 'dus sbyang byas te/_/cho ga bzhin du zos na ni/_/sangs rgyas kun gyi longs spyod 'phrog_/mthu chen kun gyi bu mo yang /_/spyod par 'gyur ba gdon mi za/_/zhes gsungs so/_/de la 'di ni 
[\[322b.5\]]rdo rje mngon par shes pa lnga bsgrub pa'i thabs so/_/rab tu dben pa'i gnas dag tu/_/bdag nyid rnam pa kun ldan pa'i/_/sngags kyi lus su rnam sbyangs nas/_/mig gi dbang po thams cad la/_/yig 'bru lnga yis rab sbyangs te/_/'od zer lngar ni 'phro 
[\[322b.6\]]ba las/_/sangs rgyas sems can thams cad/_/mig gi mngon shes kun bsdus nas/_/dbang po de la thim pa dang /_/zos sam mig la rtag bskus na/_/sangs rgyas sems can thams cad kyi/_/spyod yul ji snyed yod pa kun/_/shing thog 
[\[322b.7\]]lag tu bzhag pa bzhin/_/rdo rje mig gi gsal bar mthong /_/cho ga gong ma'i tshul gyis ni/_/rna ba'i dbang po thams cad la/_/sangs rgyas sems can thams cad kyi/_rna ba'i mngon shes kun bsdus nas/_/zos sam rna ba'i nang bzhag na/_/sangs rgyas 
[\[323a\]]
[\[323a.1\]]sems can thams cad kyi/_/sgra rnams thams cad ji snyed pa/_/rna ba'i drung du 'dod pa bzhin la/_/snying gi bye brag thams cad la/_/sangs rgyas sems can thams cad kyi/_/dran pa'i mngon shes kun bsdus nas/_/zos sam snying gar 
[\[323a.2\]]bzhag na ni/_/sangs rgyas sems can thams cad kyi/_thugs dang sems kyi rgyud dag ni/_/mkhyen cing rig pa kun shes 'gyur/_/yum gyi mkha' las byung ba yi/_/rak+ta dag ni thams cad la/_/sangs rgyas sems can thams cad kyi/_/gnas 
[\[323a.3\]]rnams ma lus kun bsdus nas/_/zos sam snying gar bzhag na ni/_/sngon gyi gnas kyi gtan tshigs rnams/_/zhag gsum lon bzhin gsal bar 'gyur/_/snying gar ye shes sems dpa' bsgom/_/phyogs bcur gnas pa'i sangs rgyas rnams/_/
[\[323a.4\]]bkug nas de dag rdzu 'phrul rnams/_/phrogs nas snying gar bsdu byas na/_/sangs rgyas dag ni thams cad kyi/_/rdo rje rdzu 'phrul thams cad kun/_/'grub par 'gyur bar gdon mi za/_/zhes gsungs so/_/de la 'di ni rdo rje bsrung ba bsgrub pa'i thabs so/_/sku gsung 
[\[323a.5\]]thugs ni rnams bsgoms la/_/snying gar nyi zla'i dkyil 'khor las/_/khro bo 'od kyi phreng ba yis/_/bsrung bar bya ba'i zug rngu rnams/_/phyung ste med par bsams nas ni/_/lha rnams dag ni thams cad kyi/_phyag rgya dag ni thams cad dam/_/yang na rdo rje 
[\[323a.6\]]rgya gram mam/_/rdo rje go cha'i phyag rgya yis/_/lus dang ngag sems rab bsrungs na/_/sangs rgyas kyis kyang mi tshugs na/_/phal pa rnams kyis smos ci dgos/_/zhes gsungs so/_/las 'di sbyar bar bya ba yang /_/ljongs sam grong khyer grong dag tu/_/
[\[323a.7\]]sngags kyi bdag por rab gnas la/_/nad kun spong ba'i las 'di bya/_/rdo rje rtse lnga 'od 'phro ba/_/bskal pa'i me bzhin bsams nas su/_/spros pas nad rnams bsregs nas ni/_/slar yang rdo rje nyid la bsdu/_/de nas rdo rje de nyid las/_/'od zer 
[\[323b\]]
[\[323b.1\]]ser po spros pa yis/_/nad rnams stong pa'i gnas de dag_/bskal pa yun du gang bsams te/_/goms par yang dang yang bsams na/_/nad rnams thams cad sel bar byed/_/de na 'khor ba'i skye bo rnams/_/sprul pa'i bde ba thob par 'gyur/_/
[\[323b.2\]]bde gshegs rnams kyis byin gyis rlob/_/tshe ring lang tsho bde bar 'gyur/_/zhes gsungs so/_/de la 'di ni zhi ba bsgrub pa'i thabs so/_/rab tu dben zhing nyams dga' bar/_/rnam par snang mdzad bsgom pa ni/_/nam mkha'i dbus su zla ba la/_/
[\[323b.3\]]dkyil 'khor zlum po bsams nas su/_/rnam par snang mdzad dkyil 'khor bskyed/_/snying gar zla ba'i dkyil 'khor la/_/bud d+ha lo tsa'i snying po bsam/_/de las lha mo'i skur spros pas/_/mkha' dbyings yongs su gang bar bsgom/_/slar 'dus 'od kyi 
[\[323b.4\]]thig ler gsal/_/de nyid bdag gi lus la dbab/_/bdag gi ba spu'i bu ga nas/_/sangs rgyas sprin chen rab 'phros te/_/'dod pa'i lus nang gang bar bya/_/sangs rgyas sprin gyis de lus la/_/dbang bskur ba ni rab tu stsol/_/de yis skad cig de yi tshe/_/
[\[323b.5\]]drag po gtum po'ang lhan ner 'gyur/_/zhes gsungs so/_/de la 'di ni rgyas pa'i bsgrub pa'i thabs so/_/nam mkha'i dbus su zla ba la/_/chos kyi sems dpa' bsgom par bya/_/snying gar zla ba'i dkyil 'khor la/_/gos dkar can gyi snying po bsam/_/
[\[323b.6\]]de las gos dkar nyid 'phros pas/_/mkha' dbyings yongs su gang bar bsgom/_/de las 'od kyi gong bu ni/_/gru bzhi lam par gsal bar bsdu/_/ba spu rnams kyi bu ga nas/_/rin chen sprin chen rab spros pas/_/rdo rje chos su bsgoms nas su/_/'dod 
[\[323b.7\]]par bya ba'i lus nang dgang /_/yang nas yang du 'di byas na/_/bar snang ci 'dod rgyas par 'gengs/_/nor bu rin chen bzhin 'drar 'gyur/_/dgos pa phra mo smos ci dgos/_/zhes gsungs so/_/de la 'di ni rdo rje dbang du bsdu ba bsgrub pa'i thabs so/_/rdo rje dkyil 
[\[324a\]]
[\[324a.1\]]'khor zla gam ni/_/nam mkha'i dbyings kyi dbus su bsam/_/rdo rje chos mchog gzugs su bsam/_/snying gar zla ba'i dkyil 'khor la/_/nyid kyi snying po bsam par bya/_/rgyal ba sras dang bcas rnams kyis/_/mkha' dbyings 
[\[324a.2\]]thams cad gang bar bsgom/_/'od zer sna lnga 'phros pa yis/_/'dod pa la ni dbab par bya/_/de nas bsdus te bdag nyid kyis/_/sku gsung thugs kyi byin bsdus na/_/sangs rgyas nyid kyang dbang 'du na/_/'gro ba dbang med smos ci dgos/_/zhes gsungs so/_/
[\[324a.3\]]de la 'di ni rdo rje drag po bsgrub pa'i thabs so/_/nam mkha' dbyings kyi dbus su ni/_/nyi ma'i dkyil 'khor steng du ni/_/khros pa'i gzugs rnams bsgom bya ste/_/bskal pa'i me dpung 'phros pa las/_/khros pa'i rdo rje srin po dang /_/sna tshogs wa dang bya 
[\[324a.4\]]rog dang /_/bya rgod khyi la sogs pa yi/_/phra men bsam yas mi bzad pas/_/mkha' dbyings gang bar bsgoms nas su/_/sangs rgyas kun la gnod byed na/_/dngos sam yang na bsams nas kyang /_/mtshon cha thogs pa de dag gis/_/snying dang 
[\[324a.5\]]nang grol dbang po kun/_/drangs te zos par rab bsgoms na/_/dgra rnams 'chi bar nges pa ste/_/de ltar rab tu bsgoms na ni/_/rgyal ba rdo rje 'dzin pa yang /_/zla ba phyed kyis 'chi 'gyur na/_/dam tshig nyams pa smos ci dgos/_/zhes gsungs so/_/de la 'di ni 
[\[324a.6\]]skye 'gro 'dul ba'i phur bu bsgrub pa'i thabs so/_/sdig pa byed dam gnod byed pa/_/rdo rje phur bus gdul bar bya/_/dur khrod gnas sam rkang gcig tu/_/bdud rtsi 'khyil pa'am ki li'am/_/gang yang rung bar gnas byas la/_/rdo rje phur bu rab tu bsgom/_/
[\[324a.7\]]me stag 'phro ba'i 'od 'phro bas/_/ri rab gling bzhi'i gzugs byas la/_/rang gi sngags kyis gdab par bya/_/de ltar rab tu gdab byas na/_/'gro dang mi 'gro thams cad kun/_/dul bar gyur par gdon mi za/_/zhes gsungs so/_/de la 'di ni gzhan gyi rig 
[\[324b\]]
[\[324b.1\]]sngags gnon pa bsgrub pa'i thabs so/_/nam mkha' dbyings kyi dbus su ni/_/dbang chen dkyil 'khor bsgoms nas ni/_/las kyi sems dpar bdag gnas la/_/g.yas pa rdo rje rtse lnga bzhag_/rig sngags byed pa bsams nas ni/_/las kyi rdo rje'i rkang 
[\[324b.2\]]pa dag_/de yi spyi nas mnan par bsgom/_/rig sngags nyid kyang mnan par bsam/_/des ni mu stegs can dag dang /_/phas kyi rgol ba thams cad kun/_/mnan par 'gyur te the tshom med/_/ces gsungs so/_/de la 'di ni gzhan gyi dpung mnan 
[\[324b.3\]]pa bsgrub pa'i thabs so/_/nam mkha' dbyings kyi dbus su ni/_/nyi ma'i dkyil 'khor dbus gnas par/_/gzhan gyis mi thub khro bo che/_/pad+ma dmar ser mdog 'dra ba/_/shin tu che zhing brjid pa bsgom/_/pha rol dmag dpung 'og dag tu/_/rlung dang 
[\[324b.4\]]mtsho dang sa skyed la/_/de la gnas pa'i dpung rnams kyis/_/steng du zla ba'i dkyil 'khor bsam/_/de steng rdo rje rgya gram gyi/_/steng du ri rab rnam par bsgom/_/de yi steng du mnan bsams na/_/sangs rgyas dpung yang gnon par nus/_/mi rgyal dpung 
[\[324b.5\]]la smos ci dgos/_/zhes gsungs so/_/de la 'di ni dgra'i dpung rmongs par bya ba bsgrub pa'i thabs so/_/dgra 'am dpung gi gzugs brnyan dag_/bsams sam gzugs su byas nas ni/_/rdo rje phur bu tshad ldan la/_/hU~M las khro bo'i skur bskyed nas/_/
[\[324b.6\]]rang gi rig sngags rab bzlas te/_/snying gar btab par rab bsgoms nas/_/khros pas byas na sangs rgyas kyi/_/dpung yang myos par gdon mi za/_/zhes gsungs so/_/de la 'di ni chu la 'bying ba med pa bsgrub pa'i thabs so/_/nam mkha' dbyings 
[\[324b.7\]]kyi dbus su ni/_/sngags kyi bdag po rab tu bsgom/_/chu yi steng ni thams cad du/_/sangs rgyas dag gis gtams par bsgom/_/steng nas dal gyis bcag par bsam/_/sangs rgyas dag ni thams cad kyi/_/spyi bo'i steng du rkang pa bsgom/_/de ltar 
[\[325a\]]
[\[325a.1\]]rab tu goms pa dang /_/sa la 'gro bzhin nus par 'gyur/_/zhes gsungs so/_/de la 'di ni thogs med rlung gi dngos grub bsgrub pa'i thabs so/_/nam mkhar rdo rje dbus su ni/_/zla ba'i dkyil 'khor dbus gnas par/_/lha yi rnal 
[\[325a.2\]]'byor bsgom par bya/_/'og gi phyogs su ya~M las ni/_/rlung gis rab tu bteg par bsgom/_/de ltar rab tu bsgom byas na/_/mkha' la bya bzhin 'gro bar nus/_/zhing khams kun du bgrod par 'gyur/_/zhes gsungs so/_/de la 'di ni nyi ma gsal ba 
[\[325a.3\]]zhes bya ba'i dngos grub bsgrub pa'i thabs so/_/sku gsung thugs ni rdo rje yi/_/snying gar nyi ma'i dkyil 'khor bsam/_/de las 'od du 'phros pa las/_/mun pa'i gnas rnams bsal bar nges/_/zhes gsungs so/_/de la 'di ni rlung bcad pa bsgrub pa'i 
[\[325a.4\]]thabs so/_/bdag nyid rlung gi phyogs song la/_/stegs bu gru bzhi lham par bya/_/spos kyi thig le bdun byas te/_/ya~M las rlung bdun bskyed par bya/_/rlung lha dgug pa byas nas su/_/kham phor gyis ni dgab byas te/_/de steng la~M las ri rab bsgom/_/
[\[325a.5\]]ri rab rtse la khro bo ni/_/'bar ba dag gis mnan par bsgom/_/des ni 'jig pa'i rlung rnams kyang /_/bcings par 'gyur bar gdon mi za/_/zhes gsungs so/_/de la 'di ni char pa dbab pa'i thabs so/_/nam mkha' dbyings kyi dbus su ni/_/
[\[325a.6\]]pad+ma 'dab ma brgyad pa bsgom/_/dbus su khro bo stobs po che/_/'dab ma la ni klu brgyad po/_/bsgoms sam yang na bris kyang rung /_/khro bo'i zhabs kyi mthil gyis ni/_/klu rnams rab tu mnan nas su/_/hU~M gnyis bar du klu rnams kyi/_/snying po spel 
[\[325a.7\]]cing gzir nas su/_/klu rnams gnas pa'i sa phyogs su/_/hU~M zhes bya ba bzlas brjod bya/_/khro bos mnan pa'i klu rnams kyi/_/kha nas char pa skyugs bsams na/_/'jig dus lta bu'i char pa'ang 'bab/_/ces gsungs so/_/de la 'di ni char pa dang 
[\[325b\]]
[\[325b.1\]]ser ba gcad pa'i thabs so/_/nam mkha'i dbyings kyi dbus su ni/_/nyi ma'i dkyil 'khor dbus gnas par/_/rta mchog dpal ni rnam par bsam/_/nyi ma'i mdog 'dra 'od bzang zhal/_/nam mkha' khyab par rnam par gdangs/_/lce yi steng du hU~M 
[\[325b.2\]]bzhag ste/_/me ri 'od dang bcas pa yis/_/char chus gang ba'i sprin rnams kun/_/bskam zhing lce yis blangs bsams na/_/skam par 'gyur bar gdon mi za/_/yang na lce stengs de nyid du/_/ya~M las rlung du bsgoms nas ni/_/bus pas sprin rnams 
[\[325b.3\]]gtor bar 'gyur/_/yang na ral gri'i phyag rgya yis/_/char sprin dang ni klu yi gzugs/_/bcad cing dum bur gtubs bsams te/_/hU~M zhes bya ba'i sdigs mdzub kyis/_/bsdus te rang rig sngags bzlas na/_/'jig pa'i char che de rnams kyang /_/skad cig 
[\[325b.4\]]na ni med par 'gyur/_/zhes gsungs so/_/de la 'di ni bgegs bsal ba'i thabs so/_/nam mkha'i dbus su nyi ma yi/_/dbus su khro bo rnam bsgom pa/_/mi g.yo mgon po'i phyag rgya che/_/rig pa mang pos bskor ba'o/_/rang rig sngags dang 
[\[325b.5\]]stangs tshul gyis/_/hU~M dang phaT ces rnam bsgrags na/_/khams gsum dregs pa thams cad kyang /_/rdul phran bzhin du rlag par 'gyur/_/zhes gsungs so/_/de la 'di ni chom rkun bcing ba'i thabs so/_/rkang rjes sa dang khyi khrag las/_/mtshan 
[\[325b.6\]]ma ming du bcas par bya/_/mi yi rus pa'i phur bu la/_/'od zer can gyi sngags bzlas pas/_/lan grangs nyi shur bsngags nas ni/_/mig gnyis su ni gdab par bya/_/gzugs brnyan tshogs la phul nas ni/_/rdo rje gtun shing dag gis brdung /_/
[\[325b.7\]]oM sum b+ha badzra mu sa le na tsur+NA ya na ra big+h+nan hU~M phaT/_las 'di brtsam pa byas na ni/_/mi rgod bzlog par gdon mi za/_/zhes gsungs so/_/de la 'di ni me bsad pa'i thabs so/_/me ni mched pa'i sa phyogs su/_/mkha' lding rgyal po bya khyung ni/_/stang 
[\[326a\]]
[\[326a.1\]]zil lta bu'i kha dog la/_/sbrul nag stong gis rab brgyan pa'i/_/gshog pa mkha' la gdengs pa bsgom/_/klu rnams dang ni sprin dag la/_/rdo rje tshig tu bsgo ba ni/_/char chen phob la me sod ces/_/thos nas sprin tshogs bum pa 
[\[326a.2\]]yi/_/char gyis me yang gsod par 'gyur/_/gshog pas me nyid bkab nas su/_/mchus brkos chus ni mtshams bcad na/_/bskal pa'i mes kyang 'tshig mi nus/_/oM badzra na ra ya Na/_ni rba ba ya ti na ba~M bu me g+he hU~M zhes gsungs so/_/de la 'di ni thog 
[\[326a.3\]]bzlog pa'i thabs so/_/nam mkha' dbyings kyi dbus su ni/_/bde ba chen po zhes bya ba/_/zhal gsum phyag bzhir rnam par gnas/_/ston ka'i zla ba'i mdog 'dra ba/_/snyems ma dang ni byams ma dang /_/chu srin rgyal mtshan zhes bya ba/_/me tog 
[\[326a.4\]]rol pa zhes bya yi/_/lha mo bzhi yis rnam par bskor/_/g.yas pa'i phyag gis rdo rje gsor/_/g.yon pa'i dril bu dkur brten pa/_/phyag gnyis mda' gzhu 'gengs pa ste/_/sku las sems dpa' 'byung ba'i sprin/_/thor tshugs gsal ba rnam par bsgom/_/
[\[326a.5\]]nam mkha' las ni babs pa yi/_/thog ni rang rig sngags kyis bzlog_/a~M ma hA su kha badzra che ge mo dza/_o~M su ra ta ban+d+ha hU~M phaT ces gsungs so/_/de la 'di ni gzhan gyi lce gnon pa'i thabs so/_/mar gyi tshes brgyad bcu bzhi la/_/dur khrod sol ba blangs 
[\[326a.6\]]nas su/_/sngags kyi bdag por bsgoms nas su/_/dbang chen dkyil 'khor steng du ni/_/mi snyan smra ba'am shags rgol ba'i/_/lce yi gzugs su bris pa yi/_/steng du zla ba'i dkyil 'khor la/_/rdo rje rgya gram bsgoms pa yi/_/dbus su ri rab bskyed 
[\[326a.7\]]par bya/_/de steng bdag gis mnan bsams na/_/tshig dbang lha yang dbang 'gyur na/_/shags la sogs pa smos ci dgos/_/zhes gsungs so/_/de la 'di ni pra dbab pa bsgrub pa'i thabs so/_/lo grangs bcu gnyis lon pa yi/_/khye'u bu mo gang yang rung /_/
[\[326b\]]
[\[326b.1\]]mtshan nyid thams cad yongs rdzogs pa/_/dbab pa'i snod du rab tu brtag_/ting 'dzin rtsal dang ldan pas bya/_/gzhan gyis byas na dpyas par 'gyur/_/dang por phyi nang khrus byas te/_/sdig pa sbyang phyir 'dul khrims dbog_/'od kyi 'phro 'dus byin gyis brlab/_/
[\[326b.2\]]rgyan gyi khyad par rnams kyis brgyan/_/snying gar hU~M ni bsgom par bya/_/spyi bo gtsug tu ha bsgom mo/_/a ni kha ru de bzhin te/_/de nas mdun gyi nam mkha' la/_/'phags pa kun mkhyen spyan drangs te/_/de las 'od zer bskul zhing dbab/_/ng+ha ni bskul 
[\[326b.3\]]ba'i sngags tshig ste/_/gang dbab dz+hau yis bskul bar bya/_/byis pa'i lus la thim par bsam/_/byis pa'i tsit+ta gzhal med khang /_/dbab pa'i lha nyid bzhugs bsams te/_/lag rgya rdo rje thal mo las/_/sor mo phyir bsnol kha sbub la/_/mtheb gnyis so so'i 
[\[326b.4\]]mthil bkug pa'o/_/rdo rje tshig tu bzlas pa'i sngags/_/che ge mo zhig a a zhes/_/brjod cing rab tu bskul byas na/_/'gul ba dang ni g.yo bar 'gyur/_/khru gang tsam nas lnga yi bar/_/'jigs skrag nas ni 'phar bar 'gyur/_/snying la gnas pa'i 
[\[326b.5\]]lha des ni/_/smra gsung kun dang ldan pa ste/_/'jig rten 'das dang 'jig rten pa'i/_/ci 'dod gtam ni smra bar 'gyur/_/rtog pa thams cad bral ba yi/_/rdo rje sems dpa' chen po yang /_/cho ga 'di yis 'bab 'gyur na/_/'jig rten pa lta smos ci dgos/_/
[\[326b.6\]]zhes gsungs so/_/de la 'di ni dug gtang ba'i thabs so/_/sbrul ni mi sdug gdug cing khro/_/'jigs byed nag po rab tu 'bar/_/dug gi lce gnyis mche ba can/_/sol ba rdo rgyus dag gis bri/_/bskul ba'i yi ge snying po 'di/_/sbrul gyi khong par rab 
[\[326b.7\]]tu bsam/_/khaM kha de nang mi zad dug_/'jigs par bde ba rab bsgoms na/_/sbrul de rab tu 'gul bar 'gyur/_/de nas zos shig ces bskul te/_/mtshan ma nas ni zhugs nas ni/_/khong du song ste zos bsams na/_/dug gis gzung bar 
[\[327a\]]
[\[327a.1\]]gdon mi za/_/zhes gsungs so/_/de la 'di ni dug dbyung ba'i thabs so/_/nam mkha' dbyings kyi dbus su ni/_/zla ba'i dkyil 'khor dbus gnas par/_/spyan ras gzigs ni bsgom par bya/_/kha dog dkar po hri spros te/_/dug can 
[\[327a.2\]]khong du zhugs pa yis/_/dug rnams hri la 'dus nas ni/_/hU~M gis khong nas phyir phyung dang /_/phaT kyis bar snang khams su gtor/_/yang na gzhan gyi khong du spo/_/des ni de ma thag tu yang /_/dug rnams dbyung bar gdon mi za/_/zhes gsungs so/_/de 
[\[327a.3\]]la 'di ni dug spo ba'i thabs so/_/dug can snying gar o~M dkar las/_/'od zer dkar pos dug bsdus pas/_/o~M nyid nag por snang byung nas/_/gzhan gyi lce 'am mtshan ma 'am/_/khong du zhugs par rab bsgoms na/_/'pho ba rtag tu gdon mi za/_/
[\[327a.4\]]zhes gsungs so/_/de la 'di ni nye ba'i dug gso ba'i thabs so/_/mdze 'bras shu ba phol mig dang /_/'brum bu la sogs nad rnams kun/_/a dkar dag gi 'phro 'du yis/_/gong ma bzhin du dbyung bar bya/_/spo ba yang ni de bzhin no/_/de ni khams las 
[\[327a.5\]]gyur pa yi/_/nad rnams thams cad nges par sel/_/zhes gsungs so/_/de la 'di ni bkres skom zhi ba sgrub pa'i thabs so/_/bkres skom can gyi nyon mongs pa'am/_/yang na bsgrub pa'am gang yang rung /_/sbyor ba 'di ni brtsam par bya/_/rnam par snang 
[\[327a.6\]]mdzad gzugs chen po/_/nam mkha'i dbus su bsgom par bya/_/ba ni kha yi nang du bsgom/_/o~M ni lce la rnam bsams te/_/yid bzhin bdud rtsi lta bu yi/_/bza' ba'i gnas su de nyid bsam/_/des ni bkres skom sdug bsngal sel/_/zhes gsungs 
[\[327a.7\]]so/_/de la 'di ni rnam par dag pa bsgrub pa'i thabs so/_/o~M ni mig la rab bsams te/_/yul kun rnam snang mdzad du bsgom/_/de ltar rtag tu goms pa dang /_/chos kun sku gsung rdo rje mthong /_/de nyid rnam dag spyan du grags/_/zhes gsungs so/_/
[\[327b\]]
[\[327b.1\]]de la 'di ni 'jig rten pa'i lha mthu bo che rnams zil gyis gnon cing tshig nyan pa bsgrub pa'i thabs so/_/nam mkha' rdo rje'i dbus su ni/_/nyi ma'i dkyil 'khor dbus gnas par/_/khams gsum rnam par rgyal ba bsam/_/b+hi zhes bya ba'i snying po 
[\[327b.2\]]yis/_/mthu chen rnams ni drangs nas su/_/bsdigs pa dag kyang byas nas ni/_/zil gyis gnon cing nyan par 'gyur/_/zhes gsungs so/_de la 'di ni lha mo tsun d+ha bsgrub pa'i thabs so/_/sngags kyi bdag por bdag gnas pa'i/_/snying gar nyi ma'i 
[\[327b.3\]]dkyil 'khor la/_/tsa~M zhes bya ba'i 'phro 'du las/_/bdag nyid tsun d+ha'i gzugs su bsgyur/_/rnam pa'i mchog rnams kun ldan pa'i/_/kha dog dkar po rab tu bsgom/_/'di ni chos dbyings bsgrub pa ste/_/bud med thams cad 'grub par 'gyur/_/
[\[327b.4\]]zhes bshad do/_/de la 'di ni dza~M b+ha la nor bsgrub pa'i thabs so/_/nam mkha'i dkyil 'khor dbus su ni/_/sangs rgyas dkyil 'khor bsgom par bya/_/snying gar dza~M gyi 'phro 'du las/_/dza~M b+ha la yi gzugs dag gis/_/bar snang khams kun gang ba ni/_/
[\[327b.5\]]mdog sngon thor tshugs kyis brgyan pa/_/gsus po che la mi thung gzugs/_/yid bzhin nor bu thogs pa yis/_/dbul ba thams cad sel bar bsam/_/'dod pa la ni de dag dab ba/_/des ni dbul ba sel bar byed/_/nor dang gter gyi bdag por 'gyur/_/
[\[327b.6\]]zhes gsungs so/_/de la 'di ni rdo rje any+dza na bsgrub pa'i thabs so/_/shing gcig drung ngam bzhi mdo 'am/_/ma mo'i gnas sam zhi gnas su/_/rdo rje any+dza bsgrub par bya/_/pad+ma ban d+ha kha sbyar du/_/tshil chen bshang gci khu ba dang /_/ma hA ra k+ta las 
[\[327b.7\]]byung ba'i/_/du ba ban d+har chags pa dang /_/bshang gci rak+tas sbrus nas ni/_/ril bu lcags gsum gyis dkris pa/_/gsum du byas na de nyid la/_/rang gi gsang sngags brgya rtsa brgyad/_/nyi shu dgu yi nam phyed na/_/btab na dngos grub grub 'gyur 
[\[328a\]]
[\[328a.1\]]te/_/mig la bskus na ci yang mthong /_/mi snang ba dang rkang mgyogs dang /_/de la sogs pa'i dngos grub rnams/_/thob par 'gyur te gdon mi za/_/zhes gsungs so/_/de la 'di ni rdo rje ro langs bsgrub pa'i thabs so/_/nam mkha'i 
[\[328a.2\]]dbyings kyi dbus su ni/_/nyi ma'i dkyil 'khor dbus gnas par/_/bdud rtsi 'khyil pa rnam par bsgom/_/dur khrod ri brag gnyan pa'i sar/_/ro yi rdzas btsal de nas kyang /_/ro yi gnyen por bdag bsams te/_/de yi steng du bdag gnas la/_/
[\[328a.3\]]de la dkyil 'khor tshang bar bsgom/_/de sngags rgyun du bzlas bya zhing /_/dgug pa'i pho nya drag tu bskul/_/mdog mdangs bkrag snum byung ba dang /_/bdud rtsi yis ni bsku bar bya/_/de nas 'gul bar gyur pa dang /_/phyag rgya bzhi yis gzhum par 
[\[328a.4\]]bya/_/sngags kyi 'phro 'du rgyun mi gcad/_/de nas rab tu 'phar ba dang /_/'gro ba ris drug gang yin pa/_/rdo rje drag tu gdab par bya/_/rdo rje so yis gcad bya zhing /_/sngags zlos khong du bstim par bya/_/de nas langs par gyur pa dang /_/rdo rje byin 
[\[328a.5\]]nas dbang yang bskur/_/bdud rtsi'i chu yang blud par bya/_/las rnams gang 'dod byed du gzhug_/yang na gser ram gos mtshon nam/_/rkang mgyogs la sogs dngos grub rnams/_/ji ltar 'dod pa rkyen gyis bsgyur/_/gang 'dod pa de 
[\[328a.6\]]gdon mi za/_/zhes gsungs so/_/de la 'di ni rdo rje sgyu ma bsgrub pa'i thabs so/_/bdag nyid lha yi rnal 'byor gyis/_/rde'u shing bu yi rgyu dag las/_/ji ltar 'dod pa'i gzugs byas te/_/she'u re sman gyis byugs nas ni/_/rdo rje sngags 
[\[328a.7\]]kyis tshig 'di bzlas/_/she'u re'u i na ya/_/a mo ka a g+hus sa g+hus/_/shing bu dag gis gdab bya zhing /_/ji ltar 'dod pa'i gzugs su 'gyur/_/des ni sna tshogs gzugs su 'gyur/_/bsdu bar 'dod na slar la bzlog_/de yang bkri drang 
[\[328b\]]
[\[328b.1\]]thabs su 'gyur/_/zhes gsungs so/_/de la 'di ni ro bsreg pa'i bsgrub thabs so/_/nam mkha'i dbyings kyi dbus su ni/_/bdag nyid 'jigs byed skur bsgoms te/_/ro la sngags kyis btab nas ni/_/dri zhim chu yis byug par bya/_/zhun 
[\[328b.2\]]chen khu bar btsos pa yi/_/ras kyis kyang ni dkri bar bya/_/dbang po rnams kyi gnas dag tu/_/lha yi phyag rgya dgod par bya/_/gnas der sdong bu re re la/_/lha rnams snying po bris pa gdags/_/ro yi phyi rol shun pa la/_/'gro drug sa bon bkod 
[\[328b.3\]]nas ni/_/rim gyis sbyang ba'i las su bya/_/thab khung dkyil gang yin pa yi/_/phyag rgya gzhung dang mthun par dgod/_/de stengs shing brtsigs gru bzhi la/_/ka ba zur bzhi sum brtsegs kyi/_/bar khang yang thog bcas par bya/_/bar khang ro gzhag 
[\[328b.4\]]shar du bstan/_/yang stengs ras sam shog shog la/_/bris pa'i phyag rgya tshang bar dgod/_/bar khang glo skar phyogs bzhi nas/_/gzungs thag phyogs bzhir bla mar dbul/_/de mthar 'khor gyi lha rnams dgod/_/de nas rdo rje rgyal po yis/_/me 
[\[328b.5\]]yi 'phro 'du rgyun mi gcad/_/rdo rje las kyi kar ma yis/_/las kyi phreng ba rdzogs par rol/_/rdo rje bla ma gcig gis ni/_/ro yi nyes pa bgrang zhing bshags/_/rdo rje skabs sbyor chen po yi/_/rdo rje mchod pa skabs su dbul/_/bkra shis gnas kyi 
[\[328b.6\]]smon lam ni/_/skabs sam mjug tu gdab par bya/_/rdo rje grangs kyi ting 'dzin gyis/_/grangs gzung dkar byang bla ma dbul/_/sdig pa'i gnag byang gshegs shing bsreg_/me lha spyan drang mchod pa bya/_/bstod pa dag kyang legs par bya/_/ro yi 
[\[328b.7\]]sgrib pa 'byongs ma 'byongs/_/me la ltas su blta bar bya/_/mtshan ma mi sdug byung ba na/_/bsreg sbyang cho ga rgya cher bya/_/de ni tshogs rnams rdzogs par 'gyur/_/zhes gsungs so/_/de la 'di ni rdo rje thal chen bsgrub pa'i thabs so/_/de la thal ba thams 
[\[329a\]]
[\[329a.1\]]cad kun/_/gu gul nag po dang sbyar ba/_/ril bu lcags gsum gyis dkris pa/_/rdo rje 'joms pa'i phyag rgya dang /_/rdo rje drag po'i sngags btab na/_/bar du gcod pa'i gnyen por 'gyur/_/zhes gsungs so/_/de la 'di ni phrin 
[\[329a.2\]]las bzhi'i sgrub thabs so/_/las bzhi so so'i khyad par gyis/_/rdzas dang kha dog phyogs dang dbyibs/_/yam shing bsreg rdzas khyad par las/_/dkar dang dmar ser mthing gnag las/_/shar lho nub byang phyogs dag tu/_/zlum po le'u tshe 
[\[329a.3\]]pad+ma zhi/_/gru bzhi zur brgyad 'khor lo rgyas/_/gru chad gzhu dbyibs zla gam dbang /_/gru gsum b+ha ga mngon spyod pa'o/_/ting 'dzin byams dang dang bas zhi/_/snying rje dga' bas rgyas pa ste/_/dga' dang chags pas dbang du 'gyur/_/btang 
[\[329a.4\]]snyoms khros pas drag por 'gyur/_/so so'i las kyi lha rgyud la/_/sngags dang phyag rgya la sogs dang /_/glu rgyud 'byor pas mchod par bya/_/zhal du gyur pa'i me bos la/_/khro bos ye shes me ru sbyang /_/so so'i rgyud du bshad bstabs te/_/
[\[329a.5\]]klong yangs 'khyil pa'i hom khung du/_/dam rdzas bdud rtsi 'bar ba yis/_/sbyang dang thob phyir bsreg par bya/_/nyon mongs lnga yi dam rdzas ni/_/ye shes lnga yi klong du dbul/_/phung po lnga ni yab lnga la/_/'byung ba yum lnga'i dbyings su bstim/_/
[\[329a.6\]]shes pa brgyad ni ma brgyad la'o/_/yul brgyad phra men brgyad la bstim/_/skye bzhes bsdus pa'i sreg rdzas rnams/_/rnam thar sgo bzhi'i klong du bstim/_/sgrib dang dngos grub don rnams ni/_/me la mkhas pas brtag par bya/_/so so'i dbyibs 
[\[329a.7\]]dang kha dog la/_/dbyibs dang kha dog shes par bya/_/zhes gsungs so/_/de la 'di ni rdzas bsgrub pa'i thabs gsang ba'o/_/phun sum tshogs pa bzhi ldan nas/_/gnas dang sa gzhi brtags par ni/_/sa stegs tshon gyis bri bar bya/_/dbus su 
[\[329b\]]
[\[329b.1\]]thig bzhi le'u tshe dgu/_/de'i mtha' 'khor lo rtsibs brgyad bya/_/sgo bzhi sgo khyud bcas par bri/_/mtha' zad bskal pa'i me ri 'bar/_/dbus su zla gam kha sprod bri/_/phyogs mtshams brgyad du kha~M brgyad bri/_/'khor lo'i bar khyams mu khyud 
[\[329b.2\]]la/_/nang du bltas pa'i kha~M brgyad gsal/_/rtsibs la nang du lta ba brgyad/_/mu khyud brgyad la phyir bltas brgyad/_/gru chad bzhi la nang bltas bzhi/_/sgo bzhir phyir blta bri bar bya/_/phyi rol bar khyams de dag la/_/phyi lta nyi shu rtsa brgyad 
[\[329b.3\]]bri/_/bskal pa'i me ri phyi khyams la/_/phyir lta bcu ni bri bar bya/_/de la phyag rgya rim par dgod/_/ro yi tshol stangs rnam bzhi yis/_/dur khrod rdzas mchog ma nyams bcol/_/ye shes spyan gyis lta ba dang /_/rdo rje 'gros kyis btsal ba dang /_/
[\[329b.4\]]phyag rgya'i tshogs kyis rol pa dang /_/ma mo'i tshogs kyis 'jo tshul dang /_/btsal nas maN+Dal sgo bzhi nas/_/bro chen bzhi yis sbyang bar bya/_/shar du dug gsum 'joms pa'i bro/_/lho ru khrag 'thung rol pa'i bro/_/nub tu rta mchog zhal gyi 
[\[329b.5\]]bro/_/byang du gdul sbyong drag po'i bros/_/sbyang bar bya ba rab tu gces/_/de nas dbus su gzhag bya ste/_/mgo bo shar du bstan pa de'i/_/phung po bru~M las gzhal med khang /_/de ru phyag rgya'i tshogs mchog bsgom/_/so so'i rdzas kyi gnas 
[\[329b.6\]]rnams la/_/rigs kyi lha rnams rim par dgod/_/bsnyen pas phyin phebs rtags byung nas/_/bam de byang shar mtshams su bsgral/_/rdo rje thig gis btab nas kyang /_/rdzas rnams so so'i skos su gdab/_/des mtshon rnam lngas bkro bar bya/_/
[\[329b.7\]]'khor lo'i spyi bo nyid nas bkro/_/rdo rjes snying ga'i phyogs nas bkro/_/rin chen zur brgyad lte ba nas/_/pad+mas kha yi phyogs nas so/_/ral gris yan lag rnams nas bkro/_/de nas phyag rgya'i gnas rnams su/_/rdzas rnams [{]go rims [,]go rim [}]bzhin du 
[\[330a\]]
[\[330a.1\]]dgod/_/dpal dang ldan pa'i gnod dgu la/_/sku gsung thugs dang ldan par ni/_/gsol ba'i 'od dang bcas par dgram/_/rdzas kyis mdzes par brgyan par bya/_/rmad du byung ba'i gtor ma dgram/_/mchod pa'i dam rdzas tshang 
[\[330a.2\]]bar bsham/_/de nas rnal 'byor chen po kun/_/bdag nyid phyag rgyar gnas pa de/_/bskyed pa ting 'dzin tshul bzhin bskyed/_/rang bzhin rdzogs chen spyan drangs mchod/_/bsgrub pa nyams len bzlog par bya/_/dngos grub gsol dang dbang bskur 
[\[330a.3\]]bya/_/de nas gtor ma tsho gsum du/_/dang por bcad de sbyin sreg bya/_/bar mas mkha' 'gro tshim par bya/_/tha ma mi zad gter du sba/_/las rnams rdzogs par byas na ni/_/dpal chen nyid kyang 'grub 'gyur na/_/dngos grub gzhan lta smos ci 
[\[330a.4\]]dgos/_/zhes gsungs so/_/de la 'di ni rdo rje mchog chen po bsgrub pa'i thabs so/_/don dang ldan pa'i rnal 'byor pas/_/sa stengs chag phyed tshad du bya/_/sum brtsegs byas dbus zla gam brgyad/_/phyi mtha' thod pas bskor ba la/_/me dpung 'bar 
[\[330a.5\]]bas bskor ba'o/_/de yi phyi rim dmar chen rgyas/_/dbus su ban d+ha mtshan ldan la/_/yab yum snying po bris la bzhag_/zla gam brgyad la ma brgyad bzhag_/mthing gnag ma tha me ri 'bar/_/de 'og thod tshar gsum du bya/_/sgo khyams dur 
[\[330a.6\]]khrod rdzas kyis brgyan/_/sgo rtseg sgo khyud tha ma bran/_/gnas mchog rab tu dben pa yi/_/ri yi rtse 'am nags tshal lam/_/sde dpung phra mos mi tshugs shing /_/'du 'dzi 'gro 'ong chad par shis/_/rnal 'byor gdeng dang rab ldan zhing /_/brjid 
[\[330a.7\]]cing sran tshugs khu 'phrig chung /_/brtul zhugs che la rtog pa med/_/las kyi phreng ba lhag chad med/_/dri zhim sman gyis phyi bkru zhing /_/shi ne d+he hus nang yang bkru/_/tshad mar sbyar ba'i bka' dag dang /_/ldan pas dus btab bzhin du brtsam/_/
[\[330b\]]
[\[330b.1\]]rgyu yang brtag par bya ba ni/_/mdzes shing bkra shis ldan pa la/_/bong tshod lo ni dar la bab/_/rigs lnga'i mtshan rtags yod pa shis/_/bsgrub pa'i rgyu mchog de lta bu/_/dag pa gsum gyis gzhung bsrangs nas/_/byin gyis brlab pa rab tu bya/_/
[\[330b.2\]]d+ha hu ma 'das dbang po bsgyur/_/bdud rtsi lnga yi thig le yis/_/dbang po lnga la gdab par bya/_/snang srid gtam ni dri ba'am/_/legs nyes dri ba'i pra yang dbab/_/rnam shes 'byung ba'i sgo rnams su/_/so so'i rigs kyi phyag rgyas gdab/_/phyag 
[\[330b.3\]]rgya bkod de bsgral bar bya/_/phung po gzhal yas khang du bya/_/nang grol thams cad lhar bsgoms te/_/bsgral sbyangs sbyar ba byas nas ni/_/mchod dang mnyes dang dam skongs dang /_/dngos grub rnam gsum thob nas blang /_/zhes gsungs 
[\[330b.4\]]so/_/de la 'di ni mchog phran gtsang ma bsgrub pa'i thabs so/_/maN+Dal gru bzhi tshad ldan la/_/zla gam sgo gcig rdo rjes bskor/_/mu khyud sgo bzhi rab tu bri/_/khyu mchog dbang po phyed ldan la/_/phyi nang khrus kyang de bzhin bya/_/dbus su bzhag 
[\[330b.5\]]ste shar du bstan/_/lce la gzungs thag sna lngas gdags/_/man ngag lung ldan phyag tu dbul/_/phyag rgya rdzas dang bcas par dgram/_/de yi khong du gzhal yas su/_/ye shes sems dpa' tshon gang ba'i/_/thugs kar nor bu rin chen 
[\[330b.6\]]'bar/_/dbus su nyi ma'i ga'u la/_/dpal be'u yungs 'bru'i snying po la/_/til 'bru tsam gyi hU~M dmar gnas/_/rdo rje 'phro 'du rgyun mi gcad/_/rdo rje pra yang dbab par bya/_/de nas mtshan rtags bzang ba dang /_/dngos grub blangs te bsgral 
[\[330b.7\]]bar bya/_/bskams te bdud rtsi'i rtsa bar shis/_/zhes gsungs so/_/de la 'di ni dregs pa can gnon pa bsgrub pa'i thabs so/_/phun sum tshogs pa bzhi ldan nas/_/ji ltar rigs pa 'dus pa dang /_/maN+Dal gzhi gcig skyong nul bya/_/
[\[331a\]]
[\[331a.1\]]chag rams bstod pa'i maN+Dal bzhi/_/gru bzhir gzhi las spags par bya/_/de dag ma tang gzugs su bya/_/snying ga man chad dbus su bsnol/_/maN+Dal chen po'i 'og tu gzhug_/dbus su 'khor lo'i thig btab la/_/dpal 
[\[331a.2\]]chen lnga yi phyag rgya gzhag_/bar khyams gnyis kyis mdzes pa la/_/gnas dang yul gyi phyag rgya dgod/_/sgo bzhir sgo srung de bzhi gzhag_/yan lag sprul pa'i mgo brnyan gnas/_/phyi rol khyams la me rir bya/_/de mtha' thod pa tshar 
[\[331a.3\]]gsum bltams/_/de yi phyi rim me bur 'tshub/_/gu gu thul dang za ra tshags/_/zhing dang sbrul chun sgo khyud la/_/ban d+ha snying por bcas pa dag_/so so'i gnas su de bzhin gzhag_/rdo rje'i dbyibs su brtsigs pa'i thab/_/zur bzhi kha bzhi dag la bya/_/snying gar 'khor 
[\[331a.4\]]lo'i thab tu bya/_/rigs dang mthun pa'i yam shing brtsig_/hom lnga 'brel pa'i las chen la/_/thab khung lnga yi bye brag tu/_/rgyud drug yam shing spungs pa las/_/ye shes lnga yi me klong du/_/nyon mongs lnga yi bsreg sbyang thim/_/bya bar 'os pa 
[\[331a.5\]]mtha' dag kun/_/rnal 'byor can gyis ci rigs bya/_/zhes gsungs so/_/de la 'di ni ma tang 'greng bu gnon pa'i thabs so/_/dkyil 'khor ma tang gzugs su bya/_/mgo bo lho nub mtshams su bstan/_/mgo lus yan lag rnams la ni/_/
[\[331a.6\]]maN+Dal bcu gcig rab tu bya/_/zhal du hom khung gru gsum la/_/yam shing dag gis brdzangs nas ni/_/sbyin sreg hom gyi las rnams bya/_/snying gar gru gsum rtse gsum la/_/bang rim gsum par byas nas ni/_/phur bu nyi shu rtsa gsum dgod/_/
[\[331a.7\]]zhe sdang rdo rje'i ting 'dzin bya/_/lte bar gru gsum mthing nag la/_/zur la thod pa tshar gsum bri/_/gzhu bdun dgra sta brgyad kyang dgod/_/phur bu dgu dang kha T+wAM dgu/_/rtsang dmar drug cu rtsa brgyad dgod/_/yum gyi mkha' ru bsgoms nas su/_/gzir 
[\[331b\]]
[\[331b.1\]]gnan drag po'i las rnams bya/_/yan lag mgo mtshan g.yas g.yon la/_/gnas kyi ma mo brgyad rnams kyi/_/bri 'am mtshan ma gzhag par bya/_/gzhan rnams kyang ni ci rigs par/_/ma tang dgug dang dbab dang gnon/_/byin brlabs 
[\[331b.2\]]mkhas pas tshul bzhin bya/_/bya ba thams cad ci rigs bya/_/des ni gnon pa'i las chen 'grub/_/ces gsungs so/_/de la 'di ni rdo rje tshe bsgrub pa'i thabs so/_/thams cad 'byor par byas nas ni/_/sa stengs skyong nul legs byas la/_/
[\[331b.3\]]dbus su pad+ma 'dab brgyad la/_/zla gam dmar po sgo bzhir ldan/_/rdo rje'i ra bas bskor bar bya/_/dpal ldan tshe yi phyag rgya dgod/_/rin chen sna tshogs bum pa la/_/tshe yi rdzas kyis gang ba de/_/pad+ma ban d+has kha bkab la/_/gzungs thag btags 
[\[331b.4\]]nas dbus su gzhag_/tshe dpag med par de mnga' gsol/_/bum pa rin chen las byas bzhi/_/gsang ba'i yum du de mnga' gsol/_/rigs dang mthun pa'i bum pa bzhi/_/rigs lnga'i sangs rgyas gtso gzungs dang /_/so so'i 'khor gyi sems 
[\[331b.5\]]dpa' rnams/_/gtso gzungs zung du 'brel bar ni/_/phyogs phyogs dag tu tshom bur bri/_/sgo bzhir sgo srung la sogs gzhag_/sems dpa'i phyag rgya kun bkod nas/_/tshe dpag med pa'i thugs ka nas/_/'khyil cing 'tsher ba'i byang chub 
[\[331b.6\]]sems/_/nyi zla'i ga'u gnas pa de/_/a yu byang chub sems su zhu/_/de las rgyal mtshan mchod ldan dang /_/rin chen gter dang dbang bskur mdzad/_/gsang ba'i tshe gter 'dzin dang bzhi/_/thugs kar 'phros nas de bzhin du/_/tshom bu rim gyis 
[\[331b.7\]]spros nas ni/_/dkar dmar 'od kyis bdag la bstims/_/skye med dbyings su sbas nas ni/_/mi 'gyur phyag rgyas gdab par bya/_/yang na ting 'dzin khyad par gyis/_/lo 'am zla ba'i mtha' dag tu/_/skya rengs 'char ba'i dus su ni/_/phyag rgya chen pos 
[\[332a\]]
[\[332a.1\]]gnas pa des/_/shar phyogs ngos su kha bltas te/_/lha klu gnod sbyin ji snyed pa/_/shar phyogs nam mkhar gnas pa rnams/_/thams cad khong du rngubs pa las/_/phyir mi 'byung bar khong du bstims/_/dbugs de tha mar sna 
[\[332a.2\]]ru bsring /_/phyogs bcur de ltar goms byas nas/_/dpal tshe gzi byin thams cad thob/_/ces gsungs so/_/de la 'di ni bdud rtsi bsgrub pa'i thabs so/_/maN+Dal tshad dang mthun pa la/_/dbus su pad+ma 'dab brgyad bri/_/gru chad zla gam bzhi par 
[\[332a.3\]]bya/_/gzhan yang zla gam ci rigs dgram/_/pad+ma'i rtse la rin po che/_/ge sar dag gis mdzes par bya/_/phyag rgya 'bar ba'i lha tshogs dgod/_/dbus su tshangs pa'i skud pa can/_/sul med dung can 'khor bar gzhag_/shar du sul 'greng de 
[\[332a.4\]]bzhin te/_/lho ru dpag bsam shing bu can/_/nub tu shong bu gnyis pa gzhag_/byang du bse phor rgya gram mo/_/snod kyi mtshan nyid bkod nas su/_/dri chen zhu ba ma~M sa dang /_/rak+ta dri chu phyogs phyogs su/_/de dag skabs su sbyor ba yi/_/ka 
[\[332a.5\]]kol la dang du ru ska/_/dzA ti pha la kha dri zhim/_/lce pog dkar po rim bzhin sbyar/_/'di dag kyang ni rim pa bzhin/_/a ka ru dang ga pur dang /_/gur gum pad+ma li ga dur/_/de nas ras ya na'i tshogs/_/rigs dang las dang kha dog gis/_/ci 
[\[332a.6\]]rigs so sor dbye bar bya/_/sa bon lnga yis rnam par sbyangs/_/gsang chen de nyid dam pa yi/_/rigs gcig rigs lnga rigs brgya yis/_/sbyang ba mchog tu bya ba yin/_/khrol bu dag ni sbyangs pa na/_/bsal dang bsngo dang bsdu dang dbye/_/khrus 
[\[332a.7\]]dang bshags dang yon tan brjod/_/byin dbab bzlas pa rtags byung dang /_/bsdu dang btag btsag gzhal ba bya/_/mtshan ldan snod du rgya yis gdab/_/rigs dang mthun pa'i gzungs kyis gdags/_/dbang bskur byin brlab tshul bzhin bya/_/
[\[332b\]]
[\[332b.1\]]ting 'dzin mi g.yeng 'byongs pa dang /_/dngos grub blang ba la sogs bya/_/de nas ril bu 'am 'de gu 'am/_/skyo ma la sogs ci rigs par/_/rnal 'byor mchog gis spyad par bya/_/zhes gsungs so/_/de la 'di ni stan bsgrub pa'i thabs so/_/gang 
[\[332b.2\]]yang rung ba'i sems can de/_/las bab pa yi rnal 'byor pas/_/raM yaM khaM gis sreg sbyang bya/_/rgyud drug sa bon 'bru lngas sbyang /_/rol pa'i tshul gyis bsgral bya zhing /_/rnam shes sbyor ba'i lhums su 'phang /_/byang chub sems kyi 'phro 'du yis/_/sku 
[\[332b.3\]]bskyed ye shes skur spros te/_/rdzogs sangs rgyas la som nyi med/_/ces gsungs so/_/de la 'di ni ga Na bsgrub pa'i thabs so/_/mtshan dang ldan pa'i gzungs ma la/_/bsnyen sgrub lung bzhin sbyor bar bya/_/dkar dmar 'dres pa'i byang chub sems/_/
[\[332b.4\]]rdo rje lce yis blang bar bya/_/sangs rgyas rnams la mchod par bya/_/'gro drug sgrib pa sbyong bar byed/_/ces gsungs so/_/de la 'di ni spyir bsgrub pa'i thabs so/_/yi dam bcas pa btang na yang /_/bdag lus phyal bar mi gtang zhing /_/de nyid dran 
[\[332b.5\]]pa chen por bya/_/'phags pa mchod par brtson pa dang /_/rang gi lta ba gsal ba dang /_/gsang sngags sdom la gnas pa dang /_/gsang sngags phyag rgya ma nyams dang /_/yo byad tshogs na nges par 'grub/_/mi ldan don rnams brlag par 'gyur/_/
[\[332b.6\]]zhes gsungs so/_de la 'di ni mi 'grub pa'i chad pa'o/_/bsnyen bsgrub rim par ma rdzogs par/_/dngos la zhen cing sgrub byed pa/_/rang rgyud sreg par gdon mi za/_/zhes gsungs so/_/de la 'di ni bsgrubs nas ma grub pa'i chad pa'o/_/bka' 
[\[332b.7\]]bzhin sgrub pa'i rnal 'byor pas/_/dus bzhin grub par ma gyur na/_/rdo rje sems dpa' la sogs pa'i/_/ye shes las grub lha rnams kyang /_/tshal par 'gas pa gdon mi za/_/zhes gsungs so/_/dngos grub gzhan dag de dag tu/_/mi zad 
[\[333a\]]
[\[333a.1\]]bsam gyis mi khyab ste/_/de dag la sogs bsam yas mchog_/chos dbyings mnyam dang mi mnyam dang /_/nam mkha' dbyings kyi mthas klas pa/_/brjod med brjod las 'das pa yi/_/dngos grub ji ltar 'dod pa 'grub/_/ces 
[\[333a.2\]]gsungs so/_/'phags pa rgyud kyi rgyal po ye shes rngam pa glog gi 'khor lo'i mdo zhes bya ba las dngos grub bsgrub pa'i rnam grangs bshad pa'i le'u ste bcu gnyis pa'o//_//de nas bcom ldan 'das gsang ba mchog gi bdag po de mi 
[\[333a.3\]]'da' ba dam tshig gi rdo rje zhes bya ba'i ting nge 'dzin la snyoms par zhugs nas/_nyid kyi sku dang gsung dang thugs rdo rje las sdom pa zab mo 'di phyung ngo /_/de la 'di ni dam tshig gi sdom pa ci'i phyir bsrung ba'o/_/srid gsum sems can thams cad la/_/log 
[\[333a.4\]]rtog 'khrul pa bsam mi khyab/_/de nyid gzhil ba'i gdul thabs su/_/phyi nang sdom pa ji snyed pa/_/rtog 'dul thabs su de snyed gsungs/_/zhes gsungs so/_/de la 'di ni dam tshig gi mdo kun 'dir 'dus pa'o/_/ji snyed sdom pa bsam yas kun/_/
[\[333a.5\]]gsang sngags rgya mtsho chen po las/_/'dul ba'i thabs su so sor snang /_/snang yang rtog 'dul ma grub phyir/_/rmad byung ngang du gcig par 'dus/_/de bas gsang sngags ngo mtshar che/_/zhes gsungs so/_/de la 'di ni dam tshig rnam par dag pa'o/_/
[\[333a.6\]]chos kun ye nas dag pa'i phyir/_/log rtog ye nas rnam par dag_/de bas sdom pa rnam par dag_/dam tshig 'di ni rmad po che/_/zhes gsungs so/_/de la 'di ni bsrung ba med pa'i sdom pa'o/_/thams cad thig le rdo rje bas/_/bsrung ba'i tha 
[\[333a.7\]]snyad rnams dang bral/_/kun khyab bdal ba'i ngang nyid la/_/bsrung du med na sdom pa yin/_/nam mkha' bzhin du kun du khyab/_/ces gsungs so/_/de la 'di ni rtogs pa'i dam tshig go/_/bde chen rnam dag lhun grub par/_/lta bas rtogs shing 
[\[333b\]]
[\[333b.1\]]chud gyur na/_/dam tshig nyid kyang rnam dag ste/_/lta ba khyad par ji bzhin du/_/'dul ba'i khyad par de ltar gnas/_/de bas dam tshig zhes bya ba/_/rang gi lta ba yin par gsungs/_/zhes gsungs so/_/de la 'di ni dam tshig gi mdo gsang 
[\[333b.2\]]ba'o/_/gsang sngags rgya mtsho chen po yi/_/dam tshig bsam yas ji snyed pa/_/rtsa ba yan lag gnyis su 'dus/_/rtsa ba'i dam tshig gsum yin te/_/sku gsung thugs su rgyal bas gsungs/_/yan lag dam tshig mi spong dang /_/mi 'dor 
[\[333b.3\]]spyod dang shes pa dang /_/grub pa yin te rnam lnga po/_/mdor na rnam pa brgyad du grags/_/zhes gsungs so/_/de la 'di ni mdo rgyas pa'o/_/sku yi dam tshig ces bya ba/_/bla ma spun la gdung sems ldan/_/mngan dang dpya sems spangs pa yin/_/
[\[333b.4\]]bla ma la yang rnam gsum ste/_/dam tshig dbang dang shes rab rgyud/_/man ngag lung ston slob dpon la/_/mngan dang dpya ba'i sems bor na/_/lus ngag sgo nas smos ci dgos/_/mgo dang mig dang gsang ma snying /_/rtag tu 'bral bar 
[\[333b.5\]]'phangs pa ltar/_/bla ma rdo rje slob dpon la/_/mi 'bral sems kyis de ltar lta/_/de yi phyi bzhin be'u ltar 'brang /_/de yi dgos pa ci yang rung /_/skongs na srog la'ang mi lta na/_/zang zing gzhan lta smos ci dgos/_/lus la dbang ba'i rgyal 
[\[333b.6\]]po 'am/_/lus srog bskyed pa'i pha ma bas/_/shin tu gnyan zhing bkur bar bya/_/ci phyir dbyings dang rnam thar gyi/_/sgo rnams de yi ston pa yin/_/dngos grub bye brag ji snyed pa/_/de la rag las rjes su 'brang /_/ma rig mun pas gtibs pa 
[\[333b.7\]]la/_/sems kyi sgron ma de yis 'degs/_/lha mi yongs kyi 'dren ston yin/_/dus gsum sangs rgyas zhal mthong yin/_/dge ba'i rtsa ba'i srog shing yin/_/yon tan kun gyi gter mdzod yin/_/gal te yon tan mi ldan yang /_/bla mar 
[\[334a\]]
[\[334a.1\]]bzung nas spang byas na/_/kun gyi slob dpon brnyas pa yin/_/dus gsum sangs rgyas skur pa yin/_/de yi nyams pa brjod mi lang /_/yon tan ldan pa'i bla ma de/_/phyogs bcu'i sangs rgyas thams cad dang /_/rgyal 
[\[334a.2\]]sras dang ni mthu chen rnams/_/phyag 'tshal mchod cing bkur sti byed/_/'jig rten 'di na mthu chen kun/_/de yi dgongs pa skong ba dang /_/khur zhing bran du khas len na/_/rdo rje slob mas smos ci dgos/_/rdo rje spun la gdung sems kyang /_/
[\[334a.3\]]'dres dang ma 'dres yongs kyi spun/_/yang dag lam du zhugs pa la/_/mngan dang dpyas kyis sems tsam yang /_/rtag tu spang bar bya ba yin/_/brtse zhing gdung ba'i shugs phyung la/_/gcig la gcig ni mig bzhin blta/_/mdor na srog 
[\[334a.4\]]la mi chags par/_/spun dang ming sring dgos pa sgrub/_/ci phyir rdo rje spun rnams ni/_/'di nas byang chub thug pa ru/_/mi 'bral 'grogs pa'i grogs mchog ste/_/mar me 'od dang sdong bu 'dra'o/_/dper na 'jig rten mi rnams kyang /_/mang po 
[\[334a.5\]]'dus na dka' ba'ang 'grub/_/de bzhin rdo rje ming sring spun/_/dngos grub sgrub pa'i grogs mchog yin/_/dper na grogs dang ldan pa'i mi/_/'tshe ba rnams kyis mi tshugs bzhin/_/de bzhin rnal 'byor grogs ldan yang /_/rgol ba rnams 
[\[334a.6\]]kyis mi tshugs shing /_/'bras bu myur du 'grub par 'gyur/_/de bas nan tan bskyed de bsrung /_/de yang sku yi dam tshig ste/_/bsrung ba yin par rgyal bas gsungs/_/mdor na snang srid thams cad ni/_/gzugs su snang ba mtha' yas 
[\[334a.7\]]kun/_/chos kyi sku las ma g.yos par/_/gzugs sku 'ja' tshon tshul du gsal/_/de nyid don las mi 'da' bar/_/rtogs pa sku yi dam tshig ces/_/rgyal ba rnams kyis rab tu gsungs/_/gsung gi dam tshig ces bya ba/_/sngags kyi 
[\[334b\]]
[\[334b.1\]]rnal 'byor gral sgo bas/_/phyag rgya bzhi ru rnam gsal nas/_/rdo rje sngags rnams rgyun mi gcad/_/bsgom dang bzlas dang 'phro 'du'i sngags/_/ting 'dzin me dang 'dra ba la/_/bzlas brjod rlung dang 'dras bskyod nas/_/sgrib pa'i bud shing bsreg 
[\[334b.2\]]par bya/_/bzlas brjod sngags kyis brtul zhugs kyang /_/sgra chen ma yin chung bar min/_/mgyogs par ma yin bul bar min/_/drag par ma yin dal bar min/_/yig 'bru yan lag nyams ma yin/_/yengs min glal sogs bar gcod 
[\[334b.3\]]min/_/rgyu ba'i sems rnams spangs pa dang /_/bzlas pa'i skyon bcu spangs nas ni/_/dus dang grangs dang mtshan ma yi/_/bsnyen pa rab tu rdzogs pa gces/_/ye shes lha rnams nye ba dang /_/dbyings dang rnam thar 'dzom pa dang /_/dngos grub rnam 
[\[334b.4\]]gsum thob pa dang /_/'phro 'dus 'gro don bya ba dang /_/de yis lha rnams mnyes pa dang /_/las de myur du 'grub pa'i phyir/_/bsrung ba'i dam tshig yin par gsungs/_/mdor na snang srid thams cad kun/_/skye med gsung las ma g.yos kyang /_/
[\[334b.5\]]gsung gi bye brag nyid yin par/_/rtogs shing slar yang dbyings su thim/_/rtogs pa gsung du rgyal bas gsungs/_/thugs kyi dam tshig ces bya ba/_/spyir gsang bzhi dang bar gsang bzhi/_/gsang bar 'os dang gnyer gtad pa'i/_/gsang 
[\[334b.6\]]sngags gsang ba'i don rnams kun/_/bum pa'i nang gi me mar bzhin/_/snod ma yin pa'i gang zag la/_/dus dang gnas skabs kun du gsang /_/snod dang ldan pa rnams la yang /_/dbang ma thob par bshad pa min/_/ci phyir gsang don de 
[\[334b.7\]]nyid la/_/ma rtogs pa rnams skur pa 'debs/_/log par rtogs pa ltung bar 'gyur/_/don ma rtogs na yid ches med/_/khams gsum skye bo'i bcas kar 'gyur/_/dngos grub bar gcod bgegs su 'gyur/_/de bas gzhan du bstan pa min/_/
[\[335a\]]
[\[335a.1\]]mdor na thugs kyi dam tshig ni/_/srid gsum sems can thams cad kyi/_/sems rtog rnam pa thams cad kun/_/skye med dbyings las ma g.yos kyang /_/so sor rtogs pa thugs nyid snang /_/snang nyid dbyings las mi 'da' bar/_/
[\[335a.2\]]rtogs pa thugs su rgyal bas gsungs/_/de ni rtsa ba'i dam tshig gi/_/mdo nyid rgyas par bshad pa yin/_/rtsa ba'i dam tshig gi mdo rgyas par bshad pa'o/_/mi spong dam tshig ces bya ba/_/'dod chags zhe sdang gti mug dang /_/nga rgyal phrag dog lnga rnams 
[\[335a.3\]]ni/_/rigs lnga'i sangs rgyas ngo bo ste/_/ye shes lnga yi rang bzhin pas/_/spangs na rnal 'byor don dang 'gal/_/mi dor dang du blang ba ni/_/dri chen dri chu rak+ta dang /_/ma~M sa dang ni zil pa lnga/_/'bras bu lnga yis bsdus pa rnams/_/rnal 'byor pas ni 
[\[335a.4\]]rtag tu bza'/_/'di yang dam tshig rmad po che/_/spyad par bya ba'i dam tshig ni/_/sbyor dang sgrol dang ma byin len/_/[{]brdzun [,]rdzun [}]dang ngag rtsub smra dang lnga/_/don dam skyes bus spyad par bya/_/shes par bya ba'i dam tshig ni/_/phung po lnga dang 'byung ba lnga/_/dbang po 
[\[335a.5\]]yul lnga kha dog lnga/_/rigs lnga ye shes lnga nyid du/_/don ldan skyes bus shes par bya/_/lung dang ldan pa'i rnal 'byor pas/_/grub par bya ba'i don chen yang /_/sangs rgyas lnga las gzhan mi bsgrub/_/grub par bya ba'i dam tshig ste/_/'di dag bsrung 
[\[335a.6\]]bar rab tu gces/_/de yang ci phyir bsrung zhe na/_/'dod chags rang dang spyir snang ba/_/chags shing zhen pa thams cad kun/_/pad+ma rigs kyi ngo bo yin/_/zhe sdang de bzhin rdo rje'i rigs/_/gti mug sangs rgyas yin par gsungs/_/nga rgyal yid bzhin 
[\[335a.7\]]nor bu ste/_/phrag dog zhes bya las su bshad/_/de bas spang bar bya ba min/_/dri chen snang mdzad gtso bo yin/_/dri chu gdon mi za grub pa/_/rak+ta snang ba mtha' yas sku/_/ma~M sa rin chen 'byung ldan gtso/_/byang chub sems ni rdo rje sems/_/des na dang du 
[\[335b\]]
[\[335b.1\]]blang bar gsungs/_/sems can thams cad gsad bya ba/_/rdo rje sems dpa'i dam tshig yin/_/bud med rnams la chags bya ba/_/snang ba mtha' yas dam tshig ste/_/gzhan gyi nor 'phrog rnam snang gis/_/rin chen 'byung ba'i [{]brdzun [,]rdzun [}]phra ma/_/
[\[335b.2\]]ngag rtsub gdon mi za 'grub pa'i/_/dam tshig yin par rgyal bas gsungs/_/de bas spyad par bya ba'o/_/gzugs su snang ba rnam snang mdzad/_/tshor ba rin chen 'byung ldan gtso/_/'du shes snang ba mtha' yas te/_/'du byed gdon mi za grub 
[\[335b.3\]]pa/_/rnam shes rdo rje sems dpa'o/_/sa ni rdo rje zhes su bshad/_/rin chen chu ste pad+ma me/_/thogs med rlung gi rang bzhin te/_/nam mkha'i khams ni rnam snang mdzad/_/mig gi dbang po rnam snang mdzad/_/rna ba rin chen 'byung ba'i tshul/_/snang 
[\[335b.4\]]ba mtha' yas sna zhes grags/_/lce ni gdon mi za grub pa/_/lus ni mi bskyod pa ru bshad/_/gzugs ni rnam par snang mdzad tshul/_/sgra ni rin chen 'byung ba ste/_/dri ni snang ba mtha' yas so/_/ro ni don yod grub pa yin/_/reg rnams mi 
[\[335b.5\]]bskyod pa ru bshad/_/de bzhin dkar po rdo rje'i rigs/_/ser po bder gshegs rigs su bshad/_/mthing ga rin chen dmar po chos/_/ljang gu las kyi rigs su bshad/_/de phyir shes par bya ba yi/_/dam tshig yin par dpa' bos 
[\[335b.6\]]gsungs/_/bsgrub par bya ba'i 'bras bu yang /_/rigs lnga nyid du grub pas na/_/de grub pa yi dam tshig yin/_/dam tshig 'di ni rmad po che/_/yan lag dam tshig 'da' ba'o/_/zhes gsungs so/_/yan lag gi dam tshig mdo rgyas pa'o/_/de 
[\[335b.7\]]la 'di ni dbye ba'o/_/rtsa ba yan lag dam tshig rnams/_/bsrung ba rtog pa gnyis su dbye/_/de dag dngos su bsrung bas na/_/mi 'da' bsrung ba'i sdom bcas yin/_/rnam par dag pa'i ngang nyid du/_/de dag rtogs pas khyad par du/_/rtogs pa'i 
[\[336a\]]
[\[336a.1\]]dam tshig yin par gsungs/_/de la 'di ni dam tshig nyams pa ltung ba'i gnas so/_/rtsa ba nyams pa'i skyon chen yang /_/bskal pa grangs med bgrangs par yang /_/dmyal ba'i gnas su ltung bar 'gyur/_/rdo rje bla ma'i sku smad na/_/
[\[336a.2\]]dus gsum sangs rgyas brnyas pa yin/_/byang chub sems la skur pas na/_/de yi sdig pa brjod mi lang /_/dper na 'jig rten sa yi rdul/_/grangs kyis bgrang bar shes kyang srid/_/rgya mtsho chen po'i chu thigs kyang /_/grangs kyis bgrang zhing shes su 
[\[336a.3\]]rung /_/'di yi sdig pa brjod mi nus/_/shin tu mi bzad sdug bsngal las/_/thar bar nams kyang mi 'gyur te/_/srid gsum sems can gsad pas ni/_/bla ma'i bka' bcag char mi phod/_/rdo rje spun la smad pa ni/_/nyams pa'i skyon yang brjod 
[\[336a.4\]]par dka'/_/bskal pa gcig gi bar dag tu/_/dmyal ba chen por ltung bar 'gyur/_/tshe 'dir bsgrub pa log pa dang /_/'bad pa'i 'bras bu med par 'gyur/_/gsung gi dam tshig nyams gyur na/_/dbyings dang rnam par thar pa yi/_/sgo rnams nyams 
[\[336a.5\]]par gyur pas na/_/bsgrub pa thams cad log par 'gyur/_/[{]yi dgas [,]yi dwags [}]gnas su yun ring ste/_/lkugs pa'i gnas su gyur pa yin/_/thugs kyi dam tshig nyams gyur na/_/[{]yi dgas [,]yi dwags [}]kyi ni lus su skye/_/thong gshol 'bar ba lnga brgya yis/_/de yi lce 
[\[336a.6\]]la gshog par byed/_/bskal pa du mar myong ba dang /_/dngos grub 'bras bu med par 'gyur/_/mdor na rtsa ba nyams gyur na/_/'bras bu med cing ngan song ltung /_/rdo rje sems dpa' bdag nyid kyang /_/de yi snying khrag 'thung bar nges/_/mi spong dam tshig 
[\[336a.7\]]nyams gyur na/_/dngos grub thams cad spangs par 'gyur/_/mi dor dam tshig nyams gyur na/_/dngos grub 'bras bu mi 'thob cing /_/[{]yi dgas [,]yi dwags [}]spre'u'i gnas su skye/_/spyad pa'i dam tshig nyams gyur na/_/'du shes med pa'i 'gog par ltung /_/shes 
[\[336b\]]
[\[336b.1\]]pa'i dam tshig nyams gyur na/_/'du shes med pa'i khros pas ltung /_/grub pa'i dam tshig nyams gyur na/_/bdud kyi khams su ltung bar 'gyur/_/rtogs pa'i dam tshig nyams gyur na/_/ru tra chen po'i gnas su ltung /_/de la sogs te bsam mi 
[\[336b.2\]]khyab/_/ces gsungs so/_/de la 'di ni nyams pa bskang ba'i tshad do/_/dam tshig nyams par gyur pa na/_/mgon btsun mnyam pa'i don rtogs na/_/de nyid skongs pa'i gnas su 'gyur/_/bla ma spun la smad gyur na/_/tshe 'di nyid la mnyes byas te/_/mthol 
[\[336b.3\]]bshags drag pos 'gyod byas na/_/de ni skongs pa'i las su 'gyur/_/gal te bdag gam bla ma spun/_/ma bskangs bar du tshe 'phos na/_/de ni bskang ba'i tshad las 'das/_/gsung gi tha tshig ral gyur na/_/rdo rje chos su bdag bsgoms la/_/tha tshig 
[\[336b.4\]]gang brlag 'bum 'bum gdon/_/thugs kyi tha tshig ral gyur na/_/rdo rje sems dpar bsgoms pa la/_/lo gsum bar du mi smra bar/_/bsam gtan sbyor bar rab tu bya/_/yan lag dam tshig nyams gyur na/_/so so'i rigs kyis de bzhin bskong /_/
[\[336b.5\]]zhes gsungs so/_/de skad ces gsungs pas 'dus pa'i 'khor tshogs rnams kyis gsang sngags kyi dam tshig ni/_rang rang gi snying la gnas par mthong nas/_a la la zhes pa'i sgra phyung nas rang rang gi dam tshig la dmigs so/_/'phags pa rgyud kyi 
[\[336b.6\]]rgyal po ye shes rngam pa glog gi 'khor lo'i mdo zhes bya ba las dam tshig rnam par bkod pa'i le'u ste bcu gsum pa'o//_//de nas bcom ldan 'das gsang ba mchog gi bdag pos brtul zhugs rnam par rol pa zhes bya ba'i ting nge 'dzin la 
[\[336b.7\]]snyoms par zhugs so/_/zhugs nas kyang gsang sngags thams cad kyi brtul zhugs rnam par rol pa 'di nyid kyi sku dang gsung dang thugs rdo rje las phyung ngo /_/gsang sngags rgya mtsho chen po yi/_/brtul zhugs ngo mtshar rmad byung ba/_/chos kun rol par 
[\[337a\]]
[\[337a.1\]]snang ba'i phyir/_/ji ltar spyad kyang brtul zhugs te/_/dka' thub dka' ba spyad mi dgos/_/dka' thub sdom la rten pa'i mis/_/bsgrubs kyang 'grub par mi 'gyur te/_/dka' thub sdom la mi gnas shing /_/'dod pa'i longs 
[\[337a.2\]]spyod rab bsten pas/_/bsgrubs na myur du 'grub par 'gyur/_/rigs ngan dang ni sme sha can/_/rtag tu gsod la brtson pa dang /_/ma byin len dang mi tshangs spyod/_/[{]brdzun [,]rdzun [}]du smra la dga' ba dang /_/rtsub pa'i ngag la dga' ba ni/_/gsang sngags 
[\[337a.3\]]bsgrub pa'i snod du 'gyur/_/pha dang khu bo mes po la/_/zhe sdang sems kyis bsgral byas na/_/rdo rje sems dpa'i dngos grub thob/_/ma dang bu mo sring mo la/_/'dod chags sems kyis sbyar byas na/_/chags pa chen po'i dngos grub thob/_/snying rje med par 
[\[337a.4\]]gsod pa dang /_/'jigs pa med par sbyor ba la/_/bshang gci zas su za ba dang /_/rang gi khu bas mchod pa dang /_/dur khrod rgyan la dga' ba ni/_/theg mchog 'di la 'grub par 'gyur/_/bsod snyoms zas la mi chags shing /_/ma bslangs pa la'ang 
[\[337a.5\]]chags mi bya/_/nags tshal dgon pa'i sa phyogs su/_/bsod snyoms blangs te bza' bar bya/_/sems kyi brtul zhugs chen po yis/_/ting 'dzin stobs dang ldan par bya/_/lus kyi brtul zhugs chen po yis/_/thogs med stang thabs tshul du gnas/_/
[\[337a.6\]]ngag gi brtul zhugs chen po yis/_/sngags kyi yi ge drag tu brjod/_/dben pa'i phyogs su gnas bcas la/_/g.yang gzhi gos su gyon nas ni/_/che ba'i nga rgyal rtag tu bskyed/_/wa yi brtul zhugs chen po yis/_/spang bar bya ba'i thabs su spyad/_/
[\[337a.7\]]cang shes brtul zhugs chen po yis/_/shes bya kun la 'jug par bya/_/lus kyi rtsal gyi bya ba dag_/gyi ling brtul zhugs chen pos bya/_/phag gi brtul zhugs chen po yis/_/gtsang sme med par kun la spyad/_/glang chen myos pa'i brtul zhugs 
[\[337b\]]
[\[337b.1\]]kyis/_/mi 'byed rmongs tshul bstan par bya/_/stag mchog rngam pa'i brtul zhugs kyis/_/dpa' brtul gtum pa'i las chen bya/_/khyung chen mkha' lding brtul zhugs kyis/_/lta ba spyi rgya rlabs kyis gcad/_/gtum thung dom gyi brtul zhugs kyis/_/
[\[337b.2\]]re ba med pa'i las chen bya/_/rgya mtsho gter gyi brtul zhugs kyis/_/yid thub mi ldog brtan par bya/_/lkugs pa lug gi brtul zhugs kyis/_/gti mug bzhin du shes rab ldan/_/ri bo lta bu'i brtul zhugs kyis/_/mi 'gyur rab tu brtan par 
[\[337b.3\]]bya/_/nam mkha' lta bu'i brtul zhugs kyis/_/yangs dog kun dang bral bar bya/_/gnam lcags lta bu'i brtul zhugs kyis/_/drag shul las la sbyar bar bya/_/lag na rdo rje'i brtul zhugs kyis/_/mthu stobs dag la spyad par bya/_/kha dog 
[\[337b.4\]]brtul zhugs chen po yis/_/zon bag khu 'phrig spyad par bya/_/glang chen chur 'jug brtul zhugs kyis/_/nges pa'i nga rgyal spyad par bya/_/[{]ri dgas [,]ri dwags [}]seng ge'i brtul zhugs kyis/_/grogs ngan la sogs spang bar bya/_/reg 'jam bya yi brtul 
[\[337b.5\]]zhugs kyis/_/'grogs na bde zhing chags par bya/_/sgyu ma rgya yi brtul zhugs kyis/_/thabs la mkhas pa'i las chen bya/_/ce spyang khra yi brtul zhugs kyis/_/gtsang sme med par spyad pa dang /_/thogs med gsod la brtson par bya/_/nga rgyal 
[\[337b.6\]]stag mchog brtul zhugs kyis/_/che ba'i nga rgyal bskyed par bya/_/mkha' lding lta bu'i brtul zhugs kyis/_/kun du mdzes pa'i spyod pa spyad/_/rgyal po 'khor skyong brtul zhugs kyis/_/sa thub 'khor dang ldan par bya/_/bcu gnyis dang ni gsum dag 
[\[337b.7\]]gi/_/brtul zhugs blo dang ldan par bya/_/de la sogs te bsam mi khyab/_/ces gsungs so/_/'phags pa rgyud kyi rgyal po ye shes rngam pa glog gi 'khor lo'i mdo zhes bya ba las rnal 'byor gyi rig pa'i brtul zhugs kyi le'u ste bcu bzhi pa'o//_//
[\[338a\]]
[\[338a.1\]]de nas bcom ldan 'das gsang ba mchog gi bdag po chan pos phrin las rgya mtsho lhun gyis grub pa zhes bya ba'i ting nge 'dzin la snyoms par zhugs so/_/zhugs nas yang 'dus pa'i 'khor rnams la 'di skad ces gsungs so/_/'dus 
[\[338a.2\]]pa'i 'khor rnams nyon cig_/btsal med lhun grub dkyil 'khor las/_/phrin las rgya mtsho bsam yas kyang /_/rnal 'byor dgos pa'i dbang dag tu/_/las bzhi dag tu rgyal bas gsungs/_/dang pos zhi ba'i lha yin te/_/gnyis pa rgyas pa zhes 
[\[338a.3\]]su bya/_/gsum pa dbang du sdud pa'i las/_/bzhi pa drag po'i las su gsungs/_/de dag lha yi dkyil 'khor dang /_/gnas dang dus dang rdzas rnams dang /_/dbyibs dang kha dog maN+Dal dang /_/yul dang ting nge 'dzin dag dang /_/phyogs dang stan dang 
[\[338a.4\]]'dug stangs dang /_/tho ba phur pa gtor ma dang /_/bzlas brjod hom dang bskul tshig dang /_/'khor lo me lha'i mtshan nyid dang /_/yul dang grub pa'i 'bras bu ste/_/bcu gnyis dang ni gnyis dag gis/_/bya ba thams cad rdzogs par gsungs/_/ya 
[\[338a.5\]]ni zhi ba'i mtshan nyid de/_/ma zhes bya ba rgyas pa yin/_/dbang du sdud pa ba~M du bshad/_/e nyid drag po'i mtshan nyid do/_/lha yi rnal 'byor rim pa yang /_/rdo rje sems dpa' zhi drag bya/_/rnam snang mdzad dang rin chen 'dzin/_/rgyas pa'i las ni 
[\[338a.6\]]byed par 'gyur/_/snang ba mtha' yas rgyas pa dang /_/dbang gi las ni byed par 'gyur/_/gdon mi za bas las kun byed/_/yang na drag po nyid la'o/_/kun du bzang pos ci yang byed/_/spyan ni zhi ba'i mchog yin te/_/bsrung ba mA ma kI yis byed/_/gos 
[\[338a.7\]]dkar can gyis dbang du byed/_/sgrol ma las rnams kun la sbyar/_/sa yi snying pos rgyas par byed/_/nam mkha'i snying pos 'phel bar byed/_/lag na rdo rjes drag po byed/_/spyan ras gzigs kyis snying brtse bar/_/yid kyis yid du 'ong bar byed/_/
[\[338b\]]
[\[338b.1\]]byams pas chos kyi 'khor lo bskor/_/sgrib pa sel bas rnam dag byed/_/kun du bzang pos nor sgrub byed/_/'jam dpal shes rab rno bar byed/_/sgeg mos sangs rgyas mtshan rnams 'grub/_/phreng bas rgyan dang ldan pa dang /_/sangs rgyas yul du 
[\[338b.2\]]phyin par byed/_/glu yis dbyangs snyan grub par byed/_/rig ma dag dang lhan cig rtsen/_/gar gyis phyag rgya gar mchog dang /_/sangs rgyas rnams dang lhan cig 'grogs/_/bdug pas yid 'ong dngos grub thob/_/me tog rab dgyes mdzes par byed/_/
[\[338b.3\]]dI bas 'od gsal mdangs dang ldan/_/dri yis dri nga dag par byed/_/lcags kyu yis ni spyan drang dang /_/rdo rjes dgug pa'i las rnams byed/_/zhags pas 'dren cing 'ching bar byed/_/sgrog gis dbang du byed cing sdom/_/dril bus dgyes sgrol dbab par byed/_/
[\[338b.4\]]byed pa po dang bya ba mos/_/thams cad thams cad kun la sbyor/_/rdul snyed dbang po drug rnams kyis/_/cis 'dul thabs kyis sna tshogs byed/_/khrag 'thung chen pos gti mug 'joms/_/khrag 'thung rdo rjes zhe sdang 'joms/_/rin chen he rus nga 
[\[338b.5\]]rgyal 'joms/_/pad+ma he rus 'dod chags 'joms/_/las kyi he rus phrag dog 'joms/_/khrag 'thung chen pos thim par byed/_/badzra kro d+his 'khyud par byed/_/rat+na kro d+his sbyor bar byed/_/pad+ma kro d+his skyod par byed/_/karma kro d+his 'bebs 
[\[338b.6\]]par byed/_/dkar mo'i tshogs kyis 'gugs par byed/_/rkun mo'i tshogs kyis mthu 'phrog byed/_/rmongs ma'i tshogs kyis myos par byed/_/thal byed mas ni thal bar rlog_/sbos mo'i tshogs kyis dbang du byed/_/gtum mos sgrol zhing myos 
[\[338b.7\]]par byed/_/sme sha can gyis za bar byed/_/ma tshogs mas ni rgyud 'phel byed/_/seng gdong tshogs kyis zil gyis gnon/_/stag gdong tshogs kyis 'joms par byed/_/wa gdong tshogs kyis rol par byed/_/khyi gdong tshogs kyis gsod cing 
[\[339a\]]
[\[339a.1\]]za/_/rgod gdong tshogs kyis rgyug par byed/_/dur byas rnam par 'dren par byed/_/bya rog tshogs kyis dbang du 'du/_/'ug gdong tshogs kyis 'dren cing lta/_/gshed pos 'gugs shing sgrol bar byed/_/bdud rtsi 'khyil pas 
[\[339a.2\]]skrod par byed/_/gzhan gyis mi thub mngag gzhug byed/_/rta yis dug rnams 'joms par byed/_/dbyug sngon can gyis gsod par byed/_/stobs chen char 'bebs byed pa'i mchog_/mi g.yo bas ni skrag cing 'khrug_/rdo rje hU~M gis 
[\[339a.3\]]'ching bar byed/_/rnam par rgyal bas gnon par byed/_/khams gsum bdag pos 'joms par byed/_/phra men tshogs rnams mang po kun/_/mngag gzhug pho nya'i las rnams byed/_/slas dang byi mo'i tshogs rnams kyis/_/thams cad 
[\[339a.4\]]thams cad byed par 'gyur/_/mdor na lha yi rnal 'byor ni/_/cis 'dul thabs kyis de ltar ro/_/yid 'ong bkra shis dben pa ru/_/rdo rje zhi ba sgrub par shis/_/me tog nags tshal skyed mos tshal/_/nyams dga' bar ni rgyas par shis/_/kha 
[\[339a.5\]]dog dmar zhing gcong rong mang /_/ri bor gnas su dbang du bya/_/sum mdo grog gle rkang gcig drung /_/rtsub pa'i gnas su drag po bya/_/snga dro zhi ba gung la rgyas/_/srod la dbang bya gung la ni/_/drag po'i las rnams brtsam par bya/_/rdzas dang bsreg bya'i rdzas 
[\[339a.6\]]rnams kyang /_/dkar zhing dmar ba'i rdzas rnams dang /_/zho dang ldan pa'i zhing dag ga_/rtse mo las byas zhi ba'i rdzas/_/ser zhing kha ba'i ror ldan pa'i/_/bar gyi shing las byas pa kun/_/rgyas pa'i las su bsngags pa yin/_/skyur zhing kha dog dmar 
[\[339a.7\]]ba dang /_/drungs pa las byas shing gi rnams/_/dbang gi rdzas su rab tu grags/_/gnag cing rtsub pa tsha ba yi/_/ror ldan rtsa ba'i shing las byas/_/rdo rje drag po nyid la'o/_/zlum po dang ni 'khor lo dag_/zhi ba yi ni las su gsungs/_/zur bzhi zur 
[\[339b\]]
[\[339b.1\]]drug zur brgya dam/_/pad+ma 'am rin chen dbyibs 'dra ba/_/rgyas pa'i las la shis pa'o/_/zla ba kham dang gzhu yi dbyibs/_/pad+mo smyung po'am mkha' 'dra ba/_/dbang du bya ba'i las yin no/_/gru gsum mam ni gru chad dam/_/rdo rje'i dbyibs dang mda' 
[\[339b.2\]]'dra bar/_/byas pa rdo rje drag po la'o/_/dkar po zhi ba ser po rgyas/_/dmar po dbang la nag po drag_/ljang gu spyi yi las su gsungs/_/ser skya zhi rgyas las yin te/_/dmar skya zhi ba dbang gi las/_/sngo skya zhi ba drag po'i las/_/rgyas dang dbang dang drag 
[\[339b.3\]]po la'ang /_/zhi ba'i tshul du sbyar bar bya/_/des na las rnams re re la'ang /_/bzhi bzhi dag tu rgyal bas gsungs/_/zlum po'i thab khung rdo rje yis/_/brgyan pa zhi ba'i dkyil 'khor yin/_/pad+ma gru bzhi rin po ches/_/brgyan pa rgyas pa'i las su shis/_/
[\[339b.4\]]zla gam khung bu mda' gzhus brgyan/_/dbang du bsdu ba'i dkyil 'khor yin/_/gru gsum rtsang thod kyis brgyan pa/_/drag po spyod pa'i dkyil 'khor yin/_/ljon pa ma dang lcug phran ma/_/sdod cig ma dang me reg ma/_/spyan dang mA ma gos dkar sgrol/_/byin 
[\[339b.5\]]gyis brlab pa'i gnas byas te/_/dad byams snying rje dang ba dang /_/dga' chags btang snyoms khros pa yi/_/ting 'dzin dag gis zhi dang rgyas/_/dbang drag so so'i 'phro 'du bya/_/byang du bltas te zhi ba bya/_/rgyas pa'i tshe na shar du blta/_/dbang la nub tu 
[\[339b.6\]]drag po lho/_/zhi ba ku sha'i khri stengs su/_/rdzogs pa'i skyil mo krung du gnas/_/pad+ma'i steng du sems dpa' yi/_/skyil mo krung gis rgyas par bya/_/khri steng dag tu phyed skyil gyis/_/dbang du bsdu ba'i las bya'o/_/sa gzhi gru gsum nyid la ni/_/rus 
[\[339b.7\]]sbal gyi ni rgyas btab kyis/_/mngon par spyod pa brtson par bya/_/zlum po gru bzhi zla gam dang /_/zur gsum tho ba'i gtun tshogs kyis/_/las bzhi yum gyi gtun khung du/_/gti mug nga rgyal 'dod chags dang /_/zhe sdang mtshan ma rdul du brdung /_/
[\[340a\]]
[\[340a.1\]]gser dngul zangs dang lcags dag gam/_/zho can ser skyur rtsub shing la/_/ri rab tshul du rab brjid pa'i/_/phur pa las rnams so so yi/_/lha yi dkyil 'khor bsgoms pa la/_/rtse mo ya~M ba~M e yi dbyibs/_/mtshan ma ming du 
[\[340a.2\]]bcas pa la/_/btab na zhi rgyas dbang drag 'gyur/_/dngul phye 'bras chan dkar po la/_/zhi bar 'gyur ba'i gtor mar sbyar/_/gser phye 'bru chan ser po la/_/rgyas par 'gyur ba'i gtor ma sbyar/_/dbang la zangs phye 'bru dmar cha na/_/drag po'i lcags phye 
[\[340a.3\]]sha khrag la'o/_/shAn ting puSh+Ting ba shang dang /_/mA ra ya yi sngags tshig la/_/swA hA swA hA hU~M phaT kyis/_/brgyan pa'i mgo la o~M bzhag pa/_/bzlas pa'i sngags su shes par bya/_/hom khung zlum po gru bzhi dang /_/zla gam gru gsum gdengs pa ru/_/rdo rje 
[\[340a.4\]]rin chen mda' gzhu dang /_/rdo rje rtse dgu'i phyag rgya gzhag_/zho can ser skyur rtsub pa yi/_/yam shing dag la me sbar te/_/lhan ne gzi byin lhun chen dang /_/gtum chen rngam pa'i lha tshogs la/_/las bzhi'i tshul du bsregs na 'grub/_/sngags dang 'dod 
[\[340a.5\]]pa'i ming spel te/_/bskul pa bya ba'i tshig tu bshad/_/ras sam gro ga shing shun la/_/zhi rgyas 'khor lo'i sngags bcas bri/_/lcags gsum ga pur bcug nas ni/_/mchod cing bskul na gdon mi za/_/zhing chen ras sam smad dkris la/_/dbang drag 
[\[340a.6\]]'khor lo'i sngags bcas bri/_/kham phor nang ngam thod par gzhug_/dur khrod gnas la sogs pa ru/_/bskul zhing mnan pa byas na ni/_/gdon mi za bar mnan par 'gyur/_/las bzhi'i me lha'i mtshan nyid ni/_/me yi lha ni snang mtha' yas/_/
[\[340a.7\]]me yi lha mo gos dkar mo/_/thabs dang shes rab 'brel bas ni/_/gang 'dod las de byed par 'gyur/_/gdug rtsub rnams la zhi ba sbyar/_/dbul phongs rnams la rgyas pa sbyar/_/dbang ni 'dod gzir rnams la ste/_/zhe sdang can la drag po'i las/_/thams 
[\[340b\]]
[\[340b.1\]]cad zhi bar 'gyur ba dang /_/yid bzhin nam mkha' 'gengs pa dang /_/dgug cing phyi bzhin 'breng ba dang /_/myos nas gas te 'tshig pa ni/_/las bzhi'i 'bras bur rgyal bas gsungs/_/'phags pa rgyud kyi rgyal po ye shes rngam pa glog gi 'khor 
[\[340b.2\]]lo'i mdo zhes bya ba las las kyi rim par phye ba'i le'u ste [{]bcwa [,]bco [}]lnga pa'o//_//de nas bcom ldan 'das gsang ba mchog gi bdag po des skye 'gro thams cad 'dul ba zhes bya ba'i ting nge 'dzin la snyoms par zhugs te/_zhugs nas kyang brnag 
[\[340b.3\]]pa'i nan tur 'di dag gsungs so/_/rdo rje slob dpon smod pa dang /_/sangs rgyas bstan pa 'jig pa dang /_/lu gu rgyud las 'gal byed dang /_/rdo rje spun la 'khu byed pa/_/rnal 'byor spyi yi dgrar gyur dang /_/skye bo yongs la gnod pa dang /_/ma chags 
[\[340b.4\]]pa yi sems can la/_/brnag pa'i nan tur bya bar gsungs/_/dgug dang gsad dang bskam pa dang /_/dbye dang bskrad dang mnan pa dang /_/bcing ba'i las dang bdun dag gis/_/grub par 'gyur zhes rab tu gsungs/_/dgug pa'i las dag bya ba yang /_/
[\[340b.5\]]bdag nyid rnal 'byor ldan byas te/_/rkang rjes nyid kyis blangs la/_/mi rus bsregs pa'i thal ba dang /_/dur khrod ro yi ras dag dang /_/rgya mtshor 'bab pa'i chu bo yi/_/'gram nyid nas ni blangs pa'i sa/_/rlung gis khyer ba'i shing lo dang /_/grog mkhar 
[\[340b.6\]]sa rnams btags nas su/_/lung bong gcin gyis spru bar bya/_/de nas yan lag tshang ba yi/_/gzugs la snying gar gro ga 'am/_/shing shun legs par glan nas ni/_/ra khyi khrag gis ming bris te/_/hU~M dang phaT kyi bar du gzhug_/drag po'i dkyil 
[\[340b.7\]]'khor gru gsum du/_/mgo ni lho nub mtshams su bstan/_/gang na gnas pa de nyid nas/_/de yi rnam par shes pa ni/_/thogs med rlung dang 'dra ba ste/_/lcags kyu yis ni snying drangs te/_/ya~M las rlung gis bteg nas ni/_/bdag gi drung du phyin pa dang /_/
[\[341a\]]
[\[341a.1\]]gzugs brnyan nang du de bcug pa/_/srin bu me khyer 'dra bar gsal/_/zhags pa'i phyag rgyas dam du gzhug_/lcags sgrog phyag rgyas sgrog tu gzhug_/dril bu'i phyag rgyas brtan par bya/_/gu gul nag po'i dud pas bdug_/yungs 
[\[341a.2\]]kar rgyal po'i mtshon gyis brdeg_/rdo rje mig gis bltar mngon par/_/nyams pa de nyid gnon par ni/_/nyin mtshan kun la drangs te bsam/_/yang na su~M b+ha'ang lhag par 'jebs/_/de ni dgug pa'i mchog tu gsungs/_/gal te gsad pa'i las 
[\[341a.3\]]bya na/_/dgug pa de nyid sbyar byas te/_/dug shing snying po'i tsher ma yis/_/khugs pa'i gzugs de dbug par bya/_/drag por gyur pa'i phur pa yis/_/dpral ba snying mgrin pus mo gnyis/_/gnas lnga dag tu btab par bsgom/_/rdo rje rtse mo'i sngags kyis 
[\[341a.4\]]gdab/_/rdo rje rtse gcig phyag rgya dang /_/be con rdo rje gnod sbyin dang /_/rdo rje brjid pas phur pa gnon/_/bskal pa'i mthar yang zug bsams te/_/gu gul dud pas myos su gzhug_/yungs kar rgyal pos brdeg par bya/_/de nas gzugs kyi dngos 
[\[341a.5\]]po de/_/rab tu rno ba'i mtshon cha yis/_/pho ni rkang pa g.yas nas gtub/_/mo ni rkang pa g.yon nas gtub/_/rmad du byung ba'i gtor ma dang /_/bcas te 'bar ba'i lha tshogs la/_/drag po hom du sbyin sreg bya/_/nyin mtshan gung la bya bar gsungs/_/las 
[\[341a.6\]]'di byas na nges par yang /_/lha yis bsrungs kyang 'chi bar 'gyur/_/gal te skam pa'i las byas na/_/dgug pa de nyid sbyar byas te/_/de yi ming nas smos nas ni/_/gzugs de dug gi tsher mas dbug_/dug dang skye tshe lan tshwa dang /_/'bru mar tsha bar 
[\[341a.7\]]rab bsres te/_/tsha ba'i rims kyis gdab pa'i phyir/_/de yi lus nang gang bar dgang /_/tsher ma'i me la bskam par bya/_/mtshan ma ming du bcas pa ste/_/kham phor ram ni thod par gzhug_/dgra yi sgo gang mnan byas na/_/skam par 'gyur bar gdon mi 
[\[341b\]]
[\[341b.1\]]za/_/yang na tsha bas btab par 'gyur/_/gal te gnas nas spo bya na/_/ting 'dzin ldan pa'i rnal 'byor pas/_/dgug pa de nyid sbyar byas te/_/rdo rje mig gis mthong ba dang /_/rlung gi dkyil 'khor steng dag tu/_/rdo rje rnga mo rab bsams te/_/de nyid 
[\[341b.2\]]rgyab tu bskyon nas ni/_/rdo rje khro bo 'bar ba yis/_/gshin rje'i phyogs su khrid pa dang /_/gzhan gyis brdeg pa'i thabs su sbyar/_/ral gris rgyu ma gtubs pa dang /_/bya rog 'ug pa bya rgod kyis/_/za zhing 'thog par rnam bsams nas/_/de yi ming nas 
[\[341b.3\]]bskul byas na/_/des ni myur du skrod par 'gyur/_/rdo rje mi 'chi las kyis sbyar/_/yang na rkang rjes sa dang ni/_/shing lo rlung gis gtsubs pa la/_/mtshan ma ming du bcas par bya/_/ming nas drag tu bskul bya zhing /_/rdo rje 'bar ba'i khro bo yis/_/gshin rje'i 
[\[341b.4\]]drung du khrid pa dang /_/bgegs kyi drung du mnan byas na/_/des kyang bskrad pa'i las su 'gyur/_/yang na dgra yi sgo ga ru/_/thod pa ma gas ma chag par/_/rdo rje sngags kyi tshig bris te/_/rdo rje mi 'chi rnam par bsgom/_/dgra yi sgo ru bzhag na ni/_/bskrad 
[\[341b.5\]]par 'gyur ba gdon mi za/_/gal te dbye ba'i las byas na/_/khro bo'i sngags dang ming spel te/_/'ug pa'i sgro la bris nas ni/_/bram ze'am dge sbyong skras dkris te/_/lam gyi bzhi mdor brkos te gzhug_/de la rdo rje khro bo gnyis/_/'thab cing rtsod par rnam bsams 
[\[341b.6\]]na/_/gsad de dbye bar gdon mi za/_/gal te mnan pa'i las byas na/_/dgug pa de nyid sbyar byas te/_/mngon sum khugs par gyur pa dang /_/de steng dbang chen rim par bskyed/_/ri rab steng du bsgom pa ni/_/las kyi lha ste don yod grub/_/rdo rje rgya gram 
[\[341b.7\]]brjid ldan pas/_/bskal pa yun du gnon par bsam/_/gzugs brnyan thod pa gang bar gzhug_/lam gyi bzhi mdor de bzhin bya/_/des ni rab tu mnan par 'gyur/_/gal te bcing bar 'dod pa na/_/dgug pa de nyid sbyar byas te/_/mtshan ma ming du bcas pa 
[\[342a\]]
[\[342a.1\]]de/_/tshon skud sna lngas mgo lus dkri/_/rdo rje sgrog gis bcings bsams nas/_/thod pa ma nyams nang du gzhug_/lam gyi bzhi mdo'am dur khrod du/_/sbas na nges par bcings par 'gyur/_/gzhan yang gsad pa'i brtul zhugs ni/_/
[\[342a.2\]]khrag dang dri chu bshang gci yis/_/gsher bar byas ba'i gos gyon te/_/khro bo'i rgyal por sbyar byas nas/_/rkang pas gzugs brnyan mnan nas ni/_/khros pas gsang sngags brgya rtsa brgyad/_/rdzogs par bzlas na nges par 'chi/_/thal ba'i skyo ma spangs 
[\[342a.3\]]pa'am/_/skra bshig gcer bur phud pa'ang rung /_/de lta bu yi sbyor ba yis/_/sangs rgyas dag kyang 'chi 'gyur na/_/khams gsum skye bo smos ci dgos/_/zhes gsungs pas 'dus pa'i 'khor tshogs thams cad 'jigs skrag ste/_rang rang gi stan las 
[\[342a.4\]]langs nas lus sa la brdabs pa'i phyag rnal 'byor gyi lugs su byas te/_cho 'phrul rnam pa du ma bstan nas ngo mtshar rmad du byung ba'i rdo rje'i tshig gis bstod pa/_e ma'o ngo mtshar ya mtshan gyi/_/cho 'phrul kun gyi 'byung gnas gtso/_/ngo mtshar kun gyi 
[\[342a.5\]]bdag po mchog_/rdo rje rgyal la phyag 'tshal 'dud/_/byang chub sems dpa' dkyil 'khor dang /_/phyag rgya bsnyen sgrub bsgrub pa dang /_/sdom dang gsal zhugs las rnams dang /_/nan tur bdag po khyod la 'dud/_/khyod ni sangs rgyas kun gyi yab/_/de bzhin 
[\[342a.6\]]rgyal sras snying por 'gyur/_/bdag cag rnams kyis rten pa'i gnas/_/ma rungs 'dul gtso khyod la 'dud/_/e ma'o snang dang mi snang brtan g.yo la sogs chos kun nyid kyi sgyu 'phrul dra ba 'khrul la snang /_/bsam yas bsam dpag las 'das chos 
[\[342a.7\]]kun ngo mtshar rmad byung cho 'phrul sna tshogs kun du snang /_/rtog med mnyam nyid dbyings las ji srid 'phrul kyang dbyings las g.yos pa rdul gyi cha tsam med/_/don dam bden pa'i cho 'phrul kun rdzob gsang sngags che ba'i khyad par rmad 'byung e ma'o ngo 
[\[342b\]]
[\[342b.1\]]mtshar che/_/zhes mgrin gcig tu gsol ba btab ste/_'dus pa'i 'khor tshogs rnams la la ni byang chub sems kyi mtshan nyid la sems shing cang mi smra bar 'khod do/_/la la ni dkyil 'khor rnams rim gyis dgod/_la la ni lhun gyis grub pa'i 
[\[342b.2\]]gar dang phyag rgya nye bar ston/_la la ni gsang sngags kyi sgo zab mo bsnyen sgrub rnam pa bzhir 'jug cing mi ldog_/la la ni ngo mtshar rmad du byung ba'i che ba dag ston/_la la ni gsang sngags kyi dam tshig snying la gnas par sdom/_la la ni brtul 
[\[342b.3\]]zhugs zab mo la 'jol nyag tu rol/_la la ni gdug pa'i tshogs nyen cing tshar gcod/_la la ni rmugs pa dang /_rengs pa dang /_'dod gzir dang /_dregs pa rnams dang /_sbyor ba'i las kyi rol pas dgyes/_la la ni nan tur gyi che ba ston cing ling 
[\[342b.4\]]long phyad/_thams cad bla 'khyal ba'i spyod pa can du gyur to/_/bcom ldan 'das gsang ba mchog gi bdag po ni yum rngam pa kro d+hi'i rgyal mo dang gnyis su med par de bzhin nyid kyi dbyings la dgongs shing cang mi gsung bar gyur to/_/'phags pa rgyud 
[\[342b.5\]]kyi rgyal po ye shes rngam pa glog gi 'khor lo'i mdo zhes bya ba las nan tur gyi las rim par phye ba'i le'u ste bcu drug pa rdzogs [{]s+ho[,]so[}]//_//rgya gar gyi mkhan po badzra bi shwa mi tra dang zhu chen gyi lo ts+tsha ba pa gor bai ro tsa na rak+Shi tas bsgyur cing 
[\[342b.6\]]zhus te gtan la phab pa'o//_//de nas yang smra ba'i seng ge byed pa po rdo rje kun du bzang pos bcom ldan 'das gsang ba mchog gi bdag po de de bzhin nyid kyi ngang la mi g.yo bar brnal bzhin du cho 'phrul 'byung ba'i glu 'dis rnam par bskul lo/_/e 
[\[342b.7\]]ma'o mi dmigs chos dbyings dag pa las/_/'bar ba'i sku mchog bdag la bstan du gsol/_/rol pa'i cho 'phrul mi zad rgyan du che/_/don la rngam pa'i spyod pas rol du gsol/_/a la la ho zhes bskul bas bskul bar thugs su chud nas sku nyi ma'i snying 
[\[343a\]]
[\[343a.1\]]po lta bu mngon du phyung ste cho 'phrul rnam par 'phrul pas snod bcud dang sa'i khyad par thams cad la snang bar mdzad pa'o/_/de nas smra ba'i seng ge byed pa po rdo rje kun du bzang pos mchod pa rgyas pa de kho na nyid kyis mngon par mchod de brkyang 
[\[343a.2\]]phyag 'tshal nas gsol ba btab pa/_e ma'o gsang mchog dag pa'i bdag_/ye shes shes bgyi ji ltar lags/_/rngam pa zhes ni gang la bgyi/_/glog phreng zhes pa ji ltar lags/_/'khor lo zhes pa ji lta bu/_/mdo yi don ni ji ltar lags/_/
[\[343a.3\]]bcom ldan 'das kyis bshad du gsol/_/zhes gsol ba btab pa/_gsang ba mchog gi bdag pos gsol ba btab pa thugs su chud nas ye shes snying po can rnams nyon cig_/ye shes ye shes zhes bya ba/_/shes dang shes bya tha dad min/_/rig 
[\[343a.4\]]pa'i ngo bo rnam pa lnga/_/stong nyid snying rje dbyer med pas/_/byang chub sems su rgyal bas gsungs/_/dregs pa 'dul zhing nan thur gyis/_/thogs chags med pa'i brtul zhugs pas/_/sngags spyod rngam pa'i khyad par de/_/rngam pas rngam pa'i mtshan 
[\[343a.5\]]nyid yin/_/glog ni myur du 'jug pa'i phyir/_/'jug pa'i yan lag bzhi dag dang /_/sdom dang las bzhi'i khyad par gyis/_/dngos grub las la myur 'jug pa'o/_/rang bzhin ting 'dzin gzugs brnyan dang /_/phyag rgya dngos grub 'brel bcas 
[\[343a.6\]]ni/_/'khor lo zhes su rgyal bas gsungs/_/de bas ming ni don mthun grags/_/rig cing gsal ba'i ngo bo pas/_/ye shes zhes su brjod pa yin/_/rngam pa zhes pa drag shul spyod/_/myur zhing bar chad med pas na/_/log gi phreng ba zhes 
[\[343a.7\]]su bya/_/skor dang gcod dang rgyun mi gcad/_/'khor lo lta bu'i rnam pa der/_/gsang ba kun 'dus mdo bya'o/_/zhes gsungs so/_/de nas smra ba'i seng ge byed pa po rdo rje kun du bzang pos gsol pa/_rgyud ces bgyi ba ji lta bu/_mdo 'di 
[\[343b\]]
[\[343b.1\]]'brel pa ji ltar lags/_/de bzhin dgos dang yang dgos ci/_/brjod pa ji ltar shes par bgyi/_/bcom ldan gsang ba mchog gi bdag pos bka' stsal pa/_'brel dang ma tshang med pa dang /_/phun sum tshogs phyir rgyud ces bya/_/'di don 
[\[343b.2\]]rig pa'i skyes bu yis/_/gsang ba kun don shes pa'i phyir/_/phyogs bcu kun du rab grags pa'i/_/rgyud kun dang ni 'brel par bshad/_/gsang ba'i sgor zhugs rnal 'byor pa/_/byang chub sems dang dkyil 'khor dang /_/phyag rgya bsnyen dang 
[\[343b.3\]]dngos grub dang /_/sdom dang brtul zhugs ma rungs mnyes/_/las dang nan tur bya ba'i rnams/_/mchog tu dgos pas dgos pa yin/_/bden gnyis rtogs nas bdag gzhan don/_/grub pa yang dgos yin par bshad/_/dgos pa'i don 
[\[343b.4\]]yang rdzod byed pa'i/_/don bsdus mdo 'di brjod pa yin/_/de bas rnam pa bzhi po yis/_/bde blag tu ni rtogs par 'gyur/_/zhes gsungs so/_/yang smra ba'i seng ges gsol pa/_dbang mchog dam pa ma thob par/_/sgrub pa ci yang mi 'grub pa/_/
[\[343b.5\]]ji ltar dbang bskur mtshan nyid lags/_/snod ni ji lta bu dag lags/_/[{]go rims [,]go rim [}]ji lta bu dag lags/_/rnam grangs dag gi mtshan nyid ci/_/dbang thob rtags dang mtshan ma ci/_/bcom ldan snying pos bshad du gsol/_/gsang ba mchog 
[\[343b.6\]]gi bdag pos bka' stsal pa/_gsang ba'i tshig la gsal 'dris shing /_/don la gzhol zhing yid ches kyang /_/dbang bskur bka' rtags ma byin par/_/nor bu blon bral bskos pa ltar/_/sa rnams thob par mi 'gyur ro/_/sems kyis 
[\[343b.7\]]chos la dbang thob na/_/rdzas tshig gang zag dbang rnams kun/_/ma bskur na yang thob par 'gyur/_/bskur na'ang nyes pa med par bshad/_/rig pa rang dbang thob gyur na/_/bskur ba'i dbang la thogs pa med/_/de ni dbang gi mtshan 
[\[344a\]]
[\[344a.1\]]nyid yin/_/ras chod byed cing tshul 'chos pa'i/_/dad dang mi ldan brtson 'grus chung /_/blo zhan nges med 'phyar la g.yeng /_/bla ma spun la sri zhu chung /_/de ni dbang gi snod ma yin/_/dad dang ldan zhing brtson 'grus che/_/
[\[344a.2\]]mnyan bsam slob la mi skyo ba/_/bla ma spun la bkur sti byed/_/gsang ba nyan pa'i dbang bskur ro/_/rnam bzhi las kyi dgos pa tshang /_/bya ba'i las la ma rmongs na/_/kar ma las kyi dbang bskur ro/_/lta bas mnyam pa'i don rtogs 
[\[344a.3\]]na/_/rgyal 'theb 'chad cing ston pa'i dbang /_/tshad ma gsum dang rab ldan zhing /_/rkyen thub rdo rje slob dpon dbang /_/theg pa'i rim pa thams cad la/_/phyogs ris med cing ma rmongs na/_/rab 'byam rgyal po'i dbang thob pa'o/_/rkyen thub 
[\[344a.4\]]brtul zhugs che ba dang /_/skyon rnams spangs shing dam tshig ldan/_/gsang ba sgrub pa'i dbang thob pa'o/_/dang por gsang ba nyan pa'i dbang /_/rin chen rigs kyis rna ba la'o/_/de nas rdo rje las kyi dbang /_/las kyi rigs kyis yan lag 
[\[344a.5\]]la'o/_/de nas gsang ba sgrub pa'i dbang /_/rdo rje rigs kyis snying gar ro/_/de nas rgyal 'theb rgyal po'i dbang /_/sangs rgyas rigs kyis spyi bo la'o/_/de nas gsang ba 'chang ba'i dbang /_/pad+ma'i rigs kyis lce la bskur/_/de nas rab 'byam rgyal 
[\[344a.6\]]po'i dbang /_/yan lag rigs lngas dbang bskur ro/_/dang po gsum pa bdag gi don/_/gnyis pa bzhi pa gnyis ka ste/_/lnga pa drug pa gzhan don du/_/dbang mchog bskur ba'i [{]go rims [,]go rim [}]yin/_/rnam grangs [{]go rims [,]go rim [}]mtshan nyid ni/_/dang 
[\[344a.7\]]por phyi yi dbang bcu bskur/_/de nas nang dbang bcu dang gcig_/de nas sgrub pa'i bcu dang gsum/_/tha mar gsang ba rnam pa gnyis/_/bcu phrag gsum dang drug dag gis/_/dbang mchog dam pa bskur ba yin/_/dang po bka' rtags phyag 
[\[344b\]]
[\[344b.1\]]rgya'i dbang /_/gnyis pa rtags kyi mtshan ma'i dbang /_/gsum pa shes rab gzugs kyis te/_/bzhi pa bkra shis bum pa'i dbang /_/lnga pa bkra shis rdzas kyi dbang /_/drug pa rin chen sna bdun dbang /_/bdun pa gdan mchog dam pa'i 
[\[344b.2\]]dbang /_/brgyad pa mdzes pa rgyan gyi dbang /_/dgu pa gsang ba ming gi dbang /_/bcu pa rgyal rtags 'khor lo ste/_/phyi dbang bcu po rdzogs pa dang /_/rdo rje nang du gzhug par bya/_/dang po gsang ba nyan cing slob pa'i dbang /_/gnyis pa glegs 
[\[344b.3\]]bam zab mo gtad par bya/_/gsum pa rnam bzhi las kyi rdzas kyang sbyin/_/bzhi pa rgyal tshab dam pa'i mdzod gsum sbyin/_/lnga pa slob dpon bzhi yi theg chen rtags/_/drug pa nyi zla pad+ma sems can gdan/_/bdun pa rgyal po gsang ba'i rin chen 
[\[344b.4\]]bdun/_/brgyad pa gzugs brnyan spyi bor gzhag_/dgu pa sku gsum ye shes sbyin/_/bcu pa bkra shis dam rdzas dbang /_/de nas lag tu rdo rje sbyin/_/bcu dang gcig gis nang bcug nas/_/sgrub pa'i dbang mchog sbyin par bya/_/dang por sems 
[\[344b.5\]]kyi gtan tshigs sbyin/_/gnyis pa snying rje'i dbang bskur sbyin/_/gsum pa yi ge 'khor lo sbyin/_/bzhi pa thong gshol 'bar ba sbyin/_/b+han d+ha gang ba sbyin dang lnga/_/drug pa mtshon cha sna tshogs te/_/bdun pa skyon med pad+ma sbyin/_/brgyad pa 
[\[344b.6\]]sti ra'i dbyug pa sbyin/_/dgu pa sbrul nag chun po sbyin/_/bcu pa dri med lha mo sbyin/_/gcig pa 'dod pa'i longs spyod kun/_/gnyis pa sgrub rdzas rab tu sbyin/_/gsum pa rdo rje gsang mi sbyin/_/bcu dang gsum pa rdzogs pa dang /_/gsang ba dam pa sbyin 
[\[344b.7\]]pa yang /_/dkar dmar 'dres pa'i byang chub sems/_/bu mchog de yi lce la gzhag_/snying po don dam byang chub sems/_/de yi blo la gzhag par bya/_/dbang mchog thob pa'i ltas rnams kyang /_/blo rtsal che ba'i bdag nyid dang /_/snang ba lus kyi 
[\[345a\]]
[\[345a.1\]]snga ltas dang /_/ngo mtshar che ba'i rdzas rnyed dang /_/mtshan ma pra yi rmi ltas 'byung /_/blo rtsal che ba'i khyad par du/_/yang dag bden pa'i don rnams la/_/mi skrag dga' mgu skye bar 'gyur/_/'khor ba'i chos la skyo sems 'byung /_/
[\[345a.2\]]rnam grangs chos la dad mi 'gyur/_/ji ltar snang ba'i mtshan ma kun/_/sgyu ma bzhin du shes par 'gyur/_/'jig rten pa yi mthu chen la/_/'jigs shing nyam nga med par 'gyur/_/de la sogs te mtha' yas mchog_/snang ba lus kyi snga ltas kyang /_/
[\[345a.3\]]lus kyis bzod pa thob pa dang /_/'du ba'i nad dang bral ba dang /_/kham kyi zas dang bral ba dang /_/dbang po'i gzi mdangs gsal ba dang /_/bar snang dag la lding ba dang /_/shing bal lta bur yang ba dang /_/chu la mi 'bying mes mi 'tshig_/rlung gis 
[\[345a.4\]]khyer bar nus mi 'gyur/_/de la sogs te mtha' yas mchog_/ngag gis ji snyed brjod pa bzhin/_/'gyur ba yin par shes par bya/_/rdzas kyi dam pa yon tan ldan/_/rnyed cing thob pa dag tu 'gyur/_/nyams dang rmi lam dag tu yang /_/dbang 
[\[345a.5\]]mchog ji ltar bskur ba bzhin/_/de dag nus pa'i rnam pa 'byung /_/de dag dbang bskur thob pa'i rtags/_/zhes gsungs so/_/de nas yang smra ba'i seng ge byed pa po rdo rje kun du bzang pos 'di skad ces gsol ba btab bo/_/ye shes rnal 'byor 
[\[345a.6\]]can rnams kyis/_/gsang ba sbas pa'i thabs tshul du/_/sbas pas grub pa'ang myur ba dang /_/gsang ba'i dam la gnas bya dang /_/brda la dga' ba'i mi rnams kun/_/nye zhing gdung bar bya ba'i phyir/_/lus dang ngag gi brda rnams kun/_/gsang ba'i 
[\[345a.7\]]bdag pos bshad du gsol/_/zhes gsol ba btab pa dang /_gsang ba'i bdag pos bka' stsal pa/_/gsang ba sbas pa'i thabs tshul du/_/brda yi dam tshig bshad par bya/_/'dus pa'i 'khor rnams legs par nyon/_/lus brda dam tshig 
[\[345b\]]
[\[345b.1\]]phyag rgya ni/_/lag pa g.yas pas bya ba kun/_/rnal 'byor pa yis bya ba'i brda/_/g.yon pas bya ba ma yis brda/_/spyi bor nyug pa'i lag brda ni/_/phyag 'tshal ba yi brda yi rgya/_/dpral bar reg pa phyag lan yin/_/lag pa g.yas pa brkyang byas 
[\[345b.2\]]te/_/mgo bo btud par byas pa ni/_/khams bde 'am zhes 'dri ba'i brda/_/lag pa g.yon pa brkyang nas ni/_/g.yon du 'dud pa bde ba'i lan/_/mig gnyis dag la reg pa na/_/gzugs mdzes ston cig ces pa'i brda/_/g.yas pa skyes 
[\[345b.3\]]pa mdzes pa yin/_/g.yon pa bud med bzang mor bshad/_/rna ba dag la reg pa'i brda/_/g.yon pa legs pa'i glu snyan brda/_/g.yas pa tshig snyan smra ba'i brda/_/sna phug gnyis la reg pa ni/_/g.yas pa bdug pa 'dod pa ste/_/g.yon pa 
[\[345b.4\]]dri dag slong ba'i brda/_/lces ni ldag par byed pa'i brda/_/g.yas su ldag pa sha 'dod pa'o/_/g.yon du chang 'dod brda ru bshad/_/mche bas ma mchu mnan pa ni/_/g.yon pa bud med reg bya 'dod/_/g.yas pa skyes pa de bzhin no/_/lkog mar reg 
[\[345b.5\]]pa gsang ba yi/_/theg mchog gsang ba smra ba'i brda/_/ske la reg par byed pa ni/_/bdag nyid dbyangs snyan len pa'i brda/_/snying ga'i dkyil du reg pa ni/_/don rtogs pa yi brda ru bshad/_/rig nas phyir la 'gyed pa ni/_/spyos pa'i brda ru shes par bya/_/
[\[345b.6\]]slar yang snying gar gtugs pa ni/_/slar yang bsdu ba'i brda yin no/_/lte ba'i dkyil du reg pa ni/_/dbu ma'i nan tan spyod pa yin/_/dbang po rab tu gsal byas na/_/ting 'dzin sgrim zhes bya ba yin/_/phrag pa gnyis ni ston pa'i brda/_/g.yas pa 'gugs 
[\[345b.7\]]pa'i brda yin no/_/g.yon pa slar gtod pa yi brda/_/dpung pa gnyis la nyug pa'i brda/_/g.yas pa dregs pa 'dul ba'i brda/_/g.yon pa longs spyod grub pa'i brda/_/khu tshur g.yas bcangs dbang du sdud/_/g.yon pa bcangs na thong shig pa'o/_/brla 
[\[346a\]]
[\[346a.1\]]gnyis myug pa'i brda dag kyang /_/g.yas pa chos la sbyor ba'i brda/_/g.yon pa 'dod chags rtsom pa'i brda/_/pus mo'i lha nga'i brda dag kyang /_/g.yon pa rab tu 'dud pa yin/_/yang na bcing ba yin par bshad/_/g.yas pas rab 
[\[346a.2\]]tu dgrol ba yin/_/rkang pas gnon pa'i brda dag kyang /_/g.yon pas thams cad gnon par byed/_/g.yas pas 'joms par byed pa yin/_/mdzub mo bsgreng ba'i brda tshul gyis/_/khro bo'i brda ru bshad pa yin/_/dbang po gyen du bsgreng ba ni/_/de tshe 
[\[346a.3\]]mdza' bar 'dod pa'i brda/_/chung ngu'i rtse mo bsgreng ba ni/_/de tshe sbyor bar 'dod pa'i brda/_/sbon po mngon par ston pa na/_/bkres zhes bya ba'i brda yin no/_/gang tshe shin tu mthor ston na/_/mngon pa'i nga rgyal bskyed pa'i brda/_/khro mo lcags kyur drangs 
[\[346a.4\]]byas na/_/de tshe tshur shog brda yin no/_/de nyid zlog pa khyed cig pa'o/_/lag gnyis gar thabs bskor nas kyang /_/se gol drag rdobs 'dren pa'i brda/_/bskor nas sbyar ba phyag rgya'i brda/_/bskor nas thal mo spyi bor gzhag_/'di ni mchod 
[\[346a.5\]]pa'i brda yin no/_/bskor nas snying gar gzhag pa ni/_/bsam gtan rtse gcig brda yin no/_/bskor nas gnyis kyis ston pa ni/_/mchod pa stobs pa'i brda yin no/_/dbang mo lce la reg pa ni/_/tshogs mchod dus la bab pa'i brda'o/_/gar 
[\[346a.6\]]thabs bskor nas dbang mor 'thor/_/de nas lce la reg pa ni/_/'dza' gad brim pa'i brda yin no/_/de la sogs te bsam mi khyab/_/ngag brda dam tshig phyag rgya yang /_/a ti bu zhes bya ba ni/_/phyag 'tshal zhes pa'i brda yin no/_/pra ti pu zhes bya 
[\[346a.7\]]ba ni/_/phyag lan 'tshal ba'i brda yin no/_/ri mo zhes bya gzugs kyi brda/_/glu ni sgra yi brda ru bshad/_/tshim byed dri yi brda yin no/_/ra sa a na ro yi brda/_/bde ba zhes bya reg pa yin/_/dga' ba zhes pa rab tu rig_/sbyor ba zhes pa chos su 
[\[346b\]]
[\[346b.1\]]bshad/_/me tog zhes bya khrag yin no/_/bdug pa zhes pa mdangs kyi brda/_/mar me zhes pa sha chen la'o/_/dpa' bo zhes pa chang du bshad/_/spos zhes thal chen dag la'o/_/'dod chags sra ba tshwa yin te/_/khu ba g.yon can skyur po yin/_/bran mo 
[\[346b.2\]]tshod ma'i brda yin no/_/chur ba zho la zla rgyas te/_/sman gyi mchog ni sha yi brda/_/zan ni tshe zhes bya ba'i brda/_/arma mi zhes bya ba'i brda/_/rgun 'brum zhes pa rta yi brda/_/glang po pa na se zhes bya/_/na li ki ri khyi yi brda/_/a ru ga ni ba lang ngo /_/ti 
[\[346b.3\]]zhes mkha' 'gro'i brdar bstan to/_/a ral zhes pa mkha' 'gro ma/_/dar dir sil snyan sgra ru bshad/_/dza zhes bya ba 'dren pa'i brda/_/hU~M ni sdud pa'i brda yin no/_/ba~M ni sdom pa yin par bshad/_/ho ni zhugs nas dbang du 'gyur/_/e hi zhes pa tshur 
[\[346b.4\]]spyon brda/_/ya hi phar bzhud zhes pa'o/_/ti sta ha ni drangs shig pa'o/_/kha kha khA hi zo shig pa'o/_/a pa'i zhes pa yang nas yang /_/da ra da ra byin cig pa'o/_/ru ta ma ta rol zhes pa'o/_/hu lu hu lu zhugs shig pa'o/_/a ra ra ra bskul cig pa'o/_/
[\[346b.5\]]de la sogs te bsam yas mchog_/zhes gsungs so/_/de nas yang smra ba'i seng ge'i byed pa po rdo rje kun du bzang pos gsol pa/_e ma'o gsang chen bde ba che/_/mi 'gyur nam mkha' dngos po med/_/lhun grub bde chen rnam par dag_/dag mchog 
[\[346b.6\]]lha la phyag 'tshal bstod/_/gsang ba zhes bgyi rnam pa du/_/sbas pa zhes bgyi rnam pa du/_/thig le zhes bgyi ji ltar gnas/_/mnyam nyid zhes pa rnam pa du/_/dag pa zhes pa rnam pa du/_/rtogs pa rnam pa du ru bzhed/_/mtshan nyid gsum 
[\[346b.7\]]zhes ji lta bu/_/ting 'dzin gsum po ji ltar lags/_/bdag cag rnams la sman slad du/_/bde bar gshegs pas bshad du gsol/_/zhes gsol ba btab pas/_gsang ba mchog gi bdag pos thugs su chud de bka' stsal pa/_gsang 
[\[347a\]]
[\[347a.1\]]ba zhes pa rnam pa bzhi/_/rang bzhin don gyi gsang ba dang /_/gab pa sbas pa'i gsang ba dang /_/bstan med rdzas kyi gsang ba dang /_/snod med bka' yi gsang ba dang /_/chos nyid rang bzhin gsang ba dang /_/thugs kyi 
[\[347a.2\]]klong nas bskungs pa dang /_/dman la mi bstan rdzas rnams dang /_/gsang sngags theg chen zab mo'i don/_/rab tu shes pa dka' ba'i phyir/_/bstan par yang ni mi bya bas/_/gsang ba zhes su rgyal bas gsungs/_/de nyid sbas pas sbas 
[\[347a.3\]]pa'i don/_/sbas pa rnam pa gsum yin te/_/phyi yi sbas pa gsang ba dang /_/de bzhin nang gi sbas pa dang /_/gnyis kar ma nges sbas pa ste/_/rmad 'byung sngags kyi spyod pa ste/_/phyi rol sde pas mthong thos na/_/de la bzod pa thob 
[\[347a.4\]]min pas/_/de ni sbas pa phyi zhes bya/_/lhun grub bde chen zab mo de/_/ming gi rnal 'byor phal dag gis/_/rtogs shing khong du chud par dka'/_/de ni nang gi sbas pa yin/_/phyi nang gnyis su tha dad min/_/bden pa gnyis su dbyer 
[\[347a.5\]]med pa/_/rgyal ba sangs rgyas spyod yul de/_/ma nges sbas par rgyal bas gsungs/_/sbas pa'i don rnams gsal 'byin pa/_/bla ma rdo rje'i thugs la gnas/_/des na sbas zhes nges par gsungs/_/thabs dang shes rab zhes bya 
[\[347a.6\]]ba/_/gnyis su med pa'i byang chub sems/_/de nyid thig le rnam gsum ste/_/thabs mchog yab kyi mkha' nyid dang /_/shes rab yum gyi klong nyid dang /_/gnyis med bde chen ngang nyid du/_/chos kun 'dus shing gcig pa dang /_/
[\[347a.7\]]spros med thig ler gnas pa'i phyir/_/thig le zhes su rgyal bas gsungs/_/mnyam pa nyid kyang rnam gsum ste/_/don dam dbyings su mnyam pa dang /_/kun rdzob sgyu mar mnyam pa dang /_/dbyer med gcig par mnyam pa ste/_/ma skyes 
[\[347b\]]
[\[347b.1\]]ma grub dbyer med par/_/chos kun mnyam par gnas pas na/_/mnyam pa zhes su brjod pa yin/_/snod dang bcud dang rgyud rnams kun/_/dag pas dag pa gsum yin te/_/yum gyi dbyings dang yab kyi mkha'/_/ye shes lnga yi rang bzhin du/_/
[\[347b.2\]]snod bcud rgyud kun dag pa'i phyir/_/dag pa gsum du rgyal bas gsungs/_/rtogs pa yang ni rnam pa bzhir/_/rnal 'byor nang pa bzhed pa ste/_/rgyu gcig pa dang yig 'bru'i tshul/_/byin gyis brlabs dang mngon sum pas/_/rdzogs chen don la 
[\[347b.3\]]'jug 'gyur te/_/rgyu ni bden gnyis gcig pa ru/_/gcig pas gcig pa'i mtshan nyid dang /_/sku gsung thugs kyi yi ge ru/_/chos kun rang bzhin rtogs pa dang /_/skye med dbyings kyi byin brlabs las/_/chos kun snang bar shes pa 
[\[347b.4\]]dang /_/de lta bu yi rang bzhin te/_/gzhan la ma rten mi 'gal bar/_/mngon sum rig pas thag chod na/_/rnal 'byor sa la slebs pa yin/_/ma rtogs pa yang bzhi yin te/_/ye nas ma rtogs blun pa dang /_/log pa'i rnam par 
[\[347b.5\]]rtog pa dang /_/phyogs gcig rtogs pa'i khyad par dang /_/gsang ba de nyid ma rtogs pa/_/dka' thub med pa'i 'jig rten dang /_/log par spyod pa'i dka' thub dang /_/nyan thos dman pa'i lam pa dang /_/byang chub sa la gnas pa rnams/_/
[\[347b.6\]]gsang ba de nyid ma rtogs par/_/bder gshegs rgyal ba nyid kyis gsungs/_/des na rtogs pa rnam bzhi yis/_/rnal 'byor sa la bsnyen pa yin/_/shes pa dang ni 'jug pa dang /_/'bras bu'i mtshan nyid ces bya bas/_/sa la nye dang sar chud 
[\[347b.7\]]dang /_/sa thob 'bras bu rnam pa gsum/_/rgyu 'bras tshul du gnas pa ni/_/nus mthur ldan pa'i shes rab kyis/_/rig 'dzin zhing ste shes rab gsum/_/yum yang mtshan nyid gsum yin te/_/kun du brtags dang gzhan dbang dang /_/yongs 
[\[348a\]]
[\[348a.1\]]su grub pa zhes su brjod/_/log pa'i bsam pas mthong brtags pa/_/kun du brtags te yod pa min/_/bden gnyis rgyu dang 'bras bu'i tshul/_/'brel ba gzhan dbang yin par gsungs/_/bden gnyis rgyu 'bras dbyer med 
[\[348a.2\]]par/_/yongs su grub par bder gshegs gsung /_/kun brtags log par shes pa ni/_/shes pa'i mtshan nyid ces su bya/_/gzhan dbang tshul du goms bya ba/_/'jug pa'i mtshan nyid ces su bya/_/yongs su grub la gnas bcas na/_/de 
[\[348a.3\]]nyid 'bras bu'i mtshan nyid yin/_/de bzhin nyid dang kun du snang /_/rgyu yi ting 'dzin rab bsgoms pas/_/rdzogs pa'i byang chub thob pa ste/_/yongs su grub pa'i blo gsal na/_/de bzhin nyid du rnam par grags/_/kun snang snying rje'i ngo bo dang /_/yig 
[\[348a.4\]]'bru kha dog gsal ba yi/_/rgyu yi ting 'dzin gsal ba ni/_/bskyed pa gzhan gyi dbang yin te/_/de nyid log rtog kun brtags pa'o/_/des na rnal 'byor skyes bu yis/_/mtshan med ngang la gnas bcas nas/_/mtshan ma'i rnal 'byor bsgom par bya'o/_/
[\[348a.5\]]mtshan ma med dang mtshan ma yang /_/tha dad med par shes par bya/_/de ltar rig pa'i rnal 'byor pa/_/de nyid nga yin sa thob yin/_/sangs rgyas zhes kyang de la bya/_/sangs rgyas rnams kyang mchod pa byed/_/byang chub sems dpa' smos ci dgos/_/'jig 
[\[348a.6\]]rten lha klu mthu chen yang /_/de la mchod cing bkur sti byed/_/phyi bzhin 'breng zhing dgos pa skong /_/zhes gsungs pas/_'dus pa'i 'khor tshogs rnams kyis rang rang gi lus sa la brdabs nas a la la zhes bya ba'i sgra phyung ste shin tu ngo mtshar to/_/de nas 
[\[348a.7\]]smra ba'i seng ge byed pa po rdo rje kun du bzang pos 'di skad ces gsol to/_/bcom ldan 'das the tshom thams cad gcod pa'i bdag po mchog rgyud kyi rgyal po chen po 'di nyid ye shes rngam pa glog gi 'khor lo'i mdo chen po zhes bya ba rgyud kyi 'grel pa/_rtags kyi 
[\[348b\]]
[\[348b.1\]]rol pa/_don gyi bkod pa rdo rje rnam par rol pa'i gzhung chen po 'di yi bla ma rdo rje slob dpon skyes bu dam pas ma nor bar rtogs shing gzhan dag la yang ma nor bar ston pa de la bdag cag rnams kyis ji ltar blta bar bgyi/_ji lta bu'i rang bzhin du 'tshal bar 
[\[348b.2\]]bgyi/_bcom ldan 'das lung bstan du gsol/_bde bar gshegs pas lung bstan du gsol/_de nas bcom ldan 'das gsang ba mchog gi bdag pos gsol pa btab pa de mkhyen nas 'di skad ces gsungs so/_/smra ba'i seng ge nga la zhu bar 
[\[348b.3\]]spobs pa legs/_rab tu legs kyis nyon cig_/gzhung 'di bla ma rdo rje slob dpon de ni skyes bu dam pa 'ba' zhig tu ma zad de/_de ni bla na med pa yang dag par rdzogs pa'i sangs rgyas rdo rje 'dzin pa nyid du blta bar bya'o/_/de ci'i phyir zhe na/_de 
[\[348b.4\]]ni rdo rje 'dzin pa chen po dang /_dbyer med cing tha mi dad de/_bla ma de ni bskal pa chen po grangs med pa'i pha mtha' yi yang pha mtha' 'das pa nas rgyal ba sangs rgyas brjod du med pa yi yang brjod pa rnams la tshogs thams cad yongs su rdzogs par sbyangs 
[\[348b.5\]]shing rang gi sems kyi rgyud rnam par sbyangs pa'i nus mthus gsang ba 'di'i don la yid ches shing gsang ba'i don 'di lta bu'i bla ma rdo rje slob dpon chen po nyid du rig par bya ste/_de ni sangs rgyas nyid dang tha mi dad cing byang chub kyi sems nyid du blta bar bya'o/_/
[\[348b.6\]]de la 'di ni phyogs bcu dus bzhi'i sangs rgyas ma lus mi lus lus pa med pa'i sangs rgyas kyi zhing rdul phra rab dang mnyam pa rnams kyang spyi bo gtsug gis khur zhing phyag 'tshal ba dang mchod pa byed cing rjes su 'breng na gzhan byang chub sems dpa' dang rdo rje 'dzin 
[\[348b.7\]]pa rnams la phyag 'tshal zhing mchod pa ci zhig smos te/_'jig rten gyi mthu bo che rnams kyang de'i bran du khas len cing 'khor gyi dkyil 'khor yang skyong zhing ci bsgo ba thams cad kyang bsam pa yid bzhin du grub par byed do/_/de bas na yang dag par 
[\[349a\]]
[\[349a.1\]]rdzogs pa'i sangs rgyas nyid du blta bar bya'o/_/de ni de bzhin gshegs pa skyes bu 'dul ba/_kha lo sgyur ba/_'jig rten dang 'jig rten las 'das pa'i ston pa chen po yin par blta'o/_/sems can thams cad kyi 
[\[349a.2\]]mgon dang skyabs dang /_rten dang /_gling dang /_ded dpon dang /_'dren pa dang /_sgrol ba'i gru lta bu yin par shes par bya'o/_/de ni ye shes kyi sgron ma chen po 'dzin pa ste de bas na sangs rgyas nyid du blta'o/_/de bas na bla ma de dang 
[\[349a.3\]]phrad pa'i gang zag rnal 'byor pa des kyang yang dag par rdzogs pa'i sangs rgyas nyid dang phrad par rig par bya'o/_/smra ba'i seng ges gsol pa/_bcom ldan 'das bla ma rdo rje slob dpon de'i rjes su 'brang zhing gsang ba 'di lta bu la mos shing 'dzin pa 
[\[349a.4\]]dang /_rna ba'i dbang pos nyan cing gzhung bzhin du sgrub pa'i gang zag rnal 'byor pa de'i rnam par smin pa ni ji lta bu zhig bdag cag rnams kyis ji ltar 'tshal bar bgyi/_gsang ba mchog gi bdag pos bka' stsal pa/_bla ma de'i rjes 
[\[349a.5\]]su 'breng zhing gsang ba 'di la mos shing 'dzin pa dang /_rna ba'i dbang pos nyan cing gzhung bzhin du sgrub pa'i gang zag rnal 'byor pa de ni gang zag 'ba' zhig ma lags te/_sa la bsnyen pa dang /_sa thob pa'i rnal 'byor pa ste/_rigs kyi bu khyed 
[\[349a.6\]]rnams kyis kyang spun dang grogs po lta bur shes par bya'o/_/gang phyogs bcu dus bzhi'i sangs rgyas ji snyed pa rnams kyang rnal 'byor pa de la nye ba'i sras dam par dgongs shing byin gyis rlob par 'gyur ro/_/de ci'i phyir zhe na/_gang zag gsang ba 'di 
[\[349a.7\]]ni thos shing mos pa'i skal ba dang ldan pa yang bskal pa grangs med pa'i pha mtha' nas tshogs bsags shing sbyangs pa'i mthus des ltar 'gyur bar rig par bya'o/_/de bas na smra ba'i seng ge khyod nyid la sogs pa'i rdo rje 'dzin pa rnams dang tha mi dad 
[\[349b\]]
[\[349b.1\]]par rig par bya'o/_/de dag gi dngos grub kyang tshe 'di nyid la 'grub cing gzhan 'jig rten gyi mthu chen rnams kyang bka' nyan cing las byed par 'gyur ro/_/yang smra ba'i seng ges gsol pa/_bcom ldan 'das bla ma rdo rje slob dpon chen po rnal 
[\[349b.2\]]'byor gyi 'khor dang bcas pa rnams gsang ba'i theg pa 'di nyid la mos shing dad pa'i sems kyis g.yo sgyu dang /_gsog 'jog spangs pa'i phyi rabs kyi dad pa can gyi skye bo de'i rnam par smin pa cir 'gyur/_bdag cag la sogs pa rnams kyis ji 
[\[349b.3\]]ltar blta bar bgyi/_bcom ldan 'das kyis bka' stsal pa/_rigs kyi bu dad pa can gyi skye bo bla ma 'khor dang bcas pa gsang ba'i theg pa 'di nyid la mos shing dad pa dang rna ba'i dbang pos nyan cing g.yo sgyu dang gsog 'jog spangs pa de'i rnam 
[\[349b.4\]]par smin pa'i legs pa'i yon tan yang brjod cing tshad gzung bar rab tu dka'o/_/la la dag gis so so skye bo sangs rgyas kyi zhing yongs su gang ba la sbyin pa byin pa'am/_srog bton pa'am dge ba bcu dang /_tshad med pa bzhi dang /_bsdu ba'i 
[\[349b.5\]]dngos po bzhis rgyu'i theg pa'i sgo nas 'gro ba'i don byas pa bas ni bla ma 'khor dang bcas pa dang gsang ba'i theg pa 'di'i sgo nas skad cig tsam 'gro ba gcig gi don byas pa'i bsod nams kyi dge ba'i rtsa ba 'bum gyi cha yang mi phod do/_/rigs kyi bu la la 
[\[349b.6\]]dag gis sangs rgyas kyi zhing yongs su gang ba'i nyan thos sam/_rang sangs rgyas sam/_byang chub sems dpa'i theg pa de snyed la rim gro bkur sti tshul bzhin du bskal pa grangs med pa'i yun du byas pa'i bsod nams kyis ni gsang ba'i theg pa 
[\[349b.7\]]'di la gnas pa'i gang zag rnal 'byor pa gcig la tha na dro gcig gam/_skad cig yud tsam du bkur sti tshul bzhin du byas pa'i bsod nams kyi 'bum gyi char yang mi phod do/_/de ci'i phyir zhe na/_de ni gsang ba'i theg pa 'di nyid 
[\[350a\]]
[\[350a.1\]]las nyan thos dang /_rang sangs rgyas dang /_byang chub sems dpa'i theg pa rnams 'byung zhing gsang ba'i theg pa nyid la 'gro ba gzud pa'i thabs su bsti ba'i gnas su gsungs pa yin gyi gtan du gzhag pa'i sa ni ma yin 
[\[350a.2\]]no/_/de bas na nga nyid kyi sprul pa bas kyang chos rnam pa sna tshogs ji ltar 'dul bar ston pa yin no/_/de bas na gsang sngags kyi yon tan ni bsam gyis kyang mi khyab bo/_/rigs kyi bu gang zag la la dag gis bskal pa brjod du med pa'i 
[\[350a.3\]]yang brjod du med par rgyu'i theg pa'i sgo nas dge ba'i rtsa ba rgyas par spyad pa bas ni gsang ba'i theg pa 'di'i don skad cig tsam yid la byas pa'i bsod nams khyad par du 'phags te 'bum gyi char yang mi phod do/_/rigs kyi bu gang zag la la 
[\[350a.4\]]zhig gis bskal pa gang gA'i klung gi bye ma snyed du so so'i skye bo'am/_nyan thos sam/_rang rgyal ba'am/_byang chub sems dpas sangs rgyas kyi zhing yongs su gang ba snyed la me tog dang /_phreng ba dang /_byug spos dang /_bla bre 
[\[350a.5\]]dang /_rgyal mtshan dang /_ba dan dang /_lhab lhub dang /_rol mo'i khyad par mang po la sogs pas sangs rgyas kyi zhing yongs su gang bar byas te phul ba bas tha na gsang ba'i theg pa la gnas pa'i rnal 'byor pa gcig tsam la'ang g.yo 
[\[350a.6\]]sgyu dang /_gsog 'jog spangs pa'i sgo nas 'dod pa'i yon tan gyi tshogs skad cig tsam bteg cing longs spyad pa'i bsod nams khyad par du 'phags te 'bum gyi char yang mi phod do/_/de ci'i phyir zhe na/_so so'i skye bo'am/_nyan thos sam/_
[\[350a.7\]]rang sangs rgyas sam/_byang chub sems dpa'i bsod nams dang ye shes kyi phung po de dag pas gsang ba'i theg pa la gnas pa gcig gi ba spu'i cha gcig gi bsod nams dang /_ye shes kyi phung po khyad par du 'phags te 'bum gyi char yang mi 
[\[350b\]]
[\[350b.1\]]phod do/_/de bzhin du gang zag la la zhig gis me tog la sogs pas sangs rgyas kyi zhing yongs su gang ba'i bsod nams dang ye shes kyi phung po gang yin pas 'dod pa'i yon tan tshogs chen po gcig gi rdul phra rab kyi cha tsam gyi bsod nams 
[\[350b.2\]]dang ye shes kyi phung po gang yin pa de bas 'dod pa'i yon tan tshogs chen po gcig gi rdul phra rab kyi cha tsam gyi bsod nams dang ye shes kyi phung po khyad par du 'phags te 'bum gyi char yang mi phod do/_/rigs kyi bu de bas na dad pa can gyi 
[\[350b.3\]]skye bo gsang ba'i theg pa nyid dang /_gsang ba'i theg pa la gnas pa'i bla ma 'khor dang bcas pa la dad pa'i sems kyis g.yo sgyu dang /_gsog 'jog spangs pa'i de'i bsod nams dang ye shes kyi phung po ni tshad med do/_/de bsod nams 
[\[350b.4\]]dang ye shes kyi phung po ni thams cad mkhyen pa'i sangs rgyas rnams kyis kyang bgrang bar mi nus so/_/de nas smra ba'i seng ges 'di skad ces gsol to/_/bcom ldan 'das gsang sngags kyi yon tan ni tshad ma mchis so/_/bde bar gshegs 
[\[350b.5\]]pa tshad ma mchis lags so/_/bcom ldan 'das 'on kyang bdag cag la sogs pa dang /_ma 'ongs pa'i 'gro ba rnams drang ba'i slad du sngon 'das pa'i lo rgyus kyi gtan tshigs rnams zhu bar 'tshal na gnang ba'i skabs dbye bar gsol/_gsang 
[\[350b.6\]]ba mchog gi bdag pos bka' stsal pa/_smra ba'i seng ge khyod nga la zhu bar spobs kyis ci dang ci 'dod pa dris shig dang ngas khyod la bshad par bya'o/_/de nas smra ba'i seng ges gsol pa/_bcom ldan 'das gsang ba'i theg pa 'di rna ba'i dbang 
[\[350b.7\]]pos thos pa'i yon tan dang rnam par smin pa ji lta bur 'gyur/_gsang ba mchog gi bdag pos bka' stsal pa/_rigs kyi bu rnams nyon cig_/gsang ba'i theg pa 'di rna ba'i dbang pos thos pa'i yon tan ni ming tsam thos pas kyang ngan 
[\[351a\]]
[\[351a.1\]]'gro las skyob par 'gyur ro/_/de yang ji ltar yongs su shes zhe na/_sngon 'das pa'i dus dran pa thog ma'i tshe gsang ba'i theg pa'i lha'i gnas rim pa gsum na tshul bzhin du spyod pa las 'od ldan zhes bya ba'i lha'i bu 
[\[351a.2\]]zhig mi rtag pa'i dus la bab ste 'chi ba'i snga ltas rnams byung bar gyur/_de rab tu mi dga' ba'i 'du shes su gyur nas tshe phyi ma la gang du skye snyam pa'i 'du shes 'ba' zhig skyes pa las/_lha'i bu de nyid mngon par shes pa las mi gtsang ba za 
[\[351a.3\]]ba'i byol song gi rigs su skye bar mthong ste shin tu 'jigs pa'i sems skyes nas mgon skyabs gzhan med par mthong ste gsang ba'i theg pa'i mtshan thos nas de bzhin du yid la dran par byas so/_/de'i tshe 'od ldan zhes bya ba lha'i bu de ngan 
[\[351a.4\]]'gro'i lam de las grol te gsang ba'i theg pa 'dzin pa'i gnas ga la ba der skyes so/_/der skyes nas kyang tshogs chen po la longs spyod pa skal ba can du gyur pa de bzhin du shes par bya'o/_/yang gsol pa/_gsang ba mchog gi bdag po 
[\[351a.5\]]gsang ba'i theg pa 'di la dga' zhing mos pa dang /_'dun pa skyes pa'i gang zag de ni rnam par smin pa'i yon tan ji lta bur 'gyur/_lung bstan du gsol/_gsang ba mchog gi bdag pos bka' stsal pa/_gsang ba'i theg pa 'di 
[\[351a.6\]]la dga' zhing /_mos pa dang 'dun pa skyed pa'i gang zag dam pa de ni rig 'dzin rgyal ba'i sras dam par 'gyur bar gdon mi za'o/_/de yang ji ltar yongs su shes zhe na/_sngon 'das pa'i dus nga dran pa thog ma'i tshe bram ze rgyal byed ces 
[\[351a.7\]]bya ba'i bu byams ldan zhes bya ba zhig gsang ba'i theg pa 'di la dga' zhing mos nas 'dun pa skyes te gsang ba'i theg pa 'di kun du btsal bas rang gi sgrib pa'i bag chags stug pos gegs byas nas/_rnyed par ma gyur te sa phyogs shin tu yang dben 
[\[351b\]]
[\[351b.1\]]pa cig tu 'dug nas gsang ba la rab tu gdung ba'i shugs kyis ngu zhing smre sngags kyi tshig 'di skad ces smras so/_/kye ma'o bdag gi las 'di shin tu pham/_/thog ma skyes nas rgas bar du/_/'bad de gsang ba'i don btsal yang /_/gsang 
[\[351b.2\]]ba ma rnyed las re ngan/_/da yang ji ltar btsal na rnyed/_/btsal yang rnyed par mi 'gyur na/_/thugs rje bdag la skyabs mdzod cig_/ces smras nas nam mkha' stong pa las cho 'phrul gyi sgra 'di skad ces grag go/_/bram ze'i bu ni skal 
[\[351b.3\]]ldan khyod/_/yid dam brtan pa shin tu legs/_/khyod ni don gyi skal ba can/_/phyogs bcu dus bzhi'i sangs rgyas kyis/_/khyod la byin gyis rlob pa mdzod/_/rang nyid lta ba ma yengs par/_/bag chags sbyangs pa'i thabs 
[\[351b.4\]]dag la/_/mkhas shing brtson par bya dgos te/_/rang gi khrag rnams drangs nas su/_/dad cing gtsang ba tsan+dan chur/_/dmigs nas rgyal ba kun mchod na/_/myur du gsang don rnyed par 'gyur/_/zhes bar snang 
[\[351b.5\]]las lung bstan pa thos nas rab tu dga' ba'i sems kyis lus kyi rtsa rnams khrag drangs nas 'phags pa rnams la mchod pa de nyid du gsang ba'i don mthong ste/_rig 'dzin rgyal ba'i sras dam par gyur pa de bzhin shes par bya'o/_/
[\[351b.6\]]de nas yang smra ba'i seng ges gsol pa/_bcom ldan 'das gsang ba mchog gi bdag pos gsang ba'i theg pa 'di'i sgor zhugs shing tshogs kyi dkyil 'khor dam pa mthong ba'i gang zag dam pa de'i 'bras bu ji ltar lags/_lung 
[\[351b.7\]]bstan du gsol/_bde bar gshegs pas lung bstan du gsol/_gsang ba mchog gi bdag pos bka' stsal pa/_gsang ba'i theg pa'i sgor zhugs shing tshogs kyi dkyil 'khor dam pa mthong ba'i gang zag de ni dngos grub 
[\[352a\]]
[\[352a.1\]]tu gyur to 'tshal thams cad ji ltar 'dod pa bzhin thob par 'gyur ro/_/de na yang ji ltar yongs su shes zhe na/_sngon 'das pa'i dus nga dran pa thog ma'i tshe lha'i gnas rim pa gsum na gsang ba spyod pa las dge ba'i rgyal po 
[\[352a.2\]]bkod pa zhes bya ba'i lha'i bu zhig tshom bu 'bum dang bcas nas gsang ba rgya cher spyod pa las rin chen 'od ldan zhes bya ba'i lha'i bu zhig gsang sngags rgya cher spyod pa de nyid la shin tu dad pa skyes pa las yo byad phun sum tshogs pa dang bcas pa gsang ba'i 
[\[352a.3\]]gnas der phyin te gsang ba'i sgor zhugs nas tshogs kyi dkyil 'khor chen po yang mthong bar byas te de nyid kyi dus kyi tshe dag tu dngos grub tu gyur to 'tshal ba thams cad ji ltar bsams pa bzhin du thob par gyur pa/_de bzhin du shes par bya'o/_/de 
[\[352a.4\]]nas smra ba'i seng ges gsol pa/_gsang ba'i theg pa 'di mngon du spyod pa'i rnal 'byor pa gang zhig la dga' ba'i yid kyis mngon du phyogs pa de'i 'bras bu ji lta bur 'gyur ba lung bstan du gsol/_gsang ba mchog gi bdag pos bka' stsal pa/_
[\[352a.5\]]smra ba'i seng ge gzhan yang gsang ba'i theg pa spyod pa la mngon du phyogs pa'i gang zag de'i rnam par smin pa ni gsang ba dngos su spyod pa'i rnal 'byor pa de dang 'dra bar thob par 'gyur ro/_/de yang ji ltar yongs su shes zhe na/_sngon 'das pa'i 
[\[352a.6\]]dus nga dran pa thog ma'i tshe rgyal po dbang phyug 'od ldan zhes bya ba'i rnal 'byor pa zhig tshom bu 'bum dang bcas nas sngags kyi spyod pa la rgya cher zhugs te 'bras bu ngo mtshar rmad du byung ba thob par kun du grags pa las/_gzhan gyi sde pa bram ze dge 
[\[352a.7\]]slong bya ba zhig shin tu dga' ba'i sems skyes nas 'byor pa'i yo byad mang po dang bcas nas tshogs kyi dkyil 'khor de nyid du 'jug par gsol ba btab pa las rgyal pos ma gnang ste gsang sgo bsdams so/_/bram ze de dad pa ma log par 'byor 
[\[352b\]]
[\[352b.1\]]pa'i yo byad ci yod pa rgyal po'i spyan sngar phul te rgyal po gnas pa'i yul phyogs su yid kyis phyogs te smon lam btab cing rjes su yi rang bar byas so/_/de'i rnam par smin pas rgyal po dang bram ze gnyis 'bras bu mtho dman med par thob pa bzhin du 
[\[352b.2\]]shes par bya'o/_/yang smra ba'i seng ges gsol pa/_gsang ba'i theg pa 'di'i bslab pa mthar phyin pa 'di yon tan gyi khyad par ji lta bu lags/_gsang ba mchog gi bdag pos bka' stsal pa/_gsang ba'i theg pa 'di 'di'i bslab pa 
[\[352b.3\]]mthar phyin pa'i che ba'i khyad par gyis theg pa mtha' dag gi bslab pa yang mthar phyin cing lung bstan pa yang thob par 'gyur ro/_/de yang ji ltar yongs su shes zhe na/_sngon 'das pa'i dus su nga dran pa thog ma'i tshe bram ze'i bu gsal sbyin zhes 
[\[352b.4\]]bya bas gsang ba chen po 'di'i bslab pa mthar phyin te/_rang gi sems goms par byas pas theg pa mtha' dag gi bslab pa mthar phyin cing /_de nyid du bar snang las lung bstan pa'i sgra/_rigs kyi bu khyod dus phyi ma'i tshe chos kyi rgyal po chen 
[\[352b.5\]]por gyur nas/_zhing khams rnam par dag pa zhes bya bar sangs rgyas nas/_smra ba'i seng ge zhes bya bar grags par 'gyur ro zhes bya bar lung bstan pa de bzhin du shes par bya'o/_/yang smra ba'i seng ges gsol pa/_tshogs chen po gcig 
[\[352b.6\]]gi bsod nams kyi khyad par ji lta bu lags/_gsang ba mchog gi bdag pos bka' stsal pa/_smra ba'i seng ge so so'i skye bo'am/_nyan thos sam/_rang sangs rgyas sam/_sa la gnas pa'i byang chub sems dpa' sangs rgyas kyi zhing 
[\[352b.7\]]yongs su gang ba snyed la sbyin mchod sangs rgyas kyi zhing byur bur gtams pas bskal pa'am/_bskal pa grangs med par byin pa'i bsod nams kyis ni rnal 'byor gcig la tshogs gcig skad cig tu mchod pa rgya cher byas pa'i bsod nams dang ye shes 
[\[353a\]]
[\[353a.1\]]kyi tshogs 'bum gyi char yang mi phod do/_/de yang ji ltar yongs su shes zhe na/_sngon 'das pa'i dus nang dran pa thog ma'i tshe las dag pa'i bram ze'i bu gsal ldan zhes bya ba zhig gsang ba'i theg pa 'di la dad par 'gyur ro/_/
[\[353a.2\]]bram ze'i bu dge ldan zhes bya ba zhig ni rgyu'i theg pa la dad par 'gyur ro/_/de'i tshe bram ze'i bu de gnyis tha tshig bcas te/_dge ldan gyis mchod sbyin bzang po rgya cher spel lo/_/gsal ldan gyis ni tshogs mchod rgya cher byas so/_/de 
[\[353a.3\]]gnyis kyi 'bras bu'i khyad par ni/_sngags spyod pa'i bram ze gsal ldan ni tshe de nyid la mngon par rdzogs par sangs rgyas par gyur to/_/rgyu'i theg pa la spyod pa'i dge ldan ni/_bskal pa grangs med pa gsum du dka' ba byas nas/_'bras 
[\[353a.4\]]bu thob pa de bzhin du shes par bya'o/_/yang smra ba'i seng ges gsol pa/_gsang ba'i theg pa'i mdo 'di rtag tu 'chang ba'i gang zag de'i rnam par smin pa ji lta bur 'gyur ba lags/_gsang ba mchog gi bdag pos bka' stsal pa/_smra ba'i 
[\[353a.5\]]seng ge mdo 'di rtag tu 'chang zhing 'dzin pa de ni/_dpal rdo rje sems dpa'i che ba'i yon tan gyi gzungs dang bcas pa thob bo/_/de yang ji ltar yongs su shes zhe na/_sngon 'das pa'i dus nga dran pa thog ma'i tshe/_khyim bdag dad pa can mes 
[\[353a.6\]]sbyin bya ba de/_tshom bu brgya dang bcas pas gsang ba'i theg pa'i mdo 'di rgyun rtag par bcangs pas/_dpal rdo rje sems dpa'i 'khor dang bcas pa ci 'dra bar tshe 'di nyid kyis nges par 'thob cing mi brjed pa'i gzungs thob pa'o/_/de bzhin 
[\[353a.7\]]du shes par bya'o/_/yang smra ba'i seng ges gsol pa/_gsang ba'i mdo 'di'i don rtogs nas/_gzhan dag la smra bar byed pa de'i yon tan ji lta bu lags/_lung bstan du gsol/_gsang ba mchog gi bdag pos bka' stsal 
[\[353b\]]
[\[353b.1\]]pa/_smra ba'i seng ge gsang ba'i mdo 'di'i don rtogs nas/_gzhan snod dang ldan pa'i 'gro ba la bstan tam/_bshad na chos kyi rgyal po chen por 'gyur te nga nyid dang 'dra bar 'gyur ro/_/de yang ji ltar yongs su shes zhe na/_sngon 
[\[353b.2\]]'das pa'i dus nga dran pa thog ma'i tshe/_rnal 'byor la gnas pa'i drang srong ka pa ya na zhes bya bas/_drang srong mang po rnams la gsang ba'i don 'di bshad cing bkrol ba las/_drang srong mang pos rig 'dzin gyi sa thob/_ston pa'i drang srong 
[\[353b.3\]]de nyid gsang ba'i bdag por gyur to/_/de bzhin du yongs su shes par bya'o/_/de bas na gsang sngags che ba'i yon tan gyi khyad par ni bsam gyis mi khyab pa'o/_/de nas smra ba'i seng ge byed pa po rdo rje kun du bzang pos gsol pa/_bcom 
[\[353b.4\]]ldan 'das the tshom thams cad gcod pa'i rgyal pos/_gsang sngags spyad nyes pa'i skyon gyi rnam pa zhu bar 'tshal na gnang ba'i skabs dbye bar gsol/_gsang ba mchog gi bdag pos bka' stsal pa/_bcom ldan 'das gsang don 
[\[353b.5\]]la mi gnas par/_gsang sngags kyi spyod par tshul 'chos pa'i nyes pa ji lta bu lags/_gsang ba mchog gi bdag pos bka' stsal pa/_smra ba'i seng ge gsang ba'i don zab mos yid ches pa med par tshul 'chos shing /_g.yo sgyus 
[\[353b.6\]]bden par 'chos pa ni ngan 'gro log pa'i lam du ltung bar nges so/_/de yang ji ltar yongs su shes zhe na/_sngon 'das pa'i dus nga dran pa thog ma'i tshe bskal pa kun du bkod pa zhes bya ba la/_sangs rgyas kyi zhing mngon par 'byung 
[\[353b.7\]]ba zhes bya ba der sangs rgyas mngon par 'byung ba'i rgyal po zhes bya ba de/_sku mya ngan las 'das par gyur pa'i 'og tu bzang rgyan zhes bya ba'i rnal 'byor du khas 'ches pa cig byung bar gyur te/_des mi shes pa'i dbang gis mi shes pa'i 
[\[354a\]]
[\[354a.1\]]'khor rnams la gsang ba'i tshul du bcos nas/_log pa'i tshogs bskyangs pas tshom bu lnga brgya dang bcas par yang dag pa'i don las gol zhing /_ngan 'gro log pa'i lam du lhung bar gyur pa de bzhin du shes par 
[\[354a.2\]]bya'o/_/de nas yang smra ba'i seng ges gsol pa/_gang zag la la dag gsang ba'i don zab mo rtogs pa med par dga' ba'i gzhung bor te/_gzhan nges pa'i rnal 'byor rnams la skur pa 'debs pa'i rnam par smin pa ni ji lta bur 'gyur ba lags/_
[\[354a.3\]]gsang ba mchog gi bdag pos bka' stsal pa/_smra ba'i seng ge gang zag la la dag rang nyid gsang ba'i don la yid ches pa'i nges pa med par gzhan nges pa'i rnal 'byor pa rnams la sgro skur gyi sun 'byin pa'i blo skye zhing bdag gi ni yin/_gzhan 
[\[354a.4\]]gyi ni ma yin zhes bdag la bstod cing gzhan la smod pa ni don las 'ban thag chad de mnar med par ltung ngo /_/de yang ji ltar yongs su shes zhe na/_sngon 'das pa'i dus nga dran pa thog ma'i tshe/_bskal pa kun du bkod pa zhes bya ba'i dus de 
[\[354a.5\]]nyid la/_dpal sbyin zhes bya ba'i rnal 'byor zhig tu khas 'ches pa zhig yang dag pa'i don la shed ma bye zhing /_lam gyi bgrod thabs la mi mkhas pas des bka' nges pa'i gzhung ni ma rtogs/_chos ma yin pa'i chos la chos su spyod 
[\[354a.6\]]cing nor bas/_bdag nyid sun 'byin cing log pa'i tshad mas gzhan nges pa'i don spyod pa'i rnal 'byor pa la khyod kyi de ni yang dag pa'i don ma yin/_yang dag pa'i bdud rtsi dang 'dra ba ni nga'i chos 'di yin no zhes bdag bstod/_gzhan 
[\[354a.7\]]la ni smod pas yang dag pa'i don dang ni gtan du 'gyangs/_mnar med pa'i sems can dmyal ba chen por bskal pa bcu gnyis kyi bar du 'khyams par gyur to/_/de bzhin du shes par bya'o/_/de nas yang smra ba'i seng ges gsol pa/_
[\[354b\]]
[\[354b.1\]]gang zag la la dag don la mkhas pa'i rnal 'byor gyi rjes su 'byung ba dag_/gzhan gyi dpon bstabs na mi shes bzhin du ras gcod cing /_tshul 'chos shing sems gya gyus slob dpon gyi sa 'dzin pa'i rnam par smin pa ni ji lta bu lags/_gsang 
[\[354b.2\]]ba mchog gi bdag pos bka' stsal pa/_smra ba'i seng ge bla ma'i don la mkhas pa'i rjes su byung ba'i mi shes bzhin du tshul 'chos shing /_bla ma'i sa bzung nas tshogs skyong ba de ni dregs pa'i ru tra chen por lhung bar nges so/_/de yang ji ltar 
[\[354b.3\]]yongs su shes zhe na/_sngon 'das pa'i dus nga dran pa thog ma'i tshe/_bla ma don la mkhas pa dag gi rjes su 'byung ba'i dge slong dri med spyod pa zhes bya ba zhig rnal 'byor gyi tshul 'dra ba tsam du spyod de/_de don la mkhas pa'i bla ma rnams 
[\[354b.4\]]mi bzhugs nas/_bla ma de dag gi tshom bu 'bum gyi 'khor rnams kyis bdag cag rnams kyi bla ma'i gdung 'tshob par gsol zhes dpon bstabs pas/_dge slong dri med spyod pa zhes bya ba de che ba'i dregs pa skyes te/_mi shes bzhin 
[\[354b.5\]]du tshul 'dra ba log par spyod pas/_de'i tshe de'i dus nyid du dge slong tshom bu 'bum gyi 'khor dang bcas pa/_dregs pa chen po'i ru trar bskal pa chen po grangs med par skyes so/_/de bas na de bzhin du shes par bya'o/_/yang smra 
[\[354b.6\]]ba'i seng ges gsol pa/_gang zag la la dag bdag nyid kyis tshogs skyong ba'i 'khor bla ma gzhan gyi dbang du 'gyur du dogs nas/_dge ba'i sgo 'gegs pa dag mchis na/_de'i rnam par smin pa ji lta bu zhig lags/_gsang ba 
[\[354b.7\]]mchog gi bdag pos bka' stsal pa/_smra ba'i seng ge 'khor sgo rigs dang rkyen mtshan so sor bcad cing /_bla ma gzhan la nyon mongs pa'i sgo 'byed pa ni ngan song gsum gyi kha brgyud cing /_sho gam gcan chen gyi rigs su skye bar 
[\[355a\]]
[\[355a.1\]]nges so/_/de yang ji ltar yongs su shes par 'gyur zhe na/_sngon 'das pa'i dus nga dran pa thog ma'i tshe/_dge slong zhi gnas pa zhes bya ba'i tshom bu lnga brgya dang bcas pa/_don dang mi ldan pa zhig shin tu gsang 
[\[355a.2\]]ba'i sngags pa spyod do zhes zer nas/_dgon pa'i gnas bzung ste yul khams chen po de na gnas pa'i mi rnams kun 'dul ba'i dbang du spyod do/_/de'i tshe de'i dus su gzhan gyi sde par gyur pa'i dge slong grol ba'i blo gros zhes bya ba'i don dang 
[\[355a.3\]]ldan pa zhig yul khams de yang dag pa'i don la gzud pa'i ched du 'ongs nas/_gsang ba'i theg pa'i don rgya cher bstan par bsams pa las/_zhi gnas pa zhes bya ba'i dge slong des nyon mongs pa'i bsgo ba drag po byas te/_'khor 
[\[355a.4\]]'di dag ni bdag gi zhing khams yin pas na/_khyod 'di la ma rtog shig ces bsgo ris so sor bcad pas de'i tshe dge slong zhi gnas pa'i tshom bu lnga brgya'i 'khor dang bcas pa nyon mongs pa 'khor ba'i lam du lhung ste/_sho gam 
[\[355a.5\]]gcan chen gyi rigs su gyur to/_/de bas na de bzhin du shes par bya'o/_/de nas yang smra ba'i seng ges gsol ba/_gang zag la la dag rnal 'byor pa tshogs kyi yo byad kyi tshogs su bsngos pa la ser snas gsog 'jog bgyid pa 
[\[355a.6\]]dag mchis na/_de'i rnam par smin pa ji lta bur 'gyur ba lags/_gsang ba mchog gi bdag pos bka' stsal pa/_smra ba'i seng ge gsang ba'i tshogs chen por bsngos pa'i yo byad la ser snas gsog 'jog byed cing /_gcig gi yid 
[\[355a.7\]]gcig gis 'byin par byed pa'i gang zag de ni/_nam zhar longs spyod thams cad dang bral te [{]yi dgas [,]yi dwags [}]khyi'i lus su skye'o/_/de yang ji ltar yongs su shes zhe na/_sngon 'das pa'i dus nga dran pa thog ma'i tshe rnal 'byor bde ldan zhes bya ba 
[\[355b\]]
[\[355b.1\]]zhig tshom bu 'bum dang bcas pa gsang ba rgya cher spyod pa las/_de'i 'khor na bud med bzang ldan zhes bya ba'i rnal 'byor ma zhig tshogs sbyor ba'i ging du bskos pa las/_yo byad phun sum tshogs pa la ser sna'i dbang gis gsog 'jog byas so/_/
[\[355b.2\]]de'i tshe de'i rnam par smin pas [{]yi dgas [,]yi dwags [}]kyi lus su skyes nas longs spyod kyis brel zhing phongs par gyur to/_/de bas na de bzhin du shes par bya'o/_/de nas yang smra ba'i seng ges gsol pa/_gal te gang zag la la dag rnal 'byor gyi tshogs 
[\[355b.3\]]log par spyod cing /_lta ba log pa can gyi spyi brtol dang /_khro gtum che ba'i sdig pa spyod cing /_don dang mi ldan yang bdag rnal 'byor pa'o zhes bab col du bka' rku zhing slu bar byed pa de'i rnam par smin pa ji lta bu lags/_gsang ba 
[\[355b.4\]]mchog gi bdag pos bka' stsal pa/_smra ba'i seng ge lta spyod log pas rnal 'byor du khas 'ches pa de ni mu stegs chen po'i rigs su skye bar 'gyur ro/_/de yang ji ltar yongs su shes zhe na/_sngon 'das pa'i dus nga dran pa thog ma'i tshe 
[\[355b.5\]]don la mi mkhas pa'i dge slong bla ma de ba zhes bya ba zhig gis/_bdag ni yang dag pa'i lam la mkhas pa'o zhes kun la bsgrags nas tshogs ni bskyangs/_spyi brtol dang khro gtum gyis sdig pa spyad pa'i rnam par smin pas mu stegs kyi 
[\[355b.6\]]spyod pa'i khams su lhung bar gyur to/_/de bas na de bzhin du shes par bya'o/_/yang smra ba'i seng ges gsol pa/_gal te gang zag la la dag don la ni rmugs/_tha tshig ni nyams/_dregs pa'i nga rgyal gyis rdo rje rgyal po'i sa 'dzin par 
[\[355b.7\]]'dod pa'i rnam par smin pa ji lta bur 'gyur/_gsang ba mchog gi bdag pos bka' stsal pa/_khrel med pa'i spyi brtol gyis mun sprul du byed pa de ni gti mug phag gi lus su skyes te/_de yang ji ltar yongs su shes zhe na/_sngon 'das pa'i dus 
[\[356a\]]
[\[356a.1\]]nga dran pa thog ma'i tshe rtsa ba'i dam tshig nyams shing yang dag pa'i don la rmugs shing /_dregs pa'i nga rgyal gyis sngags kyi tshul du spyod pa'i drang srong pe na ya zhes bya ba zhig tshom bu brgya dang bcas par gnas so/_/de'i tshe rnam par 
[\[356a.2\]]smin pa des gti mug phag gi lus su lhung ba de bzhin du shes par bya'o/_/yang smra ba'i seng ges gsol pa/_gang zag la la dag tshig tu mnyam zer yang /_blo mnyam pa dang mi nye bar chags sdang la 'chel ba dag mchis na/_de'i rnam 
[\[356a.3\]]par smin pa ji lta bu lags/_gsang ba mchog gi bdag pos bka' stsal pa/_mnyam pa ma rtogs par chags sdang la 'chel ba de ni rag+sha srin po'i rigs su 'gyur te/_de yang ji ltar yongs su shes zhe na/_sngon 'das pa'i dus nga dran pa 
[\[356a.4\]]thog ma'i tshe/_mnyam pa nyid ma rtogs par chags sdang la 'chel ba'i dge slong de sbyin zhes bya ba tshom bu stong dang bcas pa zhig gis/_gsang ba'i spyod pa mngon du spyod pas las de'i rnam par smin pas rak+sha srin po'i gnas su skyes so/_/de 
[\[356a.5\]]bas na de ltar shes par bya'o/_/yang smra ba'i seng ges gsol pa/_gal te gang zag la la dag rdo rje 'chang gi gral du tshogs pa'i tshe don la dga' ba'i rnal 'byor pa dag gis/_yang dag pa'i don la gleng bslang ba de la 'jigs skrag zhum ste/_
[\[356a.6\]]mi dga' zhing gud du byol ba'i rnam par smin pa ji lta bu lags/_gsang ba mchog gi bdag pos bka' stsal pa/_yang dag pa'i don gyis 'jigs pa'i phrag dog can de ni 'khor ba'i gnas su 'khyams te/_yak+sha gnod sbyin gyi gnas su 
[\[356a.7\]]lhung ngo /_/de yang ji ltar yongs su shes zhe na/_sngon 'das pa'i dus nga dran pa thog ma'i tshe/_rnal 'byor las dang po'i sar slob pa'i dge slong lha sbyin zhes bya ba zhig don dang ldan pa'i rnal 'byor phal chen tshogs par gyur pa las rnal 'byor de dag 
[\[356b\]]
[\[356b.1\]]gis yang dag pa'i don glengs pa las/_lha sbyin 'khor dang bcas pa gleng bslang ba mi dga' zhing /_ngan sems kyi phrag dog skyes nas rang gi gnas su byol te/_de dag la mi snyan par brjod pas de'i rnam par smin pas yang dag pa'i don las 
[\[356b.2\]]gol te/_gnod sbyin kha 'bar ma'i gnas su skyes so/_/de bas na de bzhin du shes par bya'o/_/yang smra ba'i seng ges gsol pa/_gal te gang zag la la dag don dang ldan pa'i rnal 'byor la mngan sems kyis sgro skur 'debs pa de'i rnam 
[\[356b.3\]]par smin pa ji lta bu lags/_gsang ba mchog gi bdag pos bka' stsal pa/_don dang ldan pa'i skyes bu la mngan sems kyis phyir 'dogs pa ni mnar med par ltung ste/_lce la thong gshol 'bar ba lnga brgyas 'dra la bar 'gyur ro/_/de 
[\[356b.4\]]yang ji ltar shes zhe na/_sngon 'das pa'i dus nga dran pa thog ma'i tshe/_rnal 'byor don dang ldan pa rnam par dag pa'i blo gros zhes bya ba la/_mi 'jigs blo gros zhes bya ba don dang mi ldan pa zhig gis/_rnam par dag pa'i blo gros 
[\[356b.5\]]sde mang po skyong ba'i sar mi 'jigs blo gros 'ongs te/_mngan sems kyis sgro skur mang po btab pas de'i rnam par smin pas mi 'jigs blo gros mnar med par ltung nas/_lce la thong gshol 'bar ba lnga brgyas rmod par gyur to/_/de bas 
[\[356b.6\]]na de bzhin du shes par bya'o/_/yang smra ba'i seng ges gsol pa/_gang zag la la dag gis shes rab kyi rnal 'byor khong du ma chud par/_sgra thos pa tsam gyis gzhung spyad na ji lta bur 'gyur ba lags/_gsang ba mchog 
[\[356b.7\]]gi bdag pos bka' stsal pa/_sgra phyir 'breng ba'i rnal 'byor de ni long ba'i 'du shes thob par 'gyur ro/_/de yang ji ltar yongs su shes zhe na/_sngon 'das pa'i dus nga dran pa thog ma'i tshe/_rgyal po rab gsal 'dzin 
[\[357a\]]
[\[357a.1\]]zhes bya ba mtshan ma'i rnal 'byor can de shes rab kyi tshig med par spyi yud tsam la ltos nas/_rnal 'byor gyi tshul bzung bas/_de'i dbang gis log pa'i khams su ltung ba de bzhin du shes par bya'o/_/rigs kyi 
[\[357a.2\]]bu de bas na shin tu gsang ba'i chos 'di ni shin tu gol sa che bas/_mnyam pa nyid kyi don la goms pa'i sgo nas spyod cig ces gsungs so/_/de nas de'i tshe 'dus pa'i 'khor tshogs rnams ngo mtshar bar gyur/_rmad du gyur te/_rmad du byung ba'i cho 
[\[357a.3\]]'phrul rnam pa du ma ston cing /_nyes legs kyi khyad par de dag la rab tu ngo mtshar nas/_mgrin gcig tu 'di skad ces dam pa'i glu 'di blangs so/_/e ma'o ngo mtshar rmad kyi ston pa gsang mchog kun du bzang /_/gsang ba kun gyi mnga' bdag ye 
[\[357a.4\]]shes rol pa'i mdzod/_/kun nas kun gyi dbang bskur dam pa'i bdag khyod bzhugs/_/yid dang 'thad pa'i bla ma khyod la phyag 'tshal 'dud/_/gsang sngags yon tan rgya mtsho grangs mang bsam yas kyang /_/gzhung dang 'gal 
[\[357a.5\]]byas snod ngan skyon nyid lhung gnas mang po brjod mi lang /_/legs dang nyes pa'i 'bras bu rnam smin de nyid kyis rab gsungs pa/_/bdag cag 'khor tshogs dga' spro gsang nyid don la 'jug ces dam par gyur/_/a la la ho zhes 
[\[357a.6\]]bya ba'i glu 'dis mnyes par byas so/_/de nas smra ba'i seng ges phyag rnal 'byor gyi lugs su byas te/_mchod pa rgyas pa de kho na nyid kyis mchod de/_gsang ba mchog gi bdag po la 'di skad ces gsol to/_/bcom ldan 'das 
[\[357a.7\]]gsang ba mchog gi bdag po/_gsang ba'i theg pa 'di bdag cag 'khor dang bcas pa rnams la bsgo bar gsol/_ci nas kyang ma 'ongs pa'i gang zag rnal 'byor pa rnams la phan gdags pa'i phyir nan tan bgyi ba bsgo bar gsol/_
[\[357b\]]
[\[357b.1\]]de nas gsang ba mchog gi bdag pos zhal 'dzum pa mdzad de/_smin [{]rings [,]ring [}]bsgyur nas btsun mo rngam pa kro d+ha'i rgyal mo la rnam par 'jug par gyur to/_/de'i tshe chos thams cad gnyis su med pa'i byang chub kyi rang bzhin du gnas par gyur te/_
[\[357b.2\]]de'i tshe byang chub sems dpa' de dag smra ba'i seng ge byed pa po rdo rje kun du bzang pos/_btsun mo bya ba mo kun du bzang mo dang gnyis su med pa'i dkyil 'khor la thim par mdzad do/_/de nas bcom ldan 'das gsang ba mchog gi bdag 
[\[357b.3\]]pos smra ba'i seng ge la bka' stsal pa/_smra ba'i seng ge dang sa chos 'di bsdus te bshad kyis nyon cig_/gsang ba chen po'i rang bzhin ni/_/bskyed pa med cing bsgrub pa med/_/bsgom pa med cing gzugs kyang med/_/
[\[357b.4\]]phyag rgya med cing 'jug sgo'ang med/_/'dod pa med cing bsrung ba med/_/brtul zhugs med cing bsrung ba'ang med/_/ye nas rnam dag brjod med chos/_/skyon dang yon tan dbyings su dag_/ngo bo nyid ni brjod du med/_/
[\[357b.5\]]de la gsal 'dris goms par byos/_/med pa'i don las kun 'byung ba/_/gsal 'dris goms pa bya ba'i phyir/_/smra ba'i seng ge khyod nyid kyis/_/tshig don ma lus thams cad kun/_/shes rab blo la gsal bsdus 
[\[357b.6\]]nas/_/mi nub rgyal mtshan rtse mo ltar/_/nan tan gyis ni brtson 'grus bya'o/_/zhes gtad do/_/de nas smra ba'i seng ges a la la ho zhes pa'i sgra phyung ste/_yid kyi dkyil 'khor pad+mo lta bu'i sgo phye ste gsang ba'i don 'di 
[\[357b.7\]]nyid thugs rin po che la bzhag ste gsung gi dkyil 'khor du gnas so/_/de nas smra ba'i seng ges bcom ldan 'das gsang ba mchog gi bdag po dang /_gsang ba'i mdo 'di nyid dang /_'dus pa'i 'khor tshog rnams la bstod 
[\[358a\]]
[\[358a.1\]]pa'i glu 'di blangs so/_/oM phyogs bcu dus bzhi rgyal ba'i sku gsung thugs/_/gsang ba mchog gi bdag po b+ha ga yongs kyi gter/_/gsang ba yum dang gnyis med rol pa'i cho 'phrul bdag_/'dul 
[\[358a.2\]]dbang 'jigs byed zhi khro kun gyi bdag po mchog_/thams cad mkhyen pa'i ston mchog gcig pu khyod la phyag 'tshal bstod/_/o~M bsam gyis mi khyab chos kun 'dus pa'i gtso/_/lung dang rigs pa gtan tshigs kun gyi 
[\[358a.3\]]gnas/_/rgyud lung man ngag kun gyi 'byung gnas gtso/_/phyi rabs rnal 'byor kun gyi yid ches gter/_/gsang ba'i yang gsang mdzad la phyag 'tshal bstod/_/o~M phyogs bcu'i zhing rnams kun nas 'dus pa'i gtso/_/rgyal 
[\[358a.4\]]ba sras bcas yum tshogs sprul par bcas/_/nyid las mi gzhan 'khor du sku sprul pa/_/dbyings kyi ngang las mi 'da' dam tshig can/_/zhi khro'i 'khor tshogs rnams la phyag 'tshal bstod/_ho[( ]/[,]/[ )]a la la ho zhes brjod pas 
[\[358a.5\]]thams cad mnyes par gyur to/_/de nas bcom ldan 'das gsang ba mchog gi bdag pos hU~M zhes brjod pa tsam gyis/_dkyil 'khor de dag thams cad thugs gsang ba'i mdzod du thim par gyur te mi snang ngo /_/gsang ba 
[\[358a.6\]]mchog gi bdag po nyid kyang dus bzhi mnyam pa'i dbyings las mi gnas pa'i tshul gyis rnam par gnas so/_/'phags pa rgyud kyi rgyal po ye shes rngam pa glog gi 'khor lo'i mdo zhes bya ba las/_gsang ba phyi ma rnam par 
[\[358a.7\]]bkod pa'i le'u ste bcu bdun pa'o//_//'phags pa rgyud kyi rgyal po ye shes rngam pa glog gi 'khor lo'i mdo zhes bya ba theg pa chen po'i mdo rdzogs [{]s+ho[,]so[}]//_//sarba mang+ga la~M/_/
