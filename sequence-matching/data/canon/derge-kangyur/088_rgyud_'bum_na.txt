[\[1a\]]
[\[1a.1\]]@#/_/rgyud 'bum na pa bzhugs so//
[\[1b\]]
[\[1b.1\]{D507}]@##/_/rgya gar skad du/_Ar+ya sarba ta thA ga tA d+hiSh+ThA na hr-i dA ya gu h+ya d+hA tu ka raN+Da nA ma d+hA ra NI ma yA na sU tra/_bod skad du/_'phags pa de bzhin gshegs pa thams cad 
[\[1b.2\]]kyi byin gyis brlabs kyi snying po gsang ba ring bsrel gyi za ma tog ces bya ba'i gzungs theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/
[\[1b.3\]]'di skad bdag gis thos pa dus gcig na/_bcom ldan 'das yul ma ga d+hA na dri ma med pa'i kun dga' ra ba dang rin po che sna bdun gyi rdzing na byang chub sems dpa'i dge 'dun chen po dang /_
[\[1b.4\]]nyan thos kyi dge 'dun chen po dang /_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang /_
[\[1b.5\]]mi ma yin pa bye ba mang po rnams dang /_yul gyi mi 'bum phrag du ma rnams kyis yongs su bskor cing mdun du byas nas thabs cig tu bzhugs so/_/de nas 'khor gyi nang de na bram ze 
[\[2a\]]
[\[2a.1\]]chen po shing sA la chen po lta bu mkhas pa/_mdzangs pa/_gsal ba yid gzhungs pa/_mthong na dga' ba/_dge ba bcu'i las kyi lam yongs su bzung ba/_dri med legs snang zhes bya ba zhig yod de/_de yang gcig tu dkon mchog 
[\[2a.2\]]gsum la dad cing gus la phyag byed pa'i dge ba'i bsams pa dang ldan pa/_zhib mo brtags pa/_sems can thams cad dang dge ba'i don la brtson pa/_nor che ba/_longs spyod che ba/_phyug pa/_rdzas mang ba/_yo byad phun sum tshogs pa yin 
[\[2a.3\]]no/_/de nas bram ze chen po dri med legs snang /_bcom ldan 'das ga la ba der song ste phyin nas yang bcom ldan 'das la lan bdun bskor ba byas nas/_bcom ldan 'das la me tog dang /_bdug pas mngon par mchod do/_/na bza' rin 'bum ri ba 
[\[2a.4\]]yang gsol/_bcom ldan 'das la mu tig gi do shal 'bum ri ba yang gsol nas zhabs gnyis la mgo bos phyag 'tshal te/_bcom ldan 'das kyi spyan sngar 'dug nas/_bcom ldan 'das la 'di skad ces gsol to/_/bcom ldan 'das sras tshogs 
[\[2a.5\]]kyi 'khor dang bcas pa/_bdag gi sdum par gdugs tshod la spyan 'dren na de'i slad du bcom ldan 'das kyis gnang bar mdzad par ci gnang /_de nas bcom ldan 'das kyis bram ze chen po dri med legs snang gis spyan drangs par thugs su chud nas cang mi 
[\[2a.6\]]gsung bar gyur pas gnang ngo /_/de nas bram ze chen po dri med legs snang bcom ldan 'das kyi spyan snga nas cang mi gsung bas gnang bar rig nas des rings pa rings par rang gi khyim du song ste/_de nyid kyi mtshan mo 'das pa dang /_zhal zas dang /_yo 
[\[2b\]]
[\[2b.1\]]byad dang /_zhal zas ro brgya pa/_mang po bshams nas bkod pa chen pos bkra shis kyi gzhal med khang dang /_gzhal med khang chen po sna tshogs dang /_me tog dang /_bdug pa khyer te/_'khor mang po dang /_sil snyan dang /_pheg rdob pas bcom ldan 
[\[2b.2\]]'das ga la ba der song ste phyin nas/_bcom ldan 'das la dus la bab par gsol to/_/de nas bcom ldan 'das la bram ze chen po dri med legs snang gis 'di skad ces gsol to/_/bcom ldan 'das 'di ni gshegs pa'i dus lags te/_bcom ldan 'das 
[\[2b.3\]]gshegs pa'i dus kyi tshod la bab na bdag la gnang bar mdzad par ci gnang /_de nas bcom ldan 'das kyis bram ze chen po dri med legs snang dbugs phyung nas nyid kyi 'khor la gzigs te bka' stsal pa/_'khor ji ltar lhags pa thams cad deng don chen po 
[\[2b.4\]]mdzad par 'gyur gyis tshur sheg_/de nas bcom ldan 'das gdan de las bzhengs nas/_bcom ldan 'das gdan de las bzhengs ma thag tu bcom ldan 'das kyi sku las 'od zer tha dad pa sna tshogs byung ste/_'od zer gyi snang ba des phyogs bcu'i sangs rgyas kyi zhing 
[\[2b.5\]]thams cad snang bar byas nas de bzhin gshegs pa thams cad la yang dag par bskul te/_gzigs nas gshegs par shes so/_/de nas bram ze chen po dri med legs snang gis mchod pa dang /_bkur sti chen pos mchod cing bcom ldan 'das kyi gshegs shul 
[\[2b.6\]]mdzes pa cher byas so/_/'khor mang po dang /_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_brgya byin dang /_tshangs pa dang /_'jig rten skyong ba dang /_dbang phyug 
[\[2b.7\]]chen po dang /_sred med kyi bu dang /_rgyal po chen po bzhis kyang gshegs shul mdzes par byas so/_/de nas bcom ldan 'das dang ha cang mi ring ba'i lam gyi bar gyi nang zhig na skyed mos tshal bde byed ces bya ba zhig yod do/_/skyed mos tshal de'i nang na mchod rten 
[\[3a\]]
[\[3a.1\]]rnying pa chen po zhig yod de/_zhig pa/_tsher mas gang ba rtswa dang /_shing dang /_gyo mos kun tu gang ba phyag dar gyi phung po lta bu zhig yod do/_/de nas bcom ldan 'das de'i drung du gshegs pa dang /_mchod rten rnying pa phyag dar gyi phung po lta 
[\[3a.2\]]bu de yang kun nas 'bar zhing 'od zer 'bar ba kha dog sna tshogs pa dag byung ngo /_/phyag dar dang gyo mo'i phung po de las kyang legs so zhes bya ba'i sgra byung ngo /_/de bzhin gshegs pa shAkya thub pa legs so legs so/_/deng ni gshegs pa'i ltas bzang po'o/_/
[\[3a.3\]]bram ze chen po de bzhin gshegs pa spyan drangs pa na yang khyod legs so/_/deng khyod la don chen po mdzad par 'gyur ro/_/de nas bcom ldan 'das de bzhin gshegs pas mchod rten rnying pa phyag dar gyi phung po lta bu de la yan lag lngas phyag mdzad nas lan gsum 
[\[3a.4\]]bskor ba mdzad nas/_nyid kyi sku las na bza' gsil nas mchod rten rnying pa phyag dar gyi phung po lta bu de la gsol te/_bcom ldan 'das kyis mchi ma byung ba chen po phyung bas bshums pa mdzad nas/_bcom ldan 'das kyis 'dzum pa bstan to/_/'dzum pa bstan pa des 
[\[3a.5\]]phyogs bcu'i de bzhin gshegs pa thams cad lag mthil na bzhugs pa bzhin du mthong ngo /_/de bzhin gshegs pa de dag thams cad kyis kyang 'od zer bkye ste/_mchod rten rnying pa'i phung po chen po der zhugs so/_/de nas 'khor mang po 'dus pa de dag ya mtshan chen por 
[\[3a.6\]]gyur cing yid ches te 'khod par gyur to/_/de nas gnod sbyin gyi sde dpon chen po lag na rdo rje lus ni 'dar/_snying ni 'gul/_rdo rje ni gsor zhing rings pa rings par bcom ldan 'das ga la ba der song ste phyin nas/_bcom ldan 'das kyi zhabs gnyis la mgo bos phyag 'tshal 
[\[3a.7\]]te/_bcom ldan 'das la 'di skad ces gsol to/_/bcom ldan 'das bshums pa'i snga ltas chen po gda' ba gang gis na bcom ldan 'das kyi spyan mchi mas gang bar bstan pa'i snga ltas gda' ba bcom ldan 'das ci lags/_ci'i slad du bcom ldan 'das kyis 'khor 
[\[3b\]]
[\[3b.1\]]'di'i nang du zhu ba 'di skabs dbye bar ci gnang /_de nas bcom ldan 'das kyis gnod sbyin gyi sde dpon chen po lag na rdo rje la 'di skad ces bka' stsal to/_/lag na rdo rje ring bsrel gyi phung po de bzhin gshegs pa'i mchod rten de bzhin gshegs pa bye ba til gyi gang 
[\[3b.2\]]bu snyed thams cad kyi snying po'i gzungs kyi phyag rgya'i mchod rten gyi chos kyi rnam grangs yod de/_lag na rdo rje chos kyi rnam grangs 'di gang na gnas pa der/_de bzhin gshegs pa 'bum phrag bye ba til gyi gang bu snyed gnas shing de bzhin gshegs pa khar yas khar yas zhes bya ba snyed 
[\[3b.3\]]kyi sku gdung ring bsrel rnams gnas so/_/chos kyi phung po brgyad khri bzhi stong gnas so/_/de bzhin gshegs pa 'bum phrag bye ba til gyi gang bu snyed dgu bcu rtsa dgu'i gtsug tor dang /_spyi bo yang de bzhin du gnas so/_/lag na rdo rje gang na chos kyi rnam grangs 'di gnas 
[\[3b.4\]]pa de ni de bzhin gshegs pa'i mchod rten du lung bstan to/_/lag na rdo rje chos kyi rnam grangs 'di ni 'di ltar phan yon che zhing mthu che ba yin no/_/lag na rdo rje chos kyi rnam grangs 'di ni phan yon che ba yin no/_/lag na rdo rje chos kyi rnam grangs 'di ni bkra shis thams cad 
[\[3b.5\]]rdzogs par byed pa yin no/_/de nas bcom ldan 'das las 'khor mang po 'dus pa de dag gis chos kyi rnam grangs 'di thos nas chos rnams la chos kyi mig rdul med cing dri ma dang bral la/_de nas nye ba'i nyon mongs pa dang bral lo/_/kha cig gis ni rgyun du zhugs pa'i 'bras 
[\[3b.6\]]bu thob bo/_/kha cig gis ni dgra bcom pa nyid thob bo/_/kha cig gis ni rang byang chub kyi 'bras bu'o/_/kha cig gis ni phyir mi 'ong ba'i 'bras bu'o/_/kha cig gis ni lan cig phyir 'ong ba'i 'bras bu'o/_/kha cig gis ni byang chub sems dpa'i sa la gnas so/_/
[\[3b.7\]]kha cig gis ni byang chub tu lung bstan pa thob bo/_/kha cig gis ni sa dang po'o/_/kha cig gis ni sa gnyis pa'o/_/kha cig gis ni sa gsum pa'o/_/kha cig gis ni sa bzhi pa'o/_/kha cig gis ni sa lnga pa'o/_/kha cig gis ni sa drug pa'o/_/kha cig gis ni 
[\[4a\]]
[\[4a.1\]]sa bdun pa'o/_/kha cig gis ni sa brgyad pa'o/_/kha cig gis ni sa dgu pa'o/_/kha cig gis ni sa bcu pa la gnas par gyur to/_/kha cig gis ni pha rol tu phyin pa drug yongs su rdzogs so/_/bram ze chen po de yang mngon par shes pa lnga thob cing dri ma 
[\[4a.2\]]dang bral ba dang /_ser sna dang /_phrag dog dang bral bar gyur to/_/gnod sbyin gyi sde dpon chen po lag na rdo rjes cho 'phrul chen po 'di lta bu mthong nas ngo mtshar dang rmad du byung ba chen por gyur te/_bcom ldan 'das la 'di skad ces gsol to/_/bcom ldan 'das chos kyi 
[\[4a.3\]]rnam grangs kyi mtshan thos pas kyang phan yon gyi yon tan gyis brgyan pa 'di lta bu thob na/_bcom ldan 'das gang gi slad du phu dud dang /_bkur sti shin tu mang po bgyid par 'gyur ba lta ci smos te/_bcom ldan 'das de bsod nams kyi phung po ji lta bu yang mthong bar 'gyur/_
[\[4a.4\]]bcom ldan 'das kyis bka' stsal pa/_lag na rdo rje nyon cig_/rigs kyi bu'am rigs kyi bu mo'am/_dge slong ngam/_dge slong ma'am/_dge bsnyen nam/_dge bsnyen ma gang la las chos kyi rnam grangs 'di 'dri bar byed na/_lag na rdo rje des de bzhin gshegs pa 'bum 
[\[4a.5\]]phrag bye ba khrag khrig til gyi gang bu snyed dgu bcu rtsa dgu'i bsod nams kyi phung po dang /_dge ba'i rtsa ba bskyed pa dang ldan par 'gyur zhing /_de bzhin gshegs pa de rnams kyis rjes su bzung bar 'gyur ro/_/gang zhig klog par byed pa de dag kyang de bzhin gshegs pa 
[\[4a.6\]]thams cad kyis gsungs pa'i mdo sde rnams bcang bar 'gyur ro/_/gang zhig chos kyi rnam grangs 'di lta bu 'dzin pa de dag phyogs bcu'i de bzhin gshegs pa 'bum phrag bye ba khrag khrig til gyi gang bu snyed dgu bcu rtsa dgu dang /_phyogs re re'i de bzhin gshegs pa dgra 
[\[4a.7\]]bcom pa yang dag par rdzogs pa'i sangs rgyas rnams kyis gzung bar 'gyur zhing /_nyin gcig bzhin gzigs par 'gyur ro/_/gang dag chos kyi rnam grangs 'di la mchod pa byed pa dang /_khong du chud par byed pa dang /_me tog dang /_bdug pa dang /_dri dang /_me tog 
[\[4b\]]
[\[4b.1\]]phreng rgyud dang /_byug pa dang /_na bza' dang /_lhab lhub dang /_rgyan gyis mchod pa byed pa'i rigs kyi bu'am/_rigs kyi bu mo'am/_dge bsnyen nam/_dge bsnyen ma des phyogs bcu dang /_phyogs re re'i de bzhin gshegs pa 'bum phrag bye ba khrag khrig til 
[\[4b.2\]]gyi gang bu snyed dgu bcu rtsa dgu la lha rdzas kyi me tog dang /_bdug pa dang /_dri dang /_me tog phreng rgyud dang /_byug pa dang /_na bza' dang /_lhab lhub dang /_rgyan gyis mchod par 'gyur ro/_/phyogs re re'i de bzhin gshegs pa la de bzhin gshegs pa mchod 
[\[4b.3\]]pa'i sprin rin po che sna bdun las byas pa'i ri rab chen po tsam gyi phung po'i yon tan byung ba 'byung bar 'gyur ro/_/de nas lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi 'am ci dang /_lto 'phye chen po dang /_mi dang /_mi 
[\[4b.4\]]ma yin pa de rnams dang /_sems can gyi tshogs chen po de rnams kyang ya mtshan du gyur nas gcig la gcig 'di skad du mchod rten rnying pa phyag dar dang /_gyo mo'i phung po de bzhin gshegs pa'i byin gyi rlabs kyis byin gyis brlabs nas 'di ni rdzu 'phrul gyi cho 'phrul chen po 
[\[4b.5\]]ston pas mthu che ba yin no zhes zer ro/_/de nas bcom ldan 'das la gnod sbyin gyi sde dpon chen po lag na rdo rjes 'di skad ces gsol to/_/bcom ldan 'das 'di sus phyag dar gyi phung por bgyis pa las rin po che'i mchod rten du gda' bar bgyis/_bcom ldan 'das kyis bka' 
[\[4b.6\]]stsal pa/_lag na rdo rje 'di phyag dar gyi phung po ma yin gyi 'di ni rin po che sna bdun las byas pa'i rin po che'i mchod rten chen po yin no/_/lag na rdo rje 'on kyang sems can rnams kyi las kyi 'bras bu rnam par smin pa ston pas nub par gyur gyi/_sangs rgyas rnams kyi de bzhin gshegs pa'i 
[\[4b.7\]]ring bsrel gyi snying po'i mchod rten rnams ni 'jig pa'am/_'gyes par mi 'gyur te/_de bzhin gshegs pa'i rdo rje'i snying po'i sku ji ltar 'gyes par 'gyur/_'on kyang sems can rnams kyi las kyi 'bras bu rnam par smin par snang ba las kyang nub par gyur to/_/lag na rdo rje gzhan 
[\[5a\]]
[\[5a.1\]]yang phyi ma'i dus phyi ma'i tshe/_sdig pa kun tu spyod pa dang /_sdig pa can dang /_dmyal ba la gzhol ba shin tu tshabs cher 'byung bar 'gyur/_sangs rgyas ma yin/_chos ma yin/_dge 'dun tshol ba ma yin zhing dge ba'i rtsa ba dag kyang bskyed par mi byed de rgyu de 
[\[5a.2\]]dang /_rkyen des dam pa'i chos nub bo/_/lag na rdo rje de'i phyir nga'i mig gnyis mchi mas gang la de bzhin gshegs pa thams cad kyang mchi ma byung ngo /_/dam pa'i chos kyi rnam grangs 'di lta bu ni nub par 'gyur gyi/_de bzhin gshegs pa'i mchod rten ni ma gtogs te/_
[\[5a.3\]]de la de bzhin gshegs pa thams cad kyis byin gyis rlob par 'gyur ro/_/de nas bcom ldan 'das la gnod sbyin gyi sde dpon chen po lag na rdo rjes 'di skad ces gsol to/_/bcom ldan 'das gang zhig chos kyi rnam grangs 'di bris te mchod rten gyi nang du 'jog na dge ba'i rtsa ba 
[\[5a.4\]]ci zhig skye bar 'gyur/_bcom ldan 'das kyis bka' stsal pa/_lag na rdo rje gang zhig chos kyi rnam grangs 'di bris te mchod rten gyi nang du bzhag pa de de bzhin gshegs pa thams cad kyi rdo rje'i snying po ring bsrel gyi mchod rten du 'gyur ro/_/de bzhin gshegs pa thams cad 
[\[5a.5\]]kyi gzungs kyi snying po gsang bas byin gyis brlabs pa'i mchod rten du 'gyur ro/_/de bzhin gshegs pa til gyi gang bu snyed dgu bcu rtsa dgu'i mchod rten du 'gyur ro/_/de bzhin gshegs pa thams cad kyi gtsug tor dang /_spyan gyi mchod rten du byin gyis brlabs par 
[\[5a.6\]]'gyur ro/_/gang zhig sangs rgyas kyi gzugs brnyan nam/_mchod rten thams cad kyi nang du 'jog par byed na de bzhin gshegs pa'i gzugs brnyan rin po che sna bdun gyi rang bzhin du byin gyis brlabs par 'gyur ro/_/'khor lo'i phreng ba dang /_dril bu g.yer ka'i 
[\[5a.7\]]dra bar sbrel ba dang bcas pa dang /_bkra shis dang /_char kab kyi gzugs dang /_dril bur bcas pa rin po che sna bdun gyi rang bzhin du byin gyis brlabs par 'gyur ro/_/de bzhin gshegs pa thams cad dang /_chos kyi rnam grangs 'di'i mthu dang byin gyis brlabs dang /_
[\[5b\]]
[\[5b.1\]]bden pa dang /_dam tshig gis byang chub kyi snying po la thug gi bar du byin gyis brlabs par 'gyur ro/_/sems can gang dag mchod rten de la phu dud dang /_bsti stang byed pa de dag nges par phyir mi ldog par 'gyur zhing bla na med pa yang dag par rdzogs pa'i byang chub mngon 
[\[5b.2\]]par rdzogs par 'tshang rgya bar 'gyur ro/_/phyag 'tshal ba gcig dang /_bskor ba byed pa gcig gis mnar med pa thug pa la sogs pa rnams las yongs su thar bar 'gyur zhing /_bla na med pa yang dag par rdzogs pa'i byang chub las phyir mi ldog par 'gyur ro/_/
[\[5b.3\]]gnas gang na mchod rten nam gzugs brnyan 'di lta bu gnas pa'i sa phyogs de yang de bzhin gshegs pa thams cad kyis byin gyis brlabs par 'gyur ro/_/phyogs der klu mi srun pas kyang mi tshugs par 'gyur/_sad dang ser bas kyang mi tshugs par 'gyur/_gnas der 
[\[5b.4\]]srog chags mi srun pa'am gdug pas kyang mi tshugs par 'gyur/_gcan gzan gyis kyang mi tshugs par 'gyur/_bya mi srun pa dang /_ne tso dang /_ri skegs dang /_byi ba dang /_sre mo dang /_sha sbrang dang /_sbrang bu dang /_bye ba dang /_sbrang ma mchu gsum pa dang /_mchu [{]rings [,]ring [}]dang /_
[\[5b.5\]]rta bla'i 'jigs pa'ang mi 'byung bar 'gyur/_sbrul gdug pas kyang mi tshugs par 'gyur ro/_/phyogs der yams kyi nad dang /_nad 'go ba dang /_'khrug pa'ang mi 'byung bar 'gyur/_gnod sbyin dang /_srin po dang /_'byung po dang /[ {]yi dgas [,]yi dwags [}]dang /_'dre dang /_
[\[5b.6\]]brjed byed kyi 'jigs pa yang mi 'byung bar 'gyur/_gdon thams cad kyis kyang mi tshugs par 'gyur/_rims thams cad kyis kyang mi tshugs par 'gyur/_nad thams cad dang /_'bras dang /_phol mig dang /_lhog pa dang /_mtshan bar rdol ba dang /_rkang shu dang /_
[\[5b.7\]]g.yan pa dang /_mdzes kyang mi tshugs par 'gyur zhing mchod rten de mthong ba tsam gyis thams cad 'byang bar 'gyur ro/_/phyogs der ba lang gi nad dang /_phyugs nad dang /_dud 'gro'i skye gnas rnam pa mang po gzhan dag gi nad dang /_skyes pa dang /_bud med dang /_khye'u dang /_
[\[6a\]]
[\[6a.1\]]bu mo'i nad kyis kyang nam yang tshugs par mi 'gyur ro/_/dus ma yin par 'chi bas kyang dus ma yin par 'chi bar mi 'gyur/_dug gis ma yin/_mtshon gyis ma yin zhing me dang /_chus kyang nam yang mi tshugs par 'gyur/_pha rol gyi dmag tshogs kyi 
[\[6a.2\]]'jigs pas ma yin/_lo nyes kyi 'jigs pas kyang nam yang mi tshugs par 'gyur/_rgyal po chen po'i dmag gi 'jigs pa yang mi 'byung bar 'gyur ro/_/rgyal po chen po bzhi'ang rtag tu rgyun mi chad par sa phyogs der srung bar byed/_yongs su skyong bar byed do/_/gnod 
[\[6a.3\]]sbyin gyi sde dpon chen po nyi shu rtsa brgyad po de dag kyang rtag tu rgyun mi chad par srung ba dang /_skyob pa dang /_sbed pa byed par 'gyur ro/_/rgyu skar nyi shu rtsa brgyad dang /_zla ba dang /_nyi ma dang /_mjug [{]rings [,]ring [}]chen po'ang nyin mtshan mthun par byed par 'gyur ro/_/klu'i rgyal po thams 
[\[6a.4\]]cad kyang rtag tu rgyun mi 'chad par mdangs mi 'phrog cing legs pa kho nar char gyi rgyun 'bebs par 'gyur ro/_/lha thams cad kyang mchod rten chen po de la phyag 'tshal ba dang /_bkur sti bya ba dang /_mchod pa bya ba'i phyir gnas sum cu rtsa gnyis nas dus gsum du 'ong ngo /_/yul 
[\[6a.5\]]na gnas pa thams cad kyang mchod rten dang /_gzugs brnyan de'i drung du dus gsum du 'ong ngo /_/stod par byed/_skor ba byed par 'gyur ro/_/lha rnams kyi dbang po brgya byin kyang lha'i bu mo dang /_lha'i tshogs rnams dang lhan cig rtag tu rgyun mi 'chad par mchod rten nam/_
[\[6a.6\]]gzugs brnyan de'i drung du nyin mtshan dus gsum du 'ong ste/_phyag 'tshal ba dang /_mchod pa la 'ong ngo /_/de bzhin gshegs pa thams cad kyang rtag par dgongs pa dang /_byin gyi rlob par 'gyur ro/_/mchod rten dang /_gzugs brnyan ji lta ji lta bu las byed pa'i 
[\[6a.7\]]sa'i'am/_rdo'i'am/_shing gi'am/_dngul gyi'am/_gser gyi'am/_zangs kyir byed pa dang /_chos kyi rnam grangs 'di yang bris te/_de'i nang du bzhag na bzhag ma thag tsam gyis rin po che sna bdun gyi rang bzhin du byin gyis brlabs par 'gyur ro/_/'phang dang /_them 
[\[6b\]]
[\[6b.1\]]skas dang /_kha ran dang /_'khor lo'i phreng ba dang /_bkra shis dang /_gdugs dang /_dril bu 'phyang ba dang /_ba dan dang /_dril bu g.yer ka'i dra ba thams cad kyang rin po che sna bdun gyi rang bzhin du 'gyur ro/_/phyogs bzhi kun na yang de bzhin gshegs pa'i 
[\[6b.2\]]gzugs brnyan gnas par 'gyur ro/_/de bzhin gshegs pa thams cad kyi byin gyi rlabs kyis byin gyis brlabs pa'i mchod rten rin po che dang /_sku gdung gi snying po'i mchod rten dang /_mchod gnas su 'gyur ro/_/sku gzugs dang /_mchod rten de 'og 
[\[6b.3\]]min gyi gnas kyi lhas kyang yongs su bskyang ba dang /_mchod pas yongs su gzung bar 'gyur ro/_/de nas bcom ldan 'das la gnod sbyin gyi sde dpon chen po lag na rdo rjes 'di skad ces gsol to/_/bcom ldan 'das chos kyi rnam grangs 'di yon tan gyi khyad par 'di lta bur 
[\[6b.4\]]'gyur/_bcom ldan 'das kyis bka' stsal pa/_de bzhin gshegs pa thams cad kyis byin gyis brlabs kyis snying po gsang ba ring bsrel gyi za ma tog gi phyag rgya'i gzungs yin te/_lag na rdo rje des na mthu 'di ni yon tan gyi khyad par 'di lta bur byin gyi rlabs kyis byin gyis 
[\[6b.5\]]brlabs pa yin no/_/rdo rje 'dzin gyis gsol pa/_bcom ldan 'das rin po che'i za ma tog gi phyag rgya'i gzungs kyi chos kyi rnam grangs bshad par ci gnang /_bcom ldan 'das kyis bka' stsal pa/_lag na rdo rje nyon cig de bzhin gshegs pa 'das pa dang /_ma byon pa 
[\[6b.6\]]dang /_da ltar byung ba dang /_gang dag yongs su mya ngan las 'das pa'i sangs rgyas bcom ldan 'das thams cad kyi de bzhin gshegs pa'i sku ni gsum ste/_chos kyi sku dang /_longs spyod rdzogs pa'i sku dang /_de bzhin du sprul pa'i sku ste/_dus gsum pa thams cad kyi ring 
[\[6b.7\]]bsrel gyi za ma tog gi phyag rgya'i gzungs kyi chos kyi rnam grangs yin no/_/na ma s+t+rai ya d+hI kA nAM/_sar+b+ba ta thA ga tA nAM/_oM b+hu bi b+ha bAn ba re ba tsa Tau/_tsu lu tsu lu/_d+ha ra d+ha ra/_sar+b+ba ta thA ga tA/_d+hA tu d+ha re/_pad+ma gar+b+he/_dza ya ba re/_a tsa le/_sma ra ta thA ga ta/_d+har+m+ma tsakra/_pra brta na/_badzra bo d+hi 
[\[7a\]]
[\[7a.1\]]maN+Da a laM kA ra/_a laM kr-i te/_sar+b+ba ta thA ga ta/_a d+hiSh+Thi te/_bo d+ha ya bo d+ha ya/_bo d+ha ni bo d+ha ni/_bud+h+ya bud+d+h+ya/_sa~M bo d+ha ni sa~M bo d+ha ya/_tsa la tsa la/_tsa lan+tu sar+b+ba A ba ra NA ni/_sarba pA pa~M bi ga te/_hu ru hu ru/_sar+b+ba sho ka bi ga te/_sarba ta thA ga ta hr-i da ya/_
[\[7a.2\]]badzri Ni/_sam+b+ha ba sam+b+ha ba/_sarba ta thA ga ta gu h+ye/_ng+hA ra Ni mu dre/_bud d+he/_/su bud d+he/_sarba ta thA ga ta a d+hiSh+Thi te/_d+hA tu gar+b+he swA hA/_sa ma ya a d+hiSh+Thi te swA hA/_sarba ta thA ga ta hr-i da ya/_d+hA tu mu dre swA hA/_su pra tiSh+Thi ta stUpe ta thA ga ta a d+hiSh+Thi te/_hU~M hU~M swA hA/_oM 
[\[7a.3\]]sarba ta thA ga ta uSh+NI Sha d+hA tu mu drA Ni sarba ta thA ga ta d+harma d+hA tu bi b+hU Shi ta a d+hiSh+Thi te hu ru hu ru/_hU~M hU~M swA hA/_bcom ldan 'das kyis ring bsrel gyi za ma tog gi phyag rgya'i gzungs 'di bshad ma thag tu phyogs bcu dang /_phyogs re re kun nas de bzhin gshegs pa 'bum phrag bye ba 
[\[7a.4\]]khrag khrig til gyi gang bu snyed dgu bcu rtsa dgu gshegs nas/_bcom ldan 'das shAkya thub pa la shAkya thub pas sems can thams cad kyi don du 'dzam bu'i gling du chos kyi rnam grangs 'di lta bu'i chos kyi gter bzhag pa dang /_ring bsrel gyi snying po'i mchod rten byin gyis 
[\[7a.5\]]brlabs pa legs so/_/legs so zhes bya ba byin no/_/'di ni de bzhin gshegs pa thams cad kyi dam tshig dang /_byin gyis brlabs pa yin no/_/gang na ring bsrel gyi phyag rgya'i gzungs 'di ston par byed dam/_mchod rten gyi nang du 'jog gam/_gzugs brnyan 
[\[7a.6\]]gyi nang du 'jog par byed pa der/_de bzhin gshegs pa rnams kyang gcig tu rtag tu rgyun mi 'chad par rjes su 'brang zhing bzhugs par 'gyur ro/_/thams cad du de bzhin gshegs pa'i byin gyi rlabs kyis byin gyis brlabs par 'gyur ro/_/de nas gzungs bshad pa dang /_
[\[7a.7\]]ji tsam na mchod rten rnying pa phyag dar gyi phung po lta bu de rin po che sna bdun gyi rang bzhin gyi mchod rten du mngon par 'phags shing 'phang dang /_legs par rnam par 'byes pa dang /_'khor lo'i phreng ba dang /_bkra shis dang bcas par gyur to/_/bcom ldan 'das dgyes nas de 
[\[7b\]]
[\[7b.1\]]skad ces bka' stsal nas/_byang chub sems dpa' sems dpa' chen po lag na rdo rje dang /_lha dang /_klu dang /_gnod sbyin dang /_dri za dang /_nam mkha' lding dang /_mi 'am ci dang /_lto 'phye chen po de dag dang /_lha dang /_mir bcas pa'i 'jig rten bcom ldan 
[\[7b.2\]]'das kyis gsungs pa la yi rangs te mngon par bstod do/_/'phags pa de bzhin gshegs pa thams cad kyi byin gyis brlabs kyi snying po gsang ba'i ring bsrel gyi za ma tog ces bya ba'i gzungs theg pa chen po'i mdo rdzogs so//_//paN+Di ta bid+yA ka ra pra b+ha wa dang /_
[\[7b.3\]]lo ts+tsha ba gtsang de wen+d+ra rak+Shitas bsgyur cing zhus te gtan la phab pa//[ {D508}]@##/_/rgya gar skad du/_bo d+hi maN+Da s+ya yak+ShA lang+kA ra nA ma d+hA ra NI/_rgya nag skad du/_phu thi Tha dra I TA nga yanra tho lo ni/_bod skad du/_byang chub snying po'i 
[\[7b.4\]]rgyan 'bum zhes bya ba'i gzungs/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das yul wA rA Na sI'i grong khyer chen po'i skyed mos tshal rgya chen po na/_dge slong gi dge 'dun chen po lnga stong 
[\[7b.5\]]thams cad kyang dgra bcom pa/_zag pa zad pa/_bya ba byas pa/_byed pa byas pa/_khur bor ba/_rang gi don rjes su thob pa/_srid par kun tu sbyor ba yongs su zad pa sha stag dang /_byang chub sems dpa' sems dpa' chen po'i tshogs lnga brgya bcas dang thabs cig tu bzhugs 
[\[7b.6\]]so/_/de'i tshe bcom ldan 'das kyis dkar po'i phyogs kyi zla ba nya bas tshes pa'i dus gcig na 'khor rnam pa bzhi la chos ston cing mchog tu dga' bas tshim par byas so/_/yang 'khor der sems can tshad med pa bye ba khrag khrig brgya stong mang po 'dus pa 'di lta ste/_rgyal rigs 
[\[7b.7\]]dang /_bram ze'i rigs dang /_rig byed smra ba rnams dang /_gcer bu pa dang /_ya mtshan can gzhan dag rtog ge pa mang po dang /_sgyu rtsal shes rigs dang /_dur khrod pa dang /_tshem bu pa dang /_glang ru'i brtul zhugs can dang /_ri sul na gnas pa'i brtul zhugs can dang /_
[\[8a\]]
[\[8a.1\]]dbang phyug pa'i tshogs thams cad dang thabs cig go/_/de la 'dus pa'i tshogs der gang zag 'ga' zhig lta ba log pas bslad de lam gol ba dang the tshom gyi dra bar chud pa rnams bcom ldan 'das kyis thugs brtse ba chen pos gang ji lta ji snyed zhus pa'i don 
[\[8a.2\]]legs par rab tu ston cing the tsom ma lus pa bsal bar mdzad do/_/gzhan yang lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi 'am ci dang /_lto 'phye chen po dang /_mi dang mi ma yin pa'i tshogs kyis mdun nas bltas 
[\[8a.3\]]shing yongs su bskor te/_lha'i dbang po brgya byin gyis sum cu rtsa gsum pa'i lha'i bu'i 'khor mang po dang bcas bcom ldan 'das kyi drung du nye bar lhags so/_/de bzhin du mi mjed kyi bdag po tshangs pa tshangs ris kyi lha'i bu mang po'i 'khor dang bcas pa dang /_lha'i bu nyi ma 
[\[8a.4\]]dang /_lha'i bu zla ba dang /_lha'i bu stobs bzang dang /_gnod sbyin nor bu bzang po dang /_gang ba bzang po la sogs pa gnod sbyin gyi sde dpon chen po rnams dang /_dbang phyug dang /_khyab 'jug dang /_gshin rje dang /_chu lha dang /_lus ngan dang /_rgyal po chen po 
[\[8a.5\]]bzhi dang /_dpal gyi lha mo dang /_dbyangs can ma dang /_'phrog ma dang /_dung skyong ma dang /_me tog so ma dang /_'phrog ma'i bu lnga brgya rnams kyang rang rang gi 'khor dang bcas pa dang /_klu'i rgyal po rgya mtsho dang /_klu'i rgyal po dga' bo dang /_klu'i rgyal po nye dga' la 
[\[8a.6\]]sogs pa'i klu'i rgyal po chen po rnams so so'i klu'i rigs kyi 'khor bye ba khrag khrig brgya stong rab tu mang pos bskor ba dang /_mi'am ci'i rgyal po dang /_lto 'phye chen po'i rgyal po rnams kyang rang rang gi 'khor grangs su med pas yongs su bskor zhing bcom ldan 'das kyi drung du lhags te/_phyag 
[\[8a.7\]]'tshal ba dang /_mchod pa dang /_bkur sti dang /_rim gro byed cing chos mnyan to/_/de'i tshe de'i dus na pa tha ri'i grong khyer na gnas pa'i bram ze chen po bi Nu dat+ta zhes bya ba phyug pa dbyig nor sna tshogs phun sum tshogs pa dang ldan pa/_longs spyod rnam thos kyi bu dang 'gran bzod pa/_
[\[8b\]]
[\[8b.1\]]mang du thos pa/_shes rab che ba/_dbang po rno ba/_rnam dpyod yangs pa/_dge ba'i chos la dga' ba/_dad pa brtan pa/_dkon mchog gsum la skyabs su song ba'i dge bsnyen thams cad kyi khyu mchog tu gyur pa la bu med pa zhig yod do/_/lan cig bram ze chen po des 'di snyam 
[\[8b.2\]]du sems par gyur te/_bdag longs spyod 'di tsam che zhing rigs 'di ltar btsun pa la bu med pa ci ltar rung /_bram ze'i rigs shing sbal chen po lta bu 'di rgyun chad na ci ltar rung /_bdag gson kyang don re chung ngo snyam du bsam zhing nyin mtshan mang por sdug bsngal bar gyur to/_/yang lan 
[\[8b.3\]]cig 'di ltar sems par gyur te/_lha dang mi'i ston pa sangs rgyas bcom ldan 'das ni bdag gi pha yin no/_/bdag ni sangs rgyas kyi bu yin no/_/yang dag pa dam pa'i chos ni bdag gi ma yin no/_/'phags pa'i dge 'dun gyi tshogs ni bdag gi phu nu yin no/_/skye ba 'dir stes 
[\[8b.4\]]bzang pos bkra shis pa'i dpal gyi 'byor pa 'di lta bu rnyed na/_skye ba phyi mar yang don ldan du bya bar byed pa'i phyir/_chos gang gcig la bslabs pas dkar po'i chos kyi dge ba'i rtsa ba thams cad 'dus shing tshegs chung ngus bla na med pa yang dag par rdzogs pa'i byang chub tu bsngo bar bya ste/_
[\[8b.5\]]dkon mchog gsum gyi gdung yun ring du rgyun mi 'chad par gyur pa dang /_dge ba'i las gang gi rgyu rkyen la brten nas bu tsha rigs rgyud 'phel bar byed pa'i thabs ci'i phyir bdag gis bcom ldan 'das la mi zhu/_da ni bcom ldan 'das la zhu'o snyam du bsams so/_/de nas bram ze chen po 
[\[8b.6\]]bi Nu dat+ta des bcom ldan 'das kyi spyan sngar dong nas/_bcom ldan 'das la phyag 'tshal zhing lan gsum bskor ba byas te thal mo sbyar ba btud nas bcom ldan 'das la 'di skad ces gsol to/_/ston pa bcom ldan 'das chos gang gcig la bslabs na dkar po'i chos kyi dge ba'i rtsa ba 
[\[8b.7\]]thams cad 'dus par gyur cing tshegs chung ngus bla na med pa yang dag par rdzogs pa'i byang chub rnyed par 'gyur ba dang /_dkon mchog gsum gyi gdung rgyun mi 'chad par 'gyur ba dang /_bu tsha rigs rgyud 'phel bar 'gyur ba'i thabs shig bcom ldan 'das kyis bstan du gsol/_de skad ces 
[\[9a\]]
[\[9a.1\]]gsol ba dang /_bcom ldan 'das kyis bram ze bi Nu dat+ta la 'di skad ces bka' stsal to/_/legs so legs so/_/bram ze chen po khyod kyis don legs pa 'di 'dra nga la dris pa ni shin tu legs so/_/bram ze chen po legs par rab tu nyon la yid la zungs shig 
[\[9a.2\]]dngangs khyod la bshad do/_/bram ze chen po rtog pa'i rgyal bo chen po byang chub snying po'i rgyan 'bum zhes bya ba'i gzungs yod de/_gzungs de ni dkar po'i chos kyi dge ba'i rtsa ba thams cad skrun par byed/_skyed par byed/_yongs su rdzogs par byed/_re ba thams cad skong bar byed pa ste/_
[\[9a.3\]]ngas rjes su dran pa sngon 'das pa'i dus na pa tha ri'i grong khyer gyi shar sgo'i phyi rol du skyed mos tshal chen po zhig yod de/_skyed tshal de'i ming ni a su ri zhes bya ba'o/_/de na gnyug mar gnas pa'i srin po'i bu mo zhig yod de/_ming ni lha min mdzes ma zhes bya'o/_/srin mo de rang bzhin ngan pa 
[\[9a.4\]]gdug rtsub che ba/_khor yug dpag tshad stong gi nang rol na gnas pa'i khye'u dang bu mo rnams kyi mdangs 'phrog cing bcud brkus/_srog kyang phrogs par byas pas/_pa tha ri'i grong khyer na gnas pa'i skye bo pho mo phal cher srin mo de'i gnod pas gtses pas sdug bsngal bar gyur/_yun ring du 
[\[9a.5\]]'jigs pa dang ldan par gyur/_nyam nga bas nyen par gyur to/_/de nas dus gcig na de dag phan tshun du bltas shing thabs ci 'dra zhig gis sdug bsngal 'di las grol bar 'gyur zhes bgros so/_/de'i tshe skye bo'i tshogs 'dus pa'i khrod na rgan rabs rgyus yod pa 'ga' zhig gis/_skye bo de dag la 
[\[9a.6\]]'di skad ces smras so/_/grogs po dag nyon cig_/da lta de bzhin gshegs pa dgra bcom pa yang dag par rdzogs pa'i sangs rgyas 'od zer dam pa'i rgyal mtshan zhes bya ba 'jig rten du byung nas 'tsho zhing gzhes bzhin bzhugs te/_de'i drung du mjal te 'dri bar rigs so/_/sangs rgyas 
[\[9a.7\]]bcom ldan 'das de nyid kyis/_khyed cag gi mgon po dang skyabs su 'gyur la 'jigs pa dang sdug bsngal thams cad bsal bar mdzad par 'gyur ro/_/de skad ces smras pa dang /_skye bo de dag gis de bzhin gshegs pa de yul phyogs gang na bzhugs zhes dris pas/_rgan rabs dag 
[\[9b\]]
[\[9b.1\]]gis lan btab pa/_de bzhin gshegs pa de dus skabs da lta na lnga len gyi ljongs na bzhugs zer ro/_/slar dris pa/_bzhin bzang dag de bzhin gshegs pa de dang mjal ba'i thabs bstan du gsol/_smras pa/_khyed cag slar log la/_dben zhing gtsang ba'i gnas shig 
[\[9b.2\]]btsal te sa phyogs der ba lci bsres pa'i sa gtsang gi dkyil 'khor gru bzhi mtha' logs cha mnyam pa bzhengs/_spos 'dam dang ba byung lngas byug la/_me tog sna tshogs gcal du bkram nas bdug pa'i spos phor bzhi dang /_dri bzang gi chab kyi bum pa bzhi dang /_zhal zas sder 
[\[9b.3\]]ma bzhi gzhag par bya'o/_/mar me bzhi bud par bya'o/_/dbus su dri bzang gi chus gang ba'i bum pa dmar ser cig bkod la/_de'i khar so shing gcig gzhag par bya'o/_/de nas de bzhin gshegs pa de la mngon par dad pas dmigs te/_bcom ldan 'das bdag cag rnams 
[\[9b.4\]]la thugs brtse ba'i slad du/_sang nyin bsod snyoms kyi dus la bab pa na gnas 'di nyid du gshegs par ci gnang zhes gsol ba gdab par bya'o/_/de bzhin gshegs pa de ni 'das pa dang /_ma 'ongs pa dang /_da ltar byung ba'i sems can thams cad kyi bsam pa dang /_mos pa 
[\[9b.5\]]dang /_bya ba spyod pa ji lta ji snyed thams cad yongs su mkhyen cing gzigs pa ste/_sems can dmyal ba dang /[ {]yi dgas [,]yi dwags [}]dang /_dud 'gro'i skye gnas su ltung ba rnams kyang thabs mkhas pas thar bar mdzad/_phan pa dang bde ba'i thabs ston par 'gyur ro/_/de ltar byas pas de 
[\[9b.6\]]bzhin gshegs pa des mngon par mkhyen cing gzigs nas/_rdzu 'phrul thogs pa med pa'i stobs kyis 'khor dang bcas pa khyed cag gi bsti gnas su 'byon par 'gyur ro/_/de skad ces smras pa dang /_skye bo de rnams kyis thos pa ji lta ba bzhin blo la bzung nas slar log ste 'du 'dzis 
[\[9b.7\]]dben zhing gtsang la mtho zhing ngos yangs pa'i gnas shig btsal nas/_ba lci bsres pa'i sa gtsang gi dkyil 'khor bshams te/_me tog sna tshogs bkram/_dkyil 'khor gyi rgyan bum pa bzang po dang bza' btung gtsang ma sna tshogs dang byug pa dang bdug spos dang mar me rnams 
[\[10a\]]
[\[10a.1\]]bkod nas snyan pa'i rol mo sna tshogs kyang dkrol/_dbus su rin po che sna tshogs kyis brgyan pa'i gser gyi bum pa dmar ser dri bzang gi chus bkang ba so shing dang bcas pa bzhag la/_thams cad yid mthun/_mos pa mthun/_spyod lam mthun par dad 
[\[10a.2\]]pas kun nas bslang ba'i dbyangs snyan la skad gsang mthon pos mgrin gcig tu 'di skad ces gsol ba btab bo/_/bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od zer dam pa'i rgyal mtshan la phyag 'tshal lo mchod do skyabs su mchi'o/_/
[\[10a.3\]]sems can thams cad la brtse ba dang skyob pa'i bdag nyid can/_thub pa chen po sangs rgyas bcom ldan 'das khyed la phyag 'tshal lo mchod do skyabs su mchi'o/_/chos nyid bsam mi khyab cing rmad du byung ba'i bdag nyid chen po sangs rgyas bcom ldan 'das khyed la phyag 'tshal lo 
[\[10a.4\]]mchod do skyabs su mchi'o/_/bdag cag mgon med skyabs med cing sdug bsngal gyi 'dam du byings pa'i sems can rnams la rjes su brtse ba'i slad du/_sang bsod snyoms kyi dus tshod la gnas 'dir gshegs su gsol lo/_/gshegs shing bzhugs nas kyang bdag cag gis legs 
[\[10a.5\]]par sbyar ba'i mchod pa rnams bzhes la bdag cag la sogs pa sems can thams cad kyi mgon dang skyabs dang dpung gnyen mdzad du gsol/_phan pa dang bde ba dang /_rnam par grol ba'i lam bstan du gsol/_'jigs pa thams cad dang /_gnod pa thams cad dang /_nyam 
[\[10a.6\]]nga ba thams cad bsal du gsol/_de ltar gsol ba btab ma thag tu sa rnam pa drug tu g.yos so/_/bum pa yang 'gul zhing sa la 'gyil to/_/bum chu sa la phos te pad+ma'i rdzing bu chen por gyur to/_/de yang lha'i chu dang mnyam pa/_dri bzang 'thul ba/_gtsang ba/_ha cang mi grang ha 
[\[10a.7\]]cang mi dro yid du 'ong ba/_yan lag brgyad dang ldan pa rdzing bu yongs su gang ba'i gting gser gyi bye ma brdal ba/_ut+pa la dang pad+ma dang pad+ma dmar po dang /_puN+Da rI ka la sogs pa rin po che'i me tog sna tshogs kyis khebs pa/_dbus su gser gyi sa gzhi'i gling chen po/_phyogs 
[\[10b\]]
[\[10b.1\]]bzhir rin po che sna tshogs kyi them skas dang lam bzhi yod pa/_dkyil na so shing gnas 'gyur ba'i rin po che'i ljon shing srid du dpag tshad brgyad yod la chu zheng gab pa/_rtsa ba dang sdong po dang yal ga dang lo 'dab dang me tog dang 'bras bu rnams rin po che sna bdun las grub pa/_gnas 
[\[10b.2\]]de shin tu gtsang zhing tha gru yangs pa logs bzhi'i ngos re la dpag tshad bcu gnyis re yod pa'i dkyil 'khor ngo mtshar rmad du byung ba/_skye bo thams cad kyi yid du 'ong ba blta na sdug pa phyogs mtshams rnams su chu skyes thang skyes kyi me tog sna tshogs dang /_ta ma la'i shing dang /_tsam+pa ka'i 
[\[10b.3\]]shing dang /_ku shu'i shing dang /_mya ngan med dang /_a ti muk+ta ka dang /_su ma nA dang /_ka dam+pa'i shing dang /_n+ya gro d+ha dang n+ya gro d+ha chen po dang /_ga bur gyi shing dang /_se rgod tsher ma can gyi shing dang /_shug pa dang /_yu ti ka dang tin+tu ka'i shing la sogs pa'i ljon pa'i phreng bas brgyan 
[\[10b.4\]]pa/_de rnams kyi steng na ne tso dang rma bya dang ka la ping+ka dang shang shang te'u la sogs pa bkra shis pa'i bya sna tshogs gser gyi mchu dang gser gyi gtsug phud can/_spu dang gshog sgro thams cad rin po che sna bdun las grub pa/_snyan cing 'jebs pa'i skad sna mang po sgrogs pa/_de thams 
[\[10b.5\]]cad kyang de bzhin gshegs pa 'od zer dam pa'i rgyal mtshan gyi sngon gyi smon lam gyi mthu dang /_byang chub snying po'i rgyan 'bum gyi gzungs sngags rig pa'i byin rlabs las byung ba sha stag go/_/de nas pa tha ri'i grong khyer gyi skye bo'i tshogs thams cad shin tu ngo mtshar bar gyur nas phan 
[\[10b.6\]]tshun du gcig gis gcig la 'di skad ces 'dri mol byed do/_/e ma'o ngo mtshar che'o/_/grogs po dag 'di lta bu'i cho 'phrul chen po sngon chad mthong ma myong thos ma myong ba 'phral du byung ba 'di su zhig gi mthu yin/_rdzu 'phrul chen po 'di sus bstan pa yin/_gor ma chag par dzam+bu gling 'dir 
[\[10b.7\]]bkra shis pa dang phan pa dang bde ba phun sum tshogs pa 'byung bar 'gyur ram zer to/_/de'i tshe rgan rabs dag gis skye bo'i tshogs de dag la 'di skad ces smras so/_/cho 'phrul chen po 'di ni gdon mi za bar de bzhin gshegs pa 'od zer dam pa'i rgyal mtshan gyi mthu yin no/_/de bzhin 
[\[11a\]]
[\[11a.1\]]gshegs pa des sems can thams cad la phan pa dang bde ba'i phyir khyed cag gi bsti gnas la gshegs pa'i ltas su rdzu 'phrul 'di bstan pa yin no/_/bdag cag so so'i gnas su log la rang rang gi nus tshad la dpag pa'i zhal zas bzang po'i bye brag mang po bshams te 
[\[11a.2\]]sang nyin de bzhin gshegs pa de la gdugs tshod 'bul zhing mchod pa dang bsnyen bkur bya'o/_/de nas skye bo de dag thams cad rings pa rings par rang rang gi khyim du song nas mtshan mo'i ring de la dri zhim la ro bda' ba'i zhal zas bza' btung sna tshogs sbyar zhing dri zhim po'i me tog dang /_dri'i byug pa 
[\[11a.3\]]dang bdug spos dang phye ma phur ma dang gdugs dang rgyal mtshan dang ba dan la sogs pa dang /_rol mo pheg rdob pa'i bye brag mang po bshams nas lam rnams su nye bar lhags te de bzhin gshegs pa bsgugs so/_/de'i tshe bcom ldan 'das 'od zer dam pa'i rgyal mtshan des lnga len gyi ljongs su 'khor 
[\[11a.4\]]mang po le chos ston cing bzhugs pa'i skabs shig glo bur du rin po che sna bdun gyis spud pa'i bum pa so shing dang bcas pa cig bcom ldan 'das kyi spyan sngar byung bar gyur to/_/de nas bcom ldan 'das 'od zer dam pa'i rgyal mtshan gyis bum pa so shing dang bcas pa gzigs nas 'dzum pa mdzad do/_/zhal 
[\[11a.5\]]'dzum pa mdzad nas kyang rtsibs stong 'khor los mtshan pa'i phyag gser gyi mdog can brkyang ste bum pa so shing dang bcas pa phyag tu bzhes la cang mi gsung bar bzhugs so/_/de'i tshe 'khor 'dus pa thams cad kyis ngo mtshar du gyur nas/_e ma bkra shis pa'i mtshan ma 'di lta bu phyogs gang nas byung /_
[\[11a.6\]]yul phyogs gang zhig tu bcom ldan 'das gdan 'dren pa'i mtshan ma zhig yin snyam zer to/_/de'i tshe 'khor gyi nang na byang chub sems dpa' sems dpa' chen po rnam dag dam pa'i blo gros zhes bya ba zhig 'dus par gyur te stan las langs nas bcom ldan 'das kyi thad du phyin nas bcom ldan 'das kyi zhabs la mgo bos 
[\[11a.7\]]phyag 'tshal zhing g.yas skor du lan gsum bskor ba byas thal mo sbyar ba btud nas bcom ldan 'das la 'di skad ces gsol to/_/bcom ldan 'das bkra shis pa'i mtshan ma 'di phyogs gang nas byung /_bum pa so shing dang bcas pa'i rgyu mtshan ci lags/_bcom ldan 'das kyis bshad du gsol zhes gsol pa 
[\[11b\]]
[\[11b.1\]]dang /_bcom ldan 'das kyis bka' stsal pa/_bum pa so shing dang bcas pa 'di pa tha ri'i grong khyer chen po nas 'ongs pa ste sa phyogs de rang spyan 'dren pa'i phyir ro/_/rnam dag dam pa'i blo gros khyod 'khor rnams la 'di skad du/_nga'i phyag phyir bsod snyoms la 'gro bar 'dod pa rnams 
[\[11b.2\]]tshul shing longs shig ces 'grems shig_/sang snga bar pa tha ri'i grong khyer chen por rdzu 'phrul gyis 'gro'o zhes gsungs so/_/de skad ces bka' stsal pa dang /_byang chub sems dpa' sems dpa' chen po rnam dag dam pa'i blo gros kyis tshul shing bzung nas 'dus pa'i 'khor 
[\[11b.3\]]byang chub sems dpa' dang nyan thos kyi tshogs thams cad la brim zhing /_rdzu 'phrul chen po dang ldan pas rdzu 'phrul gyi yul la 'jug nus pa rnams tshul shing longs shig bcom ldan 'das kyis sang snga bar pa tha ri'i grong khyer chen por bsod snyoms la cha'o/_/byang chub sems dpa' 
[\[11b.4\]]rnam dag dam pa'i blo gros kyis de ltar tshul shing bri mas tshar nas slar bcom ldan 'das la gsol zhing bcom ldan 'das gdan 'dren par bskul to/_/de nas de'i sang zhogs snga bar de bzhin gshegs pa 'od zer dam pa'i rgyal mtshan gyis chos gos gsum legs par gsol nas/_dpal 
[\[11b.5\]]dang gzi brjid kyi rgyan mchog tu 'bar zhing /_'dus pa'i 'khor mang po dang bcas rdzu 'phrul chen po rnam par rol ba'i stobs kyis bar snang la 'phags te/_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po'i 
[\[11b.6\]]'khor gyi tshogs mang bos rol mo dang sil snyan sna tshogs dkrol zhing bdug spos dang /_me tog dang byug pa dang phye ma phur ma dang na bza' dang rgyan la sogs pa'i mchod pa'i bye brag sna tshogs kyis mchod pas yongs su bskor bzhin par nam mkha'i lam nas yud tsam gcig la pa tha 
[\[11b.7\]]ri'i grong khyer chen por phebs te/_bcom ldan 'das kyis sprul ba'i dkyil 'khor chen po'i dbus su pad+ma'i snying po seng ge'i khri la bzhugs so/_/'khor thams cad kyang rang rang gi sprul pa'i pad+ma'i khyim gyi theg pa dang bcas 'dus te 'khod par gyur to/_/de nas pa tha ri'i grong khyer gyi skye 
[\[12a\]]
[\[12a.1\]]bo thams cad rab tu dga' zhing mgu nas/_rang rang gi legs par bshams pa'i mchod pa sna tshogs kyis bcom ldan 'das dang /_'khor byang chub sems dpa' nyan thos kyi tshogs dang bcas pa dang /_lha klu sde brgyad kyi tshogs thams cad la mchod 
[\[12a.2\]]pa byed do/_/gdugs tshod kyi dus la babs pa na/_kha dog dri ro phun sum tshogs pa'i zhal zas sna tshogs 'bul zhing brim ste/_ci bde bar tshim par byas so/_/bcom ldan 'das 'khor dang bcas pas gdugs tshod legs par bzhes nas bkru bshal mdzad de/_spyod lam dag 
[\[12a.3\]]par mdzad la 'khor rnams kyis bcom ldan 'das la bskor ba lan gsum byas nas gral stan la [{]go rims [,]go rim [}]'tsham par 'khod do/_/de nas pa tha ri'i grong khyer gyi skye bo de dag thams cad slar yang bcom ldan 'das la phyag dang bskor ba byas nas don gyi rgyu las brtsams te/_snga ma'i 
[\[12a.4\]]gnas tshul 'di skad ces gsol to/_/bcom ldan 'das gsan du gsol/_grong khyer 'di'i shar sgo'i phyi rol na a su ri zhes bya ba'i skyed tshal zhig yod do/_/grong khyer de'i nang na srin po'i bu mo lha min mdzes ma zhes bya ba rang bzhin ngan pa gdug rtsub che ba khro zhing gtum pa gcig 
[\[12a.5\]]gnas te/_rgyun par khye'u bu mo rnams kyi mdangs dang gzi brjid 'phrog cing srog kyang 'phrog par byed pas bdag cag rnams nyin mtshan med par 'jigs pas nyen te sdug bsngal zhing bde ba'i go skabs cung zad kyang mi thob bo/_/bcom ldan 'das kyis thugs brtse ba chen 
[\[12a.6\]]pos dgongs la sdug bsngal 'di bsal ba'i thabs bstan du gsol/_bde bar gshegs pas bstan du gsol zhes gsol ba btab bo/_/de ltar gsol ba btab pas de bzhin gshegs pa 'od zer dam pa'i rgyal mtshan des/_skye bo'i tshogs de dag la brtse ba'i dgongs pas zhal 
[\[12a.7\]]gyis bzhes te cang mi gsung bar gnang nas zhal 'dzum pa mdzad do/_/'dzum pa mdzad pas zhal gyi sgo nas 'od zer kha dog brgya stong du 'phros/_stong gsum gyi stong chen po'i 'jig rten gyi khams thams cad yongs su khengs pas sems can thams cad dbugs phyung bar mdzad cing khyad par 
[\[12b\]]
[\[12b.1\]]a su ri'i skyed mos tshal de rdzu 'phrul gyi 'od zer me'i phung pos bsreg kun tu rab tu sreg go/_/der gnas pa'i srin po'i bu mo 'khor khri phrag mang po dang bcas tshom bu tshom bur phral nas phyogs bzhir 'thor zhing rgyug go/_/skad chen pos ngu zhing cho nge 'debs/_kye ma kyi hud bdag cag rnams 
[\[12b.2\]]su la skyabs su 'gro/_su zhig gis sdug bsngal 'di las skyob nus zer zhing 'o dod 'bod de ngu bar gyur to/_/de nas bar snang na gnas pa'i lha rnams kyis de dag la 'di skad ces smras so/_/khyod rnams de bzhin gshegs pa 'od zer dam pa'i rgyal mtshan gyi drung du song la phyag 'tshal 
[\[12b.3\]]zhing skyabs su song na sdug bsngal 'di las thar bar gyur te bde ba dang yid bde ba 'thob par 'gyur ro zhes smras so/_/de nas lha min mdzes ma 'khor khri phrag mang po dang bcas rings pa rings par pa tha ri'i grong khyer gyi sprul ba'i dkyil 'khor ga la ba der phyin nas bcom ldan 'das 'od 
[\[12b.4\]]zer dam pa'i rgyal mtshan gyi zhabs la mgo bos phyag 'tshal zhing /_bcom ldan 'das bdag cag rnams bskyab tu gsol/_'jig rten mgon po bskyab tu gsol/_bde bar gshegs pa bskyab tu gsol/_deng phyin chad bdag cag gis sems can la gnod pa mi bgyid do/_/
[\[12b.5\]]sems can la 'tshe bar mi bgyid do zhes gsol to/_/de nas bcom ldan 'das kyis cang mi gsung bar dgongs pas zhal gyis bzhes nas/_byang chub snying po'i rgyan 'bum rnam par rol pa'i rdzu 'phrul gyi byin rlabs zhes bya ba'i ting nge 'dzin la snyoms par zhugs so/_/de las langs te 
[\[12b.6\]]byang chub snying po'i rgyan 'bum gyi gzungs gsungs so/_/de'i tshe ting nge 'dzin gyi stobs dang gzungs sngags kyi mthus phyogs bcu'i 'jig rten gyi khams thams cad dang de na bzhugs pa'i sangs rgyas thams cad lham me lham mer mngon sum du snang bar gyur to/_/sangs rgyas de dag 
[\[12b.7\]]thams cad kyis rang rang gi 'khor rnams la chos ston pa yang lhang lhang thos par gyur to/_/de bzhin gshegs pa de dag thams cad kyis bcom ldan 'das 'od zer dam pa'i rgyal mtshan gyis byang chub snying po'i rgyan 'bum gyi gzungs gsungs pa la rjes su yi rangs nas so so'i zhing na bzhugs 
[\[13a\]]
[\[13a.1\]]bzhin mgrin gcig dbyangs gcig gis legs so legs so/_/de bzhin gshegs pa 'od zer dam pa'i rgyal mtshan khyed kyis rtog pa'i rgyal po byang chub snying po'i rgyan 'bum gyi gzungs gsungs pa legs so legs so/_/legs par gsungs so zhes 
[\[13a.2\]]gsungs so/_/de nas srin mo lha min mdzes ma 'khor dang bcas pa btul zhing dge ba bcu'i lam la 'god/_skye bo'i tshogs grangs med pa mang po yang phyir mi ldog pa'i sa la 'god do/_/de nas grong khyer de nyid rin po che sna bdun las grub par gyur te/_rin po che sna bdun gyi char 
[\[13a.3\]]yang babs so/_/dzam+bu gling gi skye rgu thams cad kyang sdug bsngal med pa'i bde ba phun sum tshogs pa la longs spyod par gyur to/_/bram ze chen po nga de'i dus na bram ze'i khye'u lo bdun lon pa zhig ste/_gzungs sngags 'di thos pas de bzhin gshegs pa de'i bstan pa la rnam par 
[\[13a.4\]]dag pa'i dad pa thob cing da lta bla na med pa yang dag par rdzogs pa'i byang chub brnyes pa yin no/_/bram ze chen po khyod kyis the tshom dang yid gnyis ma byed cig_/bram ze chen po khyod de'i tshe de'i dus na srin mo lha min mdzes ma zhes bya bar gyur to/_/de'i dus dge ba'i sems ma 
[\[13a.5\]]bzung zhing sems can mang po la gnod pa byas pa'i 'bras bu bskal pa grangs med du mar ngan song myul sdug bsngal dpag tu med pa myongs so/_/mthar de bzhin gshegs pa de la skyabs su song zhing bslab pa bzung bas da lta bram ze shing sA la chen po lta bur skyes shing shes rab che la longs 
[\[13a.6\]]spyod phun sum tshogs pa dang ldan par gyur/_'on kyang las kyi lhag mas bu tsha med par gyur pa'o/_/bram ze chen po de'i dus kyi pa tha ri'i grong khyer na gnas pa skye bo de dag ni/_da lta nga'i 'khor du byung ba'i lha klu gnod sbyin dri za lha min mkha' lding mi'am ci la sogs pa'i 'dus pa'i 
[\[13a.7\]]tshoms chen po 'di dag go/_/bram ze chen po khyod de'i tshe de'i dus kyi lha min mdzes ma'i 'khor khri phrag mang po de dag da lta gzhan su dag yin nam snyam pa'i yid gnyis dang /_nem nur byed na bram ze chen po de ltar ma byed cig_/de ci'i phyir zhe na/_de'i tshe de'i dus kyi lha min 
[\[13b\]]
[\[13b.1\]]mdzes ma'i 'khor khri phrag mang po ni/_da lta nga'i 'khor 'dus pa chen po'i nang du byung ba'i bram ze dang /_rgyal rigs dang /_rig byed smra ba rnams dang /_gcer bu pa dang /_rtog ge pa gzhan dag sgyu rtsal shes rigs dang /_dur khrod na gnas pa'i brtul zhugs can dang /_tshem 
[\[13b.2\]]bu pa dang /_glang ru'i brtul zhugs can dang /_ri sul na gnas pa'i brtul zhugs can 'di dag go/_/de bzhin gshegs pa shAkya thub pas de dag gi sngon gyi sbyor ba rnams de ltar bshad nas cang mi gsung bar bzhugs so/_/de nas 'khor 'dus pa chen po de dag gis sngon gyi sbyor ba'i 
[\[13b.3\]]rgyu rkyen de lta bu thos nas shin tu ngo mtshar bar gyur te dga' zhing mgu nas/_bdug spos dang me tog dang byug pa dang phye ma phur ma dang /_me tog gi phreng ba dang na bza' dang /_rgyal mtshan dang ba dan la sogs pa'i mchod pa'i bye brag sna tshogs bsnams nas bcom ldan 'das la mchod cing 
[\[13b.4\]]g.yas skor du bskor ba lan gsum byas/_bcom ldan 'das kyi zhabs la mgo bos phyag 'tshal zhing thal mo sbyar ba btud nas tshig gcig gis mthun par gsol ba/_bcom ldan 'das bdag cag la sogs pa'i sems can thams cad la thugs brtse ba'i slad du/_rtog pa'i rgyal po 
[\[13b.5\]]byang chub snying po'i rgyan 'bum gyi gzungs bshad du gsol/_bcom ldan 'das bshad du gsol/_bde bar gshegs pa bshad du gsol/_rig pa'i rgyal po de ni sems can thams cad kyi dmigs bu dang sgron mer gyur pa ste/_khyad par du yang ma 'ongs pa'i dus lnga brgya'i tha ma la babs 
[\[13b.6\]]pa'i tshe sems can thams cad kyi bsam pa yongs su rdzogs par byed pa'o/_/de skad ces gsol ba dang /_bcom ldan 'das kyis cang mi gsung bar gnang nas/_zhal 'dzum pa mdzad do/_/zhal 'dzum pa mdzad pas bcom ldan 'das kyi zhal gyi sgo nas 'od zer rnam pa sna tshogs 'phros/_
[\[13b.7\]]phyogs bcu'i 'jig rten gyi khams thams cad gsal bar byas te/_de dag na bzhugs pa'i sangs rgyas thams cad mngon sum du lham me lham mer snang bar gyur to/_/de dag gi chos bshad pa yang lhang nge lhang nger thos par gyur to/_/gnas de nyid rin po che'i ljon shing rtsa ba sdong po yal ga lo 'dab me tog 
[\[14a\]]
[\[14a.1\]]'bras bu rnams rin po che sna bdun las grub pa yid du 'ong ba'i lha'i shing sha stag gi tshal chen pos phyogs mtshams brgyan par gyur to/_/dzam+bu gling gi sems can thams cad kyang lha'i bde ba la longs spyod par gyur pa la sogs pa'i rmad du byung ba'i rdzu 'phrul gyi rnam par rol pa'i 
[\[14a.2\]]byin rlabs kyi snang ba 'jig rten 'di na mngon sum du gyur to/_/de'i tshe byang chub sems dpa' 'jam dpal gzhon nur gyur pas tshul de dag mthong nas dga' bas 'dzum pa mdzad cing /_bcom ldan 'das kyi spyan sngar mchis te phyag 'tshal zhing lan gsum bskor ba byas nas thal mo sbyar ba btud de bcom 
[\[14a.3\]]ldan 'das la 'di skad ces gsol to/_/bcom ldan 'das sems can thams cad la phan pa dang bde ba rgya chen po rgyun mi 'chad pa 'byung ba'i phyir rtog pa'i rgyal po byang chub snying po'i rgyan 'bum gyi gzungs bshad du gsol/_bde bar gshegs pas bshad du gsol zhes gsol pa dang /_bcom ldan 
[\[14a.4\]]'das kyis cang mi gsung bar zhal gyis bzhes nas sangs rgyas thams cad la nye bar blta ba zhes bya ba'i ting nge 'dzin la snyoms par zhugs so/_/snyoms par zhugs ma thag tu ting nge 'dzin de'i mthus phyogs bcu'i sangs rgyas thams cad kyi zhing khams ma lus par mngon sum du snang bar gyur te/_
[\[14a.5\]]sangs rgyas bye ba khrag khrig brgya stong grangs med pa thams cad mda' 'ben gcig gis tsam du nye bar gyur to/_/de nas de bzhin gshegs pa de dag thams cad mgrin gcig dbyangs gcig gis 'di skad du legs so legs so/_/bcom ldan 'das de bzhin gshegs pa shAkya thub pa khyod 
[\[14a.6\]]kyis rtog pa'i rgyal po 'di gsung bar brtsams pa shin tu legs so/_/legs par gsungs shig_/rtog pa'i rgyal po 'di 'das pa'i sangs rgyas thams cad kyis gsungs zhing byin gyis brlabs pa'o/_/da ltar de bzhin gshegs pa shAkya thub pa khyed kyis gsungs pa'i dus la bab bo/_/bdag cag 
[\[14a.7\]]thams cad kyang rjes su yi rang ngo zhes gsungs so/_/de nas byang chub sems dpa' 'jam dpal gzhon nur gyur pas lhung bzed gcig bsnams nas bcom ldan 'das kyis gsungs pa'i chos kyi dbyings thams cad der bsdus te bcom ldan 'das la phul to/_/bcom ldan 'das kyi phyag 
[\[14b\]]
[\[14b.1\]]gser gyi mdog can brkyang nas phyag tu bzhes la mdun gyi nam mkhar por to/_/de nas lhung bzed des nam mkha'i dbyings kyi khyon gang ba'i de bzhin gshegs pa'i skur gyur te/_stong gsum gyi stong chen po'i 'jig rten gyi khams thams cad yongs su gang bar gyur nas de dag thams cad kyang 
[\[14b.2\]]mgrin gcig dbyangs gcig gis bcom ldan 'das shAkya thub pa legs so legs so zhes gsungs shing /_de dag thams cad re re'i spyan sngar bcom ldan 'das shAkya thub pa 'khor gyi tshogs dang bcas pa dang /_shAkya thub pa so so'i mdun du byang chub sems dpa' 'jam dpal lhung bzed 'bul 
[\[14b.3\]]bzhin pa re re snang bar gyur to/_/de nas byang chub sems dpa' sems dpa' chen po phyag na rdo rjes byang chub sems dpa' 'jam dpal gzhon nur gyur pa la 'di skad ces smras so/_/'jam dpal ngo mtshar rmad du byung ba'i rdzu 'phrul chen po de bzhin gshegs pa thams cad 'ubs kyis 'dus shing rnam 
[\[14b.4\]]par spros pa 'di su'i don du yin/_'di'i rgyu gang /_rkyen gang /_ci'i phyir 'od zer 'gyed la rnam par 'phrul ba 'di bstan/_'jam dpal gyis smras pa/_ci phyag na rdo rje khyed kyis 'od kyi snang ba dang rdzu 'phrul gyi rgyu rkyen mi shes sam/_phyag na rdo rjes smras pa/_'jam dpal mi shes so/_/de bzhin gshegs 
[\[14b.5\]]pa thams cad 'dus pa dang rnam par spros pa'i rdzu 'phrul chen po 'di 'dra bdag gis sngon chad ma mthong ma thos shing de ring bdag la thog mar ro/_/de nas byang chub sems dpa' sems dpa' chen po phyag na rdo rjes/_rdo rje gsor zhing bcom ldan 'das la bskor ba lan gsum byas nas bcom ldan 
[\[14b.6\]]'das la 'di skad ces gsol to/_/chos gang zhig bstan par brtsams pas deng 'dir sngon chad mthong ma myong thos ma myong ba'i rdzu 'phrul ngo mtshar rmad du byung ba 'di lta bu zhig ston/_bcom ldan 'das kyis bka' stsal pa/_lag na rdo rje re zhig sgug cig_/skad cig yud tsam na mngon sum du 'gyur ro zhes gsungs 
[\[14b.7\]]ma thag rin po che sna bdun las grub pa'i mchod rten dpangs su dpag tshad bdun stong dang rgyar dpag tshad lnga stong yod pa zhig sa brtol te byung bar gyur to/_/mchod rten de ni lha'i rin po che'i rgyan gyis sbud pa 'od zer sna tshogs 'phro ba/_lha rdzas kyi gos kyi dar dpyangs 'phyang ba/_nor bu rin po che mu tig gi dra bas 
[\[15a\]]
[\[15a.1\]]khebs cing rin po che'i phyang 'phrul dang /_gser gyi dril bu dang dril bu'i g.yer kha las snyan pa'i sgra skad sna tshogs byung ba'o/_/de'i tshe bar snang nas lha'i bu bye ba khrag khrig brgya stong du mas lag na mchod pa'i yo byad sna tshogs thogs pa babs te/_rin po che'i mchod rten de la 
[\[15a.2\]]mchod pa dang phyag dang bskor ba byed do/_/de nas bcom ldan 'das kyis byang chub sems dpa' phyag na rdo rje la mchod rten de'i sgo phyed par bsgos so/_/sgo phyed par bsgos pa dang byang chub sems dpa' phyag na rdo rje sku las ye shes kyi me'i phung po rab tu 'bar ba/_rin po che'i rgyan sna tshogs kyis brgyan pa/_lag 
[\[15a.3\]]na rdo rje gsor zhing zhal khro gnyer bsdus pa'i nyams can/_'jigs su rung ba'i dpa' byad dang ldan pa des rin po che'i mchod rten de'i drung du song nas phyag g.yas pa brkyang ste mchod rten de'i sgo 'phar rab tu phye'o/_/phyed pa dang de'i nang na dzam+bu chu bo'i gser las grub pa'i seng ge'i khri rin po che sna 
[\[15a.4\]]bdun gyis spa ba lha rdzas kyi gos sna tshogs kyis khebs dang ldan pa'i stan la/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shin tu rgyas pa'i gser zhal mchog tu dpa' ba'i 'od zer rgyal mtshan gyi tog ces bya ba bsam gtan la snyoms par zhugs bzhin pa 
[\[15a.5\]]snang bar gyur to/_/de nas sangs rgyas shin tu rgyas pa'i gser zhal mchog tu dpa' ba'i 'od zer rgyal mtshan gyi tog des 'di skad ces bsngags pa mdzad do/_/bcom ldan 'das shAkya thub pa legs so legs so/_/de bzhin gshegs pa shAkya thub pa khyed kyis 'di lta bu'i ngo mtshar che ba'i rdzu 'phrul 
[\[15a.6\]]bstan cing de bzhin gshegs pa thams cad 'dus pa dang spros par mdzad cing /_don dam par chos thams cad 'du 'bral yong ye mi mnga' bzhin 'jig rten 'di na rdzu 'phrul ngo mtshar 'di lta bu bstan pa 'di ni/_sngon gyi sangs rgyas rnams la yang ma byung ngo /_/da lta bcom ldan 'das shAkya thub pa khyed 
[\[15a.7\]]kyis rtog pa'i rgyal po byang chub snying po'i rgyan 'bum gyi gzungs bshad du gsol/_bcom ldan 'das khyed kyis sems can thams cad la phan pa dang bde ba'i phyir rjes su brtse bas de bzhin gshegs pa thams cad kyi sku mngon sum du snang ba'i rnam par rol pa'i rdzu 'phrul bstan pa dang nga'i mchod rten sa 
[\[15b\]]
[\[15b.1\]]steng du byung ba'i rgyu rkyen 'di nyid kyang byang chub snying po'i rgyan 'bum gyi gzungs kyi mthu dang byin rlabs las byung ba lags pas bcom ldan 'das kyis byang chub snying po'i rgyan 'bum gyi gzungs 'chad pa'i dus la bab bo/_/de skad ces gsungs pa dang /_bcom ldan 'das shAkya thub pas de bzhin gshegs 
[\[15b.2\]]pa shin tu rgyas pa'i gser zhal mchog tu dpa' ba'i 'od zer rgyal mtshan gyi tog gis bskul ba dang du bzhes nas/_rtog pa'i rgyal po byang chub snying po'i rgyan 'bum zhes bya ba'i gzungs 'di gsungs so/_/oM na mo b+ha ga ba te/_bi pu la ba dan kAny+tsa no ta k+Ship+ta/_pra b+hA sa ke tu mUr+d+ha ne/_ta thA ga tA ya/_
[\[15b.3\]]ar+ha te samyak+saM bud+d+ha ya/_na mo b+ha ga bA te/_shAkya mu na ye/_ta thA ga tA ya/_ar+ha te samyak+saM bud+hA ya/_tad+ya thA/_bo d+hi bo d+hi/_bo d+hi ni bo d+hi ni/_sarba ta thA ga ta go tsa re/_d+ha ra d+ha ra/_ha ra ha ra/_pra ha ra pra ha ra/_ma hA bo d+hi tsit+ta d+ha re/_tsu lu tsu lu/_Sha Ta rasmi sa h+tso di te/_sarba ta thA ga ta b+h+riShik+te/_gu Ne 
[\[15b.4\]]gu Na ba te/_sarba bud+d+ha gu NA ba b+hA se/_mi li mi li/_ga ga na ta le/_pra tiSh+Thi te/_sarba ta thA ga ta a d+hiSh+Thi te/_na b+ha sta le/_sha me sha me/_pra sha me pra sha me/_sarba pA paM pra sha ma Na/_sarba pA paM bi sho d+ha ne/_hu lu hu lu/_ma hA bo d+hi mArga saM pra tiSh+Thi te/_sarba ta thA ga ta/_su pra tiSh+Thi te shud+d+he 
[\[15b.5\]]swA hA/_rtsa ba'i sngags so/_/de ltar bcom ldan 'das kyis rtog pa'i rgyal po chen po byang chub snying po'i rgyan 'bum gyi gzungs 'di gsungs ma thag tu/_phyogs bcu na bzhugs pa'i sangs rgyas thams cad kyis legs so legs so/_/legs par gsungs so zhes bsngags pa mdzad do/_/
[\[15b.6\]]sprul pa'i sangs rgyas de dag thams cad kyis kyang legs so legs so/_/de bzhin gshegs pa shAkya thub pa khyed kyis sems can thams cad la phan pa dang bde ba'i phyir gzungs kyi rgyal po 'di gsungs pa legs so legs par gsungs so zhes mthun par bsngags pa mdzad ma thag tu sa chen po 
[\[15b.7\]]'di rnam pa drug tu g.yos so/_/lhas me tog sna tshogs kyi char phabs so/_/de bzhin du byug pa dang phye ma phur ma dang /_na bza' dang nor bu rin po che'i rgyan sna tshogs dang /_dbu rgyan dang phyag gdub dang do shal dang ska rags la sogs pa bsnams nas mchod cing snyan cing 'jebs pa'i glu len/_rol mo 
[\[16a\]]
[\[16a.1\]]sna tshogs dkrol/_me tog gi char de yang 'di lta ste/_ut+pa la dang pad+ma dmar po dang pad+ma le brgan rtsi dang buN+Da rI ga dang /_man+dA ra ba dang man+dA ra ba chen po dang /_me tog ro tsa dang many+dzu ka dang many+dzu ka chen po dang su ma nA dang /_wA R+shi ka dang tsam+pa ka dang sau gan+d+hi ka la sogs 
[\[16a.2\]]pa'i me tog sna tshogs kyi char babs shing bcom ldan 'das la mchod pa dang bstod bsngags byas so/_/de ltar bcom ldan 'das kyis 'dus pa'i 'khor tshogs chen po'i nang /_gzungs kyi rgyal po 'di gsungs pas la la ni rang sangs rgyas kyi byang chub thob par gyur to/_/la la ni dgra bcom 
[\[16a.3\]]pa'i 'bras bu thob par gyur to/_/la las phyir mi 'ong ba'i 'bras bu/_la las lan cig phyir 'ong ba'i 'bras bu/_la las rgyun tu zhugs pa'i 'bras bu thob par gyur to/_/'ga' zhig ni byang chub tu sems bskyed do/_/'ga' zhig phyir mi ldog pa'i sa la gnas par gyur to/_/'ga' zhig bla na med pa'i 
[\[16a.4\]]byang chub tu lung bstan thob po/_/sems can la las lhar skye ba'i 'bras bu thob bo/_/sems can dmyal bar skyes pa rnams ni sdug bsngal thams cad las thar bar gyur to/_/gshin rje'i 'jig rten du ltung ba dang [{]yi dgas [,]yi dwags [}]dang dud 'gro'i skye gnas su song ba thams cad kyang so so'i skye gnas kyi 
[\[16a.5\]]sdug bsngal las grol te mi'i lus thob nas byang chub kyi lam la zhugs par gyur to/_/de ltar dzam+bu gling 'dir ngo mtshar ba'i rdzu 'phrul byung zhing sems can thams cad phan pa dang bde ba phun sum tshogs pa thob par gyur pa dang /_byang chub sems dpa' sems dpa' chen po gsang bdag phyag 
[\[16a.6\]]na rdo rjes bcom ldan 'das kyi zhabs la mgo bos phyag 'tshal nas thal mo sbyar te bcom ldan 'das la 'di skad ces gsol to/_/bcom ldan 'das gzungs rtog pa'i rgyal po 'di ni shin tu rnyed par dka' ba'o/_/dge slong ngam/_dge slong ma'am/_dge bsnyen nam/_dge bsnyen ma'am/_rigs kyi 
[\[16a.7\]]bu'am rigs kyi bu mo gang la la zhig gis gzungs 'di 'chang ba dang /_klog po dang /_kun chub par byed pa dang /_gzhan dag la yang dag par rab tu ston par byed pa dang tshul bzhin du yid la byed pa de'i bsod nams kyi phung po'i tshad ni ji tsam zhig lags/_bcom ldan 'das kyis bka' stsal 
[\[16b\]]
[\[16b.1\]]pa/_legs so legs so/_/gsang ba'i bdag po lag na rdo rje khyod kyis don 'di 'dri ba ni shin tu legs so/_/dri ba 'di ni mchog go/_/dam pa'o/_/'on kyang khyod song nas 'jam dpal gzhon nur gyur pa la dris shig dang des khyod la legs par ston par 'gyur ro/_/de skad ces gsungs pa 
[\[16b.2\]]dang /_phyag na rdo rjes byang chub sems dpa' 'jam dpal gyi thad du phyin nas g.yas skor du bskor ba byas te 'jam dpal gzhon nur gyur pa la 'di skad ces smras so/_/skyes bu gang la la zhig gis/_byang chub snying po'i rgyan 'bum gyi gzungs 'di 'chang ba dang /_klog pa dang /_kun chub par byed pa dang /_
[\[16b.3\]]gzhan dag la yang rgya cher yang dag par rab tu ston par byed pa de'i bsod nams kyi phung po'i tshad ni ji tsam zhig lags/_'jam dpal gzhon nur gyur pas smras pa/_phyag na rdo rje legs par nyon cig_/dper na stong gsum gyi stong chen po'i 'jig rten gyi khams ji snyed yod pa'i sa gzhi ri dang thang dang /_
[\[16b.4\]]la dang sgang che chung thams cad brgya cha stong cha tha na spu tsam gyi bar gshag cing phye yang rdul phra rab kyis ma khyab pa'i gnas shig mthong bar mi 'gyur ro/_/de bzhin du ngas lha'i mig gis bltas pas/_de bzhin gshegs pa'i sku'i cha thams cad kyang ring bsrel gyis khyab pa 
[\[16b.5\]]ste/_de bzhin gshegs pa'i chos kyi sku'i cha thams cad chos kyi dbyings kyi ring bsrel dang /_rus pa'i ring bsrel dang /_sha'i ring bsrel dang /_yungs 'bru lta bu'i ring bsrel gyis stongs pa'i gnas shig ngas ma mthong ngo /_/phyag na rdo rje mngon par shes pa dang rdzu 'phrul gyi 
[\[16b.6\]]rtsal dang ldan pa'i skye bo zhig gis de'i grangs ji tsam bgrang bar nus na/_phyag na rdo rje skye bo de blo gros dang shes rtsal phun sum tshogs pa zhig lags sam/_phyag na rdo rjes smras pa/_de de bzhin no/_/'jam dpal de de bzhin te/_skye bo de ni blo gros dang shes rtsal phun sum tshogs pa ngo 
[\[16b.7\]]mtshar du gyur pa zhig go/_/'jam dpal gyis smras pa/_phyag na rdo rje nyon cig rdul phra rab de dag dang ring bsrel de lta bu'i grangs dang tshad ni bgrang ba dang dpag par rung gis/_phyag na rdo rje rdul phra rab dang /_ring bsrel de dag gi grangs rnams de ltar bgrang ba dang dpag pa ji lta ba bzhin du/_de 
[\[17a\]]
[\[17a.1\]]bzhin gshegs pas bskal ba'am/_bskal ba las lhag gam/_bskal pa stong du bzhugs te gsungs kyang /_rtog pa'i rgyal po byang chub snying po'i rgyan 'bum gyi gzungs kyi phan yon bsod nams kyi phung po'i tshad ni dpe'i sgo nas kyang rdzogs par bstan par mi nus 
[\[17a.2\]]so/_/phyag na rdo rje rtog pa'i rgyal po byang chub snying po'i rgyan 'bum zhes bya ba'i gzungs 'di ni de lta bu'i yon tan phun sum tshogs pa dang ldan pa'o/_/gang zhig gzungs 'di 'chang ba dang klog pa dang /_kun chub par byad pa dang /_gzhan dag la yang rgya cher yang dag par bstan pa dang /_tshul 
[\[17a.3\]]bzhin yid la byed pa lta zhog_/glegs bam la bris te mchod pa bkur sti tsam byed pa'i skye bos kyang tshad med grangs med dpag gis mi langs pa'i bsod nams kyi phung po zad mi shes pa 'thob par 'gyur ro/_/de nas 'khor der 'dus pa'i lha dang /_klu dang /_gnod sbyin dang /_dri za dang /_lha ma 
[\[17a.4\]]yin dang /_nam mkha' lding dang /_mi'am ci dang /_lto 'phye chen po dang /_mi dang mi ma yin pa thams cad 'jam dpal gzhon nur gyur pa'i tshig de thos nas ma lus par bla na med pa yang dag par rdzogs pa'i byang chub las phyir mi ldog pa'i sa la gnas par gyur to/_/la las ni bla na med pa 
[\[17a.5\]]yang dag par rdzogs pa'i byang chub tu lung bstan pa thob par gyur to/_/de nas thams cad kyis mgrin gcig tu a la la legs par bshad do zhes bsngags nas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa la phyag 'tshal lo skyabs su 
[\[17a.6\]]mchi'o/_/ngo mtshar rmad du byung ba'i rdzu 'phrul la dbang bsgyur ba sangs rgyas bcom ldan 'das la phyag 'tshal lo skyabs su mchi'o/_/bsam gyis mi khyab pa'i mdzad pa dang phrin las kyi bdag nyid sangs rgyas bcom ldan 'das la phyag 'tshal lo skyabs su mchi'o zhes ched du brjod do/_/de 
[\[17a.7\]]nas gsang ba'i bdag po phyag na rdo rjes 'jam dpal gzhon nur gyur pa la 'di skad ces smras so/_/'jam dpal ji lta bur byang chub rgyan 'bum gyi gzungs 'di la brten nas dge ba'i rtsa ba thams cad bskrun pa dang bskyed par mdzad/_'jam dpal gyis smras pa/_phyag na rdo rje 
[\[17b\]]
[\[17b.1\]]tshul 'di ni bcom ldan 'das la gsol bar rigs so/_/bcom ldan 'das kyis tshul 'di ma lus par mkhyen to/_/de nas gsang ba'i bdag po phyag na rdo rjes bcom ldan 'das kyi gan du phyin nas bcom ldan 'das la bskor ba lan gsum byas te 'di skad ces gsol to/_/
[\[17b.2\]]bcom ldan 'das tshul ji lta bur byang chub rgyan 'bum gyi gzungs 'di la brten nas dge ba'i rtsa ba thams cad bskrun par mdzad bskyed par mdzad/_bcom ldan 'das kyis bka' stsal pa/_lag na rdo rje khyod legs par rab tu nyon la yid la zungs shig_/lag na rdo rje gzungs 
[\[17b.3\]]'di la brten nas dge ba'i rtsa ba thams cad bskrun pa dang skyed par byed pa'i thabs ngas khyod la bshad do/_/'di lta ste/_dge slong ngam/_dge slong ma'am/_dge bsnyen nam/_dge bsnyen ma'am/_gzhan yang rigs kyi bu'am rigs kyi bu mo gang la la zhig gis/_
[\[17b.4\]]lus dang yan lag bkrus shing gos gsar gtsang ma gon te/_ba lci dang dri bzang bsres pa'i sa gtsang gis maN+Dal gru bzhi pa byas la/_ba byung lnga dang dri bzang gi chus legs par chag chag gdab/_me tog legs par bkram zhing mchod pa yang bsham/_gzungs 'dis byin gyis 
[\[17b.5\]]brlabs pa'i chus sangs rgyas kyi sku gzugs la khrus bya/_de bzhin du gzungs 'dis byin gyis brlabs pa'i tsan+dan dkar po'i phye ma sbyar ba'i gur gum gyis byug_/de nas ci 'byor pa'i mchod pa 'bul zhing bskor ba dang phyag byas nas sku gzugs kyi spyan sngar 'dug la gzungs sngags lan 
[\[17b.6\]]cig brjod cing mar me gcig bud par bya'o/_/lag na rdo rje dge ba'i rtsa ba bskrun pa dang bskyed pa'i ngas dpe gcig ston gyis nyon cig_/dper na stong gsum gyi stong chen po'i 'jig rten gyi khams na gnas pa'i klu'i rgyal po chen po thams cad kyis so so nas char gyi thigs pa rdul phra rab tsam 
[\[17b.7\]]pa'i char chen po 'bebs par byas te/_de la mi rdzu 'phrul gyi stobs chen po dang ldan pa zhig yod la/_mi des char de'i thigs pa re re nas bgrangs pas de'i grangs dang tshad rtogs nus kyis/_dge slong ngam/_dge slong ma 'am/_dge bsnyen nam/_dge bsnyen ma'am/_
[\[18a\]]
[\[18a.1\]]gzhan yang rigs kyi bu'am rigs kyi bu mo gang la la zhig gis sngar bstan pa ltar mchod pa dang phyag byas pa la sogs pa'i phan yon gyi grangs dang tshad ni de bzhin gshegs pas bskal ba'am/_bskal pa las lhag gam/_bskal pa brgya stong gi bar bzhugs te char 
[\[18a.2\]]gyi thigs pa bgrangs pa ji lta bur gsungs kyang rdzogs par mi 'gyur ro/_/lag na rdo rje gong du bstan pa'i sku gzugs la khrus gsol ba tsam gyi bsod nams kyi tshad ni de bzhin gshegs pa thams cad kyis mi mkhyen to/_/lag na rdo rje gzhan yang dge ba'i rtsa ba bskrun pa dang bskyed par 
[\[18a.3\]]bya ba dang /_bsam pa'i don 'grub par byed pa'i las tshogs kyi rten 'brel grub pa'i tshul mdo tsam zhig bshad kyis nyon cig_/lag na rdo rje gang la la zhig gis byang chub snying po'i rgyan 'bum gyi gzungs 'di gro ga la bris te/_phyag mtshan gyi rdo rje'i nang du bcug pa'am/_sku gzugs 
[\[18a.4\]]kyi nang bcug pa'am/_khog par bris pa'am/_lha khang gi gan+d+ho la'i nang bcug pa'am/_mchod rten gyi nang bcug na/_des mchod rten gcig byas pas 'bum byas par 'gyur ro/_/mchod rten de snyed bzhengs pa'i bsod nams thob par 'gyur ro/_/dge slong ngam/_dge slong 
[\[18a.5\]]ma'am/_dge bsnyen nam/_dge bsnyen ma'am/_gzhan yang rigs kyi bu'am rigs kyi bu mo gang la la zhig gis gzungs 'di bris te lam gyi bzhi mdo'am/_ri mthon po'i spo'am/_chu chen po'i 'gram mam/_grong khyer gyi sgo'am/_theg lam chen por mchod rten chen po 
[\[18a.6\]]gcig byas la char khebs sam gdugs kyi nang du gzungs 'di bcug na/_rigs kyi bu'am rigs kyi bu mo des ngas sngar dpe drangs te bstan pa ltar stong gsum gyi stong chen po'i 'jig rten gyi khams kyi rdul phra rab kyi grangs dang mnyam pa'i chos kyi sku'i ring bsrel dang /_chos kyi 
[\[18a.7\]]dbyings kyi ring bsrel dang /_rus pa'i ring bsrel dang /_sha'i ring bsrel de dag thams cad la mchod rten byas pa'i bsod nams thob par 'gyur ro/_/mchod rten zhes bya ba ni sangs rgyas thams cad kyi bzhugs gnas dkyil 'khor yin no/_/mchod rten zhes bya ba ni sangs rgyas 
[\[18b\]]
[\[18b.1\]]thams cad kyi sprul pa'i sku'i sku gdung gi bang so yin no/_/de bzhin gshegs pa yang dag pa'i gsung dang ldan pas de ltar gsungs so/_/lag na rdo rje gzhan yang rigs kyi bu'am rigs kyi bu mo gang la la zhig gis/_de lta bu'i mchod rten de dag la me tog dang bdug spos la sogs pa mchod pa'i 
[\[18b.2\]]yo byad ci 'byor pas mchod pa byed pa'am/_thal mo sbyar nas phyag 'tshal ba'am/_lan gcig tsam bskor ba byas kyang /_dge slong ngam/_dge slong ma'am/_dge bsnyen nam/_dge bsnyen ma'am/_rigs kyi bu'am rigs kyi bu mo gzhan zhig kyang rung ste de'i bskrun pa dang bskyed pa'i 
[\[18b.3\]]bsod nams kyi phung po ni gzhal du med cing bgrangs su ma mchis pa'o/_/sdig pa dang sgrib pa thams cad ni yongs su dag par 'gyur ro/_/dmyal ba dang [{]yi dgas [,]yi dwags [}]dang dud 'gro'i skye gnas ni rgyun 'chad par 'gyur ro/_/bla na med pa yang dag par rdzogs pa'i byang chub las phyir mi ldog par 
[\[18b.4\]]'gyur ro/_/mchod rten 'ba' zhig mchod par gyur pa ma yin gyi/_sangs rgyas dkon mchog dang /_chos dkon mchog dang /_dge 'dun dkon mchog rnams la yang lha rdzas kyi mchod pa'i yo byad de dag gis mchod pa byas par 'gyur ro/_/phyir mi ldog pa'i rtags dang mtshan ma'i rgyan 
[\[18b.5\]]gyi ting nge 'dzin thob par 'gyur ro/_/byang chub snying po la mchis kyi bar du lus rnams par dag pa thob par 'gyur ro/_/dge ba'i rtsa ba ni nam yang chud mi za bar 'gyur ro/_/slar yang mngal du skye bar mi 'gyur ro/_/lag na rdo rje gzungs sngags 'di ni shin tu rnyed par dka' ba yin no/_/lag 
[\[18b.6\]]na rdo rje skye bo gang la la zhig gis lder bzo'am/_thang kar bris pa'am/_shing ngam rin po che'i rigs kyi rdo la brkos sam/_dri bzang gi sman 'dam las byas pa'am/_zangs btul ma'am/_gser dngul zangs te lcags gsum bsres pa'am/_lcags sam/_dngul 
[\[18b.7\]]'ba' zhig gam/_gser rkyang ngam/_de dag gang yang rung bas mchod rten nam sku gzugs byas la/_rgya shog gam/_dar dkar po la gzungs sngags 'di bris nas mchod rten nam sku gzugs kyi nang du bcug ste/_phyag dang /_mchod pa dang /_bkur sti rim gro byed na/_
[\[19a\]]
[\[19a.1\]]lag na rdo rje dge slong ngam/_dge slong ma'am/_dge bsnyen nam/_dge bsnyen ma'am/_gzhan yang rigs kyi bu'am rigs kyi bu mo de'i bsod nams kyi tshad ni de bzhin gshegs pa'i 'od zer gyis gzhal/_de bzhin gshegs pa'i mkhyen pas dpag_/
[\[19a.2\]]de bzhin gshegs pa'i sangs rgyas kyi spyan gyis gzigs pas sngar bstan pa'i ring bsrel gyi grangs ji snyed pa dang /_rgya mtsho chen po'i chu thigs ji tsam gyi grangs dang mnyam pa'i mchod rten dang sku gzugs byas pa dang /_dge slong ngam/_dge slong ma'am/_dge bsnyen nam/_dge bsnyen 
[\[19a.3\]]ma'am/_gzhan yang rigs kyi bu'am rigs kyi bu mo des mchod rten nam sku gzugs gzungs 'dis snying po can gcig la phyag bya ba dang mchod pa byas par mi 'gyur la/_mchod rten de snyed dang /_sku gzugs de snyed pa phyag dang mchod pa byas pa'i bsod nams kyi 'bras bu thob par 
[\[19a.4\]]'gyur ro/_/de nas byang chub sems dpa' gsang ba'i bdag po phyag na rdo rjes bcom ldan 'das la 'di skad ces gsol to/_/bcom ldan 'das rtog pa'i rgyal po chen po 'di ni dpal dang gzi brjid chen po dang ldan pa lags so/_/bkra shis dang phan yon chen po dang ldan pa lags 
[\[19a.5\]]so/_/rdzu 'phrul dang nus stobs chen po dang ldan pa lags so/_/gzungs sngags 'di'i ming tsam 'dzin pas kyang dge ba'i rtsa ba dpag tu med pa bskyed cing bsod nams dpag tu med pa thob pa lags so/_/bcom ldan 'das kyis bka' stsal pa/_lag na rdo rje dge slong ngam/_dge 
[\[19a.6\]]slong ma'am/_dge bsnyen nam/_dge bsnyen ma la sogs pa rigs kyi bu'am rigs kyi bu mo gang la la zhig gis bsod nams kyi tshogs chen po yongs su rdzogs par kun nas bslangs pas/_'das pa dang ma 'ongs pa dang da ltar bzhugs pa'i sangs rgyas thams cad la phyag dang mchod 
[\[19a.7\]]pa dang bsnyen bkur byed par 'dod par gyur tshe/_rigs kyi bu'am rigs kyi bu mo des rtog pa'i rgyal po 'di yi ger bris nas za ma tog tu bcug la/_nyin re bzhin dri bzang gi chus khrus 'bul ba dang /_mchod pa dang phyag dang bskor ba byed na/_dge slong ngam/_dge slong ma'am/_dge 
[\[19b\]]
[\[19b.1\]]bsnyen nam/_dge bsnyen ma la sogs pa rigs kyi bu'am rigs kyi bu mo de ni/_'das pa dang ma 'ongs pa dang da ltar bzhugs pa'i sangs rgyas sngar bstan pa'i dpes bsdus pa thams cad la spyod lam rnam pa bzhi yis bar ma chad par bsnyen bkur byas par 'gyur ro/_/rigs kyi bu'am 
[\[19b.2\]]rigs kyi bu mo de la dus gsum gyi sangs rgyas thams cad kyis byin gyis brlabs par 'gyur/_de bzhin gshegs pa de dag thams cad kyis lung ston par 'gyur/_de dag thams cad kyis dbugs dbyung bar 'gyur ro/_/skye bo de myur du bla na med pa yang dag par rdzogs pa'i byang chub 
[\[19b.3\]]las phyir mi ldog pa'i sa thob par 'gyur ro/_/de nas bcom ldan 'das kyis byang chub sems dpa' 'jam dpal gzhon nur gyur pa dang /_gsang ba'i bdag po phyag na rdo rje dang /_rgyal po chen po sde bzhi rnams la bka' stsal pa/_de ring ngas rgyal ba'i sras po khyed cag la gzungs 
[\[19b.4\]]sngags rtog pa'i rgyal po 'di yongs su gtad do/_/rtog pa'i rgyal po 'di ma 'ongs pa'i dus lnga brgya'i tha mar 'jig rten du snubs par ma byed cig_/legs par bsrung ba dang sba bar byos shig_/gzungs sngags 'di 'chang ba'i skye bo rnams legs par bsrung ba dang bskyab pa dang sba 
[\[19b.5\]]bar mdzod cig_/phyag rgya ji lta ba bzhin dang cho ga tshul bzhin du nyams su len pa rnams la byin gyis rlobs shig_/'dod pa rnams bsgrub par byos shig_/de skad ces bka' stsal pa dang /_de nas byang chub sems dpa' 'jam dpal gzhon nur gyur pa dang /_gsang ba'i bdag 
[\[19b.6\]]po phyag na rdo rje dang /_rgyal po chen po sde bzhi 'khor dang bcas pa stan las langs nas bcom ldan 'das kyi zhabs la mgo bos phyag btsal nas bcom ldan 'das la 'di skad ces gsol to/_/bcom ldan 'das bdag cag gis bcom ldan 'das kyi bka' yang dag par nos 
[\[19b.7\]]so/_/rtog pa'i rgyal po chen po 'di 'chang ba'i skyes bu chen po de bdag cag gis bsrung ba dang bskyab pa dang sbed par byed cing /_de'i 'byor pa thams cad phun sum tshogs par byed do/_/mgon med pa skyabs med par gyur pa rnams kyang dbugs dbyung zhing mgo 'dren par bgyid cing /_
[\[20a\]]
[\[20a.1\]]byang chub snying po la bzhugs shing chos kyi 'khor lo bskor bar gyur pa'i bar rnam pa thams cad du bsrung ba dang bskyab par bgyid do/_/de nas bcom ldan 'das kyis byang chub sems dpa' 'jam dpal gzhon nur gyur pa dang /_gsang ba'i bdag po phyag na rdo rje dang 
[\[20a.2\]]rgyal po chen po sde bzhi la legs so zhes bya ba byin nas legs so legs so/_/khyod cag gis dam bcas pa de bzhin du byos shig_/de nas bcom ldan 'das kyis 'khor 'dus pa chen po la thun mong du bka' stsal pa/_gzungs sngags 'di ni las thams cad grub par byed pa/_dngos 
[\[20a.3\]]grub thams cad ster ba/_sdig pa dang sgrib pa thams cad zhi bar mdzad pa/_don thams cad thogs pa med par 'grub par mdzad pa ste/_lus dag par bkrus la gos gsar gtsang ma gon nas nyin re bzhin brgya rtsa brgyad bzlas brjod byed na/_de bzhin gshegs pa thams cad kyi 
[\[20a.4\]]zhal mthong bar 'gyur ro/_/tshe lo brgya thub par 'gyur ro/_/nad thams cad ring du spang bar 'gyur ro/_/'phags pa'i sa la gnas pa thams cad kyis skyob par 'gyur ro/_/gsang ba'i bdag po lag na rdo rje dang rgyal po chen po sde bzhi 'khor dang bcas pas rtag tu bsrung zhing skyong ba dang 
[\[20a.5\]]sba bar yang byed do/_/'di nas shi 'phos nas kyang 'jig rten gyi khams bde ba can du skye bar 'gyur ro/_/skye zhing skye bar rin po che'i pad+ma las rdzus te skye bar 'gyur zhing /_mngal gyi skye gnas yongs su spang ba yin no/_/skye ba thams cad du tshe rabs dran par 'gyur ro/_/lan nyi shu rtsa 
[\[20a.6\]]gcig bzlas na dmyal bar ltung nges kyi sdig pa'i las thams cad yongs su byang bar 'gyur ro/_/nam yang ngan song du lhung bar mi 'gyur ro/_/dgra thams cad dbang du 'gyur ro/_/lan bdun bzlas na rtsod pa las rgyal bar 'gyur ro/_/dkar po'i phyogs kyi tshes bco lnga la nyin mtshan 
[\[20a.7\]]thog thag gcig tu smyung bar gnas shing /_khrus byas la gos gsar gtsang ma gyon nas sku gzugs kyi mdun du skyil mo krung bcas te 'dug la/_me tog dang /_bdug spos dang /_mar me la sogs pas mchod nas/_byang chub snying po'i rgyan 'bum gyi gzungs 'di lan stong du 
[\[20b\]]
[\[20b.1\]]bzlas brjod byas tshe/_bzlas pa zin pa dang /_de bzhin gshegs pa shAkya thub pa'i zhal mthong bar 'gyur ro/_/de bzhin gshegs pas phyag gser gyi mdog can brkyang nas sgrub pa po'i spyi bor bzhag ste dbugs dbyung bar mdzad cing legs so legs so/_/rig pa 'dzin 
[\[20b.2\]]pa chen po/_skyes bu chen po khyod kyis bsgrub pa'i byang chub snying po'i rgyan 'bum gyi gzungs legs par grub bo/_/rig pa 'dzin pa chen po khyod snying stobs chen po'o/_/'bad rtsol chen pos dka' thub byas te dge ba'i rtsa ba dpag tu med pa thob bo/_/gang 'dod pa'i 
[\[20b.3\]]sangs rgyas kyi zhing du bgrod par gyis shig ces gsung bar 'gyur ro/_/de ltar gsungs ma thag tu rig pa 'dzin pa de'i lus la 'od zer gyi phung po chen po 'bar bar 'gyur ro/_/de nas sngags kyi rgyud thams cad las ji snyed gsungs pa'i dngos grub thams cad ma lus par grub par 
[\[20b.4\]]'gyur ro/_/bsam pa thams cad yongs su rdzogs par 'gyur ro/_/rig pa 'dzin pa des sngon mtshams med pa lnga'i las byas pa yin kyang de'i sdig pa dang sgrib pa thams cad nyin mtshan thog thag gcig la smyung ba byas zhing bzlas brjod byed pa des yongs su byang bar 'gyur ro/_/dngos 
[\[20b.5\]]grub thams cad tshe 'di nyid la thob par 'gyur ro/_/zla ba'i dmar phyogs kyi tshes bcu bzhi la lus legs par bkrus la gos gsar gtsang ma gon nas nyin mtshan thog thag gcig smyung ba byas shing sku gdung dang bcas pa'i mchod rten gyi drung du zangs kyi snod gcig yungs kar gyis gang bar 
[\[20b.6\]]byas te/_gzungs sngags 'di lan stong bzlas brjod byas pas byin gyis brlabs nas las sbyor gyi dus su klu gnas pa'i rdzing bur yungs kar de spar gang blugs na/_klu de dag dga' zhing rig pa 'dzin pa de'i dbang du 'gyur/_klu'i pho brang du gdan 'dren nas zhabs la phyag bgyid nas 'dod pa 
[\[20b.7\]]thams cad ster bar 'gyur/_gang du gnas pa'i sa phyogs su phyi bzhin 'brangs la bka' nod par 'gyur ro/_/yungs kar de phyogs bzhir gtor na rdzi char drag po bzlog go/_/sha sbrang dang /_ne tso dang /_khu byug dang /_cha ga pa la sogs pa'i srog chags ma rungs pa thams cad 
[\[21a\]]
[\[21a.1\]]kyi kha bcing bar 'gyur ro/_/yungs kar me la btab na me mi sbar ro/_/chu klung la btab na chu rgyun 'chad do/_/tshong pa'i nor rdzas la btab na chom rkun gyis mi khyer/_sgrib shing du yang 'gyur ro/_/rgyal po'i pho brang gi sgo la gtor na rgyal po dang /_btsun mo 
[\[21a.2\]]dang /_blon po 'khor dang bcas pa dga' bar 'gyur ro/_/nya ma pho mo'i tshogs la gtor na thams cad bdag la mchod pa dang bkur sti byed par 'gyur ro/_/pha rol gyi dmag tshogs la gtor na dgra thams cad bcings par 'gyur ro/_/lam du zhugs tshe 'phrang sgor gtor na srung mis 
[\[21a.3\]]mi mthong ngo /_/zhing la gtor na srog chags ma rungs pa'i kha bcings par 'gyur ro/_/than pa byung tshe klu gnas pa'i chur blugs na gru char 'bab par 'gyur ro/_/ser ba dang rdzi char drag po babs tshe bar snang la gtor na mod la zhi bar 'gyur ro/_/dgra'i khyim la gtor na 'khon yongs su 
[\[21a.4\]]zhi bar 'gyur te phyin chad mdza' bshes su 'gyur ro/_/grong khyer gyi sgo la gtor na de'i nang gnas kyi sems can gang dag gnod pas gtses pa thams cad gnod pa dang bral bar 'gyur ro/_/gnod sbyin dang srin po rnams ni phyogs su byer bar 'gyur ro/_/g.yul sprad pa'i 
[\[21a.5\]]tshe pha rol po'i phyogs su gtor na dgra bo pham zhing rang phyogs pa rgyal bar 'gyur ro/_/gshags 'gyed pa'am rtsod pa byed tshe khar bcug na ngag btsan zhing chos phyogs thob par 'gyur ro/_/chu la blugs nas nad kyis zin pa dag la 'thung du bcug na nad de zhi bar 'gyur ro/_/gdon 
[\[21a.6\]]kyis zin pa rnams la yungs kar dang kar bsres pas bdugs na gdon thams cad las thar bar 'gyur ro/_/ba lang la sogs pa phyugs kyi rims dang /_khye'u dang bu mo'i rims ngan thams cad la yungs kar sa dang bsres nas lam gyi bzhi mdor bsregs na rims nad thams cad zhi 
[\[21a.7\]]bar 'gyur ro/_/gtsug phud kyi nang du bcug na gang du phyin sar skye bo thams cad dga' zhing mgu nas bdag la mchod pa dang bkur sti byed par 'gyur ro/_/ci zer ba mnyan par 'gyur ro/_/gzhan yang rig pa 'dzin pas tshes bcu bzhi'i mtshan mo'i cha nas brtsams te lag pa gnyis 
[\[21b\]]
[\[21b.1\]]kyis byang chub sems dpa' 'jam dpal gzhon nur gyur pa'i sku gzugs kyi zhabs la 'jus shing phyi nyin tshes bco lnga'i tho rangs kyi bar du/_bar mi chad par bzlas brjod byas na/_byang chub sems dpa' 'jam dpal sgrub pa po'i mdun du 'ongs nas 'dod pa thams cad stsol bar 'gyur ro/_/
[\[21b.2\]]byang chub sems dpa' lag na rdo rje'i zhabs la 'jus shing /_gzungs 'di lan stong rtsa brgyad bzlas te byin gyis brlabs pa'i gu gul dang zhun mar sbyar bas bdug pa phul na/_byang chub sems dpa' lag na rdo rje de'i mdun du lus snang bar byas te/_'dod pa thams cad stsol bar 
[\[21b.3\]]byed/_las thams cad grub par byed/_bu bzhin du skyong zhing gsang sngags kyi rgyud yongs su gtad par byed do/_/gnod sbyin nor bu bzang po la 'jus shing bzlas brjod stong rtsa brgyad byas na nor gyi phung po rgya chen po dang bcas lus snang bar byas te nor chen po ster bar 'gyur ro/_/rnam 
[\[21b.4\]]thos kyi bu'i mgo la bzhag ste/_a ka ru nag po'i dud pas bdug cing lan stong rtsa brgyad bzlas na gser srang stong rnyed par 'gyur ro/_/dpal gyi lha mo'i gdong la blta zhing stong rtsa brgyad bzlas na yang gser srang stong rnyed par 'gyur ro/_/gzhan yang tshon sna lngas gnod sbyin gyi gzugs 
[\[21b.5\]]bris la lan stong dang nyi shu bzla zhing sardza ra dza'i spos kyis bdugs na gnod sbyin mo mdun du byung nas mngags gzhug tu khas blangs te/_ci bcol ba'i las rnam pa brgya'am stong yang rung ste ma lus par grub par byed do/_/da ni ras bris kyi cho ga bshad par bya ste/_ras bris la brten nas 
[\[21b.6\]]las thams cad sgrub pa'i thabs la/_kha tshar ma nyams shing longs ma spyad pa'i ras gtsang ma srid du khru bzhi yod pa zhig lpags pa las byung ba min pa'i sbyin gtsang mas btul zhing legs par brdar ba la bzo bo gso sbyong yan lag brgyad pa la gnas shing gtsang sbra dang ldan pas bri 
[\[21b.7\]]bar bya ste/_dbus su shAkya thub pa rin po che sna tshogs kyis brgyan pa'i byang chub ljon shing gi drung na seng ge'i khri la bzhugs pa bri bar bya'o/_/de'i steng na de bzhin gshegs pa 'od zer dam pa'i rgyal mtshan chos 'chad kyi phyag rgya can bri bar bya'o/_/g.yas su 'phags pa 'jam 
[\[22a\]]
[\[22a.1\]]dpal gzhon nur gyur pa rin po che'i rgyan thams cad kyis brgyan pa/_pad+ma'i gdan la pus mo btsugs te lag pa gnyis kyis lhung bzed bzung nas bcom ldan 'das la 'bul ba'i rnam pa can bri bar bya'o/_/g.yon na 'phags pa gsang ba'i bdag po lag na 
[\[22a.2\]]rdo rje khro 'dzum brjid bag can rin po che'i rgyan thams cad kyis brgyan pa lag na rdo rje gsor ba'i tshul gyis bsnams pa/_pad+ma'i gdan la pus mo gnyis btsugs nas bcom ldan 'das la blta ba bri bar bya'o/_/'phags pa 'jam dpal gyi rgyab tu rin po che'i mchod rten mtho zhing yangs 
[\[22a.3\]]pa bri bar bya'o/_/de'i nang na de bzhin gshegs pa shin tu rgyas pa'i gser zhal mchog tu dpa' ba'i 'od zer rgyal mtshan gyi tog seng ge'i gdan la bzhugs shing dbugs dbyung mdzad pa'i rnam pa can bri bar bya'o/_/lag na rdo rje'i rgyab tu byang chub snying po'i rgyan 'bum gyi glegs bam 
[\[22a.4\]]rin po che sna tshogs kyis spa ba'i rin po che'i za ma tog gi nang du bcug pa mtha' 'jags su sangs rgyas kyi sku gzugs bris pa seng ge'i khri la bzhag pa bri bar bya'o/_/de'i 'og tu rdo rje pho nya khro bo'i gzugs can bri bar bya'o/_/mchod rten gyi 'og tu dpal gyi lha mo bri bar bya'o/_/shAkya thub 
[\[22a.5\]]pa'i 'og tu rgyal po chen po bzhi rin po che'i go cha gyon pa dpal zhing brjid pa'i nyams can bri bar bya'o/_/de'i 'og tu sgrub pa po lag pa g.yon pa na spos snod thogs pa g.yas pas bgrang phreng bsnams pa bcom ldan 'das kyi zhal la blta ba bri bar bya'o/_/de ltar bris sku bsgrubs pa tsam 
[\[22a.6\]]gyis dam pa'i chos spangs pa dang /_'phags pa la skur pa btab pa dang mtshams med pa lnga'i las byas pa la sogs pa ngan song gsum du ltung bar gyur pa'i las thams cad yongs su byang bar 'gyur ro/_/bla na med pa yang dag par rdzogs pa'i byang chub las phyir mi ldog par 'gyur ro/_/
[\[22a.7\]]ras bris bsgrubs pa tsam gyi phan yon de ltar na de'i mdun du sgrub pa byed pa'i phan yon smos kyang ci dgos te de bzhin gshegs pa dang skal ba mnyam par 'gyur ro/_/de nas bcom ldan 'das kyis byang chub snying po'i rgyan 'bum gyi dkyil 'khor gyi cho ga 'di bshad do/_/'di'i dkyil 'khor 
[\[22b\]]
[\[22b.1\]]bzhengs par 'dod pas gtsug lag khang ngam/_lha'i khang pa'am/_ri sul la sogs dben zhing gtsang la yid du 'ong ba'i gnas su rgyud nas gsungs pa'i cho ga bzhin sa blangs la/_gzungs sngags kyis byin gyis brlabs pa'i sa gtsang dang ba lci bsres pas khor yug tu khru bcu 
[\[22b.2\]]drug yod pa'i stegs bu byas la/_der gtsang sbra dang ldan pas dkyil 'khor gru bzhi sgo bzhi pa rta babs bzhi dang ldan pa bri bar bya'o/_/de'i dbus su de bzhin gshegs pa'i sku gzugs dang /_grwa bzhir rgyal po chen po bzhi bri bar bya'o/_/sgo bzhi'i nang rin po che'i ljon shing bris la 
[\[22b.3\]]de dag gi drung na lha mo bzhi bri bar bya ste/_shar sgor ni lha mo dpal mo'o/_/lho sgor dbyangs can ma'o/_/nub sgor dung can ma'o/_/byang sgor me tog so ma'o/_/de ltar dkyil 'khor bris nas ngos la 'bras ma grugs pa dang yungs kar dang dus kyi me tog bkram par bya'o/_/dri bzang gi byug pa dang 
[\[22b.4\]]phye ma phur ma yang bsham mo/_/zur bzhir dri bzang gi chus gang ba'i bum pa bzhi gzhag par bya'o/_/zhal zas bza' btung bzang po sder ma bzhi yang bkod par bya'o/_/sgo bzhir bdug spos kyi pog phor bzhi gzhag par bya'o/_/me tog sna tshogs kyi chun po dang dkar gsum gyi gtor ma yang 
[\[22b.5\]]bsham par bya'o/_/yang zur bzhir mar me bzhi bud par bya'o/_/rig pa 'dzin pa kha shar du bltas te bzlas brjod bya bar bya zhing /_mtshan gyi thun tha ma la lus bsrung ba dang mtshams bcing ba sogs byas nas dkyil 'khor du 'jug par bya la/_dkyil 'khor du zhugs pa tsam gyis sdig pa dang 
[\[22b.6\]]sgrib pa thams cad byang bar 'gyur ro/_/dngos grub thams cad bde blag thob pa'i skal ba can du 'gyur ro/_/bsod nams kyi phung po dpag tu med pa dang ldan par 'gyur ro/_/sangs rgyas dang byang chub sems dpa' thams cad kyis rtag tu dgongs par 'gyur ro/_/'byung po thams cad 
[\[22b.7\]]kyis gnod par mi 'gyur ro/_/lha thams cad kyis bsrung ba dang bskyab pa dang sba bar byed cing sgrub pa'i stong grogs byed par 'gyur ro/_/dkyil 'khor du zhugs pa tsam gyis phyir mi ldog pa'i sa la gnas par 'gyur ro/_/oM sarba ta thA ga ta byA ba lo ki te/_dza ya dza ya swA hA/_snying po'o/_/
[\[23a\]]
[\[23a.1\]]oM hu ru hu ru dza ya mu khe swA hA/_nye ba'i snying po'o/_/oM dza le ni dza ye swA hA/_nye regs kyi sngags so/_/oM sa man+ta pUr Na dza ye swA hA/_mtshams bcing ba'i sngags so/_/oM maN+Da la dza ye swA hA/_dkyil 'khor gyi mtshams bcing ba'i skabs kyi sngags so/_/oM si rI 
[\[23a.2\]]mi rI dza ye swA hA/_gtor ma'i sngags so/_/oM sa wa san+d+ha ri mi ri dza ye swA hA/_spyan 'dren pa'i sngags so/_/oM bud+d+ha ku su maM swA hA/_me tog 'bul ba'i sngags so/_/oM dza ya yan+ti swA hA/_bdug spos 'bul ba'i sngags so/_/oM bi dza ya ga pI swA hA/_dbang bskur ba'i sngags so/_/
[\[23a.3\]]oM ta thA ga ta dza ya swA hA/_gtsug tor bcing ba'i sngags so/_/oM dza ya u ri ti swA hA/_gos byin gyis brlabs pa'i sngags so/_/oM gu ru d+ha ri swA hA/_slob ma bsrung zhing rjes su 'dzin pa'i sngags so/_/oM d+ha ra d+ha ra mi ri dza ye swA hA/_slar gshegs su gsol ba'i sngags so/_/oM 
[\[23a.4\]]su sam+b+ha wa dza ye swA hA/_phreng ba byin gyis brlabs pa'i sngags so/_/oM su na ri dza ya ye swA hA/_gdan 'bul ba'i sngags so/_/oM su ri dza ye swA hA/_bgegs bcing ba'i sngags so/_/oM pra wa rA dza ye sid+d+hi swA hA/_de bzhin gshegs pa thams cad spyan 'dren pa'i sngags so/_/oM 
[\[23a.5\]]rak+Sha ni dza ye swA hA/_lus bsrung ba'i sngags so/_/oM dza ya di pi ni swA hA/_mar me 'bul ba'i sngags so/_/oM ma le bim la dza ye swA hA/_sbyin sreg gi sngags so/_/oM sa ra sa ra dza ye sid+d+hi swA hA/_yang de bzhin gshegs pa thams cad spyan 'dren pa'i sngags so/_/de nas bcom ldan 
[\[23a.6\]]'das kyis 'di skad ces bka' stsal to/_/da ni snying po dang nye ba'i snying po'i sgrub thabs bshad par bya ste/_snying po 'bum bzlas na rig pa 'dzin pa'i 'khor los sgyur ba thob par 'gyur ro/_/ldong ros zangs kyi snod du bzhag la snying po stong bzlas pas brlabs nas dpral bar thig le byas na nam 
[\[23a.7\]]mkha' la 'gro zhing lha srin sde brgyad thams cad kyi khyim sgo ngang gis phye bar 'gyur te sgrub pa pos ci dgar 'jug pa dang bgrod par 'gyur ro/_/so bIr mig sman la 'bum bzlas nas mig la byugs na an+ta na 'thob par gyur la 'byung po thams cad kyi khyim du rang dbang gis 'jug nus par 'gyur ro/_/
[\[23b\]]
[\[23b.1\]]gzhan yang khri bzlas na de bzhin gshegs pa thams cad kyi zhal mthong bar 'gyur ro/_/mchod rten gyi srog shing gi rtse mo'i gdugs la lan stong rtsa brgyad bzlas nas bteg byas na de bzhin gshegs pa thams cad kyi ring bsrel ma lus par bzhugs pa'i mchod rten chen po'i rang 
[\[23b.2\]]bzhin du 'gyur ro/_/'jam dpal gyi phyag mtshan lhung bzed blangs nas de la sngags stong rtsa brgyad bzlas la'o thug gis gang bar byas/_slar 'jam dpal gyi phyag la 'jog ste gdugs tshod 'bul na bsod snyoms pa stong yang tshim par 'gyur ro/_/gzhan yang rgyud gzhan dag nas gsungs 
[\[23b.3\]]pa'i las tshogs thams cad kyang gzungs sngags 'dis byin gyis brlabs na 'dod pa thams cad 'bad med du 'grub par 'gyur ro/_/da ni phyag rgya'i rim pa bshad par bya ste/_lag pa gnyis thal mo gan rkyal du byas la snying ga'i thad du thal mo g.yas pa'i mthil na g.yon pa yang gan rkyal du 
[\[23b.4\]]bzed de bzhag pa ni byang chub snying po'i rgyan 'bum gyi gzungs kyi rtsa ba'i phyag rgya'o/_/phyag rgya 'di bcing ba tsam gyis sdig pa thams cad byang bar 'gyur ro/_/de bzhin gshegs pa thams cad kyis dbugs dbyung bar mdzad par 'gyur ro/_/phyag rgya des de bzhin gshegs pa thams cad 
[\[23b.5\]]bskul bar 'gyur zhing /_de bzhin gshegs pa thams cad kyis rjes su 'dzin par 'gyur ro/_/phyag rgya de nyid las lag pa g.yas pa bteg ste phyag rgya gzhan gang dgos su bsgyur bas phyag rgya thams cad byung bar gyur te de bzhin gshegs pa thams cad kyis byin gyis brlab par 'gyur ro/_/
[\[23b.6\]]phyag rgya de nyid las lag pa g.yas pa bsgyur nas lte bar bzhag pa'i mtheb chen dang mdzub mo gnyis phan tshun du sbyar ba ni phyag rgya las thams cad pa'i phyag rgya ste de bzhin gshegs pa thams cad kyis byin gyis brlabs shing las kyi sgrib pa thams cad yongs su byang bar 'gyur ro/_/de nas byang 
[\[23b.7\]]chub sems dpa' 'jam dpal gzhon nur gyur pas gzungs 'di bsrung zhing mtshams sbyor ba'i gzungs sngags 'di smras so/_/na mo many+dzu shrI ya ye/_ku mA ra b+hU ta ye/_tad+ya thA/_dza ye/_bi dza ye/_dza ya shrI/_dziSh+Ti/_hU~M swA hA/_sgrub pa pos thog mar 'jug pa'i skabs dang /_las 
[\[24a\]]
[\[24a.1\]]la sbyor ba'i skabs rnams su sngags 'di lan bdun bzlas na sgrib pa dang bgegs med par 'gyur zhing myur du grub par 'gyur ro/_/de nas gsang ba'i bdag po phyag na rdo rjes rig pa chen po'i gzungs 'di smras so/_/tad+ya thA/_badzra muSh+Ti/_ha na da ha pa tsa badzra hU~M hU~M phaT swA hA/_sngags 
[\[24a.2\]]'di yungs kar la lan bdun btab nas phyogs bzhir gtor na mtshams bcing gi mchog tu 'gyur ro/_/de nas rgyal po chen po bzhis sngags 'di smras so/_/tad+ya thA/_d+h+ri ti hri mri sa ra pra sa ra bi ri bi ri swA hA/_sngags 'di yungs kar dang bcas pa'i chu la lan nyi shu rtsa gcig bzlas la spyi bo nas 
[\[24a.3\]]blugs na gnod byed 'byung po thams cad dbang du gyur nas sgrub pa po'i rkang par mgo bos phyag 'tshal nas rang gnas su gdengs par 'gyur ro/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo ngas mdo 'di bshad pa ni bsod nams zhan pa dang /_ma dang pha 
[\[24a.4\]]dang /_lta ba log pa dang /_the tshom za ba dang /_mtshams med pa byed pa dang /_tshe thung ba dang /_sems can dmyal ba dang /_byol song dang /_gshin rje'i 'jig rten dang /_mtshams med par 'gro ba'i sems can de lta bu dag gi phyir gzungs 'di bshad do/_/kun dga' bo phyi ma'i dus phyi ma'i tshe khyim na 
[\[24a.5\]]gnas pa dang /_dge slong las phal cher gzungs 'di mi klog pa dang /_mchod par mi byed pa rnams ji ltar khyim pa rnams sdug bsngal bar bshad pa de bzhin du rab tu byung ba rnams kyang sdug bsngal bar 'gyur ro/_/de ste de bzhin du sangs rgyas mchod cing 'di la brten pas mchod rten gcig 
[\[24a.6\]]byas na chos kyis brgyan pa brgyad khri bzhi stong rnams kyang mchod par 'gyur ro/_/gzhan yang bsod nams kyi phung po dpag tu med par 'gyur ro/_/sdong pos brgyan pa bklags shing kha ton du byas par 'gyur ro/_/'jig rten dang 'jig rten las 'das pa'i dkyil 'khor du yang zhugs par 'gyur ro/_/
[\[24a.7\]]bcom ldan 'das kyis mdo sde 'di bka' stsal nas/_byang chub sems dpa' 'jam dpal gzhon nur gyur pa dang /_gsang ba'i bdag po chen po phyag na rdo rje dang /_rgyal po chen po bzhi dang /_bram ze bi Nudat+ta dang /_lha dang klu la sogs pa'i sde brgyad mi dang mi ma yin pa thams cad rjes su yi rangs nas/_bcom 
[\[24b\]]
[\[24b.1\]]ldan 'das kyis gsungs pa la mngon par bstod do/_/'phags pa byang chub snying po'i rgyan 'bum zhes bya ba'i gzungs rdzogs so//_//thang gur gyi dus the tsin zhi hung lu khing go sa can rgya gar byang phyogs kyi mkhan po sde snod gsum pa rig 'dzin don yod rdo rjes bka' yis bskul ba dang du blangs te/_
[\[24b.2\]]rgya gar gyi dpe las rgya nag tu bsgyur bar mdzad pa las da lta chen po ching gur gyi lo tsA ra sgro btags pa bod yig gi slob grwa'i mi bzang jing gir rigs las rim pa dang po'i tha'i ji mgon po skyabs kyis thob chin wang gis gzungs bsdus gsar ba bzhengs skabs 'phros don las brtsams te bskul ba ltar/_rang 
[\[24b.3\]]gnas nyid dga'i skyed tshal du bsgyur ba lags shing /_legs sbyar gyi sgra la ma byang bas sngags tshig gi lci yang sogs la rtog dpyod byed pa'i ngal ba spangs te snga rabs pa dag gi mdo gzhan gyi yi ge ji ltar ngo sprod gnang ba sor bzhag kun dga' bo'i tshig lhug cig ni rgya nag mar mi snang yang bod mar yod pas chad 
[\[24b.4\]]dam snyam pas bod ma nas tshur bsabs/_de yang gzhung gi bka' 'gyur bar mar dga' bo zhes pa 'dug kyang /_bris ma 'ga' zhig na kun dga' bos snang ba 'thad dam snyam du sems pa ltar bris pa la/_badzra A yu She'i sngags ni rgya nag gi dpe cha na med cing /_bod dper yod kyang snying po dang nye snying gi rjes la byung 
[\[24b.5\]]mod/_rang tshugs kyi ming mi gsal bas re zhig gzhag te/_khi'an lung gnam lo brgyad pa zla 4 tshes 1 la rdzogs par bsgrubs so/_/dge ba 'di yis skye bo kun/_/bsod nams ye shes tshogs bsags shing /_/bsod nams ye shes las byung ba'i/_/dam pa sku gnyis thob par shog/_//'og gi byang chub 
[\[24b.6\]]snying po'i rgyan 'bum 'di yang 'di las zur phyung zhig yin 'dug pas logs su bri ma dgos kyang /_sngar gyi rnams su gong ma ma rnyed pa'i skabs su bris 'dug pa ltar bzhag go/[ {D509}]@##/_/rgya gar skad du/_bo d+hi gar+b+hA lang+kAr lak+Sha d+ha ra NI/_bod skad du/_byang chub kyi snying po'i rgyan 'bum gyi 
[\[24b.7\]]gzungs/_sangs rgyas dang byang chub sems dpa' thams cad la phyag 'tshal lo/_/oM na mo b+ha ga ba te bi bu la ba da na kAny+tsa nota k+Ship+ta/_pra b+hA sa ke tu mur+d+ha ne/_ta thA ga tA ya/_aD+ha te samyak+saM bud ng+hA ya/_na mo b+ha ga ba te shAkya mu na ye/_ta thA ga tA ya/_ar+ha te samyak+saM bud ng+hA ya/_tad+ya thA/_bo d+hi bo d+hi/_bo d+ha ni 
[\[25a\]]
[\[25a.1\]]bo d+ha ni/_sarba ta thA ga ta go tsa ri/_d+ha ra d+ha ra/_ha ra ha ra/_pra ha ra pra ha ra/_ma hA bo d+hi tsit+ta d+hA re/_tsu lu tsu lu/_sha ta ra smi sany+tso di te/_sarba ta thA ga tA bi Shik+te/_gu Ni gu Na pa te/_sarba bud+d+ha gu NA ba b+hA se/_mi li mi li/_ga ga na ta le/_sarba ta thA ga ta ng+hISh+Thi te/_na b+ha sta le/_sha me sha me/_pra sha me pra sha me/_sarba pA paM pra sha 
[\[25a.2\]]ma ne/_sarba pA paM bi sho d+ha ne/_hu lu hu lu/_ma hA bo d+hi mArga sa~M pra tiSh+Thi te/_sarba ta thA ga ta su pra tiSh+Thi te shud d+he swA hA/_rtsa ba'i sngags so/_/oM sarba ta thA ga ta bya ba lo ki te/_dza ya dza ya swA hA/_snying po'o/_/oM hu lu hu lu/_dza ya mu khe swA ha'/_nye ba'i snying po'o/_/oM badzra a yu She swA hA/_dge slong ngam dge slong ma'am/_dge bsnyen 
[\[25a.3\]]nam dge bsnyen ma'am/_gzhan yang rigs kyi bu'am/_rigs kyi bu mo gang la la zhig gis gzungs 'di bris te/_mchod rten byas la mchod rten de'i nang du gzungs 'di bcug na/_des mchod rten gcig byas na 'bum byas par 'gyur ro/_/lha rdzas kyi me tog dang /_dri dang /_phreng ba dang /_byug pa dang /_phye ma dang /_na bza' dang /_
[\[25a.4\]]gdugs dang /_rgyal mtshan dang /_ba dan la sogs pas kyang mchod par 'gyur te/_mchod rten 'ba' zhig mchod pa ma yin gyi/_sangs rgyas dkon mchog dang /_chos dkon mchog dang /_dge 'dun dkon mchog rnams la'ang mchod pa'i yo byad de dag gis mchod par 'gyur ro/_/dga' bo ngas mdo 'di 
[\[25a.5\]]bshad pa ni bsod nams zhan pa dang /_ma dad pa dang /_lta ba log pa dang /_the tshom za ba dang /_mtshams med pa byed pa dang /_tshe thung ba dang /_sems can dmyal ba dang /_byol song dang /_gshin rje'i 'jig rten dang /_mtshams med par 'gro ba'i sems can de lta bu dag gi phyir gzungs 'di bshad do/_/dga' 
[\[25a.6\]]bo phyi ma'i dus phyi ma'i tshe khyim na gnas pa dang /_dge slong las phal cher gzungs 'di mi klog pa dang /_mchod par mi byed pa rnams ji ltar khyim pa rnams sdug bsngal bar bshad pa de bzhin du rab tu byung ba rnams kyang sdug bsngal bar 'gyur ro/_/de ste de bzhin du sangs rgyas mchod cing 'di las nyan pas 
[\[25a.7\]]mchod rten gcig byas na chos kyis brgyan pa brgyad khri bzhi stong rnams kyang mchod par 'gyur ro/_/gzhan yang bsod nams kyi phung po dpag tu med par 'gyur ro/_/sdong pos brgyan pa bklags shing kha ton du byas par 'gyur ro/_/'jig rten dang 'jig rten las 'das pa'i dkyil 'khor du yang zhugs par 
[\[25b\]]
[\[25b.1\]]'gyur ro/_/byang chub kyi snying po'i rgyan 'bum las btus pa 'bum gyi gzungs rdzogs so//[ {D510}]@##/_/rgya gar skad du/_Ar+ya ra smi bi ma la bi shud+d+he pra b+ha nA ma d+hA ra NI/_bod skad du/_'phags pa 'od zer dri ma med pa rnam par dag pa'i 'od ces bya ba'i gzungs/_sangs rgyas dang byang chub sems 
[\[25b.2\]]dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das grong khyer chen po ser skya'i gnas kyi pho brang gi 'khor gyi khyams chen po na dge slong gi dge 'dun chen po dang /_byang chub sems dpa' sems dpa' chen po rab tu mang po dang thabs cig tu bzhugs pa la 'di lta ste/_
[\[25b.3\]]byang chub sems dpa' sems dpa' chen po sgrib pa thams cad rnam par sel ba dang /_lag na rdo rje dang /_'phags pa spyan ras gzigs kyi dbang phyug dang /_'jam dpal dang /_shes rab 'od dang /_byams pa la sogs byang chub sems dpa' sems dpa' chen po grangs med pa rnams dang /_lha dang /_klu dang /_
[\[25b.4\]]gnod sbyin dang /_dri za dang /_lha ma yin dang /_nam mkha' lding dang /_mi 'am ci dang /_lto 'phye chen po dang /_mi dang mi ma yin pa la sogs pa grangs med pas bcom ldan 'das la zhe sar byas/_ri mor byas/_bkur stir byas te/_yongs su bskor ba la chos ston cing bzhugs so/_/de'i tshe ser skya'i grong khyer na gnas pa bram 
[\[25b.5\]]ze chen po ser skya'i zla ba zhes bya ba bcom ldan 'das kyi bstan pa la yid mi ches shing log par lta ba zhig gnas pa de dus gzhan zhig gi tshe gzhan zhig gi rmi ltas su rmis te/_bstan pa bram ze chen po khyod da ste zhag bdun na 'chi ba'i dus byed par 'gyur ro zhes zer ba thos nas/_bram ze de shin tu yang mi dga' ste/_'jigs skrag nas 
[\[25b.6\]]yid la bsam pa/_da bdag gis srog gi skyabs su la btsal bar bya/_yang dge sbyong gau ta ma thams cad mkhyen pa rdzu 'phrul dang ldan pa zhig yin no zhes grags na/_bdag de'i gan du song ste/_de thams cad mkhyen pa yin yang dag nang 'jigs pas nyam thag par 'gyur ba'i skyabs mdzad pa'i phyir chos ston gor ma chag go snyam bsams 
[\[25b.7\]]nas/_bcom ldan 'das kyi gan du song ba dang /_rgyang ring po nas bcom ldan 'das 'khor mang po dang thabs cig tu bzhugs pa mthong nas/_bcom ldan 'das la zhu bar ma spobs te sems shing 'dug pa la/_bcom ldan 'das yang dag par rdzogs pa'i sangs rgyas dus gsum mkhyen pa/_thams cad gzigs 
[\[26a\]]
[\[26a.1\]]pa/_sgrib pa mi mnga' bas bram ze de'i bsam pa mkhyen nas byams pa'i thugs kyis brtse bar dgongs te/_bka' stsal pa/_bram ze chen po khyod da ste zhag bdun na 'chi ba'i dus byas nas ngan song ngan 'gro mnar med pa'i sems can dmyal bar skye bar 'gyur ro/_/
[\[26a.2\]]de nas yang rim gyis sems can dmyal ba chen po bcu drug tu kha brgyud de skye bar 'gyur ro/_/de las thar nas kyang rigs ngan shan pa'i lus su skye bar 'gyur ro/_/de nas shi 'phos nas yang phag gi lus su skye bar 'gyur te/_rtag tu ngan skyugs mi gtsang ba za zhing 'dam 
[\[26a.3\]]rdzab kyi nang du yang yun ring du gnas te/_rgyun du sdug bsngal myong bar 'gyur ro/_/de nas gal te mi'i lus thob na yang shin tu dbul ba dang /_mi gtsang ba dang /_dri nga ba dang /_mdog mi sdug cing gnag pa dang /_lus rid cing nyam chung ba dang /_mdze nad can du 'gyur 
[\[26a.4\]]te/_skye bo yongs la mi sdug cing rtag tu bkres pas nyam thag pa/_skye bo yongs kyis smad pa/_rtag par brdeg btsog bya zhing shin tu sdug bsngal bar 'gyur ro zhes bka' stsal pa de thos nas/_bram ze de shin tu 'jigs skrag ste/_yid gdungs pas dus nas bcom ldan 
[\[26a.5\]]'das kyi zhabs la mgo bos phyag 'tshal te gsol pa/_bcom ldan 'das yang dag par rdzogs pa'i sangs rgyas rnams ni sems can thams cad kyi mgon dang /_skyabs mdzad pa lags na/_bdag ni sdig pa'i las thams cad 'chags te/_deng slan chad bcom ldan 
[\[26a.6\]]'das kyi bka' bzhin du bgyid na bdag ngan song ngan 'gro sems can dmyal bar skye ba'i sdug bsngal las skyabs mdzad par gsol/_de skad ces gsol pa dang /_bcom ldan 'das kyis bka' stsal pa/_bram ze chen po khyod song la grong khyer ser skya'i lam gyi sum 
[\[26a.7\]]mdo na mchod rten ring bsrel can rnying pa ral ba zhig yod pa de slar brtsigs te/_mchod rten gyi rtse mor srog shing btsugs la/_gsang sngags yi ger bris pa de'i nang du bcug ste mchod pa byas nas gsang sngags lan bdun bton na khyod kyi tshe yang phyir nur te 'phel bar 
[\[26b\]]
[\[26b.1\]]'gyur la/_'chi ba'i dus byas nas kyang bde 'gro mtho ris kyi gnas longs spyod che ba rnams su skye ste/_bskal pa stong phrag brgya'i bar du bde ba'i longs spyod kyang phyir 'phel zhing rgyas par 'gyur/_de nas kyang de bzhin gshegs pa mi 'khrugs pa'i sangs rgyas kyi zhing 
[\[26b.2\]]yongs su dag par skye bar 'gyur te/_bskal pa brgya stong du mar bde ba chen po myong bar 'gyur ro/_/de nas yang shi 'phos nas rgyal chen ris bzhi'i lha rnams kyi gnas su skye bar 'gyur ro/_/der yang bskal pa chen po stong phrag brgya'i bar du bde ba'i longs spyod mi zad pa myong 
[\[26b.3\]]bar 'gyur ro/_/tshe rabs gang du skyes pa'i gnas kun tu yang yid gzhungs shing tshe'i bar chad med pa dang /_las kyi sgrib pa thams cad zad nas nam du yang sems can dmyal bar ltung bar mi 'gyur ro/_/rtag tu yang dag par rdzogs pa'i sangs rgyas 'byung ba rnams dang 
[\[26b.4\]]phrad cing rjes su dgongs par mdzad do/_/bram ze chen po gzhan yang dge slong ngam/_dge slong ma'am/_dge bsnyen nam/_dge bsnyen ma'am/_rigs kyi bu'am/_rigs kyi bu mo gang la la tshe thung ba'am nad mang ba zhig yod na des mchod rten rnying pa bcos sam/_
[\[26b.5\]]gsar du brtsigs kyang rung ste/_gsang sngags 'di bris la nang du bzhugs nas dkyil 'khor byi dor byas te mchod na de dag gi yon tan ni tshe zad pa yang tshe slar nur zhing ring ba dang /_nad kyis btab cing sdug bsngal ba yang nad do cog las thar ba dang /_nam du yang ngan song ngan 
[\[26b.6\]]'gro sems can dmyal ba dang /_byol song gi skye gnas dang /_gshin rje'i 'jig rten du skye bar mi 'gyur te/_de dag gi sgra rna lam du yang grag par mi 'gyur na de dag tu skye ba lta ci smos/_de nas bram ze des de skud thos nas shin tu yi rangs te/_mchod rten zhig pa bcos par 
[\[26b.7\]]bsams nas de 'khor de nas langs te song ngo /_/de'i tshe 'khor de nyid na byang chub sems dpa' sems dpa' chen po sgrib pa thams cad rnam par sel ba zhes bya ba zhig stan las langs nas thal mo sbyar te/_bcom ldan 'das la 'di skad ces gsol to/_/bcom ldan 'das 
[\[27a\]]
[\[27a.1\]]gsang sngags kyi cho ga 'di ji lta bur bgyis na yon tan dang /_legs pa dang /_dge ba'i rtsa ba bskyed par 'gyur/_de skad ces gsol pa dang /_bcom ldan 'das kyis bka' stsal pa/_gsang sngags chen po rnams kyi yang mchog bdag nyid che ba dri 
[\[27a.2\]]ma med cing rnam par dag pa'i 'od ces bya ba 'di dkyil 'khor chen po'i cho ga bzhin byas na de bzhin gshegs pa thams cad kyi byin gyis rlabs kyis sems can thams cad kyi phan pa dang bde bar 'gyur ro/_/la la zhig gis gsang sngags 'di thos na mtshams med pa lnga byas pa'i 
[\[27a.3\]]sdig pa yang ma lus par 'byang bar 'gyur ro/_/ser sna dang /_brnab sems dang /_phrag dog la sogs pa mi dge ba'i rtsa ba thams cad kyang 'byang bar 'gyur te/_tshe zad pa las kyang tshe ring du nur ba dang /_bkra shis dang /_legs pa phun sum tshogs pa thams cad 
[\[27a.4\]]'grub par 'gyur ro/_/de skad ces bka' stsal pa dang /_yang byang chub sems dpa' sems dpa' chen po sgrib pa thams cad rnam par sel bas bcom ldan 'das la gsol pa/_bcom ldan 'das bcom ldan 'das kyis sems can thams cad kyi srog gi skyabs mdzad 
[\[27a.5\]]pa dang /_las kyi sgrib pa thams cad bsal ba'i slad du bcom ldan 'das kyis gsang sngags kyi cho ga 'di thams cad dang ldan pa'i 'khor la bka' stsal du gsol/_de skad ces gsol pa dang /_bcom ldan 'das kyis gnang ste/_bcom ldan 'das kyi dbu'i gtsug 
[\[27a.6\]]tor gyi steng nas 'od zer gyi snang ba chen po byung nas stong gsum gyi stong chen po'i 'jig rten gyi khams thams cad 'od kyis khyab par mdzad de/_de bzhin gshegs pa thams cad la yang mkhyen par mdzad nas 'od zer de dag slar 'dus te/_bcom ldan 'das kyi dbu'i 
[\[27a.7\]]gtsug tor du nub bo/_/de nas bcom ldan 'das dgyes shing bya ka la ping+ka'i gsung dbyangs kyis gsang sngags bka' stsal pa/_namaH_sa p+tA nAn/_sa~M mya ka sa~M bud+d+ha ko TI nAn pa ri shung+d+he ma na si/_a b+h+yA rtsi ta pa/_TiSh+Tha tu nAn/_na mo b+ha ga ba te/_a mr-i ta A yu Sha s+ya/_
[\[27b\]]
[\[27b.1\]]ta thA ga ta s+ya/_o~M sarba ta thA ga ta shud+d+hi/_A yur bi sho d+ha ne/_saM ha ra/_ma~M ha ra/_sarba ta thA ga ta bIr+ya ba le na pra ti sa~M ha ra/_a yuHsA ra sA ra/_sarba ta tha' ga ta sam ya/_bo d+ha ya bo d+ha ya ma ma sarba pA paM A ba ra Na bi shud+d+he/_
[\[27b.2\]]bi ga ta ma la~M/_tsha ra su bud+d+ha bud+d+he hu ru hu ru swA hA/_'di ni rtsa ba'i sngags te/_gang la la 'di'i cho ga byed par 'dod na tshes brgyad dang bcu gsum dang bcu bzhi dang [{]bcwa [,]bco [}]lnga rnams gang yang rung ba la mchod rten ring bsrel can la lan bdun cu rtsa bdun bskor la/_gsang sngags 
[\[27b.3\]]'di lan bdun cu rtsa bdun bzlas brjod byas te/_khrus byas la dkyil 'khor byas nas gsang sngags kyi yi ge bdun cu rtsa bdun bris te/_de'i tshe gsang sngags 'don pa dang /_yi ger 'dri ba yang khrus byas la gos gtsang ma gyon te/_lus spos kyis byugs nas kha zas 
[\[27b.4\]]gtsang ma zos la/_me tog dang /_bdug pas mchod de/_de la rin po che sna bdun yang yon du phul lam/_yang na bdag gi nyams kyis ci 'byor par phul yang rung ste/_sems mgu bar bya'o/_/chos btsun par bya ba'i phyir bsti stang dang /_ri mo cher bya'o/_/gsang sngags 
[\[27b.5\]]kyi yi ge la yang dkon zhing rin po cher 'du shes bzhag ste/_mchod rten che chung ji tsam nus pa bdun cu rtsa bdun gdab par bya zhing /_de re re'i nang du gsang sngags bcug ste/_sems rtse gcig tu mchod pa chen po byas na tshe zad pa las tshe slar nur te tshe ring bar 'gyur ro/_/sngon 
[\[27b.6\]]gyi las kyi sgrib pa tshe rabs grangs med pa'i sdig pa thams cad byang nas nam du yang sems can dmyal ba dang /_dud 'gro dang /[ {]yi dgas [,]yi dwags [}]kyi skye gnas thams cad du skye bar mi 'gyur ro/_/gang du skye ba'i gnas thams cad du yang sngon gyi tshe rabs rjes su dran par 'gyur/_
[\[27b.7\]]yid la bsam pa thams cad kyang de bzhin du 'grub par 'gyur/_de bzhin gshegs pa 'bum phrag bdun cu rtsa bdun snyed la dge ba'i rtsa ba bskyed par 'gyur/_nad dang sdug bsngal thams cad las thar bar 'gyur ro/_/gang la la zhig nad tshabs po ches btab ste/_'chi ba'i 
[\[28a\]]
[\[28a.1\]]dus byed pa la thug na dkyil 'khor gru bzhi par byas la/_de'i steng du tshon sna lngas ri mor bris te/_dbus kyi char ni 'khor lo dang /_rdo rje dang /_dung dang /_mdung rtse gsum pa dang /_g.yung drung ris dang /_pad+mo rnams bri'o/_/grwa bzhir yang pad+mo re re 
[\[28a.2\]]bris te de'i steng du spos chus bkang ba'i bum pa re re grwa bzhir bzhag go/_/bdug spos kyi snod bkang ba spos sna tshogs 'thul ba yang gzhag go/_/kha dog sna lnga'i snod du kha zas sna tshogs dang /_zas dkar gsum dang 'bras chan du sbyar ba bzhag_/yang dri'i chu dang /_me tog 
[\[28a.3\]]dang /_'bras sam/_'bru'i snod bkang ba phor bu re re blugs pa dang /_yang kha zas sna tshogs sbyar ba'i gtor ma spos chu bum pa gang dang sbyar te/_dkyil 'khor gyi steng du gzhag go/_/gtor ma de dang 'bras kyi drung du nye bar tshogs kyi bdag po'i gzugs bris la de'i spyi bo'i 
[\[28a.4\]]steng du mar me gzhag go/_/de nas dkyil 'khor gyi nub phyogs su nad pa bzhag la/_dkyil 'khor gyi nang du kha bstan pa'i nad pa'i mdun du yang mchod pa'i bshos bzhag ste dbul du gzhug go/_/de nas sngags mkhan gtsang sbra cher byas te/_nad pa de la gsang sngags 
[\[28a.5\]]bdun cu rtsa bdun gyis btab ste/_cho ga 'di ltar byas na nad pa tshe zad de 'chi ba'i dus byed du nye ba zhag bdun nas dran pa nyams shing 'khrul bar 'gyur ba yang tshe slar nur zhing tshe ring por 'gyur ro/_/rmi lam gyi sdug bsngal yang myong bar mi 'gyur ro/_/gang la la zhig gis 
[\[28a.6\]]gtsang sbra cher byas te/_nyin gcig bzhin rtag par gsang sngags lan re re ji srid 'tsho'i bar du bton na de 'chi ba'i dus byas nas longs spyod dang /_bde ba mi zad pa'i gnas su skye bar 'gyur ro/_/rtag par dus thams cad du bzlas brjod byas na sangs rgyas bzhugs pa'i 
[\[28a.7\]]zhing du skye bar 'gyur zhing /_tshe rabs rjes su dran par yang 'gyur ro/_/dus ma yin pa'i 'chi ba dang /_/sgrib pa thams cad byang bar 'gyur ro/_/yang gang la la zhig gis mi shi ba'i ched du phan par 'dod pas sems thag pa nas gsang sngags lan bdun cu rtsa bdun bzlas 
[\[28b\]]
[\[28b.1\]]brjod byas na shi ba de ngan song gi gnas su ltung na yang de'i mod la las kyi sgrib pa rnams zad nas mtho ris kyi lha'i gnas su skye zhing bde ba myong bar 'gyur ro/_/yang gang la la zhig gis gsang sngags yi ger bri ba gzhan gyi ming nas smos te/_mchod rten gyi nang du 
[\[28b.2\]]bcug la nan tan du mchod pa byas na shi ba gang yin pa de ngan song gi gnas nas thar te mtho ris su skye bar 'gyur ro/_/yang na dga' ldan gyi lha'i ris su skye bar 'gyur te/_sangs rgyas kyi byin gyi rlabs kyis ngan song du ltung bar mi 'gyur ro/_/rigs kyi bu'am rigs 
[\[28b.3\]]kyi bu mo gang la la zhig gis mchod rten de la bskor ba byas sam/_phyag byas sam/_mchod pa phul yang rung ste/_de bzhin gshegs pa'i byin gyi rlabs kyis bla na med pa'i byang chub kyi lam las phyir mi ldog par yang 'gyur ro/_/sngon gyi las kyi sgrib pa rnams kyang 
[\[28b.4\]]ma lus par 'byang bar 'gyur ro/_/tha na bya dang [{]ri dgas [,]ri dwags [}]la sogs te gang dag la mchod rten de'i grib ma phog pa de dag kyang nam yang dud 'gro la sogs pa ngan song gi gnas su skye bar mi 'gyur ro/_/gang la la mtshams med pa lnga'i sdig pa chen po dang ldan pa yang mchod 
[\[28b.5\]]rten de la reg gam/_de'i grib mas phog kyang rung ste/_de'i sdig pa thams cad byang zhing zad par 'gyur ro/_/mchod rten de'i gnas na 'byung po dang /_gnod sbyin dang /_srin po dang /[ {]yi dgas [,]yi dwags [}]dang /_sha za la sogs pa lus la 'jug cing gnod pa dang /_gcan 
[\[28b.6\]]gzan khro bo dang /_thog 'bab pa dang /_sdig sbrul kha gdug pa dang /_sbyar dug la sogs pa thams cad kyis kyang mi tshugs shing med par 'gyur ro/_/gzhan yang pha rol kyi dmag tshogs dang /_mtshon dang /_me dang /_chu dang /_ser ba dang /_mu ge dang /_dus ma 
[\[28b.7\]]yin par 'chi ba dang /_rmi lam ngan pa dang /_bkra mi shis pa dang /_sdug bsngal gyi gnod pa thams cad med par 'gyur ro/_/yul der ltas ngan zhig byung na yang mchod rten dang /_sangs rgyas kyi byin gyi rlabs kyis 'od zer chen po byung bas/_ltas ngan dang /_bkra mi shis 
[\[29a\]]
[\[29a.1\]]pa thams cad zlog par 'gyur ro/_/gang gzhan zhig bsam pa ngan pas dmag dang /_chom rkun gyi gnod pa bya bar sems sam/_dgra rgol ba zhig byung na yang gnas der mchod rten de la 'od zer chen po 'byung ste/_de bzhin gshegs pa'i rdzu 'phrul gyis 
[\[29a.2\]]me lce kun tu 'bar bas bskor ba'i nang nas dmag gi dpung dang /_mtshon cha'i char mngon par bstan pas pha rol gyi dmag tshogs thams cad zhi zhing phyir ldog par 'gyur ro/_/lha rnams kyis kyang bsrung ba dang /_bskyab pa byas te/_phyogs bzhir dpag tshad 
[\[29a.3\]]brgya tshun chad du mtshams bcad de bsrungs pas de'i nang du 'khrug pa dang /_nad 'go ba dang /_phyugs nad thams cad mi 'byung ngo /_/'thab cing rtsod pa mi 'byung /_chos ma yin par spyod pa med par 'gyur ro/_/'di la gsang sngags gzhan gyis bcad pa 
[\[29a.4\]]dang /_mnan par mi nus te/_gsang sngags thams cad kyi rtsa ba yin pa'i phyir ro/_/yang mchod rten de'i srog shing gi gsang sngags bshad pa/_o~M sarba ta thA ga ta bi pu la yaSh+Ti/_ma Ni ka na ka rA dza ta/_bi pu Shi ta yaSh+Ti d+hu ru d+hu ru/_sa man+te pi lo ki te/_sa 
[\[29a.5\]]ras ra/_ma ma sarba pA pa bi sho d+ha ni/_saM bo d+ha ni/_pra bar yaSh+Ti/_pa ri ma Ni duSh+Ta hu ru tsi ra ma la bi shud+d+he hU~M hU~M swA hA/_rigs kyi bu ci nas kyang gsang sngags 'di nan tan du dgu bcu rtsa dgur yi ger bris te/_mchod rten gyi srog shing gi ngos bzhir gzhug go/_/
[\[29a.6\]]de yang cho ga'i gzhung 'di nyid kyang bris te srog shing gi nang du gzhug go/_/cho ga de ltar byas na mchod rten dgu khri dgu stong gi srog shing btsugs pa dang 'dra 'o/_/de'i gong du yang mchod rten ring bsrel can dgu khri dgu stong bzhengs pa dang 'dra 'o/_/de'i yang 
[\[29a.7\]]gong du rin po che sna bdun gyi mchod rten dgu khri dgu stong byas par 'gyur ro/_/de'i yang gong du de bzhin gshegs pa la mchod pa'i las kyi phyir chos bzang lha'i mdun sa dang 'dra ba'i gtsug lag khang gi mchod rten dgu khri dgu stong brtsigs pa dang 'dra 'o/_/yang 
[\[29b\]]
[\[29b.1\]]gang la la zhig gis 'jim pa las mchod rten chung ngu zhig byas te/_de'i nang du gsang sngags 'di dag bcug na yang rin po che sna bdun gyi mchod rten dgu khri dgu stong brtsigs pa dang 'dra 'o/_/yang gang la la zhig gis mchod rten 'di la bskor ba byas sam/_phyag 
[\[29b.2\]]byas sam/_thal mo sbyar ram/_me tog phul lam/_byug pa dang /_bdug spos phul lam/_dril bu dang /_ba dan dang /_gdugs 'ga' zhig phul na yang de bzhin gshegs pa dgu khri dgu stong gi mchod rten la phul ba'i bsod nams dang mnyam pa yin 
[\[29b.3\]]no/_/dge ba'i rtsa ba thams cad yongs su rdzogs pa'i dpal dang /_mthu stobs rgya chen po thob par 'gyur te/_tha na bya dang sbrang ma la sogs pa mchod rten de'i grib mas phog na yang de bzhin gshegs pas mkhyen cing rjes su dgongs par mdzad do/_/bla na med pa 
[\[29b.4\]]yang dag par rdzogs pa'i byang chub 'thob cing phyir mi ldog pa'i sa la gnas par yang 'gyur ro/_/yang gang la la zhig gis mchod rten 'di lta bu rmi lam du rmis sam/_rgyang nas mthong ngam/_dril bu'i sgra thos sam/_mchod rten bzhengs pa rna bar gtam thos pa 
[\[29b.5\]]de dag kyang mtshams med pa lnga la sogs te/_sdig pa dang /_sgrib pa thams cad byang ste/_rtag tu de bzhin gshegs pa rnams kyis bsrung ba dang /_rjes su dgongs pa mdzad de/_bla na med pa yang dag par rdzogs pa'i byang chub kyi lam yongs su dag pa thob par 
[\[29b.6\]]'gyur ro/_/gsang sngags 'di ni mchod rten gyi srog shing gi gsang sngags zhes bya'o/_/yang rigs kyi bu de bzhin gshegs pa'i mchod rten bya ba'i gsang sngags de dag gi snying po ni 'di yin no/_/o~M sarba ta thA ga ta/_ma la bi sho d+ha ni/_ru d+ha ba le pra ti saM skA ra/_ta 
[\[29b.7\]]thA ga ta d+hA tu d+ha re/_d+ha ra d+ha ra/_san+d+ha ra san+d+ha ra/_sarba ta thA ga ta a d+hiSh+Tha na a d+hiSh+Thi te swA hA/_dge slong ngam/_dge slong ma'am/_dge bsnyen nam/_dge bsnyen ma'am/_gang la la zhig gis mchod rten bdag nyid kyis byas sam/_gzhan byed du bcug gam/_mchod 
[\[30a\]]
[\[30a.1\]]rten rnying pa bcos legs byas kyang rung /_sa 'jim las mchod rten chung ngu byas sam/_so phag gam/_rdo ba las byas kyang rung ste/_dang po gsang sngags kyi snying po stong rtsa brgyad tshad du bzlas brjod byas te/_de'i 'og tu mchod rten sen mo gang tsam gyis 
[\[30a.2\]]la byas sam/_khru gang gi tshad du byas sam/_dpag tshad gcig tsam gyi tshad du byas na yang rung ste/_gsang sngags kyi mthu dang /_sems rtse gcig tu byas pa'i stobs kyis mchod rten de la yang spos kyi ngad ldang ste/_tsan+danadang /_ga bur dang /_gla rtsi dang /_gur 
[\[30a.3\]]gum la sogs pa'i dri bro'am/_lha'i spos dri zhim po'i ngad ldang bar 'gyur ro/_/bdag dang gzhan mchod rten gyi las byed pa dang /_bzlas brjod byed pa de bsam pa thams cad kyang yid bzhin du 'grub par 'gyur ro/_/dge ba'i rtsa ba rgya chen po bsags par 
[\[30a.4\]]'gyur te/_yon tan dang /_legs pa phun sum tshogs pa yang 'thob par 'gyur/_tshe thung ba'i las shig yod na yang tshe nur zhing ring bar 'gyur/_nam 'chi ba'i dus byed pa na yang sangs rgyas bye ba khrag khrig 'bum phrag dgu bcu rtsa dgu'i zhal mthong zhing /_de 
[\[30a.5\]]bzhin gshegs pa de dag gis rjes su dgongs te/_skye gnas phyi mar sangs rgyas kyi zhing yongs su dag par skye bar 'gyur zhing mngon sum du lung ston par 'gyur/_der yang tshe lo bye ba khrag khrig brgya stong thub par 'gyur te/_sngon gyi gnas rjes su dran pa dang /_lha'i 
[\[30a.6\]]mig dang /_lha'i rna ba rnam par dag pa 'thob cing /_pha rol gyi sems shes pa dang /_'chi 'pho ba dang /_skye ba shes pa 'thob bo/_/lus las tsan+dan gyi dri'i ngad 'byung zhing kha nas ut+pa la'i bsung ldang bar 'gyur te/_bla na med pa yang dag par rdzogs pa'i byang chub kyi 
[\[30a.7\]]lam thob nas phyir mi ldog pa'i sa yang thob par 'gyur ro/_/yang dri'i byug pa yungs 'bru tsam yang rung ste/_gsang sngags bzlas nas mchod rten la bskus na yang de dag gi yon tan dang /_legs pa sngar bshad pa bzhin du thob par 'gyur ro/_/yang dge slong dang /_
[\[30b\]]
[\[30b.1\]]dge slong ma dang /_dge bsnyen dang /_dge bsnyen ma gang la la zhig gis bdag nyid gtsang bar byas te/_gsang sngags kyi tshig 'di dag dkon pa dang /_rin po cher 'du shes pas gzung na de de bzhin gshegs pa dang 'dra bar dad par bya ste/_gsang sngags rnams la 
[\[30b.2\]]gus pa bskyed nas yi ger bri bar bya ste/_gong du bshad pa bzhin du gsang sngags dang phyag rgya cho ga bzhin du bris nas mchod rten gyi srog shing gi rtsa bar snying po bcug ste/_mchod rten byas na de dge ba'i rtsa ba rgya chen po bsags par 'gyur te/_yon tan dang legs 
[\[30b.3\]]pa thams cad thob par 'gyur ro/_/de nas bcom ldan 'das kyis gsang sngags kyi phyag rgya'i cho ga 'di dag bshad pa'i tshe phyogs bcu'i 'jig rten gyi khams na bzhugs pa'i de bzhin gshegs pa thams cad rjes su thugs rangs par mdzad nas gsungs pa/_yang 
[\[30b.4\]]dag par rdzogs pa'i sangs rgyas shAkya thub pas sems can mnyam par dgongs shing /_thams cad chos kyi dbyings la bkod nas gsang sngags chen po'i phyag rgya'i cho ga'i byin gyi rlabs 'thob par bstan pa ni legs so legs so/_/shin tu yang legs te/_dge ba'i 
[\[30b.5\]]rtsa ba de dag gis bla na med pa yang dag par rdzogs pa'i byang chub 'thob cing phyir mi ldog par yang 'gyur ro/_/de nas 'khor gyi dkyil 'khor de nyid na/_lha dang /_klu dang /_gnod sbyin dang /_srin po dang /_dri za dang /_lha ma yin dang /_mi'am ci dang /_lto 'phye chen po 'dus 
[\[30b.6\]]pa rnams dang /_byang chub sems dpa' lag na rdo rje dang /_rgyal po chen po bzhi dang /_'jig rten skyong ba'i mes po tshangs pa dang /_khyab 'jug dang /_dbang phyug chen po dang /_brgya byin dang /_gshin rje dang /_chu lha dang /_ku be ra dang /_de dag la sogs pa rdzu 'phrul 
[\[30b.7\]]che ba'i lha de dag gis bcom ldan 'das kyis gsungs pa de thos nas bdag cag rang rang gi spyod yul la skyo zhing yid byung bar gyur te/_mthar gyis yon tan chen po thob par 'dod pa'i phyir gcig la gcig bos te smras pa/_kye ma yang dag par rdzogs pa'i sangs rgyas 'byung ba ni 
[\[31a\]]
[\[31a.1\]]shin tu yang rnyed par dka'o/_/de'i bstan pa dam pa'i chos thos pa yang shin tu rnyed par dka' gsang sngags dang phyag rgya'i tshogs yang dag par rdzogs pa'i sangs rgyas kyi bstan pa thos pa yang shin tu rnyed par dka' ste/_'di ni shin tu ngo mtshar to zhes 
[\[31a.2\]]smras so/_/de nas de'i tshe bram ze ser skya'i zla ba zhes bya ba bcom ldan 'das las de lta bu'i gsang sngags dang cho ga'i yon tan chen po de dag thos shing thob nas sems kyi sgrib pa'i rdul dang rnyog pa rnams dang bar gyur/_'chi ba'i 'jigs pa dang /_sdig pa dang /_las kyi sgrib 
[\[31a.3\]]pa thams cad kyang dag par gyur/_tshe yang phyir nur te ring bar gyur nas dga' mgu yi rangs te yid bde ba chen po thob par gyur to/_/de nas 'byung po'i tshogs thams cad kyang sems dang zhing rjes su yi rang bar gyur to/_/de nas byang chub sems dpa' sems dpa' chen po 
[\[31a.4\]]sgrib pa thams cad rnam par sel bas de bzhin gshegs pa la mchod pa'i las kyi phyir 'khor der rin po che'i khang pa brtsegs pa nor bu sna tshogs kyis spras pa zhig mngon par sprul nas/_chos la dga' ba'i phyir bcom ldan 'das la phul te/_lan gsum bskor ba byas nas 
[\[31a.5\]]bcom ldan 'das kyi zhabs la mgo bos phyag 'tshal te/_bcom ldan 'das la gsol pa/_bcom ldan 'das kyis gsang sngags dang /_phyag rgya dang /_dkyil 'khor gyi cho ga shin tu rnyed par dka' ba sems can thams cad la phan pa dang bde ba rnams kyi mchog 'dzam bu'i 
[\[31a.6\]]gling gi sems can sgrib pa che ba rnams kyi don du bshad de/_dge ba'i rtsa ba bskyed cing tshe ring ba dang /_sdug bsngal gyi phung po thams cad las thar bar mdzad pa lags na/_de 'dir bdag cag byang chub sems dpa' rnams kyis kyang sangs rgyas bcom ldan 'das thams cad 
[\[31a.7\]]la gsol te/_de bzhin gshegs pa'i spyan sngar yang dag pa'i ye shes chub par bgyid pa'i phyag rgya dang /_gsang sngags kyi tshig bshad par 'tshal lo/_/na mo b+ha ga ba te/_na ba na ba TI nAM/_saM myaka saM bud+d+ha ko Ti ni yu ta sha ta sa ha srA NAM/_namaHsarba ni ba ra Na bi skam+bi ni 
[\[31b\]]
[\[31b.1\]]bo d+hi sa twA ya/_oM tu ru tu ru ma ma sarba A ba ra Na bi sho d+ha ni/_sarba ta thA ga ta A yur ba lA ni/_bi pu la ni ra ma le/_sarba sid+d+hi na ma skr-i twA/_ba ra ba ra/_sarba satwA a ba lo ki ni/_o~M sarba ni bA ra Na/_bi skam bi Ni/_ma ma sarba pA pa bi sho d+ha ni ku ru swA hA/_bcom 
[\[31b.2\]]ldan 'das bdag gi gsang sngags 'di ni sangs rgyas bye ba phrag dgu bcu rtsa dgus bshad pa lags te/_gang la la zhig gis ma yengs pa'i sems kyis rtse gcig tu byas te/_skad cig gcig bton na yang sdig pa thams cad byang bar 'gyur ro/_/yang gang la la 
[\[31b.3\]]zhig gis gsang sngags 'di cho ga bzhin du dgu bcu rtsa dgu yi ger bris te mchod rten gyi nang du bcug na mchod rten de la/_la la zhig gis phyag byas sam/_tshig snyan pas bstod dam/_spos dang /_me tog dang /_byug pa dang /_mar me 'bul na rigs kyi bu de de'i 
[\[31b.4\]]tshe 'di nyid la sdig pa thams cad byang zhing las kyi sgrib pa thams cad bsal te/_bsam pa thams cad yid bzhin du grub par 'gyur/_sangs rgyas bcom ldan 'das brgya stong grangs med pa gang gA'i klung gi bye ma snyed la mchod cing bsnyen bkur byas pa dang 'dra bar 'gyur 
[\[31b.5\]]ro/_/de bzhin du mchod rten ring bsrel gyi snying po can brgya stong bye ba khrag khrig gang gA'i klung gi bye ma snyed la mchod pa byas par 'gyur ro/_/de'i dge ba'i rtsa ba rgya chen po sogs par 'gyur ro/_/yang dge sbyong gang zhig gis tshes brgyad dang /_bcu bzhi dang bco lnga gang yang 
[\[31b.6\]]rung ba la khrus dang gtsang sbra byas te/_gos gtsang ma gyon la zhag gcig smyung ba'am/_yang na zas dkar gsum zos te/_mchod rten la bskor zhing gsang sngags 'di lan brgya rtsa brgyad bzlas brjod byas na bskal pa brgya stong du bsags pa'i las kyi sgrib pa thams cad dang /_mtshams 
[\[31b.7\]]med pa lnga byas pa yang yongs su 'byang bar 'gyur/_gzhan yang las dang nyon mongs pa'i sgrib pa thams cad rnam par dag par gyur nas/_byang chub sems dpa' sgrib pa thams cad rnam par sel ba bdag nyid kyi lus mngon par bstan te/_bsam pa thams cad dngos grub tu sbyin par mdzad 
[\[32a\]]
[\[32a.1\]]cing /_yang dag par rdzogs pa'i sangs rgyas thams cad kyi zhal yang mthong bar 'gyur ro/_/de bzhin du gang la la zhig gis nyis brgya rtsa brgyad bton na ting nge 'dzin thob par 'gyur ro/_/gang gis sum brgya rtsa brgyad bton na sgrib pa thams cad byang ste/_phyir mi 
[\[32a.2\]]ldog pa'i sa la gnas par 'gyur ro/_/yang gang gis bzhi brgya rtsa brgyad bton na rgyal chen ris bzhi'i rgyal po chen po dag kyang nye bar 'ongs nas lus mngon par bstan te/_bsrung ba dang /_skyabs par byed cing shes rab kyi stobs kyang bskyed nas bsod nams thams cad nye bar 
[\[32a.3\]]bsgrub bo/_/gang gis lnga brgya rtsa brgyad bton na dge ba'i rtsa ba de nyid kyis 'dus ma byas kyi lam la gnas pa thob bo/_/yang gang gis drug brgya rtsa brgyad bton na rig sngags 'chang du 'gyur te/_nam mkha' la rig 'dzin gyi gnas su 'gro bar 'gyur ro/_/yang gang gis 
[\[32a.4\]]bdun brgya rtsa brgyad tshang bar bton na legs pa'i yon tan thams cad dang ldan par 'gyur ro/_/yang gang gis brgyad brgya rtsa brgyad bton na gzhan gyis bsgo ba med pa'i rang dbang 'thob ste/_sems rnam par dag par 'gyur ro/_/yang gang gis dgu brgya rtsa brgyad du bton na 
[\[32a.5\]]phung po lnga rnam par dag par 'gyur ro/_/yang gang gis stong rtsa brgyad du bton na rgyun du zhugs pa'i 'bras bu 'thob bo/_/gang gis nyis stong tshang bar bton na lan cig phyir 'ong ba'i 'bras bu 'thob bo/_/gang gis sum stong tshang bar bton na phyir mi 'ong ba'i 'bras bu 'thob 
[\[32a.6\]]bo/_/gang gis bzhi stong tshang bar bton na dgra bcom pa'i 'bras bu thob par 'gyur ro/_/gang gis lnga stong tshang bar bton na rang sangs rgyas kyis 'thob par 'gyur ro/_/gang gis drug stong tshang bar bton na byang chub sems dpa'i rdzu 'phrul gyi gnas 'thob par 'gyur 
[\[32a.7\]]ro/_/yang gang gis bdun stong tshang bar bton na byang chub sems dpa'i sa dang po 'thob par 'gyur ro/_/yang gang gis brgyad stong tshang bar bton na byang chub sems dpa'i sa lnga pa gnon par 'gyur ro/_/yang gang gis dgu stong tshang bar bton na rig sngags dang /_gsang 
[\[32b\]]
[\[32b.1\]]sngags rnams kyi bdag po gsang ba pa'i lus thob par 'gyur ro/_/yang gang gis khri tshang bar bton na byang chub sems dpa'i sa brgyad pa mi g.yo ba gnon par 'gyur ro/_/yang gang gis nyi khri tshang bar bton na bla na med pa yang dag par rdzogs pa'i sangs rgyas kyi sku 
[\[32b.2\]]thob par 'gyur te/_seng ge'i sgra chen po sgrogs par 'gyur ro/_/yang gang la la zhig gis pha ma'i don gyi phyir bsod nams kyi las bya bar 'dod na/_mchod rten rnying pa ring bsrel can zhig ral du gyur pa gsos la bcos legs byas te/_g.yas phyogs su bskor ba byed 
[\[32b.3\]]cing sngags lan brgya rtsa brgyad tshang gi bar du bskor ba byas na bsam pa thams cad yid bzhin du 'grub par 'gyur ro/_/de nas bcom ldan 'das kyis byang chub sems dpa' sgrib pa thams cad rnam par sel ba la legs so zhes bya ba byin te/_legs so legs so/_/
[\[32b.4\]]rigs kyi bu khyod kyis nga'i grogs byas te/_de bzhin gshegs pa'i gsang sngags kyi cho ga tshul bzhin du bshad pa de kho na bzhin no/_/de nas gnod sbyin thams cad kyi rgyal po gsang ba pa'i bdag pos bcom ldan 'das la gsol pa/_bcom ldan 'das kyis gsang sngags 
[\[32b.5\]]kyi rgyal po gsang sngags kyi cho ga 'di dag de bzhin gshegs pa rnams dang 'dra ba/_de bzhin gshegs pa'i chos kyi sku las byung ba lags na/_bcom ldan 'das snying po dam pa 'di dag 'dzam bu gling na gnas pa'i sems can rnams kyi las kyi sgrib pa dang /_sdig pa thams 
[\[32b.6\]]cad bsal nas de phyin chad bcom ldan 'das kyi bstan pa la 'jug par 'gyur ro/_/de skad ces gsol pa dang /_bcom ldan 'das kyis gsang ba pa'i bdag po la bka' stsal pa/_gsang ba pa'i bdag po gsang sngags kyi cho ga 'di dag ni ma 'ongs pa'i dus na yang de bzhin 
[\[32b.7\]]gshegs pa 'jig rten na bzhugs pa dang 'dra ba yin no/_/ngas cho ga ji skad bstan pa bzhin du byas na las kyi sbyor ba chung ngus kyang 'bras bu chen po 'grub cing phan yon che bar gnas par 'gyur na/_las kyi sbyor ba cher byas pa lta ci smos te/_dge ba'i rtsa ba thams cad bsags par 
[\[33a\]]
[\[33a.1\]]'gyur ro/_/de lta bas na de dag gi yon tan ni de bzhin gshegs pa brgya stong bye ba khrag khrig gang gA'i klung gi bye ma snyed kyis bshad kyang mi rdzogs te/_de bzhin gshegs pa de dag gis mkhyen cing gzigs par zad do/_/gsang ba pa'i bdag pos gsol pa/_
[\[33a.2\]]bcom ldan 'das las tshegs chung ngu ji lta bu zhig bgyi na bsod nams kyi 'bras bu chen po 'grub cing bsod nams chen po thob par 'gyur/_bcom ldan 'das kyis bka' stsal pa/_de'i phyir legs pa nyon cig dang bshad par bya'o/_/dge slong dang /_dge slong ma dang /_
[\[33a.3\]]dge bsnyen dang /_dge bsnyen ma gang la la zhig gis bsod nams kyi 'bras bu chen po thob cing yon tan thob par 'dod pas gsang sngags kyi rgyal po'i cho ga sngar bstan pa bzhin du byas te/_dgu bcu rtsa dgu yi ger bris la sangs rgyas kyi mchod rten gyi mdun du dkyil 'khor gru 
[\[33a.4\]]bzhir byas la ba'i lci bas byugs te/_grwa bzhir dri'i chu phor bu bkang ba re re gzhag_/bdug spos kyi snod du ba 'thul ba yang bzhag nas snod chen po'i nang du me tog dang /_dri'i chu dang /_'bras skam po rnams blugs te/_dkyil 'khor gyi steng du gzhag pa dang /_yang 
[\[33a.5\]]til nag po dang /_sran ma ma sha dang /_'bras rnams bsres te btsos pa'i 'bras thug kri sar zhes bya ba dang /_zas dkar gsum dang /_'di rnams bum pa'i nang du blugs pa dang /_yang shing tog sna tshogs 'bras bu dgu bcu rtsa dgu dang /_kha zas ming gis smos 
[\[33a.6\]]pa 'di rnams dang /_spos dang /_me tog la sogs pa dkyil 'khor gyi steng du bkram la/_gsang sngags kyi yi ge mchod rten gyi srog shing gi nang du bcug nas mchod rten gyi phyogs bzhir phyogs bcu'i de bzhin gshegs pa thams cad mngon du dmigs te phyag byas la sems 
[\[33a.7\]]rtse gcig pas gsang sngags 'di dag gdon par bya'o/_/'di lta ste/_o~M bi pu la/_bi ma le/_pra ba re dzi na ba re/_sa ra sa ra/_sarba ta thA ga ta d+hA tu gar b+he/_a d+hiSh+Thi te swA hA/_A ya ta to ba Ni swA hA/_sarba de ba Ni ba ha ya bi bud+d+ha a d+hiSh+Tha Na sam ye swA hA/_bdug 
[\[33b\]]
[\[33b.1\]]spos 'thul ba rgyun mi 'chad par bya zhing /_gsang sngags lan nyi shu rtsa brgyad bton na byang chub sems dpa' sems dpa' chen po brgyad dang /_gnod sbyin gyi sde dpon chen po brgyad dang /_gsang ba pa'i bdag po dang /_rgyal po chen po bzhi dang /_tshangs pa dang /_dbang 
[\[33b.2\]]phyug chen po dang /_sred med kyi bu rnams de'i mod la mchod rten de la mchod pa dang /_rim gro byed de srog shing brtan par byed do/_/de bas gong du yang sangs rgyas bye ba 'bum phrag dgu bcu rtsa dgu dang /_gang gA'i klung gi bye ma snyed kyang gnas der gshegs te/_
[\[33b.3\]]mchod rten de la mchod pa dang /_chos kyi skur byin gyis rlob cing ring bsrel dang ldan par mdzad do/_/de ltar sems thag pa nas cho ga tshul bzhin du byas na yon tan de dag dang /_gzhan yang mchod rten de yid bzhin gyi nor bu rin po che las byas pa'i bsod nams thob par 'gyur 
[\[33b.4\]]te/_rin po che'i rnam pa bye ba khrag khrig brgya stong du ma las mchod rten byas pa dang 'dra bar 'gyur te/_dge ba'i rtsa ba rgya chen po dang ldan zhing lus rnam par dag la tshe ring zhing nad med pa dang /_bgegs thams cad kyis mi tshugs par 'gyur ro/_/gang gzhan la la 
[\[33b.5\]]zhig gis mchod rten 'di mthong ngam/_mchod rten de'i dril bu'i sgra thos na yang las kyi sgrib pa dang /_sdig pa thams cad byang bar 'gyur te/_mtshams med pa lnga byas pa yang yongs su byang nas 'chi ba'i dus byas pa'i 'og tu bde ba can gyi 'jig rten du skye'o/_/gang la la 
[\[33b.6\]]zhig gis mchod rten de'i ming tsam thos pa yang 'chi ba'i dus byas nas bla na med pa'i byang chub kyi lam 'thob par 'gyur/_tha na bya dang /[ {]ri dgas [,]ri dwags [}]la sogs pa sems can gang gis mthong ba de yang tshe 'phos nas dud 'gro'i skye gnas spangs te/_bsod nams dang ldan pa'i lus thob 
[\[33b.7\]]par 'gyur ro/_/gang la la zhig gis pha rol tu phyin pa drug yongs su rdzogs par spyod par 'dod pa des snga ma bzhin du dkyil 'khor gru bzhi pa byas te/_sa dang lci bas byugs la de'i steng du spos kyi skyong nul gyis byugs te/_dkyil 'khor gyi grwa bzhir dri'i chus bkang ba'i snod re re gzhag 
[\[34a\]]
[\[34a.1\]]la/_sngar bstan pa'i gsang sngags bzhi po dag las rnam pa gcig kyang dgu bcu rtsa dgu bris te/_rang gi lag gis mchod rten chung ngu dgu bcu rtsa dgu gdab cing gsang sngags rnams gcig kyang re re'i nang du gzhug go/_/de nas yang gsang sngags 'di dgu bcu rtsa 
[\[34a.2\]]dgu yi ger bris te/_mchod rten gyi 'phang lo rnams kyi nang du bcug la/_mchod rten rnams dkyil 'khor gyi steng du bzhag ste/_me tog dang /_byugs pas mchod la/_lan bdun bdun du bskor zhing gsang sngags 'di yang gdon par bya'o/_/namaHna ba 
[\[34a.3\]]na ba tI nAM/_ta thA ga ta gaM gA naM dI bA lu kA naM/_ko Ti ni yu ta sha ta sa ha srA NAM/_oM bo ri/_tsa ri Ni tsa ri/_mo ri go ri tsa la bA ri swA hA/_cho ga 'di ltar byas na pha rol tu phyin pa drug yongs su rdzogs par spyad par yang ma zad de/_des ni rin po che'i mchod rten bye ba 
[\[34a.4\]]khrag khrig brgya stong gang gA'i klung gi bye ma snyed byas par 'gyur ro/_/yang dag par rdzogs pa'i sangs rgyas bye ba khrag khrig brgya stong phrag dgu bcu rtsa dgu snyed la mchod cing bsnyen bkur byas par 'gyur ro/_/de'i gong du yang lha thams cad kyis mchod pa'i sprin sna tshogs 
[\[34a.5\]]bsdus te/_mchod rten de la yo byad sna tshogs sbyar nas/_de bzhin gshegs pa'i pho brang dang /_yo byad sna tshogs sbyar nas mchod par 'gyur te/_yang dag par rdzogs pa'i sangs rgyas de dag snyed kyis mkhyen cing gzigs te byin gyis rlob par mdzad do/_/rigs kyi bu 
[\[34a.6\]]'am rigs kyi bu mo de'i dge ba'i rtsa ba rgya chen po'i bsod nams dang /_yon tan thams cad thob par mdzad do/_/yang gang la la zhig gis gsang sngags kyi rgyal po 'di snying po ma nor bar yi ger bris la rtag tu bton te/_mchod pa'i las byas la lus la thogs na rig pa de nyid 
[\[34a.7\]]kyis bsrung ba dang /_bskyab pa mdzad de/_phas kyi rgol ba'i dgra thams cad dang /_shar gnyer ba rnams dang /_gnod sbyin dang /_srin po dang /[ {]yi dgas [,]yi dwags [}]la sogs pa thams cad kyang gnod pa byed par mi 'gyur te/_'jigs shing skrag nas so sor 'byer bar 'gyur ro/_/
[\[34b\]]
[\[34b.1\]]gang la la zhig gis rig pa 'don pa de dang gtam byas pa yang mtshams med pa lnga'i las kyi sgrib pa yang yongs su 'byang bar 'gyur ro/_/gang la la zhig gis sngags pa de'i sgra thos sam/_grib mas phog gam/_lus la reg kyang rung ste/_de'i tshe rabs gzhan gyi las 
[\[34b.2\]]kyi sgrib pa dang /_sdig pa thams cad yongs su byang bar 'gyur ro/_/gang rig pa 'don pa de'i lus la dug gis mi tshugs/_mes mi tshugs/_chus khyer bar mi 'gyur/_gdon thams cad kyis kyang glags mi rnyed/_thog 'bab par mi 'gyur te/_sangs rgyas thams cad 
[\[34b.3\]]kyis bsrung ba dang /_bskyab pa mdzad cing spyan ras kyis 'tsho bar mdzad do/_/lha thams cad dang /_dam tshig can thams cad kyis kyang de la bstang grogs byed par 'gyur te/_gzhan gyi rig sngags dang /_byad dang /_sbyor ba thams cad kyis mi tshugs par 'gyur ro/_/
[\[34b.4\]]de lta bas na rig pa 'don pa gnas gang na 'dug kyang gsang sngags 'di'i cho ga don du gnyer bar bya ste/_gsang sngags yi ger bris la lam gyi bzhi mdo'am/_sum mdo skye bo mang po phan tshun 'gro ba'i gnas su mchod rten byas la/_de'i nang du bcug na 'gro ba thams 
[\[34b.5\]]cad dang /_bya dang /_sbrang ma dang /_tha na grog sbur yan chad kyis mthong ba dang /_thos pa dang /_reg pa dang /_de la phog pa'i sa dang /_rdul dang /_rlung dang /_grib mas phog na yang byol song dang /[ {]yi dgas [,]yi dwags [}]dang /_ngan song log par ltung ba sems can 
[\[34b.6\]]dmyal bar skye bar 'gyur ba'i sdig pa thams cad dang bral zhing /_'chi ba'i dus byas nas bde 'gro mtho ris lha rnams kyi nang du skye bar 'gyur te/_sngon gyi las kyi sgrib pa yongs su byang bas tshe rabs rjes su dran pa thob par 'gyur zhing phyir mi ltung ba'i chos can du 'gyur ro/_/de 
[\[34b.7\]]nas bcom ldan 'das kyis byang chub sems dpa' sems dpa' chen po sgrib pa thams cad rnam par sel ba dang /_gsang ba pa'i bdag po lag na rdo rje dang /_rgyal po chen po bzhi dang /_tshangs pa mi mjed kyi bdag po dang /_tshangs ris kyi lha rnams dang /_dbang phyug chen 
[\[35a\]]
[\[35a.1\]]po la sogs pa'i lha rnams la bka' stsal pa/_skyes bu dam pa dag ngas gsang sngags kyi rgyal po'i snying po 'di dag khyed rnams la yongs su gtad kyis rtag tu rim gror bya zhing yongs su gzung bar bya ste/_rin po che'i za ma tog gi nang du chug la gnas thams 
[\[35a.2\]]cad du bsgrags te/_nam du yang rgyun ma bcad par sems can la ston cig_/mthong zhing thos par byas na mtshams med pa lnga'i sdig pa yang 'byang bar 'gyur ro/_/de nas byang chub sems dpa' sems dpa' chen po sgrib pa thams cad rnam par sel ba dang /_gsang ba pa'i 
[\[35a.3\]]bdag po lag na rdo rje dang /_rgyal po chen po bzhi dag dang /_tshangs pa dang /_dbang phyug chen po dang /_sred med kyi bu dang /_lha dang /_klu dang /_gnod sbyin dang /_srin po dang /_lha ma yin dang /_lto 'phye chen po la sogs pa thams cad kyis bcom ldan 'das kyi 
[\[35a.4\]]zhabs la phyag 'tshal nas tshig mthun par smras te/_gsol pa/_bcom ldan 'das bcom ldan 'das kyis bdag cag la thugs brtse bar dgongs te gsang sngags 'di'i cho ga dang /_mchod rten bgyi ba'i cho ga ji skad gsungs pa rnams sems can thams cad la sman pa'i slad du 
[\[35a.5\]]bdag cag kun gyis bsrung zhing rim gror bgyi/_rtag par gzungs su gzung zhing mi bskyud par bgyi/_yi ger bri ba dang /_bklag pa dang /_mchod pa'i las rnams kyang bgyi ste/_ma 'ongs pa'i dus na sems can gang la las chos kyi rnam grangs 'di thos shing khong du chud nas ngan 
[\[35a.6\]]song ngan 'gro sems can dmyal ba la sogs pa dang /_sdig pa thams cad las thar bar 'gyur bar bcom ldan 'das kyis gsungs pas na/_bdag cag rnams kyis bcom ldan 'das kyi bka' drin spyi bos blangs pa'i slad du gsang sngags kyi cho ga 'di dag rim gror bgyi/_btsun par 
[\[35a.7\]]bgyi/_gus par bgyi/_rin po che'i 'du shes gzhag par bgyi/_rgya cher 'phel bar bgyi/_bcom ldan 'das kyi zhal dang 'dra bar blta bar bgyi/_nam du yang nub par mi 'gyur zhing ci nas kyang rgyas par bgyi ba'i slad du nan tan bgyi bar 'tshal lo/_/de skad ces gsol pa dang /_bcom 
[\[35b\]]
[\[35b.1\]]ldan 'das kyis bka' stsal pa/_skyes bu dam pa rnams dam tshig la gnas pas gsang sngags kyi cho ga 'di dag bsrung ba dang /_rim gror bya ba dang /_yongs su gzung bar khas blangs pa ni legs so legs so/_/shin tu yang legs so/_/bcom ldan 'das kyis 
[\[35b.2\]]de skad ces bka' stsal nas/_thams cad dang ldan pa'i 'khor de dag yi rangs te/_bcom ldan 'das kyis gsungs pa la mngon par bstod do/_/'phags pa 'od zer dri ma med pa rnam par dag pa'i 'od ces bya ba'i gzungs rdzogs so//_//rgya gar gyi mkhan po 
[\[35b.3\]]bad+yA ka ra sing+ha dang /_zhu chen gyi lo tsA ba ban de dpal gyi lhun po'i sdes bsgyur cing zhus te gtan la phab pa'o/_/jo bo a ti sha dang dge bshes 'brom ston pas sngags rnams dag par bsgyur ro//_//
[\[35b.4\]{D511}]@#/_/rgya gar skad du/_Ar+ya dwA da sha bud+d+ha kaM nA ma ma hA yA na sU traM/_bod skad du/_'phags pa sangs rgyas bcu gnyis pa zhes bya ba theg pa chen po'i mdo/_sangs rgyas dang /_byang chub sems dpa' thams cad la phyag 'tshal lo/_/'di skad bdag gis 
[\[35b.5\]]thos pa dus gcig na/_bcom ldan 'das rgyal po'i khab na bya rgod phung po'i ri la dge slong stong nyis brgya lnga bcu'i dge slong gi dge 'dun chen po dang thabs cig tu bzhugs te/_byang chub sems dpa' ma pham pa la sogs pa byang chub sems dpa' khri nyis stong gi byang 
[\[35b.6\]]chub sems dpa'i dge 'dun chen po dang yang thabs cig go/_/de nas bcom ldan 'das kyis byang chub sems dpa' sems dpa' chen po byams pa la bka' stsal pa/_byams pa sangs rgyas kyi zhing 'di nas shar phyogs logs su sangs rgyas kyi zhing bye ba khrag khrig 'bum 
[\[35b.7\]]phrag brjod du med pa bcu'i rdul phra rab kyi rdul snyed kyi sangs rgyas kyi zhing 'das pa na/_'jig rten gyi khams mu tig can zhes bya ba yod de/_de na de bzhin gshegs pa dgra bcom pa yang dag par rdzogs pa'i sangs rgyas nam mkha'i dpal dri med rdul sel rab mdzes yon tan gyi 
[\[36a\]]
[\[36a.1\]]tog gi 'od me tog pad+ma bai DUr+ya'i 'od zer rin po che'i gzugs lta bu'i sku dang ldan pa spos mchog dam pas mchod pa sku rnam par spras shing legs par brgyan pa gtsug tor gyi gtsug nas nyi ma'i 'od zer dpag med zla 'od smon lam gyis brgyan pa rab sprul bkod pa chen 
[\[36a.2\]]po chos kyi dbyings las mngon 'phags chags med rin chen rgyal po zhes bya ba da ltar yang bzhugs te 'tsho zhing gzhes la chos kyang ston to/_/su rgyal ba de'i mtshan 'dzin pa de bskal pa chen po 'dzam bu'i gling gi rdul phra rab kyi rdul snyed kyi bskal par 'khor ba las ldog go/_/
[\[36a.3\]]des byang chub sems dpa' sems dpa' chen po 'dra ba med ces bya ba lung bstan te/_de de bzhin gshegs pa dgra bcom pa yang dag par rdzogs pa'i sangs rgyas nam mkha'i dpal dri med rdul sel rab mdzes yon tan gyi tog gi 'od me tog pad+ma bai DUr+ya'i 'od zer rin po che'i 
[\[36a.4\]]gzugs lta bu'i sku dang ldan pa spos mchog dam pas mchod pa sku rnam par spras shing legs par brgyan pa gtsug tor gyi gtsug nas nyi ma'i 'od zer dpag med zla 'od smon lam gyis brgyan pa rab sprul bkod pa chen po chos kyi dbyings las mngon 'phags chags med rin chen rgyal 
[\[36a.5\]]po de yongs su mya ngan las 'das pa'i dam pa'i chos nub ma thag tu bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur te/_de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar 
[\[36a.6\]]gshegs pa/_'jig rten mkhyen pa/_skyes bu 'dul ba'i kha lo sgyur ba bla na med pa/_lha dang mi rnams kyi ston pa/_sangs rgyas bcom ldan 'das chu lha gzhon nu nyi ma'i sgron ma zla ba'i me tog pad+ma gser sdug nam mkha' lta bu'i sku ldan rnam par snang mdzad 'od zer rab brgyan 
[\[36a.7\]]thogs med 'khor lo'i dkyil 'khor phyogs bcur 'od zer rab 'byin 'jig rten khams kun snang byed tog gi rgyal mtshan rgyal po zhes bya bar 'jig rten du 'byung bar 'gyur ro/_/shar phyogs de nyid kyi de bzhin gshegs pa dgra bcom pa yang dag par rdzogs pa'i sangs rgyas 
[\[36b\]]
[\[36b.1\]]bkod pa thams cad dri med 'od ces bya ba'i mtshan yang gzung ngo /_/tshig 'don to/_/phyag bya'o/_/lho phyogs kyi de bzhin gshegs pa dgra bcom pa yang dag par rdzogs pa'i sangs rgyas spobs pa'i rgyan la dgongs pa zhes bya ba'i mtshan yang gzung ngo /_/yid la bya'o/_/
[\[36b.2\]]nub phyogs kyi de bzhin gshegs pa dri med zla ba'i tog gi rgyal po grags ldan zhes bya ba'i mtshan yang gzung ngo /_/phyag bya'o/_/byang phyogs kyi de bzhin gshegs pa me tog gi bkod pa snang bar mdzad pa zhes bya ba'i mtshan yang gzung ngo /_/phyag bya'o/_/shar 
[\[36b.3\]]lho'i phyogs mtshams kyi de bzhin gshegs pa 'od mdzad ces bya ba'i mtshan yang gzung ngo /_/phyag bya'o/_/lho nub kyi phyogs mtshams kyi de bzhin gshegs pa rin chen mchog gi tog grags ldan zhes bya ba'i mtshan yang gzung ngo /_/phyag bya'o/_/nub byang gi phyogs 
[\[36b.4\]]mtshams kyi de bzhin gshegs pa 'jigs med rnam par gzigs zhes bya ba'i mtshan yang gzung ngo /_/phyag bya'o/_/byang shar gyi phyogs mtshams kyi de bzhin gshegs pa 'jigs bral bag tsha mi mnga' spu zing mi byed ces bya ba'i mtshan yang gzung ngo /_/phyag bya'o/_/
[\[36b.5\]]'og gi phyogs kyi de bzhin gshegs pa seng ge bsgyings pa'i mid pa zhes bya ba'i mtshan yang gzung ngo /_/phyag bya'o/_/steng gi phyogs kyi de bzhin gshegs pa gser 'od gzi brjid 'jigs bral rgyal po zhes bya ba'i mtshan yang gzung ngo /_/phyag bya'o/_/byams 
[\[36b.6\]]pa dad pa'i rigs kyi bu'am rigs kyi bu mos bcom ldan 'das de bzhin gshegs pa dgra bcom pa yang dag par rdzogs pa'i sangs rgyas bcu gnyis po 'di dag gi mtshan brjod la nyi ma bcur sdig pa thams cad kyi nyes pa bshags par bya/_dge ba'i rtsa ba thams cad la rjes su 
[\[36b.7\]]yi rang bar bya/_sangs rgyas thams cad la bskul ba dang /_sangs rgyas thams cad la gsol ba gdab pa dang /_dge ba'i rtsa ba thams cad chos kyi dbyings su yongs su bsngo bas yongs su bsngo bar bya'o/_/'on kyang sdig pa thams cad zad par 'gyur ro/_/las kyi sgrib 
[\[37a\]]
[\[37a.1\]]pa thams cad rnam par byang bar 'gyur ro/_/de'i 'og tu sangs rgyas kyi zhing gi yon tan bkod pa phun sum tshogs pa dang /_mi 'jigs pa phun sum tshogs pa dang /_mtshan phun sum tshogs pa dang /_byang chub sems dpa'i dge 'dun phun sum tshogs pa dang /_
[\[37a.2\]]gzungs phun sum tshogs pa yang 'thob bo/_/ting nge 'dzin phun sum tshogs pa yang 'thob bo/_/bsam pa ji lta ba bzhin sangs rgyas kyi zhing yongs su dag pa phun sum tshogs pa dang /_dge ba'i bshes gnyen phun sum tshogs pa'ang myur du yongs su 'dzin to/_/bla na med 
[\[37a.3\]]pa yang dag par rdzogs pa'i byang chub las nyams par mi 'gyur zhing yongs su nyams par yang mi 'gyur ro/_/'khor ba na 'khor ba'i tshe na'ang kun du mdzes pa dang /_de'i longs spyod phun sum tshogs pa dang /_rigs phun sum tshogs pa dang /_skye ba phun sum tshogs pa dang /_
[\[37a.4\]]rus phun sum tshogs pa dang /_gzugs phun sum tshogs pa dang /_ris 'dra ba'i skye bo'i 'khor phun sum tshogs pa'ang yongs su 'dzin to/_/de la 'di skad ces bya ste/_gang dang gang du skyes pa yi/_/tshe rabs tshe rabs thams cad du/_/mthong na dga' zhing dga' byed dang /_/
[\[37a.5\]]'od byed pa dang mthu chen dang /_/'byor pa chen por 'gyur ba yin/_/gzungs kyi gsang sngags kyi gzhi 'di rnams kyang brjod par bya'o/_/tad+ya thA/_a khe ma khe sa man+ta mu khe/_sau ti yuk+te/_ni ruk+te pra b+he/_sa ma yo ge/_tsit+ta tsit+ta/_a khe ma khe/_pa da ne/_bi brte/_sa man+ta gu Ni/_
[\[37a.6\]]sat+ya ra me/_yuk+te pra yuk+te/_hi li mi li/_ma sa le/_A na le/_tsa me/_a tsi ti/_tso tse/_a ra he/_ba hu ts+tshe/_mA yu gra he/_he ma ba ti/_dz+yo ti ba ti/_d+harma tsi te/_tsUta pang ke a bi k+Sha pe ra d+h+r-i k+Sha me/_skan+d+ha bi b+hak+te/_sangs rgyas dang /_byang chub sems dpa' thams cad la 
[\[37a.7\]]phyag 'tshal lo/_/sangs rgyas kyi byin gyis brlabs kyis gsang sngags kyi gzhi 'di rnams grub par gyur cig_/de la 'di skad ces bya ste/_gzungs 'di dag ni bzung byas na/_/phyogs bcu dag na gang bzhugs pa'i/_/bye ba drug cu'i drang srong rnams/_/de dag de la dgongs par 'gyur/_/
[\[37b\]]
[\[37b.1\]]skye ba dag ni kun du yang /_/dge ba'i bshes gnyen rnyed par 'gyur/_/[{]chung zad [,]cung zad [}]dge ba gang yin pa/_/don rnams thams cad 'byor par 'gyur/_/pad+ma'i snying por bzhugs pa yi/_/sangs rgyas rnams ni mngon sum mthong /_/gzungs 'di dag ni 'dzin byed pa/_/mkhas pa 
[\[37b.2\]]dpal ldan rdzus te skye/_/dran dang blo gros rtogs pa dang /_/mos pa shes rab rab tu 'phel/_/thos pa thams cad 'dzin par 'gyur/_/thos pa thams cad 'dzin mi nyams/_/'jig rten mgon po 'di dag gi/_/mtshan rnams su zhig rjod byed pa/_/ngan 'gro thams cad 
[\[37b.3\]]spangs nas ni/_/bzang 'gror myur du 'gro bar 'gyur/_/ting nge 'dzin dang gzungs kyi mchog_/de dag de la mngon par 'gyur/_/byang chub rab tu de 'tshang rgya/_/zhing ni bye ba phrag stong dag_/gser gyis bkang ste sbyin byin pas/_/gang zhig de bzhin gshegs rnams kyi/_/
[\[37b.4\]]mtshan rnams 'dzin par byed pa yi/_/bsod nams phung po de ches mang /_/rtag tu tshe rabs dran par 'gyur/_/byang chub spyad pa spyod pa'i tshe/_/mi khom thams cad rnam spangs te/_/sangs rgyas 'byung ba rab mdzes rnyed/_/rdzogs pa'i sangs rgyas mnyes par byed/_/dad pa 
[\[37b.5\]]bla na med pa 'thob/_/sangs rgyas rnams la rab dad cing /_/mchod pa dam pa byed par 'gyur/_/sangs rgyas 'byung ba mnyes byed de/_/mthong nas ston la rab tu dad/_/'jig rten sgron ma mthong nas ni/_/mchod pa bzang po byed par 'gyur/_/mtshan rnams 'di dag 'dzin 
[\[37b.6\]]byed pa/_/bskal pa bye ba grangs med du/_/'khor ba rnam par spangs nas su/_/byang chub myur du 'tshang yang rgya/_/nyin zhag bdun du tshang bar ni/_/mtshan rnams 'di dag 'dzin byed na/_/gang gis 'dren rnams mthong 'gyur ba'i/_/rgya chen mig ni sbyangs par 'gyur/_/
[\[37b.7\]]'jig rten mgon po de dag gi_/mtshan rnams mi gang 'dzin byed pa/_/skye ba gang dang gar skye bar/_/de ni phyag bya'i 'os su 'gyur/_/mtshan rnams 'di dag 'dzin byed pa/_/bskal pa bye ba bsam yas su/_/bkur sti ma yin thob mi 'gyur/_/'jig rten dag na grags 
[\[38a\]]
[\[38a.1\]]pa 'thob/_/mtshan rnams 'di dag 'dzin byed pa/_/de la bskal pa du mar ni/_/lha rnams bsti stang byed par 'gyur/_/byang chub myur du 'tshang yang rgya/_/mtshan rnams 'di dag 'dzin byed pa/_/mos med shes rab 'chal mi 'gyur/_/g.yo dang sgyu ni 
[\[38a.2\]]rnam par spangs/_/rtag tu sangs rgyas rnams kyang mthong /_/mtshan rnams 'di dag 'dzin byed pa/_/lha dang dri za klu dbang dang /_/mkha' lding lha min gsang ba pa/_/rtag tu de la srung bar byed/_/gzugs dang mtshan ni phun sum tshogs/_/nor chen khyim du skye bar 
[\[38a.3\]]'gyur/_/sems can kun la sbyin par byed/_/dpa' zhing gtong phod ser sna med/_/bskal pa bye ba brgya mang por/_/lha yi tsan+dan dmar po dang /_/shin tu dri zhim spos kun gyi/_/spos ngad de yi kha nas 'byung /_/mtshan rnams 'di dag 'dzin byed pa/_/bskal pa bye bar 
[\[38a.4\]]sgra skad ni/_/tshangs pa'i dbyangs dang ldan par 'gyur/_/rtag tu chos rgyal tshul dang ldan/_/mtshan rnams 'di dag 'dzin byed pa/_/rin chen sna bdun pad+ma'i 'dab/_/bye ba stong phrag mang yod las/_/'byor chen de skye lha gzugs ldan/_/mtshan rnams 'di dag su 
[\[38a.5\]]'dzin pa/_/de ni pha ma spun sdug dang /_/skye bo dag gi tshogs rnams dang /_/'bral bar 'gyur ba mi mthong ngo /_/drang srong chen po rnams kyi mtshan/_/bud med kyis ni gzung byas na/_/bud med lus la ma chags nas/_/skyes pa blo gros ldan par 'gyur/_/mi yi 
[\[38a.6\]]lus ni thob gyur nas/_/bla med byang chub thob 'gyur te/_/chos kyi 'khor lo rab bskor nas/_/'dod pa ji bzhin mya ngan 'da'/_/mtshan rnams 'di dag su 'dzin pa/_/de yi lus la mtshon dang ni/_/dug dang me dang rgyal po dang /_/g.yon can rnams kyis mi tshugs so/_/
[\[38a.7\]]mtshan rnams 'di dag su 'dzin pa/_/de yi sems la nam yang ni/_/dpung dang bzhon par bcas pa yi/_/bdud kyis glags rnyed mi 'gyur ro/_/'di dag gi ni mtshan gyi rnams/_/mi gang 'dzin par byed pa de/_/zhing ni bye ba bsam yas par/_/nam mkha' las ni 'gro bar 'gyur/_/
[\[38b\]]
[\[38b.1\]]sangs rgyas bstan pa rnams mchod nas/_/'jigs pa med par zhu ba zhu/_/de dag de yi bsam mkhyen nas/_/rgyal ba de dag lung ston 'gyur/_/sangs rgyas mgon po de dag las/_/lung bstan pa ni thob gyur nas/_/de ni shin tu yi rangs te/_/rgyal ba'i bstan la the tshom med/_/mtshan rnams 
[\[38b.2\]]'di dag 'dzin byed pa/_/'jig rten mgon po rnams las ni/_/zab mo'i chos ni thos 'gyur te/_/thos nas thams cad 'dzin par 'gyur/_/de nas pha rol phyin pa dang /_/mi 'jigs pa dang stobs rnams dang /_/mtshan dang dpe byad bzang po rnams/_/ma lus par ni rdzogs par 'gyur/_/
[\[38b.3\]]sangs rgyas de dag rnams kyi ni/_/gang gi zhing du 'dod gyur pa/_/der ni bla med yang dag rdzogs/_/byang chub rtogs nas 'tshang rgyar 'gyur/_/skyes pa'am ni bud med gang /_/mtshan rnams 'di dag 'dzin pa yi/_/yon tan 'di dang gzhan dag kyang /_/sangs rgyas bskal par rgyun du 
[\[38b.4\]]gsung /_/bag yod ldan par gyur nas ni/_/yon tan phun sum 'di thos nas/_/rdzogs pa'i sangs rgyas grags ldan pa/_/de dag mtshan rnams 'dzin par 'gyur/_/sangs rgyas 'di dag dpal snying po/_/sprin gyi rgyal po mi yi mchog_/'jig rten mgon po 'di dag gi/_/mtshan ni bskal par 
[\[38b.5\]]gang nyan dang /_/gang dag 'di rnams mtshan nyan cing /_/thos nas gus par byed 'gyur ba/_/de dang de dag shes rab che/_/rkang gnyis rnams kyi mchog tu 'gyur/_/drang srong chen po de dag gi/_/'di 'dra'i mtshan dag thos gyur nas/_/bag yod ldan zhing mkhas gyur la/_/shes rab ldan pa su mi 'dzin/_/
[\[38b.6\]]bcom ldan 'das kyis de skad ces bka' stsal nas/_byang chub sems dpa' sems dpa' chen po byams pa dang /_byang chub sems dpa' de dag dang /_dge slong de dag dang /_thams cad dang ldan pa'i 'khor de dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das 
[\[38b.7\]]kyis gsungs pa la mngon par bstod do/_/'phags pa sangs rgyas bcu gnyis pa zhes bya ba theg pa chen po'i mdo rdzogs so//_//rgya gar gyi mkhan po dzi na mi tra dang /_dA na shI la dang /_zhu chen gyi lots+tsha ba ban de ye shes sdes bsgyur cing zhus te/_skad gsar 
[\[39a\]]
[\[39a.1\]]chad kyis kyang bcos nas gtan la phab pa//[ {D512}]@##/_/rgya gar skad du/_Ar+ya sap+ta bud+d+ha kaM nA ma ma hA yA na sU tra/_bod skad du/_'phags pa sangs rgyas bdun pa zhes bya ba theg pa chen po'i 
[\[39a.2\]]mdo/_sangs rgyas dang /_byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das ti se'i ri'i rtse mo lha'i gnas na drang srong gi spyod pa dang ha cang yang mi ring ba zhig na dge slong lnga brgya tsam gyi dge slong gi dge 
[\[39a.3\]]'dun chen po dang byang chub sems dpa' lnga brgya la 'di lta ste/_byang chub sems dpa' sems dpa' chen po byams pa dang /_byang chub sems dpa' sems dpa' chen po nam mkha'i snying po dang /_kun tu bzang po dang /_mtha' yas me tog dang /_kun nas me tog dang /_
[\[39a.4\]]de dag la sogs pa byang chub sems dpa' skye ba gcig gis thogs pa sha stag dang thabs cig tu bzhugs so/_/de nas bcom ldan 'das kyis ri'i rtse mo'i nags khrod de nyid na dge slong zhig 'byung pos zin nas brdol zhing gcer bu gos med pa lag pa sgreng ste ngu zhing 'dug pa 
[\[39a.5\]]gzigs so/_/de nas byang chub sems dpa' sems dpa' chen po nam mkha'i snying pos bla gos phrag pa gcig tu gzar te/_pus mo g.yas pa'i lha nga sa la btsugs nas/_bcom ldan 'das ga la ba de logs su thal mo sbyar ba btud de/_bcom ldan 'das la 'di skad ces 
[\[39a.6\]]gsol to/_/bcom ldan 'das nam mkha'i dkyil na kyi hud ces sgra 'byin pa 'di dang /_dge slong gcer bu gos ma mchis la lag pa bstod pa cig shos 'di yang su zhig lags/_de nas bcom ldan 'das kyis byang chub sems dpa' sems dpa' chen po nam mkha'i snying po la 
[\[39a.7\]]'di skad ces bka' stsal to/_/nam mkha'i snying po 'di ni nad kyis btab pa yin no/_/cig shos 'di yang nad kyis btab pa yin no/_/de nas bcom ldan 'das la byang chub sems dpa' sems dpa' chen po nam mkha'i snying pos 'di skad ces gsol to/_/nad thams cad rab tu 
[\[39b\]]
[\[39b.1\]]zhi bar bgyid pa dang /_'byung po thams cad bzlog pa'i rig sngags bcom ldan 'das kyis bstan du gsol/_bka' stsal du gsol/_de nas bcom ldan 'das kyis sangs rgyas sprul pa mdzad de/_de nas nam mkha' la de bzhin gshegs pa drug byung ngo /_/bdun pa ni bcom ldan 
[\[39b.2\]]'das de bzhin gshegs pa shAkya thub pa'o/_/de nas de bzhin gshegs pa rnam par gzigs steng gi nam mkha' la bzhugs te/_sems can thams cad la phan pa'i don dang /_nad thams cad rab tu zhi bar bya ba dang /_'byung po thams cad bzlog pa'i phyir gsang sngags kyi gzhi 
[\[39b.3\]]'di dag bka' stsal to/_/na mo bud+d+hA ya/_na mo d+harmA ya/_na maHsaM g+hA ya/_tad+ya thA/_oM ha la ha la/_hi la hi lA ya/_na mo dza ga na mi tsa nA ya/_na mo na maHswA hA/_de nas de bzhin gshegs pa rnam par gzigs kyis byang chub sems dpa' sems dpa' chen po nam mkha'i snying po la 'di 
[\[39b.4\]]skad ces bka' stsal to/_/nam mkha'i snying po gang la la zhig rig sngags 'di 'chang ngam/_klog gam/_kun chub par byed na/_de'i lus la mtshon gyis mi tshugs/_chu dang me'i sdug bsngal ba'i nad kyis 'chi ba'i dus byed par mi 'gyur ro/_/dus ma yin pa'i 'chi bas 
[\[39b.5\]]'chi ba'i dus byed par mi 'gyur ro/_/de dug zos kyang zas bzhin du 'gyur ro/_/zas dang skom la lan bdun bzlas brjod byas te zos na pha rol gyi gnod pa mi 'byung ngo /_/nad thams cad kyis btab par mi 'gyur ro/_/ring du 'tsho bar 'gyur ro/_/thos pa 'dzin par 
[\[39b.6\]]'gyur ro/_/de bzhin gshegs pa bdun gyi gzugs mthong bar 'gyur ro/_/mtshon btab pa'i rna bar bzlas brjod byas la sna ma'i mar sbyin no/_/mdze dang skrangs nad kyis btab pa rnams la sna ma'i mar dang /_ut+pa la sngon po dang /_shu ti dang /_nye'u shing pa rnams bsres 
[\[39b.7\]]pa'i mar byin na nad thams cad sos par 'gyur ro/_/las thams cad la yang sbyar bar bya'o/_/de nas de bzhin gshegs pa gtsug tor can steng gi nam mkha' la bzhugs te/_sems can thams cad la phan pa'i don dang /_nad thams cad rab tu zhi bar bya ba dang /_'byung po 
[\[40a\]]
[\[40a.1\]]thams cad bzlog pa'i phyir gsang sngags kyi gzhi 'di dag bka' stsal to/_/na mo bud+d+hA ya/_na mo d+harmA ya/_na maHsaM g+hA ya/_oM pa tsa pa tsa pA tsa ya pA tsa ya/_sarba b+hU tA nAM/_ts+tshin+d+ha ya/_kI la ya/_ba ra bid+yA nAM swA hA/_nam mkha'i snying po sems can thams 
[\[40a.2\]]cad la phan pa'i don dang /_nad thams cad rab tu zhi bar bya ba dang /_bsgom nyes pa dang /_rmi lam ngan pa thams cad bzlog pa dang /_dus ma yin par 'chi ba dgag pa'i phyir sangs rgyas bye ba khrag khrig brgya stong phrag du mas gsungs shing ngas kyang da ltar bshad pa'i snying po 
[\[40a.3\]]'di zung shig nam mkha'i snying po gang la la zhig nga'i snying po 'di nyin lan gsum yid la byed na/_de la pha rol gyi gnod pa 'byung bar mi 'gyur ro/_/gnyid kyis log pa'i rmi lam na de bzhin gshegs pa'i gzugs mthong bar 'gyur ro/_/gshis ngan du 'chi bar mi 'gyur ro/_/
[\[40a.4\]]'di nas shi 'phos nas de bzhin gshegs pa dang phrad par 'gyur zhing mnyes par byed par 'gyur ro/_/de nas 'di'i cho ga gzhan ni nad thams cad la skud pas bcing bar bya'o/_/'dus pa las gyur pa la sna ma'i mar la bzlas brjod byas te sbyin no/_/chus phyogs bcing bar 
[\[40a.5\]]bya'o/_/skud pas bdag bsrung ngo /_/byis pa rnams kyi gdon dag la skud pa sngon po gdags so/_/mtshon btab pa'i rna bar lan bdun bzlas brjod bya'o/_/gzhan dag la yang rang gi blos sbyar bar bya'o/_/de nas de bzhin gshegs pa thams cad skyob steng gi nam mkha' 
[\[40a.6\]]la bzhugs te/_sems can thams cad la phan pa'i don dang nad thams cad rab tu zhi bar bya ba dang /_'byung po thams cad bzlog pa'i phyir gsang sngags kyi gzhi 'di dag bka' stsal to/_/na mo bud+d+hA ya/_na mo d+harmA ya/_na maHsaM g+hA ya/_oM ka la ka la/_ki li 
[\[40a.7\]]ki li/_ku lu ku lu/_ku lo ta sA d+ha nA nAM/_ku ru sarba gra hA NAM swA hA/_nam mkha'i snying po gsang sngags kyi gzhi 'di dag ni bskal pa bzang po'i de bzhin gshegs pa 'das pa dang /_ma byon pa dang /_da ltar byung ba thams cad kyis gsungs shing ngas kyang da ltar bshad 
[\[40b\]]
[\[40b.1\]]pa ste/_nam mkha'i snying po khyod kyis gsang sngags kyi gzhi 'di dag zung shig_/gang la la zhig 'dzin tam/_klog gam/_kun chub par byed na de'i lus la mtshon gyis mi tshugs/_dug gis mi tshugs/_dbyig dug gis mi tshugs/_rims nad kyis mi 'debs shing /_
[\[40b.2\]]chu dang /_dus ma yin par 'chi ba dang /_gshis ngan du 'chi bar mi 'gyur te/_sngon gyi las kyi sgrib pa rnams ni ma gtogs so/_dge slong ngam dge slong ma'am dge bsnyen nam/_dge bsnyen ma gang la la zhig nang par langs nas mgo bkrus te/_de bzhin gshegs pa'i spyan sngar 
[\[40b.3\]]lan brgya rtsa brgyad brjod na/_de'i las kyi sgrib pa thams cad byang bar 'gyur ro/_/de la sems can sdang ba gang dag rgyal po rnams thog mar smra bar 'gyur ro/_/sems can thams cad de'i dbang du 'gyur ro/_/'jigs pa thams cad kyi nang du yid la bya'o/_/'thab pa dang /_'thab 
[\[40b.4\]]me dang /_rtsod pa dang /_'gyed pa thams cad du skud pa dkar po gdags so/_/mig nad la shing 'o ma can las skud pa byas te rna ba la gdags so/_/dmag rengs par byed par 'dod pas zho dang /_sbrang rtsi la btags pa'i 'bras yos la lan brgya rtsa brgyad sbyin sreg bya'o/_/rA dzA nAM 
[\[40b.5\]]rA dzA mA tram+bA ba shI ka ra tu kA me na/_'o ma can gyi shing gi sbar shing gis me bus la bsreg bya til dag lan stong sbyin sreg bya'o/_/bdag dang sems can thams cad kyi sgrib pa thams cad dang /_sdig pa sbyang zhing dpal chen po dang /_nor gyi phung po chen po bsgrub par 'dod na 'o ma can gyi shing 
[\[40b.6\]]gi sbar shing gis me bus la bsreg bya til dag lan stong sbyin sreg bya'o/_/sdig pa ji snyed pa thams cad sbyang bar 'dod pa dang /_rig sngags thams cad 'grub par 'dod pa dang /_bdag bkru bar 'dod pas shu ti dang /_na la dang /_khre dang /_shi ri sha dang /_rgya spos dang /_gur 
[\[40b.7\]]gum dang /_gla sgang dang /_in dra ba ru na dang /_byang chub kyi shing dang /_a mra'i mgo thogs dang /_'di rnams kyis bkru bar bya ste/_sangs rgyas kyi spyan sngar nyin zhag gcig smyung ba bya zhing bum pa sar pa bzhag ste/_zla ba nya la sangs rgyas kyi gzugs kyi spyan sngar snying pos lan stong 
[\[41a\]]
[\[41a.1\]]rtsa brgyad bsngags la khrus bya'o/_/dug mi gdug par byed par 'dod pas sangs rgyas kyi spyan sngar seng ldeng gi thur ma ba'i lci bar smyugs pa brgya rtsa brgyad ming nas smos te sbyin sreg byas na dug mi gdug par 'gyur ro/_/gdon dang /_srung ba dang /_'byung po la 
[\[41a.2\]]sogs pa'i las thams cad la yang sbyar bar byas na bde bar gnas par 'gyur ro/_/de nas bcom ldan 'das de bzhin gshegs pa log par dad sel steng gi nam mkha' la bzhugs te/_sems can thams cad la phan pa'i don dang /_nad thams cad rab tu zhi bar bya ba dang /_
[\[41a.3\]]'byung po thams cad bzlog pa'i phyir gsang sngags kyi gzhi 'di dag bka' stsal to/_/na mo bud+d+hA ya/_na mo d+harmA ya/_na maHsaM g+hA ya/_na maHkra ku ts+tshan ya/_ta tha ga ta ya/_a ra ha te saM myak+saM bud+d+hA ya/_oM ka Ta ka Ta/_ka Tha ka Tha/_ki Ti ki Ti/_ki Thi ki Thi/_ki TA pa 
[\[41a.4\]]ya na maHswA hA/_nam mkha'i snying po de bzhin gshegs pa dgra bcom pa yang dag par rdzogs pa'i sangs rgyas log par dad sel ces bya ba gang gA'i klung gi bye ma snyed dag gis gsungs shing rjes su yi rang ba'i snying po 'di khyod kyis zung shig_/blangs shing bzung ste kun chub par 
[\[41a.5\]]byas na phyi ma'i tshe dge slong dang /_dge slong ma dang /_dge bsnyen dang /_dge bsnyen ma dag de'i tshe dkon mchog gsum la dad pa rnyed nas khrus byas te/_bcom ldan 'das la me tog dang /_bdug pa dang /_spos dag gis mchod pa byas nas gsang sngags 'di lan brgya rtsa 
[\[41a.6\]]brgyad brjod 'byor par 'gyur te/_tshe rabs bdun du tshe rabs dran par 'gyur ro/_/lha rnams kyi nang du lha'i che ba nyid thob par 'gyur ro/_/yang na mi rnams kyi nang du 'khor los sgyur bar 'gyur ro/_/yang na cho ga bzhin du bsgrubs na de mir skye ba tha ma thob par 'gyur te/_'di 
[\[41a.7\]]nas shi 'phos nas 'jig rten gyi khams bde ba can du skye bar 'gyur ro/_/tshe 'di la yang rtag tu brjod na nad thams cad las thar bar 'gyur ro/_/thos pa 'dzin par 'gyur ro/_/zas dang skom gyi rnam pa la lan bdun sngags te zos 'thung na nad thams cad las thar bar 'gyur 
[\[41b\]]
[\[41b.1\]]ro/_/ji ste skom zhu bar 'dod na bza' thams cad la lan stong rtsa brgyad kyis bkru bar bya'o/_/lhog rgal bcad na zangs khab kyis bya'o/_/'thab pa dang /_rtsod pa dang /_bcings pa thams cad las thar bar bya na lan bdun bzlas brjod byed na rtag tu nor yang 'phel bar 
[\[41b.2\]]'gyur/_bgegs dang log 'dren thams cad las kyang thar bar 'gyur ro/_/ci ste de bzhin gshegs pa mthong bar 'dod na des phyogs gtsang mar 'jig rten gyi 'khor sar dkyil 'khor bskus la a ga rus bdugs te/_lan stong rtsa brgyad bzlas brjod byas la/_de'i drung du sngas 
[\[41b.3\]]shar phyogs su bstan te nyal na de bzhin gshegs pa mthong bar 'gyur ro/_/yid la ci snos pa de thams cad ston to/_/tshe'am stobs sam/_pham rgyal thams cad kyang ston to/_/de nas de bzhin gshegs pa gser thub steng gi nam mkha' la bzhugs te/_sems can thams 
[\[41b.4\]]cad la phan pa'i don dang /_nad thams cad rab tu zhi bar bya ba dang /_'byung po thams cad bzlog pa'i phyir/_gsang sngags kyi gzhi 'di dag bka' stsal to/_/na mo bud+d+hA ya/_na mo d+harmA ya/_na maHsaM g+hA ya/_na maHka na ka mu na ye/_ta thA ga tA ya/_a ra ha te saM 
[\[41b.5\]]myak+saM bud+d+hA ya/_tad+ya thA/_oM sa ra sa ra/_sa ra sa ra/_si ri si ri/_si ri si ri/_si rA ya/_d+ha ma d+ha ma/_d+ha ma d+ha ma/_d+hu ma d+hu ma/_d+hu ma d+hu mA ya na mo na maHka na ka mu na ye/_ta thA ga tA ya/_a ra ha te saM myak+saM bud+d+ha ya swA hA/_de nas de bzhin gshegs pa gser thub kyis byang chub 
[\[41b.6\]]sems dpa' nam mkha'i snying po la 'di skad ces bka' stsal to/_/nam mkha'i snying po gang la la zhig snying po 'di 'dzin cing rtag tu bzlas brjod byed pa de la mtshon gyis 'jigs pa mi 'byung /_me dang /_chu dang /_lce 'bab pas 'chi ba'i dus byed par mi 'gyur/_dug thams cad 
[\[41b.7\]]kyang zas dang 'dra bar thub par 'gyur/_dus ma yin par 'chi bas 'chi ba'i dus byed par mi 'gyur/_gshis ngan du 'chi bar mi 'gyur/_tshe ring bar 'gyur/_longs spyod che bar 'gyur/_rtag tu de bzhin gshegs pa dang phrad par 'gyur/_de bzhin gshegs pas byin 
[\[42a\]]
[\[42a.1\]]gyis brlab par 'gyur ro/_/dus gsum du bzlas brjod byas na sngon gyi las kyi sgrib pa thams cad byang bar 'gyur ro/_/ji ste pha rol nad las thar bar byed par 'dod na ci nus su gtor ma gtong zhing pog gam/_a ga ru'i bdug pas bdugs la bza' thams cad 
[\[42a.2\]]la khrus bya'o/_/mdze dang /_skrangs nad dang /_mchin skran la shu dag 'jam po btags la sbrang rtsi dang bsres te/_/sangs rgyas bcom ldan 'das kyi spyan sngar lan stong rtsa brgyad bsngags la bskus na mdze nad thams cad sos par 'gyur ro/_/zhag bzhi pa la sangs rgyas 
[\[42a.3\]]bcom ldan 'das kyi spyan sngar sna ma'i me tog gi phreng ba la lan stong rtsa brgyad bsngags te mi'i mgo la bcing na zhag bzhi pa'i rims sos par 'gyur ro/_/mtshon btab pa'i rna bar bzlas brjod byas na/_brjed byed las thar bar 'gyur ro/_/lus srul pos zin pa rnams la sangs rgyas 
[\[42a.4\]]la phul ba'i me tog gis bdug go/_/de la sogs pa'i las rnams byed de/_las thams cad pa zhes bya'o/_/de nas de bzhin gshegs pa 'od srung steng gi nam mkha' la bzhugs te/_sems can thams cad la phan pa'i don dang /_nad thams cad rab tu zhi bar bya ba 
[\[42a.5\]]dang /_'byung po thams cad bzlog pa'i phyir gsang sngags kyi gzhi 'di dag bka' stsal to/_/na mo bud+d+hA ya/_na mo d+harmA ya/_na maHsaM g+hA ya/_oM ha ra ha ra/_ha ra ha ra/_ha ha ha/_na maHkA sh+ya pA ya/_ta tha ga ta ya/_a ra ha te/_saM myak+saM bud+d+hA ya/_sid d+h+yan+tu man+t+ra pa 
[\[42a.6\]]da swA hA/_de nas de bzhin gshegs pa 'od srung gis byang chub sems dpa' sems dpa' chen po nam mkha'i snying po la 'di skad ces bka' stsal to/_/nam mkha'i snying po snying po 'di ni sangs rgyas bcom ldan 'das gang gA'i klung sum cu rtsa gnyis kyi bye ma snyed dag gis gsungs 
[\[42a.7\]]pa ste/_nam mkha'i snying po khyod kyis kyang snying po 'di zung shig kun chub par gyis shig_/gang la la zhig 'dzin tam/_klog gam/_kun chub par byed dam/_nyin mo'am/_mtshan mo lan gsum gsum bzlas brjod byas na mdor na rmi lam na'ang de bzhin gshegs pa mthong 
[\[42b\]]
[\[42b.1\]]bar 'gyur ro/_/de'i las kyi sgrib pa thams cad kyang byang bar 'gyur te/_sngon gyi las ni ma gtogs so/_/las thams cad la yang sbyar bar bya'o/_/mdze dang /_sha gar la sogs pa la sangs rgyas la phul ba'i me tog la sangs rgyas kyi spyan sngar lan stong rtsa brgyad 
[\[42b.2\]]bsngags te/_bklags shing bkrus na sos par 'gyur ro/_/klad pa na ba la sangs rgyas la phul ba'i me tog sangs rgyas kyi spyan sngar bzhag ste/_sangs rgyas kyi spyan sngar lan stong rtsa brgyad bzlas brjod bya'o/_/thams cad du yang sbyar bar bya'o/_/de nas bcom ldan 'das de 
[\[42b.3\]]bzhin gshegs pa shAkya thub pa steng gi nam mkha' la bzhugs te/_sems can thams cad la phan pa'i don gyi phyir rig sngags 'di dag bka' stsal to/_/na mo bud+d+hA ya/_na mo d+harmA ya/_na maHsaM g+hA ya/_tad+ya thA/_g+hu me g+hu me/_ma hA g+hu me/_ta le ta le/_ma hA ta le/_
[\[42b.4\]]tsa le tsa le/_ma hA tsa le/_d+hu re d+hu re/_ma hA d+hu re/_ti ri ti ri/_ma hA ti ri/_ki li ki li/_ma hA ki li/_tsu ru tsu ru/_ma hA tsu ru/_mi li mi li/_ma hA mi li/_ti li ti li/_ma hA ti li/_d+hu me d+hu me/_ma hA d+hu me/_tsa le tsa le/_ma hA tsa le/_khi ri khi ri/_ma hA khi ri/_tsi li tsi li/_ma hA tsi 
[\[42b.5\]]li swA hA/_de nas bcom ldan 'das de bzhin gshegs pa shAkya thub pas byang chub sems dpa' sems dpa' chen po nam mkha'i snying po la 'di skad ces bka' stsal to/_/nam mkha'i snying po klad pa'i nad bsal na mtshon dang lag mthil gyis bya'o/_/sprin bzlog na shing ka ra bI ra'i 
[\[42b.6\]]lcug mas bya'o/_/dug sbyong na chus bya'o/_/las gzhan rnams kyang bya'o/_/khrus kyi cho gas sbyar bar bya'o/_/cho ga thams cad kyis thams cad du sbyar bar bya'o/_/bcom ldan 'das kyis de skad ces bka' stsal nas/_byang chub sems dpa' sems dpa' chen po nam mkha'i 
[\[42b.7\]]snying po yi rangs te/_bcom ldan 'das kyis gsungs pa la mngon par bstod do/_/'phags pa sangs rgyas bdun pa zhes bya ba theg pa chen po'i mdo rdzogs so//_//
[\[43a\]]
[\[43a.1\]{D513}]@##/_rgya gar skad du/_Ar+ya sarba bud+d+hAng+ga ba tI nA ma d+hA ra NI/_bod skad du/_'phags pa sangs rgyas thams cad kyi yan lag dang ldan pa zhes bya ba'i gzungs/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos 
[\[43a.2\]]pa dus gcig na/_bcom ldan 'das gang gA'i klung chen po'i 'gram na 'jig rten skyong ba bzhi dang thabs cig tu bzhugs te/_de'i tshe bcom ldan 'das kyis rnam thos kyi bu la sogs pa rgyal po chen po bzhi la 'di skad ces bka' stsal to/_/rgyal po chen po dag skyes pa 
[\[43a.3\]]dang /_bud med dang /_khye'u dang /_bu mo rnams la 'jigs pa chen po bzhi po 'di dag 'byung ngo /_/bzhi gang zhe na/_'di lta ste/_rga ba dang /_na ba dang /_rgud pa dang /_'chi ba'o/_/de la yang 'jigs pa chen po gcig ste/_'di ltar 'chi bdag gi 'jigs pa 
[\[43a.4\]]chen po ste/_brtsam pa med pa/_gnyen po med pa/_rtag tu phyi bzhin 'brang ba'o/_/rgyal po chen po dag de la 'jigs pa chen po gcig po de'i gnyen po ngas 'dir brjod par bya'o/_/de nas bcom ldan 'das la rgyal po chen po bzhes 'di skad ces gsol to/_/bcom ldan 
[\[43a.5\]]'das gang gi slad du bcom ldan 'das kyis srog rab tu stsal bas/_skye dgu rjes su bzung ba 'di ni deng bdag cag gi rnyed pa legs par rnyed do/_/de nas bcom ldan 'das shar phyogs su thugs mngon du phyogs te bzhugs nas/_se gol gyi sgras de bzhin gshegs pa 
[\[43a.6\]]thams cad la bskul te/_'di skad ces de bzhin gshegs pa dgra bcom pa yang dag par rdzogs pa'i sangs rgyas gang su dag sems can rnams la thugs brtse ba'i slad du bla na med pa yang dag par rdzogs pa'i byang chub mngon par rdzogs par sangs rgyas pa de dag bdag gi 
[\[43a.7\]]grogs mdzod cig_/des na bdag cag 'dir sangs rgyas thams cad kyi byin gyi rlabs kyis byin gyis brlabs nas sems can thams cad kyi dus ma yin par 'chi ba rab tu bzlog par bgyi'o/_/sngon ma bskor ba'i chos kyi 'khor lo gnyis pa yang bskor bar bgyi'o zhes gsungs 
[\[43b\]]
[\[43b.1\]]so/_/de bzhin du lho dang /_nub dang /_byang dang /_steng dang /_'og gi de bzhin gshegs pa thams cad la bskul te/_'di skad ces de bzhin gshegs pa dgra bcom pa yang dag par rdzogs pa'i sangs rgyas gang su dag sems can rnams la thugs brtse ba'i don du 
[\[43b.2\]]bla na med pa yang dag par rdzogs pa'i byang chub tu mngon par rdzogs par sangs rgyas pa de dag bdag gi grogs mdzod cig ces gsung ngo /_/de bzhin du phyogs mtshams rnams su yang 'di skad ces gang gi phyir 'di dag tshe dang /_stobs dang /_kha dog dang ldan pa 
[\[43b.3\]]yongs su 'grub cing dus ma yin par 'chi ba'i 'jigs pa 'byung bar mi 'gyur bar sangs rgyas thams cad bdag gi grogs mdzod cig ces gsung ngo /_/de nas phyogs bcu'i sa'i khams ji snyed sangs rgyas kyi spyan la snang bar gyur pa de snyed kyi 'jig rten gyi khams dag 
[\[43b.4\]]sangs rgyas bcom ldan 'das kyis til gyi gang bu bzhin du gang ste/_de dag gis de bzhin gshegs pa'i grogs mdzad par zhal gyis bzhes nas de bzhin gshegs pa de dag thams cad 'di skad ces gsung ngo /_/tad+ya thA/_tsa lA tsa lA tsa le/_bi na ti/_swa sti ke/_tsakra ang+ga ti/_
[\[43b.5\]]pra sha man+tu/_sarba ro ga a na tre/_ku na Te ma hA ku na Te/_tsa re tsa re re/_he ma gi ri/_he ma gau ri/_he ma ni shun+ti/_he ma si si/_kau ra be kau ra ba be/_he ku ra re/_ku ra re/_ku ma ti/_bi Sha sa ma Ne/_shi Shu bi/_tsa le tsa le/_bi tsa le/_mA bi lam+ba hu mu hu mu swA hA/_
[\[43b.6\]]gsang ba pa'i bdag po ji snyed pa thams cad kyang de bzhin gshegs pa thams cad dang nye bar 'dug nas de dag gis smras pa/_hU~M hU~M si si swA hA/_de skad ces bka' stsal pa dang /_de bzhin gshegs pa thams cad mi snang bar gyur to/_/de nas bcom ldan 'das la rgyal po 
[\[43b.7\]]chen po rnam thos kyi bus 'di skad ces gsol to/_/bcom ldan 'das bdag gis kyang de bzhin gshegs pa'i byin gyis brlabs kyis bsrung bar bgyi'o/_/dus ma lags par 'gum pa las bzlog par bgyi'o/_/tad+ya thA/_shwe te shwe te/_le li li/_'phags skyes 
[\[44a\]]
[\[44a.1\]]pos kyang smras pa/_mA tang+ge mA tang+ge/_mA tang+gi ni/_shU mA shA mu/_yul 'khor srung gis kyang smras pa/_tsa re tsa re re swA hA/_mig mi bzang gis kyang smras pa/_ba lam+pi pa/_bcom ldan 'das kyis 'di skad ces bka' stsal to/_/rgyal po chen po 
[\[44a.2\]]dag gang la la zhig sangs rgyas thams cad kyis gzigs pa'i rig sngags 'di nyin re la lan re 'don na rigs kyi bu'am/_rigs kyi bu mo de la ston pa'i 'du shes bskyed par bya'o/_/rigs kyi bu'am/_rigs kyi bu mo de ngan song gsum du 'gro bar mi 'gyur ro/_/
[\[44a.3\]]'dis sems can thams cad kyi srog la phan btags par 'gyur ro/_/gang zhig sems can thams cad kyi don du nyin gcig bzhin du tshig tu 'don pa dang /_gang yang 'di klog pa de la dus ma yin par 'chi ba'i 'jigs pa med do/_/de'i lus la nad ngan pa 'byung bar 
[\[44a.4\]]mi 'gyur ro/_/chus 'chi ba'i dus byed par mi 'gyur ro/_/mes ma yin/_mtshon gyis ma yin/_dug gis ma yin/_lce 'bab pas ma yin no/_/gang na rgyal ba'i bu dag rig sngags 'don pa'i sa phyogs de sangs rgyas dang /_byang chub sems dpa' thams cad 
[\[44a.5\]]kyis dgongs par rig par bya'o/_/yi ger 'dri'am/_/yi ger 'drir 'jug pa des sangs rgyas bcom ldan 'das la rim gror bya ba thams cad kyis bsti stang byas par 'gyur ro/_/de ci'i phyir zhe na/_sems can rnams la rim gro byed pa ni sangs rgyas la rim gro byed pa 
[\[44a.6\]]yin no zhes de bzhin gshegs pa rnams gsung ba'i phyir ro/_/su zhig gis 'di bris nas yan lag la btags na de'i yan lag thams cad bsrung bar 'gyur ro/_/bcom ldan 'das kyis de skad ces bka' stsal nas/_rgyal po chen po bzhi dang /_thams cad dang 
[\[44a.7\]]ldan pa'i 'khor de de dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/'phags pa sangs rgyas thams cad kyi yan lag dang ldan pa zhes bya ba'i gzungs 
[\[44b\]]
[\[44b.1\]]rdzogs so//_//rgya gar gyi mkhan po dzi na mi tra dang /_dA na shI la dang /_zhu chen gyi lo ts+tsha ba ban de ye shes sdes bsgyur cing zhus te skad gsar chad kyis kyang bcos nas gtan la phab pa//_//
[\[44b.2\]{D514}]@#/_/rgya gar skad du/_Ar+ya bud+d+ha hr-i da yaM nA ma d+hA ra NI d+ha rma bi par+yA ya/_bod skad du/_'phags pa sangs rgyas kyi snying po zhes bya ba'i gzungs kyi chos kyi rnam grangs/_sangs rgyas dang byang chub sems dpa' thams cad la phyag 'tshal lo/_/'di skad bdag 
[\[44b.3\]]gis thos pa dus gcig na/_bcom ldan 'das de bzhin gshegs pa'i spyod yul chos kyi dbye/_dgon pa rin po che bkod pa'i 'khor gyi khyams/_ye shes kyi rnam par dpyad pa/_sngon gyi sangs rgyas kyis byin gyis brlabs pa/_sems can thams cad kyis 
[\[44b.4\]]mngon par bstod pa/_byang chub sems dpa' chen po'i gnas/_rnam pa thams cad kyi mchog dang ldan pa/_chos thams cad mnyam pa nyid kyi rjes su spyod pa kun nas 'od kyi khang [{]bzangs kyi [,]bzang gi [}]dbus na byang chub sems dpa' bye ba khrag khrig 'bum phrag du ma thams cad kyang 
[\[44b.5\]]'jig rten gyi khams tha dad pa nas lung bstan pa/_thams cad kyang 'jig rten gyi khams tha dad pa nas 'dus pa/_thams cad kyang de bzhin gshegs pa chos kyi rgyal po'i sras/_thams cad kyang gzungs dang ting nge 'dzin sna tshogs thob pa sha stag gis yongs su 
[\[44b.6\]]bskor cing mdun gyis bltas nas thabs cig tu bzhugs te chos ston to/_/de nas bcom ldan 'das kyis byang chub sems dpa'i 'khor rgya chen po la bka' stsal pa/_rigs kyi bu dag skye bo mang po la phan pa dang /_skye bo mang po la bde ba dang /_'jig rten la 
[\[44b.7\]]thugs brtse ba dang /_lha dang mi'i skye bo phal po che'i don dang /_phan pa dang /_bde ba'i phyir de bzhin gshegs pa dgra bcom pa yang dag par rdzogs pa'i sangs rgyas gang gA'i klung gi bye ma snyed kyis gsungs pa sangs rgyas kyi snying po zhes bya ba'i gzungs kyi chos kyi rnam 
[\[45a\]]
[\[45a.1\]]grangs yod do/_/rigs kyi bu'am/_rigs kyi bu mo gang la la sangs rgyas kyi snying po zhes bya ba'i gzungs kyi chos kyi rnam grangs 'di 'chang ngam/_'dzin tam/_klog gam/_kun chub par byed dam/_gzhan dag la yang rgya cher yang dag par rab 
[\[45a.2\]]tu ston tam/_dad dam/_lhag pa'i bsams pas mos par byed na/_de bla na med pa yang dag par rdzogs pa'i byang chub las phyir mi ldog par 'gyur/_chos thams cad 'dzin pa dang mi 'bral bar 'gyur/_sangs rgyas bcom ldan 'das rnams dang mi 'bral bar 
[\[45a.3\]]'gyur/_de bzhin gshegs pa la lta ba dang /_bsnyen bkur byed pa dang mi 'bral bar 'gyur/_chos nyan pa dang mi 'bral bar 'gyur/_dge 'dun la rim gro byed pa dang mi 'bral bar 'gyur/_bskal pa stong du 'khor ba'i srid pa'i rgya mtsho phyir bsnyil bar 'gyur/_
[\[45a.4\]]bla na med pa yang dag par rdzogs pa'i byang chub tu mngon par rdzogs par sangs rgyas kyi bar du tshe rabs dran par 'gyur/_myur du bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur/_de la 'byung po'i tshogs thams cad bsrung bar 
[\[45a.5\]]'gyur/_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang mi ma yin pa thams cad dga' bar 'gyur/_de'i lus la nad kyis mi tshugs par 'gyur/_pha rol gyi gnod 
[\[45a.6\]]pas 'chi ba'i dus byed par mi 'gyur/_chad pa spang ba dang /_mtshon cha spang ba dang /_dug gzhil bas 'chi ba'i dus byed par mi 'gyur/_de la bdud sdig can gyis glags rnyed par mi 'gyur/_bdud kyi ris kyi lha rnams kyis skabs rnyed par mi 'gyur te/_gang 
[\[45a.7\]]du yid la byas pa der bdud kyi ris kyi lha de dag thams cad skrag cing dngangs la dngangs par 'gyur zhing phyogs bcur 'bros par 'gyur ro/_/de la 'di dag ni sangs rgyas kyi tshig go/_/sangs rgyas kyi tshig chen po'o/_/sangs rgyas kyis gnang ba'i tshig chen po'o/_/sangs 
[\[45b\]]
[\[45b.1\]]rgyas thams cad kyi tshig go/_/de bzhin gshegs pa thams cad kyi tshig yin no/_/tad+ya thA/_bud+d+he su bud+d+he/_ma hA bud+d+he/_i ha bud+d+he/_ta tra bud+d+he/_bud+d+he bud+d+he/_bud+d+he/_bud+d+he ma ti bud+d+he/_sarba bud+d+ha/_a nu ma te/_sarba bud+d+he/_a nu dz+nyA na te/_bud+d+ha/_bud+d+ha/_
[\[45b.2\]]bud+d+ha/_bud+d+ha/_bud+d+ha/_bud+d+ha/_bud+d+ha/_bud+d+ha/_bud+d+ha/_bud+d+ha/_sangs rgyas kyi yul mtha' yas te/_chos bstan pa yang mtha' yas mod kyi/_gcig tu yid la bya ba ni mdor na chos sgom pa'o/_/gzungs 'di ni sems can rnams la thugs brtse ba'i phyir 
[\[45b.3\]]sangs rgyas thams cad kyis gsungs pa ste/_chos thams cad kyi phyag rgya yin no/_/tad+ya thA/_shud+d+he/_su shud+d+he/_su shud+d+he/_shod+d+ha ni/_saM shod+d+ha ni/_saM shod+d+ha ni/_nirma le ma la a pa ga te/_ga te sa mA ti kran+ti/_kra me sa sa ma sa re/_sa rA sa ra pa re a sho ke_/bi 
[\[45b.4\]]sho ka_/sho ka sha ma ni/_shAn+te/_u pa shAn+te/_pra shAn+te/_a ba b+hA se/_sarba pu N+ye pa ri miN+Di te/_sarba d+harma pra ti maN+Di te/_ha ra ha ra/_ma la ha ra/_tsa ra tsa ra/_saM tsa ra/_tsa la tsa la/_saM tsa la/_ta la ta la ma ta la/_sa ma ta la/_ri Ne ri Ne/_su ri Ne/_sa 
[\[45b.5\]]ma ri Ne/_ri Na ma ti lo ka d+ha re/_lo ka d+ha ri Ne/_d+ha ra d+ha ra/_Da ra Da ra/_ro d+ha ro d+ha/_ma ha bi dza ya/_bA hi ni/_ha na ha na/_sarba bud+d+he/_hri phre shi tra si/_sarba dz+nyA pa the/_sarba dz+nyA pa ra mi te/_ma ha pra ti b+hA na/_saM pan+ne/_sa man+ta/_a lo ke bud+d+he/_bi Sha ye/_
[\[45b.6\]]bud+d+ha/_pra ti maN+Di te/_b+ha ga ba te/_sa ra sa ra/_pra sa ra pra sa ra/_bi sa ra bi sa ra/_pra sa ra sarba sho ka a pa ga te swA hA/_bcom ldan 'das kyis sangs rgyas kyi snying po'i gzungs kyi chos kyi rnam grangs 'di bshad ma thag tu ri dang gnas su bcas pa dang /_tshal 
[\[45b.7\]]rnam pa drug tu g.yos/_stong gsum gyi stong chen po 'jig rten gyi khams kyis yang g.yos/_rab tu g.yos/_kun du rab tu g.yos so/_/rgya mtsho chen po yang 'khrugs/_rab tu 'khrugs/_kun tu rab tu 'khrugs so/_/ri'i rgyal po ri rab kyang ldeg cing 
[\[46a\]]
[\[46a.1\]]'gul to/_/bdud kyi gnas thams cad kyang skrag nas/_bdud kyi ris kyi lha rnams dang /_bdud sdig can rnams shin tu sdug bsngal zhing yid mi bde bar gyur nas nyam thag go/_/sems can gang dag sa chen po g.yos par mthong ba de dag gis de 
[\[46a.2\]]bzhin gshegs pa dgra bcom pa yang dag par rdzogs pa'i sangs rgyas la phyag 'tshal lo/_/de bzhin gshegs pa dgra bcom pa yang dag par rdzogs pa'i sangs rgyas la phyag 'tshal lo zhes ched du brjod pa lan gsum ched du brjod do/_/lha gang dag sangs rgyas la 
[\[46a.3\]]mngon par dad pa de dag gis lha'i me tog man dA ra ba dang /_man dA ra ba chen pos bcom ldan 'das la gtor/_mngon par gtor nas/_gang dag sangs rgyas la skyabs su dong ba de dag thams cad rab tu dga' ba skyes so/_/de la 'di skad ces bya ste/_shAkya seng ge 
[\[46a.4\]]yang dag rdzogs pa yi/_/sangs rgyas skyob pas skad cig yud gang la/_/sangs rgyas thams cad kyi ni snying po yi/_/gzungs 'di dag ni rab tu bshad pa yi/_/skad cig yud der sa yang rnam drug g.yos/_/rgya mtsho 'khrugs shing bdud kyi gnas kun kyang /_/
[\[46a.5\]]rab tu g.yos nas bdud kyi ris rnams kyi/_/lha dag rab tu dngangs shing 'khrugs par 'gyur/_/bdud yid mi bde sdug bsngal mya ngan non/_/de tshe lha rnams ngo mtshar rab thos nas/_'jig rten mgon la mchod pa bya ba'i phyir/_/nam mkhar gnas nas me tog man 
[\[46a.6\]]dA 'thor/_/gang dag sangs rgyas mngon dang gzhan rnams kyi/_/se mo do dang do shal spos rnams dang /_phye ma dag dang byug pa gos rnams dang /_/rgyan dang dpung rgyan dag kyang rab tu 'bul/_/brgyad po 'di dag ni de'i yon tan gyi phan yon gyi rgyan du 'gyur ba'o/_/
[\[46a.7\]]brgyad gang zhe na/_'di lta ste/_byang chub kyi sems mi brjed pa'i rgyan dang /_thos pa thams cad yongs su tshol bas mi ngoms pa'i rgyan dang /_chos zab mo rnam par nges pa rten cing 'brel bar 'byung ba'i rgyan dang /_sems can thams cad kyi dbang po mchog dang 
[\[46b\]]
[\[46b.1\]]mchog ma yin par shes pa'i rgyan dang /_ji ltar thos pa dang ji ltar khong du chud pa'i chos rnams la tshul bzhin so sor rtog cing dpyod pa'i rgyan dang /_sems can thams cad yongs su smin par bya ba'i phyir chos thams cad mi dmigs pa'i rgyan dang /_rgyan de yang 
[\[46b.2\]]sangs rgyas kyi byin gyis brlabs kyis thabs la mkhas pa'i rgyan dang /_gzungs thob pa'i rgyan te/_brgyad po de dag ni de'i yon tan gyi phan yon gyi rgyan du 'gyur ro/_/gzungs 'di rtag par rgyun du yid la bya'o/_/sangs rgyas rjes su dran pa bsgom par bya'o/_/
[\[46b.3\]]gzungs kyi gzhi 'di dag rnams yid la byas na las kyi sgrib pa thams cad yongs su byang bar 'gyur ro/_/pad+ma rnam par bkod pa zhes bya ba'i ting nge 'dzin kyang thob bo/_/nad thams cad dang /_na ba thams cad la lag pas byab par bya'o/_/bzlas brjod kyang dpag tu 
[\[46b.4\]]med par bya'o/_/bcom ldan 'das kyis de skad ces bka' stsal nas/_byang chub sems dpa' sems dpa' chen po de dag dang /_nyan thos chen po de dag dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 
[\[46b.5\]]'das kyis gsungs pa la mngon par bstod do/_/'phags pa sangs rgyas kyi snying po zhes bya ba'i gzungs kyi chos kyi rnam grangs rdzogs so//_//rgya gar gyi mkhan po dzi na mi tra dang /_dA na shI la dang /_zhu chen gyi lo ts+tsha ba ban de ye shes sdes bsgyur cing zhus 
[\[46b.6\]]te/_skad gsar chad kyis kyang bcos nas gtan la phab pa//[ {D515}]@#/_/rgya gar skad du/_Ar+ya bud+d+ha hr-i da yaM nA ma d+hA ra NI/_bod skad du/_'phags pa sangs rgyas kyi snying po zhes bya ba'i 
[\[46b.7\]]gzungs/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das rgya mtsho'i 'gram gyi skyed mos tshal na sangs rgyas kyi spyod yul gyi shing ljon pa kun nas seng ge'i khri la bzhugs te/_
[\[47a\]]
[\[47a.1\]]lha'i 'khor gyis kun nas bskor cing mdun gyis bltas te chos ston to/_/de nas bcom ldan 'das kyis dbang phyug chen po dka' thub bzang po la sogs pa gnas gtsang ma'i ris kyi lha'i bu rnams la bka' stsal pa/_lha'i bu dag de'i phyir legs 
[\[47a.2\]]par rab tu nyon la yid la zung shig dang bshad do/_/de bzhin gshegs pa phyi ma'i dus na/_'khor bzhi bsdu ba dang /_rjes su gzung ba dang /_kun tu rjes su gzung ba dang /_khyad par du 'gro bar bya ba dang /_don thams cad dang /_chos thams cad 
[\[47a.3\]]dang ldan pa yongs su rdzogs par bya ba dang /_theg pa chen po la yang dag par zhugs pa rnams rnam pa thams cad du khyad par thob par bya ba'i phyir sangs rgyas kyi snying po zhes bya ba'i gzungs kyi chos kyi rnam grangs ston to/_/'chang ngo /_/
[\[47a.4\]]de khyed kyi zung la da ltar dang nga yongs su mya ngan las 'das nas phyi ma'i dus na theg pa chen po la yang dag par zhugs pa'i 'khor rnam pa bzhi rnams la ston cig_/shod cig_/yal bar mi dor bar nges par bstan par bya/_bsgrag par bya'o/_/ji tsam du phongs 
[\[47a.5\]]par gyur pa rnams dang /_sgrib pa dang ldan pa rnams la de bzhin gshegs pa'i gsung bskyang zhing nges par bstan par bya/_bsgrag par bya'o/_/gsol pa/_bcom ldan 'das de bzhin du bgyi ste/_de bzhin gshegs pas ji skad bka' stsal pa de 
[\[47a.6\]]bzhin du 'tshal lo/_/de bzhin gshegs pa'i bka' bzhin 'di nan tan gyis yongs su rdzogs par bgyi'o/_/bcom ldan 'das kyis bka' stsal pa/_lha'i bu dag sangs rgyas kyi snying po zhes bya ba'i chos kyi rnam grangs gang zhe na/_tad+ya thA/_a ma le/_
[\[47a.7\]]nirma le/_sarba A kA ra ar+tha pa ri brAp+te/_a sa man+ta sarba ku na A kA re t+r+ya d+h+wa/_a saM ga a nA br-i te/_sa man+ta da sha di sha_/pa ri pUr+Na dz+nyA ne/_sarba a saM ga dar+sha na brAp+te/_sarba d+harma ma bi sha ta pa ri pUr+Ne/_sarba A kA ra/_a saM ga sa ma n+wi te/_sa man+ta a pra 
[\[47b\]]
[\[47b.1\]]ti ha ta dze t+r+ya d+h+wa da sha su/_di k+Shu pa ri brAp+ta ar+the/_shAn+ta/_pra shAn+ta/_u pa shAn+ta/_sa ma shAn+ta/_bi mo k+Sha a nu brAp+te/_su pra ti bud+d+ha d+harma d+hA tu/_a t+yan+ta su ni sri te/_sarba A kA ra ni sa sa rA Na/_a na ba she Sha pA rang+ga te/_bi pra muk+ta/_a saM yo ga_/
[\[47b.2\]]bi pra yo gas+thi te d+harma te/_ga ga na sa ma/_pra kr-i ti pa ri shud+d+ha/_nirma le/_a sa man+ta/_t+r+yad+h+wa a nu ga ta/_su brAp+te pU rban+ta/_a pa ran+ta/_ma d+h+ya t+r+ya d+h+wa sa man+ta a nu brAp+te/_a na ba she Sha/_pa ri dz+nyA pra ha na/_b+ha ba na/_sa k+ShAd kri ya pa ra ma pa rang+ga te/_ya 
[\[47b.3\]]thA bA di ta thA kA ri/_sarba A kA ra sam pan+ne/_sarba A kA ra ma hA/_mai tri ma hA ka ru NA/_sarba A kA rA sa ma sa gra ha a nu brAp+te/_lha'i bu dag 'di ni sangs rgyas kyi snying po zhes bya ba'i gzungs kyi chos kyi rnam grangs te/_theg pa chen po la yang dag par zhugs 
[\[47b.4\]]pa'i 'khor bzhi po las rigs kyi bu'am/_rigs kyi bu mo gang la la zhig gis lus la thogs sam/_legs par kha ton du byas te 'dzin pa des dman pa'i sems su mi bya ste/_de bzhin gshegs pa ji lta ba bzhin du de dag gi spyi gtsug gi steng gi mtshams su 
[\[47b.5\]]gnas par 'gyur ro/_/kha cig ni nges par sangs rgyas mthong bar 'gyur ro/_/kha cig ni thos par 'gyur/_kha cig ni chos ston par 'gyur/_kha cig ni gzungs mi brjed par 'gyur/_slob pa lam la gnas pa rnams ni lam gyi rgyun mi 
[\[47b.6\]]'chad cing chos ston pa rgyun mi 'chad par 'gyur/_kun tu 'dzin pa mi brjed par yang 'gyur/_skye ba gcig gis thogs pa grub par 'gyur/_de dag dang ldan na thos pa rgya mtsho thams cad kyi gzungs thob par 'gyur/_mi skye ba'i chos la bzod pa thob par 
[\[47b.7\]]'gyur ba nas sangs rgyas kyi rnam par thar pa sgrib pa med pa dang /_yongs su rdzogs pa'i bar du rjes su thob par 'gyur ro/_/khyed kyis tshe 'di la nga'i bstan pa'i dgongs pa khong du chud par bya'o/_/rigs kyi bu'am/_rigs kyi bu mo de dag la yang nges par 
[\[48a\]]
[\[48a.1\]]bstan par bya zhing bsgrag par bya'o/_/yal bar mi 'dor/_phyi bshol mi bya/_brjed par mi bya'o/_/gsol pa/_bcom ldan 'das de bzhin du bsgrub par bgyi'o/_/bcom ldan 'das sangs rgyas kyi snying po zhes bgyi ba'i gzungs kyi chos kyi rnam 
[\[48a.2\]]grangs 'di slad ma'i dus na 'khor bzhi rnams la phyi bshol ma mchis pa dang /_mi bskyud par bstan par bgyi/_bshad par bgyi'o/_/rigs kyi bu'am/_rigs kyi bu mo de dag la yang nges par bstan par bgyi zhing bsgrag par bgyi'o/_/de na de bzhin 
[\[48a.3\]]gshegs pa'i bka' lung dang mthun par 'gyur/_bdag cag gis de bzhin gshegs pa'i dam pa'i chos yongs su bzung bar 'gyur/_rigs kyi bu'am/_rigs kyi bu mo de dag la yang don chen po dang phan pa'i dngos po chen por 'gyur lags so/_/bcom 
[\[48a.4\]]ldan 'das kyis bka' stsal pa/_lha'i bu dag de'i phyir ji skad smras pa de bzhin gyis shig_/'di ni khyed la rjes su bstan pa'o/_/bcom ldan 'das kyis de skad ces bka' stsal nas/_dbang phyug chen po dka' thub bzang po la sogs pa gnas gtsang ma'i ris 
[\[48a.5\]]gyi lha'i bu rnams dang /_thams cad dang ldan pa'i 'khor de yi rangs te/_bcom ldan 'das kyis gsungs pa la mngon par bstod do/_/'phags pa sangs rgyas kyi snying po zhes bya ba'i gzungs rdzogs so//_//rgya gar gyi mkhan po dzi na mi tra dang /_
[\[48a.6\]]dA na shI la dang /_zhu chen lo ts+tsha ba ban de ye shes sdes bsgyur cing zhus te/_skad gsar bcad kyis kyang bcos nas gtan la phab pa//[ {D516}]@#/_/rgya gar skad du/_Ar+ya puSh+pa kU Ta nA ma d+hA ra NI/_
[\[48a.7\]]bod skad du/_'phags pa me tog brtsegs pa zhes bya ba'i gzungs/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das mtsho chen po ma dros pa na/_klu'i rgyal po ma dros 
[\[48b\]]
[\[48b.1\]]pa'i khang pa na/_dge slong lnga brgya'i dge slong gi dge 'dun chen po dang thabs cig tu bzhugs te/_byang chub sems dpa'i tshogs chen po 'jig rten gyi khams gzhan dang gzhan dag nas 'dus pa/_byang chub sems dpa' stong du tshang ba thams cad kyang gzungs thob pa/_
[\[48b.2\]]ting nge 'dzin thob pa/_skye ba gcig gis thogs pa/_sa bcu la rab tu gnas pa/_de ma thag tu rgyal tshab tu dbang bskur bas dbang bskur ba/_go cha chen po bgos pa/_sangs rgyas kyi yon tan thams cad la the tsom med pa sha stag dang yang thabs cig go/_/de'i 
[\[48b.3\]]tshe na byang chub sems dpa' sems dpa' chen po seng ge rnam par rtse zhes bya ba 'khor de nyid du 'dus par gyur te 'dug go/_/de nas byang chub sems dpa' sems dpa' chen po seng ge rnam par rtse stan las langs te/_bla gos phrag pa gcig tu gzar nas pus mo 
[\[48b.4\]]g.yas pa'i lha ngas la btsugs te/_bcom ldan 'das ga la ba de logs su thal mo sbyar ba btud nas/_bcom ldan 'das la 'di skad ces gsol to/_/bcom ldan 'das rigs kyi bu'am/_rigs kyi bu mo gang gis de bzhin gshegs pa la mchod pa bgyis na 
[\[48b.5\]]de'i bsod nams ji snyed cig bskyed par 'gyur/_de skad ces gsol pa dang /_bcom ldan 'das kyis byang chub sems dpa' sems dpa' chen po seng ge rnam par rtse la 'di skad ces bka' stsal to/_/bcom ldan 'das rigs kyi bu'am/_rigs kyi bu mo gang gis 
[\[48b.6\]]de bzhin gshegs pa la mchod pa bgyi na de'i bsod nams ji snyed cig skyed par 'gyur zhes seng ge rnam par rtse khyod de skad ma zer cig_/de ci'i phyir zhe na/_de bzhin gshegs pa ni tshul khrims dpag tu med pa/_ting nge 'dzin dpag tu med pa/_shes rab dpag tu med 
[\[48b.7\]]pa/_rnam par grol ba dpag tu med pa/_rnam par grol ba'i ye shes mthong ba dpag tu med pa ste/_seng ge rnam par rtse ba gang gi phyir de bzhin gshegs pa dgra bcom pa yang dag par rdzogs pa'i sangs rgyas yon tan gyi tshogs dpag tu med pa dang ldan pa de'i phyir de la mchod 
[\[49a\]]
[\[49a.1\]]pa'i rnam par smin pa de yang dpag tu med par shes par bya'o/_/seng ge rnam par rtse ba gang la la dag de bzhin gshegs pa bzhugs kyang rung /_yongs su mya ngan las 'das kyang rung ste/_mchod pa byed pa de dag thams cad ni 'di lta ste/_nyan thos 
[\[49a.2\]]kyi theg pa'am/_rang sangs rgyas kyi theg pa'am/_/theg pa chen po'am/_theg pa gsum las theg pa gcig gis yongs su mya ngan las 'da' bar 'gyur ro/_/seng ge rnam par rtse yang gang gis de bzhin gshegs pa dgra bcom pa yang dag par rdzogs pa'i sangs rgyas 
[\[49a.3\]]mthong nas sems dang bar gyur la/_dad pa'i sems kyis rnyed pa dang /_na bza' dang /_zhal zas dang /_gzims cha dang /_snyun gyi gsos sman dang /_yo byad dang /_bde bar sbyar ba thams cad kyis bsti stang du byas shing /_ri mor byas te mchod cing rjed la/_rim 
[\[49a.4\]]gror byas pa dang /_gang zhig gis de bzhin gshegs pa yongs su mya ngan las 'das pa'i ring bsrel yungs 'bru tsam gyi mchod rten la mchod pa byas pa'i rnam par smin pa ni mnyam par shes par bya ste/_bye brag gam tha dad du bya ba med do/_/seng ge rnam par rtse ba byang chub sems 
[\[49a.5\]]dpa' khyim pa gang zhig gis nyan thos dang /_rang sangs rgyas dang /_de bzhin gshegs pa dgra bcom pa yang dag par rdzogs pa'i sangs rgyas rnams la rin po che'i phung po ri rab tsam 'bul bar phul ba bas byang chub sems dpa' gang rab tu byung nas kAR+ShA pa Na gcig tsam 
[\[49a.6\]]dbul bar phul la/_phul nas kyang bla na med pa yang dag par rdzogs pa'i byang chub tu yongs su bsngos na/_dge ba'i rtsa ba snga ma des dge ba'i rtsa ba phyi ma'i brgya'i char yang nye bar mi 'gro/_stong gi cha dang /_'bum gyi cha dang /_grangs dang /_cha dang /_bgrang ba dang /_
[\[49a.7\]]bskrun pa dang /_rgyur yang nye bar mi 'gro ba nas dpe'i bar du yang mi bzod do/_/seng ge rnam par rtse ba gang zhig gis de bzhin gshegs pa dgra bcom pa yang dag par rdzogs pa'i sangs rgyas la lo gcig gam/_lo brgya'am/_lo stong yang rung ste/_bde ba'i yo byad thams 
[\[49b\]]
[\[49b.1\]]cad kyis bsnyen bkur byas pa dang /_gang zhig gis de bzhin gshegs pa yongs su mya ngan las 'das pa'i mchod rten la byang chub kyi sems kyis yang dag par zin pas de bzhin gshegs pa mchod pa'i phyir me tog 'ga' 'bul lam/_chu snyim pa gang tsam 'thor ram/_
[\[49b.2\]]byug pa'i thig le 'dri'am/_me tog gi nyal nyil 'phyag gam/_byug pa 'bul lam/_spos 'bul lam/_me tog 'bul lam/_bdug spos 'bul lam/_phreng ba 'bul lam/_rol mo'i sil snyan 'bul lam/_gdugs 'bul lam/_dril bu 'bul 
[\[49b.3\]]lam/_dpyang ba 'bul lam/_rgyal mtshan 'bul lam/_ba dan 'bul lam/_dar 'bul lam/_mar me 'bul zhing /_phul nas dga' ba'i sems kyis gom pa'i gar stabs 'ga' bor te/_sangs rgyas bcom ldan 'das de la phyag 'tshal lo zhes smra ba 
[\[49b.4\]]de dag ni/_seng ge rnam par rtse bskal par ram/_bskal pa brgya'am/_bskal pa stong du'am/_bskal pa 'bum du yang ngan 'gro log par ltung bar 'gro bar 'gyur ba de'i gnas med de/_'di la dogs pa'am/_yid gnyis sam/_the tsom za bar mi bya'o/_/
[\[49b.5\]]seng ge rnam par rtse me tog brtsegs pa zhes bya ba'i gzungs yod kyis skye bo mang po la phan pa dang /_skye bo mang po la bde ba dang /_'jig rten la snying brtse ba dang /_lha dang /_mi'i skye bo phal po che'i don dang /_phan pa dang /_bde ba'i phyir de bshad par bya'o/_/seng 
[\[49b.6\]]ge rnam par rtse gang la la zhig me tog brtsegs pa'i gzungs 'di 'dzin tam/_'chang ngam/_klog gam/_yid la byed dam/_kun chub par byed dam/_gzhan dag la yang rgya cher yang dag par 'chad pa de rtag tu tshe rabs dran par 'gyur/_de ngan 'gro log par ltung 
[\[49b.7\]]bar mi 'gyur/_dal ba rnyed par 'gyur/_nam du yang dkon mchog gsum dang mi 'bral bar 'gyur/_nam du yang de bzhin gshegs pa dang mi 'bral bar 'gyur/_nam du yang sangs rgyas rjes su dran pa dang mi 'bral bar 'gyur/_nam du yang byang chub sems 
[\[50a\]]
[\[50a.1\]]dpa' dang mi 'bral bar 'gyur/_nam du yang byang chub kyi sems dang mi 'bral bar 'gyur/_nam du yang dbang po ma tshang bar mi 'gyur/_nam du yang rigs dma' bar skye bar mi 'gyur/_spobs pa sna tshogs zab mo phun sum tshogs par 'gyur/_
[\[50a.2\]]phyogs bcu'i 'jig rten gyi khams grangs med pa dag gi sangs rgyas bcom ldan 'das rnams mthong bar 'gyur ro/_/tad+ya thA/_d+hA ra NI/_d+hA ra NI/_mu ni pra b+hA swa re/_sid+d+hi tsaN+De nA ma tsi ni he ri a ro ga ba ti/_bud+d+ha ma ti d+har+ye/_oM ka re te ga ga ra te/_te dzo ba ti/_pi 
[\[50a.3\]]pu la bud+d+he/_d+harma a ba b+hA se/_a k+Sha ya kalpe/_kalpa ba ti/_a mr-i ta kalpe hu tA sha ne/_te dzo ba ti/_ni r+ya saM hI te/_te dzo gra bA tiSh+Thi na dra ye/_tiSh+Thi na dra ye bun+d+hi swA hA/_seng ge rnam par rtse gang la la zhig gis me tog brtsegs pa'i gzungs 'di'i ming dang 
[\[50a.4\]]yi ge dang /_tshig mtha' dag shes te/_kun chub par byed pa de dpyid zla tha [{]chungs [,]chung [}]dang /_dbyar zla ra ba dang /_ston zla tha [{]chungs kyi [,]chung gi [}]yar ngo'i tshes brgyad nas bzung la bco lnga'i bar du sangs rgyas rjes su dran pa bsgom par bya ste/_nyin lan gsum mtshan lan gsum 
[\[50a.5\]]bsam zhing /_de bzhin gshegs pa rtse gcig tu yid la byas la/_bcom ldan 'das la spos dang /_me tog dang /_mar me dang /_bdug spos kyis mchod na sangs rgyas bcom ldan 'das pad+ma'i snying po'i seng ge'i khri la bzhugs shing chos kyang ston pa bco lnga mthong bar 
[\[50a.6\]]'gyur ro/_/gzungs rab tu thob par 'gyur/_dran pa dang ldan par 'gyur/_blo gros dang ldan par 'gyur/_rtogs pa dang ldan par 'gyur/_blo dang ldan par 'gyur/_yongs su mya ngan las 'das pa'i bar du tshe rabs dran par 'gyur ro/_/thos pa thams cad dang /_
[\[50a.7\]]bstan bcos thams cad dang /_bzo thams cad dang /_las thams cad rab tu shes par 'gyur/_ting nge 'dzin thams cad kyang de'i sems las rnam par dag par 'gyur te/_'phags pa'i bden pa bzhi ni ma gtogs so/_/de ci'i phyir zhe na/_chos de dag ni zag pa med 
[\[50b\]]
[\[50b.1\]]par gtogs pa'i phyir ro/_/bcom ldan 'das kyis de skad ces bka' stsal nas/_byang chub sems dpa' sems dpa' chen po seng ge rnam par rtse dang /_byang chub sems dpa' de dag dang /_dge slong de dag dang /_lha dang /_mi dang /_lha ma yin dang /_dri zar bcas pa'i 
[\[50b.2\]]'jig rten yi rangs te/_bcom ldan 'das kyis gsungs pa la mngon par bstod do/_/'phags pa me tog brtsegs pa zhes bya ba'i gzungs rdzogs so//[ {D517}]@#/_/rgya gar skad du/_Ar+ya bi ma la nA ma d+hA ra NI/_bod skad du/_
[\[50b.3\]]'phags pa dri ma med pa zhes bya ba'i gzungs/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das rgyal po'i khab na/_bya rgod kyi phung po'i ri la bzhugs te/_de nas bcom ldan 'das 
[\[50b.4\]]kyis byang chub sems dpa' blo gros rnam par dag pa la bka' stsal pa/_blo gros rnam par dag pa tshul khrims yongs su dag pas de bzhin gshegs pa yongs su dag go/_/blo gros rnam par dag pa ting nge 'dzin yongs su dag pas de bzhin gshegs pa yongs su dag go/_/
[\[50b.5\]]blo gros rnam par dag pa bzod pa yongs su dag pas de bzhin gshegs pa yongs su dag go/_/blo gros rnam par dag pa phan pa'i dngos po yongs su dag pas de bzhin gshegs pa yongs su dag go/_/blo gros rnam par dag pa byams pa yongs su dag pas de bzhin gshegs pa 
[\[50b.6\]]yongs su dag go/_/blo gros rnam par dag pa snying rje yongs su dag pa dang /_dga' ba yongs su dag pa dang /_btang snyoms yongs su dag pas de bzhin gshegs pa yongs su dag go/_/blo gros rnam par dag pa rnam par grol ba yongs su dag pa dang /_rnam par grol ba'i ye 
[\[50b.7\]]shes mthong ba yongs su dag pas de bzhin gshegs pa yongs su dag go/_/blo gros rnam par dag pa stobs yongs su dag pa dang /_mi 'jigs pa yongs su dag pa dang /_sangs rgyas kyi chos yongs su dag pas de bzhin gshegs pa yongs su dag go/_/blo gros rnam par dag 
[\[51a\]]
[\[51a.1\]]pa thams cad mkhyen pa'i ye shes yongs su dag pas de bzhin gshegs pa yongs su dag go/_/blo gros rnam par dag pa de ltar de bzhin gshegs pa yongs su dag pa la su zhig me tog dang /_phreng ba dang /_spos dang /_gdugs dang /_rgyal mtshan 
[\[51a.2\]]la sogs pa dang /_rol mo'i sgra dang /_byug pa rnams kyis bsti stang du byed pa de'i bsod nams kyi phung po'i mtha' rtogs par mi nus te/_de'i mtha' ni theg pa gsum po las theg pa gang yang rung bas mya ngan las 'das pa'i mthar thug pa ma gtogs par bsod nams 
[\[51a.3\]]kyi phung po de phyi ma'i mthar yang zad par mi nus so/_/de ci'i phyir zhe na/_blo gros rnam par dag pa ji ltar de bzhin gshegs pa'i sangs rgyas kyi chos thams cad kyi tshad med pa de bzhin du/_de bzhin gshegs pa la yon phul ba yang tshad med do/_/mtha' yas so/_/bsam 
[\[51a.4\]]gyis mi khyab bo/_/mtshungs pa med do/_/grangs med do/_/dpag gis mi lang ngo /_/brjod du med do/_/blo gros rnam par dag pa su zhig de bzhin gshegs pa da ltar bzhugs te 'tsho zhing gzhes pa la bsti stang du byed pa dang /_bla mar byed pa dang /_ri mor byed pa 
[\[51a.5\]]dang /_mchod pa dang /_rjed pa dang /_phyi ma'i tshe phyi ma'i dus lnga brgya tha ma la su zhig de bzhin gshegs pa yongs su mya ngan las 'das pa'i ring bsrel yungs 'bru tsam la bsti stang byed pa dang /_bla mar byed pa dang /_ri mor byed pa dang /_mchod pa dang /_rjed pa dang /_
[\[51a.6\]]yang dag par sems nye bar bzhag ste/_byang chub tu gzhol ba'i sems bskyed pas phyag 'tshal ba dang /_phyag byed pa dang /_bsti stang byed pa dang /_bla mar byed pa dang /_ri mor byed pa dang /_mchod pa dang /_rjed pa dang /_gsol ba dang /_bsngags pa dang /_
[\[51a.7\]]skor ba byed pa des phan yon lngar shes par bya ste/_lnga gang zhe na/_dran pa dang ldan par 'gyur ba dang /_rtogs pa dang ldan par 'gyur ba dang /_ngo tsha shes shing khrel yod pa dang ldan par 'gyur ba dang /_myur du sangs rgyas bcom ldan 'das mthong bar 'gyur ba dang /_mthong 
[\[51b\]]
[\[51b.1\]]nas kyang dad pa skyed par 'gyur ba ste/_phan yon lnga po de dag tu shes par bya'o/_/de nas gzhan yang chos bzhir shes par bya ste/_bzhi gang zhe na/_de bzhin gshegs pas bstan pa'i tshig so sor 'dzin pa dang /_de dag kyang ji skad bstan pa bzhin du bsgrub 
[\[51b.2\]]pa dang /_sangs rgyas bcom ldan 'das rnams dang nye bar 'gyur ba dang /_myur du sangs rgyas kyi zhing yongs su dag par skye bar 'gyur ba ste/_chos bzhi po de dag yongs su 'dzin par 'gyur ro/_/blo gros rnam par dag pa byang chub sems dpa' chos bzhi dang ldan na 
[\[51b.3\]]bdud dam bdud kyi ris kyi lha'i bu rnams kyis mi rdzi bar 'gyur te/_bzhi gang zhe na/_rigs che ba dang /_btsas ma thag tu sangs rgyas bcom ldan 'das rnams yid la byed pa dang /_phyi ma'i dus na dam pa'i chos 'dzin pa dang /_rtag tu de bzhin gshegs pa dgra bcom 
[\[51b.4\]]pa yang dag par rdzogs pa'i sangs rgyas rnams kyis byin gyis brlab par 'gyur ba ste/_blo gros rnam par dag pa byang chub sems dpa' chos bzhi po de dag dang ldan na bdud dam bdud kyi ris kyi lha'i bu rnams kyis mi rdzi bar 'gyur ro/_/blo gros rnam par dag pa byang chub sems 
[\[51b.5\]]dpa'i theg pa la yang dag par zhugs pa gang gis de bzhin gshegs pa'i mchod rten mthong nas dad pa skyed de/_pus mo gnyis ka'i lha nga sa la btsugs nas phyag 'tshal te/_de bzhin gshegs pa skyes bu chen po'i mtshan sum cu rtsa gnyis kyis sku legs par brgyan pa de 
[\[51b.6\]]ci 'dra bar bdag kyang de 'dra ba'i lus thob par gyur cig ces de ltar mos pa bskyed na/_blo gros rnam par dag pa bsod nams kyi phung po de'i mtha' brjod par mi nus te/_bla na med pa yang dag par rdzogs pa'i byang chub la gnas pa'i phyir ro/_/bsod nams kyi phung po de ni rgyal 
[\[51b.7\]]po nyid dam/_brgya byin nyid dam/_tshangs pa nyid dam/_nyan thos nyid dam/_rang sangs rgyas nyid dam/_bla na med pa yang dag par rdzogs pa'i sangs rgyas nyid kyis kyang zad par byar mi nus so/_/de ci'i phyir zhe na/_blo gros rnam par dag pa rigs kyi bu'am/_rigs kyi bu 
[\[52a\]]
[\[52a.1\]]mo des bsod nams kyi phung po bsam gyis mi khyab pa yongs su bzung ba yin te/_blo gros rnam par dag pa 'di lta ste dper na/_de bzhin gshegs pa bla na med pa yang dag par rdzogs pa'i byang chub mngon par rdzogs par sangs rgyas pa grong khyer du 'jug 
[\[52a.2\]]gam/_gtsug lag khang ngam/_grong du 'jug kyang rung /_de bzhin gshegs pa thams cad du rgyu yang rung /_'chag kyang rung /_'greng yang rung /_'dug kyang rung /_chos ston kyang rung /_stong gsum gyi stong chen po'i 'jig rten gyi khams na sems can lha'am/_
[\[52a.3\]]klu'am/_gnod sbyin nam/_dri za'am/_lha ma yin nam/_nam mkha' lding ngam/_mi 'am ci'am/_lto 'phye chen po'am/_mi'am/_mi ma yin pa'am/_shing ngam/_ri'am/_khung bu'am/_bya skyibs kyang rung ste/_thams cad de bzhin gshegs pa ga 
[\[52a.4\]]la ba de logs su 'dud pa dang /_rab tu 'dud pa dang /_kun tu 'dud pa mi byed pa de gang yang med de/_ji ltar de bzhin gshegs pa dge ba'i rtsa ba thams cad dang ldan pa la byed pa de bzhin du rigs kyi bu'am/_rigs kyi bu mo de dag grong ngam/_grong khyer ram/_
[\[52a.5\]]grong rdal lam/_yul 'khor ram/_pho brang 'khor na rgyu ba la sems can rnams 'dud/_rab tu 'dud/_kun tu rab tu 'dud par 'gyur ro/_/bcom ldan 'das 'od dpag med la phyag 'tshal lo/_/a mi tA a mi te pra b+ha be ma ha pra b+he/_pra b+ha ba ti/_
[\[52a.6\]]pra b+ha ba ti/_pra b+ha ba ti/_pra b+ha ba ti/_pra b+ha ba ti/_pra b+ha ba ti/_pra b+ha ba ti/_pra b+ha ba ti/_pra b+ha ba ti/_pra b+ha ba ti/_bcom ldan 'das mthus bstan du gsol/_bcom ldan 'das mthus bstan du gsol/_tad+ya thA/_ma ti ma ti/_ma ti ma ti/_ma ti ma ti/_ma ti 
[\[52a.7\]]ma ti/_ma ti ma ti/_smr-i ti smr-i ti/_smr-i ti smr-i ti/_smr-i ti smr-i ti/_smr-i ti smr-i ti/_smr-i ti smr-i ti/_ma hA smr-i ti/_ma hA smr-i ti/_chags pa mi mnga' gti mug bsal du gsol/_so me so me/_so me so me/_so me so me/_so me so me/_so me so me/_sau ma na s+ya mu pa na ya/_sau ma na s+ya mu pa 
[\[52b\]]
[\[52b.1\]]na ya/_sau ma na s+ya mu pa na ya/_sau ma na s+ya mu pa na ya/_sau ma na s+ya mu pa na ya/_sau ma na s+ya mu pa na ya/_sau ma na s+ya mu pa na ya/_sau ma na s+ya mu pa na ya/_sau ma na s+ya mu pa na ya/_sau ma na s+ya mu pa na ya/_shi khi shi khi/_shi khi shi khi/_shi khi shi khi/_shi 
[\[52b.2\]]khi shi khi/_shi khi shi khi/_zhi bar gyur cig_/nad med par gyur cig_/bgegs med par gyur cig_/pra b+ha ba ti/_ma hA ma t+ye/_rash+mi rash+mi/_rash+mi rash+mi/_rash+mi rash+mi/_rash+mi rash+mi/_rash+mi rash+mi/_sangs rgyas bcom ldan 'das 'di dag gi mtshan 
[\[52b.3\]]kyang gzung bar bya zhing phyag bya'o/_/'di lta ste/_bcom ldan 'das rin chen 'byung gnas dang /_bcom ldan 'das rin chen nyi ma dang /_bcom ldan 'das rin chen bla ma dang /_bcom ldan 'das rin chen mkhregs dang /_bcom ldan 'das rin chen tog dang /_
[\[52b.4\]]bcom ldan 'das rin chen 'od 'phro dang /_bcom ldan 'das rin chen mthu dang /_bcom ldan 'das mi 'khrugs pa dang /_bcom ldan 'das 'od dpag med dang /_bcom ldan 'das dbyangs dpag med dang /_bcom ldan 'das thub dka' dang /_bcom ldan 'das 
[\[52b.5\]]grags pa mtha' yas dang /_bcom ldan 'das rin chen 'od dang /_bcom ldan 'das bde chen brnyes dang /_bcom ldan 'das skar ma'i 'od dang /_bcom ldan 'das bden dbyangs dang /_bcom ldan 'das nad kyi dri ma bral dang /_bcom ldan 'das zla ba dkar dang /_
[\[52b.6\]]bcom ldan 'das dri ma med pa'i 'od dang /_bcom ldan 'das nyi ma dkar dang /_bcom ldan 'das nyi ma'i 'od dang /_bcom ldan 'das 'od dag pa dang /_bcom ldan 'das rin chen mtha' yas dang /_bcom ldan 'das rin chen snying po dang /_bcom ldan 
[\[52b.7\]]'das rin chen 'byung ba dang /_bcom ldan 'das zla ba'i sgron ma dang /_bcom ldan 'das pad+ma'i sde dang /_bcom ldan 'das pad+ma'i sgra dang /_bcom ldan 'das pad+ma'i mchog dang /_bcom ldan 'das yon tan mchog dang /_bcom ldan 'das gser 'od dang /_
[\[53a\]]
[\[53a.1\]]bcom ldan 'das tshangs pa'i dbang phyug rgyal po dang /_bcom ldan 'das gser lta bur snang ba dang /_bcom ldan 'das gser gyi 'byung gnas dang /_bcom ldan 'das klu'i dbang phyug rgyal po dang /_bcom ldan 'das me tog dang /_bcom 
[\[53a.2\]]ldan 'das spos thams cad kyi dbang phyug rgyal po dang /_bcom ldan 'das phreng ba'i rgyal po dang /_bcom ldan 'das dpa' brtan pa'i sde dang /_bcom ldan 'das mtshon cha spong dang /_bcom ldan 'das dpal gyi snying po nor bu rin chen snang dang /_bcom ldan 'das 
[\[53a.3\]]dpag med rtogs 'od dang /_bcom ldan 'das seng ge sgra dang /_bcom ldan 'das seng ge dbang phyug rgyal po dang /_bcom ldan 'das mthu chen brtson 'grus nges 'byung dang /_bcom ldan 'das snying pos zil gnon dang /_bcom ldan 'das rnga sgra'i rgyal po 
[\[53a.4\]]dang /_bcom ldan 'das zla ba mchog dang /_bcom ldan 'das pad+ma zil gnon dang /_bcom ldan 'das 'jig rten sgron ma dang /_bcom ldan 'das me dang /_bcom ldan 'das skrag byed dang /_bcom ldan 'das rin chen mu khyud dang /_bcom ldan 'das 
[\[53a.5\]]rtag tu yongs su mya ngan las 'das pa dang /_bcom ldan 'das blo yangs dang /_bcom ldan 'das rin chen dpag med sprul 'od dang /_bcom ldan 'das ri rab ltar rnam par gnon pa dang /_bcom ldan 'das phyag na rin chen mchog dang /_bcom ldan 'das rin 
[\[53a.6\]]chen 'dus pa'i dpal dang /_bcom ldan 'das phyir mi ldog pa'i 'khor lo rin po che'i tshig gi dpal dang /_bcom ldan 'das kun nas rnam par snang mdzad rnam par dag pa brnyes pa dang /_bcom ldan 'das nyi zla sgron ma dang /_bcom ldan 'das lhun po dang /_bcom 
[\[53a.7\]]ldan 'das lhun po chen po dang /_bcom ldan 'das ri rab dang /_bcom ldan 'das shin tu lhun po dang /_bcom ldan 'das ri rab lta bu'o/_/tad+ya thA/_pa ta pa ta/_da ma da ma/_g+ha ma g+ha ma swA hA/_shar phyogs logs na sangs rgyas bcom ldan 'das 'di dag la 
[\[53b\]]
[\[53b.1\]]sogs pa 'khor dang bcas pa gang dag bzhugs pa 'dren pa de dag la phyag 'tshal lo/_/de dag gis kyang bdag 'khor dang bcas pa la nad med pa dang /_zhi bar mngon du bsrung du gsol/_lho phyogs logs na sangs rgyas bcom ldan 'das gang dag bzhugs pa 
[\[53b.2\]]'dren pa de dag la phyag 'tshal lo/_/de dag gis kyang bdag la nad med pa dang /_zhi bar bsrung du gsol/_nub phyogs logs na sangs rgyas bcom ldan 'das gang dag bzhugs pa 'dren pa de dag la phyag 'tshal lo/_/de dag gis kyang bdag la nad med pa dang /_zhi 
[\[53b.3\]]bar bsrung du gsol/_byang phyogs logs na sangs rgyas bcom ldan 'das gang dag bzhugs pa 'dren pa de dag la phyag 'tshal lo/_/de dag gis kyang bdag la nad med pa dang /_zhi bar bsrung du gsol/_'og gi phyogs logs na sangs rgyas bcom ldan 'das gang dag 
[\[53b.4\]]bzhugs pa 'dren pa de dag la phyag 'tshal lo/_/de dag gis kyang bdag la nad med pa dang /_zhi bar bsrung du gsol/_steng gi phyogs logs na sangs rgyas bcom ldan 'das gang dag bzhugs pa 'dren pa de dag la phyag 'tshal lo/_/de dag gis kyang bdag la nad med 
[\[53b.5\]]pa dang /_zhi bar bsrung du gsol/_phyogs mtshams logs na sangs rgyas bcom ldan 'das gang dag bzhugs pa 'dren pa de dag la phyag 'tshal lo/_/de dag gis kyang bdag la nad med pa dang /_zhi bar bsrung du gsol/_tad+ya thA/_bi ma le/_bi ma la ka re bi ma la 
[\[53b.6\]]saM b+ha be swA hA/_bi ma le/_bi ma le/_bi ma le/_bi ma le/_bi ma le/_bi ma le/_bi ma le/_bi ma le/_bi ma le/_bi ma le/_bi ma lA ka re/_bi ma lA ka re/_bi ma lA ka re/_bi ma lA ka re/_bi ma lA ka re/_bi ma lA ka re/_bi ma lA ka re/_bi ma lA ka re/_bi ma lA ka re/_
[\[53b.7\]]bi ma lA ka re/_bi ma la sa mut+ga te/_bi ma la sa mut+ga te/_bi ma la sa mut+ga te/_bi ma la sa mut+ga te/_bi ma la sa mut+ga te/_bi ma la sa mut+ga te/_bi ma la sa mut+ga te/_bi ma la sa mut+ga te/_bi ma la sa mut+ga te/_bi ma la sa mut+ga te/_rig sngags 'di ni rig sngags che/_/
[\[54a\]]
[\[54a.1\]]lha rnams kyis ni brjod pa yin/_/'di ni dus gsum brjod byas na/_/nad rnams las ni yongs su thar/_/mi ma yin gyis gang byas dang /_/sdig pa gang dag sbyor byas dgrol/_/de dag dran pa brjed mi 'gyur/_/bzung ba rnams kyang chud mi za/_/
[\[54a.2\]]de dag skye ba rnams su yang /_/rtag tu sangs rgyas 'bral mi 'gyur/_/su zhig dri ma med pa'i gzungs/_/'di ni dga' bas 'dzin byed pa/_/zhing rnams kun tu rgyu ba na/_/dpal ldan pad+ma'i snying por byung /_/mtshan rnams kyis ni legs par brgyan/_/yan lag 
[\[54a.3\]]'od zer dra ba 'byung /_/tad+ya thA/_ku Ti ku Ti/_kuts+tsha lo/_e la e la/_muk+ta/_ko ta thA lo/_e ri ri/_ri mri ti swA hA/_bcom ldan 'das kyis de skad ces bka' stsal nas/_byang chub sems dpa' sems dpa' chen po blo gros rnam par dag pa dang /_lha dang /_
[\[54a.4\]]mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/'phags pa dri ma med pa zhes bya ba'i gzungs rdzogs so//_//rgya gar gyi mkhan po dzi na mi tra dang /_dA na shI la 
[\[54a.5\]]dang /_zhu chen gyi lo ts+tsha ba ban de ye shes sdes bsgyur cing zhus te/_skad gsar chad kyis kyang bcos nas gtan la phab pa//[ {D518}]@#/_/rgya gar skad du/_Ar+ya tsan+dan ang+ga nA ma d+hA ra NI/_bod 
[\[54a.6\]]skad du/_'phags pa tsan+dan gyi yan lag ces bya ba'i gzungs/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das rgyal po'i khab na dge slong gi dge 'dun chen po dge slong khri nyis stong 
[\[54a.7\]]lnga brgya'i dge slong gi dge 'dun chen po dang /_byang chub sems dpa' sems dpa' chen po rab tu mang po dang /_gzhan yang lha khyad par can mang po dang thabs cig tu bzhugs te/_de nas bcom ldan 'das gdan bshams pa la de bzhin gshegs pa'i cho 'phrul gyis lham me/_lhan ne/_
[\[54b\]]
[\[54b.1\]]lhang nger bzhugs so/_/de nas bcom ldan 'das kyis 'khor der byang chub sems dpa' sems dpa' chen po spyan ras gzigs dbang phyug dang /_zla 'od gzhon nur gyur pa la bka' stsal pa/_rigs kyi bu 'jig rten gyi khams 'di'i pha rol gyi yang ches pha rol 'jig 
[\[54b.2\]]rten gyi khams bye ba khrag khrig 'bum phrag gang gA'i klung grangs med pa'i bye ma snyed 'das pa na tsan+dan gyi dpal zhes bya ba'i 'jig rten gyi khams yod de/_de na de bzhin gshegs pa dgra bcom pa yang dag par rdzogs pa'i sangs rgyas tsan+dan gyi yan lag ces 
[\[54b.3\]]bya ba da ltar yang bzhugs te/_'tsho zhing gzhes la chos kyang ston to/_/gang 'jig rten gyi khams de'i sems can de dag thams cad ni phyir mi ldog par 'gyur ba sha stag ste/_bcom ldan 'das de bzhin gshegs pa dgra bcom pa yang dag par rdzogs pa'i sangs 
[\[54b.4\]]rgyas tsan+dan gyi yan lag des sems can thams cad kyi don gyi phyir tsan+dan gyi yan lag ces bya ba'i gzungs kyi rig pa'i gsang sngags kyi gzhi gsungs pa 'di thos nas phyir mi ldog pa de dag sdig pa dang bral zhing byang chub kyi sems dang mi 'bral lo/_/bcom ldan 'das de bzhin gshegs 
[\[54b.5\]]pa tshe dpag med dang /_de bzhin gshegs pa mar me mdzad dang /_de bzhin gshegs pa rnam par snang mdzad dang /_gzhan yang 'das pa'i sangs rgyas bcom ldan 'das rnams kyis kyang sngan chad gsungs te/_ngas kyang khyed rnams la bshad kyis/_sems can thams 
[\[54b.6\]]cad rjes su gzung ba'i phyir legs par rab tu nyon la yid la zung shig dang /_phyi ma'i tshe phyi ma'i dus lnga brgya tha ma la dam pa'i chos rnam par 'jig pa'i tshe thams cad chos dang mi ldan pa/_mtshams med pa byed pa dang /_dam pa'i chos la smod pa dang /_mchod rten 'dral 
[\[54b.7\]]ba/_dge 'dun gyi rdzas la rku 'phrog byed pa dang /_dge sbyong ma yin par dge sbyong du khas 'che ba slob dpon dang /_mkhan po spong ba dag 'byung ste/_de dag rjes su gzung ba'i phyir tsan+dan gyi yan lag gi gzungs kyi gsang sngags gzhi sangs rgyas thams cad kyis byin gyis 
[\[55a\]]
[\[55a.1\]]brlabs pa 'di bshad kyis byang chub sems dpa' rnams nga la nyon cig_/de nas byang chub sems dpa' spyan ras gzigs dbang phyug dang /_zla 'od gzhon nur gyur pas bcom ldan 'das kyi zhabs gnyis la mgo bos phyag 'tshal nas bskul ba/_byang chub sems 
[\[55a.2\]]dpa' sems dpa' chen po rnams dang /_gzhan yang sems can bye ba khrag khrig phrag 'bum rnams la thugs brtse ba dang /_sdig pa byang bar bgyi ba'i slad du bcom ldan 'das bshad du gsol/_bde bar gshegs pa bshad du gsol/_de bzhin gshegs pa bshad du 
[\[55a.3\]]gsol/_bdag cag gis kyang gzungs kyi gsang sngags gzhi de dag gzung bar bgyi ste/_sems can thams cad kyi don du rgya cher yang dag par bshad par bgyi'o/_/sangs rgyas dang byang chub sems dpa' thams cad la phyag 'tshal lo/_/tad+ya thA/_tsi rA te/_ma rI tsI ki/_
[\[55a.4\]]dur da me/_dur dA na te/_du ra nu/_pra biSh+Te/_tsan+da nAng ga dze/_sa man+ta pa ri sho d+ha ni/_bi shud+d+ha shI le/_tsa ri tra ba te/_a na tse d+ya pra ti b+hA ne/_sarba bud+d+hA d+hiSh+Thi te/_b+ha ga ba te/_pA pak+Sha yaM/_A shA me pa ri pU ra ya swA hA/_rigs kyi bu pho 'am/_rigs kyi bu mo gang la la 
[\[55a.5\]]zhig gzungs chen po'i gsang sngags gzhi 'di dag 'dzin tam/_klog gam/_ston tam/_kun chub par byed na/_de tshe 'di nyid la mig rnam par dag par 'gyur ro/_/thos ma thag tu sdig pa las rab tu grol bar 'gyur/_byang chub sems dpa' thams cad kyis byin gyis 
[\[55a.6\]]brlab par 'gyur/_de bzhin gshegs pa'i sku gzugs kyang mthong bar 'gyur/_zla ba phyed kyi bar du bzlas pa byas na/_'phags pa spyan ras gzigs dbang phyug dang /_zla 'od gzhon nur gyur pa mthong bar 'gyur/_mtshams med pa lnga'i sdig byas pa yang 'byang bar 
[\[55a.7\]]'gyur/_skye ba dran par 'gyur/_tshe brjes nas kyang lha rnams kyi nang du skye bar 'gyur/_khyim bdag chen po skyid pa dag gi nang du skye bar 'gyur/_skye bo thams cad dga' bar 'gyur ro/_/'di ltar sa chen po ma lus pa 'di ni grum par 'gyur yang srid/_rgya mtsho ni skams kyang 
[\[55b\]]
[\[55b.1\]]srid/_de bzhin du ri'i rgyal po ri rab ni 'jig par 'gyur yang srid/_rlung ni zhags pas bcing du rung yang srid/_zla ba dang nyi ma ni sa'i steng du ltung yang srid/_nam mkha' ni lag pa gnyis kyis mnan du rung yang srid/_me ni chur 'gyur yang srid/_'byung ba chen po 
[\[55b.2\]]bzhi ni gzhan du 'gyur yang srid/_sems can thams cad kyi sems ni gcig tu 'gyur yang srid/_de bzhin gshegs pas gsungs shing byin gyis brlabs pa ni gzhan du 'gyur mi srid de/_sus kyang bskyod pa'am/_bsgul bar mi nus so/_/'di la ni bdud 
[\[55b.3\]]sdig can gyis glags rnyed par mi 'gyur ro/_/de nas byang chub sems dpa' sems dpa' chen po spyan ras gzigs dbang phyug gis bcom ldan 'das la phyag 'tshal nas 'di skad ces gsol to/_/bcom ldan 'das bdag gis kyang gzungs 'di'i cho ga bshad par 
[\[55b.4\]]bgyi'o/_/chos kyi rgyal po'i mchod rten ring bsrel dang bcas pa'am/_sangs rgyas kyi sku gzugs kyi spyan sngar tsan+dan dkar po'i dkyil 'khor bgyis te/_me tog sil ma gtor la tsan+dan gyi bdug pas bdugs te/_zla ba tshes pa nas brtsams nas tshes bco lnga'i bar du 
[\[55b.5\]]dus gsum du khrus bgyi zhing gos kyang lan gsum du brjes te/_kha zas bsreg bya 'tshal zhing /_gso sbyong dang ldan pa/_sems can thams cad la sems snyoms pas zla ba nya'i nyin par zhag gcig smyung ba bgyis te/_rtswa bam gyi steng na mchis shing /_rtswa bam bting 
[\[55b.6\]]ba'i steng du nyal nas sems rtse gcig tu bzlas pa bgyid cing me tog dri zhim pos lan rgya stong du gtor nas g.yo bar 'gyur/_bdag nyid kyang bcom ldan 'das de bzhin gshegs pa 'od dpag med dang /_spyan ras gzigs dbang phyug mthong bar 'gyur/_gzungs chen po 
[\[55b.7\]]thos ma thag tu ci 'dod pa de thob par 'gyur/_/thos pa 'dzin pa yang 'gyur/_las kyi sgrib pa thams cad kyang byang bar 'gyur ro/_/bcom ldan 'das kyis de skad ces bka' stsal nas/_dge slong de dag dang /_byang chub sems dpa' de dag dang /_thams cad dang ldan 
[\[56a\]]
[\[56a.1\]]pa'i 'khor de dag dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/'phags pa tsan+dan gyi yan lag ces bya ba'i gzungs rdzogs so//_//
[\[56a.2\]]rgya gar gyi mkhan po dzi na mi tra dang /_dA na shI la dang /_zhu chen gyi lo ts+tsha ba ban de ye shes sdes bsgyur cing zhus te/_skad gsar chad kyis kyang bcos nas gtan la phab pa//[ {D519}]@##/_/rgya gar skad du/_Ar+ya pra tI t+ya samu da pA da hr-i da 
[\[56a.3\]]ya bi d+hi d+hA ra NI/_bod skad du/_'phags pa rten cing 'brel bar 'byung ba'i snying po'i cho ga'i gzungs/_sangs rgyas dang /_byang chub sems dpa' thams cad la phyag 'tshal lo/_/chos gang rgyus byung de dag ni/_/rgyu la 'gog pa gang yin pa/_/de bzhin gshegs 
[\[56a.4\]]pas bka' stsal to/_/de skad gsungs pa dge sbyong che/_/tshig 'di sgrub pa'i cho ga ni/_/sems can rnams la phan byed pa/_/las kun grub par byed pa'i phyir/_/de bzhin gshegs pas rab tu gsungs/_/rigs kyi bu dag gang gis ni/_/dang por bcom ldan 
[\[56a.5\]]sangs rgyas la/_/gus shing dad pa'i sems bskyed nas/_/bcom ldan 'das kyis bka' stsal pa/_/rten 'brel zab mo'i cho ga bshad/_/thams cad las dang mthun par gsungs/_/dang por 'jug pa'i tshig gsungs pa/_/'di ltar las dang nyon mongs yod gyur 
[\[56a.6\]]na/_/sems can rnams ni 'khor bar 'gro 'gyur la/_/las dang nyon mongs med na 'khor ba las kyang ldog_/bden pa 'di yis bdag gi bsam pa 'grub gyur cig_/sangs rgyas la phyag 'tshal lo/_/chos la phyag 'tshal lo/_/dge 'dun la phyag 'tshal lo/_/
[\[56a.7\]]yang dag par rdzogs pa'i sangs rgyas gang gA'i klung gi bye ma snyed bzhugs pa la phyag 'tshal lo/_/rang sangs rgyas rnams la phyag 'tshal lo/_/dgra bcom pa rnams la phyag 'tshal lo/_/rgyun du zhugs pa rnams la phyag 'tshal lo/_/'phags pa byams pa la sogs pa'i 
[\[56b\]]
[\[56b.1\]]byang chub sems dpa' rnams la phyag 'tshal lo/_/brtul zhugs grub pa rnams la phyag 'tshal lo/_/sems can rnams kyi sman pa rnams la phyag 'tshal lo/_/nor bu grub pa rnams la phyag 'tshal lo/_/'di lta ste/_na mo rat+na tra yA ya/_oM ye d+ha rmA he tu pra 
[\[56b.2\]]b+ha bA he tu n+te ShAM ta thA ga to h+ya ba data/_te ShAny+tsa yo ni ro d+ha e baM ba dI ma hA shra ma NaHswA hA/_las rnams kun gyi cho ga la/_/tshigs su bcad pa 'di dag brjod/_/bsam rgyud rang gi lag mthil la/_/sangs rgyas bcom ldan 'das kyi sku/_/skyes bu chen po'i mtshan 
[\[56b.3\]]gyis brgyan/_/dpe byad bzang po brgyad cus spras/_/me yi khams la zhugs par bsgom/_/de ni lha dag rjes su dran/_/da ni sbyor ba'i las bshad de/_/rim pa bzhin du so sor bstan/_/rims kyis btab nas na ba dang /_/klad pa na dang mig na dad dang /_/khong nad la 
[\[56b.4\]]sogs nad rnams la/_/tshigs bcad 'di dang snying po 'di/_/mang por bzlas shing langs nas ni/_/lag pa g.yas pa'i khu tshur gyis/_/dbyung ba'i thabs su byab par bya'o/_/nad rnams thams cad sos par 'gyur/_/nyin gcig nyin gnyis nyin gsum dang /_/nyin bzhi 
[\[56b.5\]]rtag pa'i rims rnams la/_/bu mo gzhon nus bkal ba yi/_/skud pa dkar po sum sgril la/_/bzlas brjod nyi shu brgyad brgyad bzlas nas/_/mgul du btags na bde bar 'tsho/_/nad la phan pa'i sman rnams la/_/gzungs sngags 'di dag bzlas shing btang /_/snying nad rtsib 
[\[56b.6\]]logs na ba dang /_/khong na nad rnams ci yod la/_/chu la sngags 'di mang bzlas nas/_/blud na phan zhing bde bar 'gyur/_/nad la phan pa'i sman rnams la/_/bzlas shing btang na 'tsho bar 'gyur/_/g.yan pa dang ni 'brum bu dang /_/phol mig dang ni rma red la/_/grog 
[\[56b.7\]]tshangs la snying po 'di/_/mang du bzlas shing btab na 'tsho/_/gzhang 'brum gzhang nad za gu dang /_/pho mtshan skrang zhing na ba la/_/skyer pa'i khaN+Da'i ril bu 'am/_/byang chub sems dpa'i ril bu la/_/nyi shu bzlas shing bskus na phan/_/nad kyi rnam pa gang na yang /_/nad 
[\[57a\]]
[\[57a.1\]]tshabs che chung tshod brtags nas/_/tshigs su bcad pa'i bzlas brjod la/_/mang nyung nad dang sbyar nas kyang /_/lu la byab cing bzlas na phan/_/'khru bag nad kyis btab pa la/_/sman nam ril bu kha zas la/_/bdun nam nyi shu bzlas nas kyang /_/khong 
[\[57a.2\]]du btang na phan par 'gyur/_/de yi bzlas brjod snga ma ste/_/'di dag rab tu bzlas par bya/_/na mo ra t+na tra yA ya/_oM ye d+harmA he tu pra b+ha bA he tun+te ShAn+ta thA ga to h+ya ba data/_te ShAny+tsa yo ni ro d+ha e baM bA dI ma hA shra ma NaHswA hA/_de dag bzlas na nad rnams 'tsho/_/de ni nad rnams 'tsho 
[\[57a.3\]]ba'o/_/de nas yang ni bka' stsal pa/_/nas dang gro dang sran ma dang /_/'bras dang sran chung mon sran dang /_/shing tog rgun 'brum a ru ra/_/de dag kun la za ba yi/_/srin bu sbur bu phye ma leb/_/bye'u dang byi ba ne tso dang /_/lo tog za ba kha bcing na/_/zhing gi khyon dang 
[\[57a.4\]]sbyar nas kyang /_/bye ma sa dang thal ba dang /_/bzlas brjod brgya ni rtsa brgyad bzlas/_/zhing dang shing tog gtor byas na/_/de dag kun kyang kha bcings 'gyur/_/ha cang char pa ches pa na/_/bcom ldan 'das la phul ba yi/_/me tog dman ma re re la/_/bzlas brjod nyi shu 
[\[57a.5\]]rtsa gcig bya/_/gtsang zhing bde ba'i gnas dag tu/_/dkyil 'khor chen po'i dbus dag tu/_/bum pa gang ba'i steng dag tu/_/kham phor gtsang ma'i nang du yang /_/me tog gtsang ma bzlas pa de/_/bsregs na char pa 'chad par 'gyur/_/ser ba drag po 'ong ba na/_/
[\[57a.6\]]se ba nya mig lcug ma la/_/bzlas brjod brgya ni rtsa brgyad bzlas/_/ser ba gang nas g.yo ngos su/_/klad la bskor zhing byabs na 'chad/_/yang na thal chen yungs kar la/_/bzlas brjod brgya ni rtsa brgyad bya/_/thum po byas te lcug ma la/_/btags te btsugs na ser ba 
[\[57a.7\]]'chad/_/'byung po sha za [{]yi dgas [,]yi dwags [}]dang /_/brjed byed gdon gyis zin pa la/_/dkyil 'khor 'dom gang gru bzhi la/_/bum pa gtsang ma lnga bzhag ste/_/gu gul dud pas bdugs nas kyang /_/yungs kar ga pur tsan+dan dang /_/gla rtsi la sogs sman sbyar te/_/bzlas brjod 
[\[57b\]]
[\[57b.1\]]brgya ni rtsa brgyad bzlas/_/gos dang zas ni dkar po sbyar/_/dkyil 'khor de yi nang du gzhug_/bum pa'i chu yis bkru bar bya/_/sangs rgyas sku bsil byas pa'i chus/_/bkru zhing blud na rab tu phan/_/nad dang gnod pa kun las thar/_/'byung po brjed byed sha za yis/_/
[\[57b.2\]]glags kyang rnyed par mi 'gyur ro/_/byis pa gdon gyis 'jigs pa la/_/gi wang la ni sngags bzlas nas/_/snying po stobs chen 'di bris gdags/_/oM badzra kro d+ha ma ha' ba la/_ha nad ha/_pa tsa bi d+h+wa na sa ya/_dza Ti laM r+b+ho d+ha ra/_u ts+tshuSh+ma kro d+ha hu~M phaT swA hA/_gtsang sbra 
[\[57b.3\]]byas te mgul par gdags/_/de bzhin yungs kar dag la yang /_/bzlas brjod byas te gtums la gdags/_/mkha' 'gro'i gdon gyis zin pa na/_/yungs kar dang ni gu gul la/_/sngags gnyis lan ni bdun bdun bzlas/_/dud pas bdugs na 'tsho bar 'gyur/_/
[\[57b.4\]]de la the tsom mi za'o/_/byis pa gdon dang nad las thar/_/bud med bu ni thogs gyur na/_/chu la bzlas brjod lnga bdun byas/_/blud na legs par btsas par 'gyur/_/bud med mo gsham bud med la/_/sangs rgyas sku bsil byas pa'i chu/_/de la sngags brjod nyi shu bya/_/
[\[57b.5\]]khrus byas lus ni gtsang ma la/_/chu de blud na bu tsha 'phen/_/rigs rgyud dag ni 'phel bar 'gyur/_/lam du zhugs te 'gro ba na/_/skud pa dang ni gos kyi grwar/_/bzlas brjod bdun bzlas mdud pa bdun/_/mdud bcing bzlas te song ba na/_/bde bar 'gro zhing don yang 'grub/_/
[\[57b.6\]]dgra dang nye zho med par 'gyur/_/yid ni gzhungs par 'dod pa na/_/shu dag tshon gang tsam pa dang /_/mar srang sum brgya drug cu la/_/bzlas brjod byas te bsres nas kyang /_/bum pa cig tu blug la dkrugs/_/nyi ma re re lo gcig tu/_/shu dag gi ni dum re dang /_/mar srang 
[\[57b.7\]]dag ni re re la/_/bzlas brjod re re bya zhing bza'/_/des ni yid gzhungs blo ldan 'gyur/_/de bzhin pa ni ser skya ma'i/_/mar dang 'o ma dag la yang /_/bzlas brjod brgya ni rtsa brgyad du/_/bzlas te 'o thug dkrug cing bza'/_/yid gzhungs pa yi mchog tu 'gyur/_/mi dang 'grogs 
[\[58a\]]
[\[58a.1\]]shing mdza' 'dod na/_/gang dag yid dang 'thad pa la/_/me tog dang ni rtswa shing la/_/'bras bu 'am ni 'ji ba dag_/lag pa g.yas pa'i chang bar bcug_/bzlas brjod brgya ni rtsa gcig gdab/_/gang gi lag tu byin pa na/_de dang rtag tu mdza' bar 
[\[58a.2\]]'gyur/_/rta la sogs pa'i phyugs rnams kun/_/'chi bar nye bar gnas pa na/_/chu dang yungs kar bcas pa la/_/bzlas brjod brgya ni rtsa brgyad bya/_/de la gtor na sos par 'gyur/_/yang na yungs kar brgya brgyad la/_/bzlas pa'i thum po mgul du gdags/_/
[\[58a.3\]]de ni nad med bde bar 'gyur/_/mi rnams 'chi bas 'jigs gyur na/_/yungs kar la ni bzlas brjod bya/_/thum po byas te sgo la gdags/_/bzlas brjod brgya stong 'bum yang bzlas/_/mi nad dang ni phyugs nad kun/_/ming yang med cing bde bar 'gyur/_/de dag kun 
[\[58a.4\]]gyis bzlas brjod ni/_/'di dag kun du rgya cher gsungs/_/na mo rat+na tra yA ya/_o~M ye d+harmA he tu pra b+ha bA he tu n+te shan+ta thA ga to h+ya ba da ta/_te ShAny+tsa yo ni ro d+ha e baM bA dI ma hA shra ma NaHswA hA/_rtag tu bzlas brjod byas na ni/_/bsam pa yongs su rdzogs par 'gyur/_/gnod pa cis 
[\[58a.5\]]kyang tshugs mi 'gyur/_/dam chos yongs su gzung bar 'gyur/_/tshigs su bcad pa 'di dag ni/_/mthu dang rdzu 'phrul bsam mi khyab/_/cho ga 'di dag thams cad ni/_/gang la dad pas yid ches na/_/'grub par the tsom med par 'gyur/_/bzlas brjod 'bum ni byas 
[\[58a.6\]]gyur na/_/dgos pa thams cad 'grub par 'gyur/_/ston pa shAkya'i thugs rje 'di/_/dge slong ner ban rak+Shi tas/_/tho gar yul nas rnyed pa ste/_/'gro ba kun gyi dpal du shar/_/'phags pa rten cing 'brel bar 'byung ba'i snying po'i cho ga'i gzungs rdzogs so//_//
[\[58a.7\]{D520}]@#/_/rgya gar skad du/_Ar+ya pra tI t+ya sa mut+pa da nA ma ma hA yA na sU tra/_bod skad du/_'phags pa rten cing 'brel bar 'byung ba zhes bya ba theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa 
[\[58b\]]
[\[58b.1\]]dus gcig na/_bcom ldan 'das sum cu rtsa gsum lha'i gnas na ar mo ni ga lta bu'i rdo leb la/_tshe dang ldan pa rta thul la sogs pa nyan thos chen po rnams dang /_'phags pa byams pa dang /_'phags pa spyan ras gzigs dbang phyug dang /_phyag na rdo rje la 
[\[58b.2\]]sogs pa byang chub sems dpa' sems dpa' chen po yon tan rin po che dpag tu med pas brgyan pa rnams dang /_mi mjed kyi bdag po tshangs pa chen po dang /_sred med kyi bu dang /_dbang phyug chen po la sogs pa'i lha rnams dang /_lha'i dbang po brgya byin dang /_dri za'i rgyal 
[\[58b.3\]]po zur phud lnga pa la sogs pa dang /_thabs cig tu bzhugs te/_de nas byang chub sems dpa' sems dpa' chen po spyan ras gzigs dbang phyug stan las langs te bla gos phrag pa gcig tu gzar nas/_pus mo g.yas pa'i lha nga ri rab kyi rtse mo la btsugs te/_bcom ldan 
[\[58b.4\]]'das ga la ba de logs su thal mo sbyar ba btud nas/_bcom ldan 'das la 'di skad ces gsol to/_/bcom ldan 'das lha 'di dag ni mchod rten bgyid par 'tshal ba sha stag ste/_'khor gyi dkyil 'khor 'dir mchis na/_ci nas tshangs pa'i bsod nams 'phel ba dang /_
[\[58b.5\]]lha dang bcas pa/_bdud dang bcas pa/_tshangs pa dang bcas pa'i 'jig rten dang /_dge sbyong dang bram zer bcas pa'i skye dgu las dge slong dang /_dge slong ma dang /_dge bsnyen dang /_dge bsnyen ma dag bsod nams shin tu mang du 'phel bar 'gyur ba de lta de ltar 
[\[58b.6\]]bcom ldan 'das kyis de dag la chos bstan du gsol zhes zhus pa dang /_de nas bcom ldan 'das kyis rten cing 'brel bar 'byung ba'i tshigs su bcad pa bka' stsal pa/_ye d+harmA he tu pra b+ha bA he tun te ShAn+ta thA ga to h+ya ba data/_te ShAny+tsa yo ni ro d+ha e baM bA dI ma hA shra ma NaH
[\[58b.7\]]chos gang rgyus byung de dag gi/_/rgyu dang de 'gog gang yin pa/_/de bzhin gshegs pas bka' stsal te/_/dge sbyong chen pos de skad gsungs/_/spyan ras gzigs dbang phyug 'di lta ste/_rten cing 'brel bar 'byung ba 'di ni de bzhin gshegs pa rnams kyi chos kyi sku 
[\[59a\]]
[\[59a.1\]]yin te/_sus rten cing 'brel bar 'byung ba mthong ba des de bzhin gshegs pa mthong ngo /_/spyan ras gzigs dbang phyug rigs kyi bu'am/_rigs kyi bu mo dad pa can gang la la zhig gis mi gnas pa'i sa phyogs su mchod rten ni skyu ru ra'i 'bru tsam/_srog 
[\[59a.2\]]shing ni mo khab tsam/_gdugs ni ba k+ku la'i me tog tsam zhig byas la/_rten cing 'brel par 'byung ba chos kyi dbyings kyi tshigs su bcad pa nang du bcug na/_/des tshangs pa'i bsod nams bskyed par 'gyur te/_'di nas shi 'phos shing 'chi ba'i dus byas nas tshangs pa'i 
[\[59a.3\]]'jig rten du skye bar 'gyur ro/_/bcom ldan 'das kyis de skad ces bka' stsal nas/_nyan thos de dag dang /_byang chub sems dpa' de dag dang /_thams cad dang ldan pa'i 'khor de dag dang /_lha dang /_mi dang /_lha ma yin dang /_dri zar bcas pa'i 'jig rten yi rangs 
[\[59a.4\]]te/_bcom ldan 'das kyis gsungs pa la mngon par bstod do/_/'phags pa rten cing 'brel par 'byung ba zhes bya ba theg pa chen po'i mdo rdzogs so//[ {D521}]@#/_/rgya gar skad du/_Ar+ya pra tI t+ya sa mut+pA da hr-i da ya nA ma/_bod skad du/_
[\[59a.5\]]'phags pa rten cing 'brel par 'byung ba'i snying po zhes bya ba/_sangs rgyas bcom ldan 'das la phyag 'tshal lo/_/chos gang rgyus 'byung de dag gi/_/rgyu dang de 'gog gang yin pa/_/de bzhin gshegs pas bka' stsal te/_/dge sbyong chan po 'di skad gsungs/_/ye d+harmA 
[\[59a.6\]]he tu pra b+ha bA he tun te ShAn+ta thA ga to h+ya ba data/_te ShAny+tsa yo ni ro d+ha e baM bA dI ma hA shra ma NaH/_snying po 'di lan gcig brjod pas sdig pa thams cad byang bar 'gyur ro/_/mi mthun pa'i phyogs thams cad zhi zhing bzlog par 'gyur ro/_/dngos po gang la dmigs te brjod na sangs rgyas kyi 
[\[59a.7\]]sku'am/_mchod rten du byas par 'gyur mchod pa gang la dmigs te/_brjod na 'jig rten gyi khams gang bcom phul bar 'gyur ro/_/rten cing 'brel par 'byung ba'i snying po rdzogs so//[ {D522}]@#/_/rgya gar skad du/_Ar+ya dz+nyA no lko nA ma d+hA 
[\[59b\]]
[\[59b.1\]]ra NI sarba ga ti pa ri sho d+ha nI/_bod skad du/_'phags pa ye shes ta la la zhes bya ba'i gzungs 'gro ba thams cad yongs su sbyong ba/_thams cad mkhyen pa la phyag 'tshal lo/_/sangs rgyas dang byang chub sems dpa' thams cad la phyag 'tshal lo/_/bcom ldan 
[\[59b.2\]]'das de bzhin gshegs pa ye shes ta la la la phyag 'tshal lo/_/de bzhin gshegs pa gser gyi 'od brtsegs snang ba la phyag 'tshal lo/_/de bzhin gshegs pa bden gsung la phyag 'tshal lo/_/de bzhin gshegs pa 'jigs pa'i sgra sgrogs rgyal po la phyag 
[\[59b.3\]]'tshal lo/_/de nas byang chub sems dpa' kun tu bzang po dang /_byang chub sems dpa' 'jam dpal gzhon nur gyur pa dang /_byang chub sems dpa' gzungs kyi dbang phyug rgyal po dang /_byang chub sems dpa' lag na rdo rje dang /_byang chub sems dpa' bzhi po de 
[\[59b.4\]]dag dang /_de bzhin gshegs pa de dag zla ba dang /_nyi ma'i gnas na bzhugs so/_/de nas lha'i bu zla ba dang /_nyi ma gnyis de bzhin gshegs pa de dag ga la bzhugs pa dang /_byang chub sems dpa' de dag ga la ba der song nas de gnyis kyis de bzhin gshegs pa 
[\[59b.5\]]rnams rin po che bkod pa'i seng ge'i khri la bzhugs pa rnams dang /_khang pa brtsegs pa 'dzam bu'i rgyal mtshan brtsegs pa dag gi nang na byang chub sems dpa' de dag 'khod pa yang mthong ngo /_/de nas lha'i bu zla ba dang /_nyi ma gnyis gcig la gcig sems te/_ji ltar 
[\[59b.6\]]byas na bdag cag gis de bzhin gshegs pa rnams dang /_byang chub sems dpa' 'di rnams las sems can thams cad la snang ba sbyin pa dang /_mun pa mun nag bsal ba'i phyir shar ba'i gzungs sngags phyogs bcur khyab pa'i blo can zhes bya ba gang gi mthus bdag cag 
[\[59b.7\]]sems can thams cad la snang bar byed pa 'thob par 'gyur zhig gu snyam mo/_/de nas de bzhin gshegs pa de dag dang /_byang chub sems dpa' de dag gis lha'i bu zla ba dang /_nyi ma de dag gi sems kyi yongs su rtog pa thugs kyis mkhyen nas/_de'i tshe de bzhin gshegs pa 
[\[60a\]]
[\[60a.1\]]byang chub sems dpa' dang bcas pa de dag gis gzungs sngags 'di bka' stsal pa/_s+yAd ya the dan/_tsak+Shu ra da da/_tsak+Shu sh+shu b+ha d+hu la me thA ka lat+tha/_it+than+sa/_sU raT+Ta sU raT+Ta/_sut+thA ya/_it+than+sa/_be lA be lA/_pA Ni tsa ru mUrti ni/_A ra Ni/_A ra Ni/_kA la pA Ni/_kA la pA Ni/_du ru du ru/_si 
[\[60a.2\]]tu ru du ha si/_d+ha su ti d+ha su ti/_d+hi ri d+hi ri/_d+hu ra d+hu ra/_d+hu ru d+hu ru/_kA la kA la/_sat+thA sa/_gI la gI la/_gI la pa ya/_gI la pa ya/_d+hu su d+hu su/_sun+d+hu sun+d+hu/_sat+thA su/_at+thA su/_e thA su/_e thA sA bA ni/_yu tsu ri d+he/_su d+ha re/_ka ra ka ra/_ki ri ki ri/_ku ru ku ru/_kurma kurma/_kurma pA Ni kurma pA Ni/_ke lu ke lu/_ke 
[\[60a.3\]]la pA Ni ke la pA Ni/_karkA ri karkA ri/_la ru bud+d+he/_d+hu ru d+he d+hu ru d+he/_ma hA d+hu ru d+he/_ka ra ka ra/_ki ra ki ra/_pi hu si/_pi hu si/_d+ha su d+ha su/_ha su ha su/_ha su pa ni swA hA/_de nas byang chub sems dpa' kun tu bzang pos lha'i bu zla ba dang /_nyi ma gnyis la 'di skad ces smras so/_/kyai rigs kyi bu dag gzungs 
[\[60a.4\]]sngags 'di ni sems can ngan song du 'gro ba rnams la phan gdags pa'i phyir sangs rgyas bye ba phrag brgyad cu rtsa bzhes gsungs pa yin te/_rigs kyi bu dag u dum ba ra 'i me tog ni ches rnyed par sla'i/_gzungs sngags kyi tshig 'di dag ni 'jig rten du 'byung ba ni de lta ma yin no/_/rigs kyi bu dag gzungs sngags 
[\[60a.5\]]kyi tshig 'di dag ni ches rnyed par sla'i/_'di dag ni 'chang ba'am/_klog pa ni de lta ma yin no/_/rigs kyi bu dag sangs rgyas 'byung ba ni ches rnyed par sla'i/_gzungs sngags kyi chig 'di dag 'jig rten du 'byung ba ni de lta ma yin no/_/rigs kyi bu dag gal te sems can mnar med pa na 'khod pa bskal par gnas 
[\[60a.6\]]pa/_mtshams med pa lnga byed byed pa/_dam pa'i chos spong bar byed pa'i sems can de dag gi phyir gzungs sngags kyi chig 'di dag zhag nyi shu rtsa gcig gi bar du nyin lan gsum mtshan lan gsum brjod na/_de'i tshe gzungs sngags kyi tshig 'di dag gi mthus sems can dmyal ba chen po mnar med pa kha 
[\[60a.7\]]brgyar 'gyes par 'gyur la/_sems can de dag kyang yongs su thar bar 'gyur na/_'dzam bu'i gling pa'i mi rnams lta ci smos te/_gang dag gi rna lam du grag par gyur pa de dag gis ni bdag cag ni de bzhin gshegs pa bzhi po rnams dang /_byang chub sems dpa' bzhi po rnams dang /_zla ba dang /_nyi ma 
[\[60b\]]
[\[60b.1\]]rnams kyis yongs su zin pa yin no snyam du shes pa kho nar bya ste/_'di la som nyi'am yid gnyis bskyed par mi bya'o/_/tad+ya thA/_d+hu na Ti d+hu na Ti/_ma hA d+hu na Ti/_su ru su ru swA hA/_shukla bi sho d+ha ni/_ta ra ta ra swA hA/_dz+yo tiSh+p+ra dI pe/_tu ru tu ru swA hA/_pad+ma mA li ni/_sat+ya ta ra bud+d+hi/_hu ru hu ru swA hA/_sat+ya bud+d+hi/_
[\[60b.2\]]sat+ya a ba lo ki ni/_ka ra ka ra/_ki ri ki ri swA hA/_d+ha ra na pu Ti a pra ti ha ta bud+d+hi/_tsu ru tsu ru swA hA/_lak+Sha Ni tsi te/_d+hU ma pa ri/_ha re/_hu ru hu ru/_khu ru khu ru swA hA/_d+ha ra d+ha ra/_mA d+ha ra/_d+ha ra d+ha ra/_d+ha ra yan+ti ye swA hA/_su pra ti/_su ma ti/_a pra ti ha ta/_bud+d+hi/_d+ha ra d+ha ra/_d+ha ra yan+ti ye swA hA/_bcom ldan 
[\[60b.3\]]'das de bzhin gshegs pa ye shes ta la la la phyag 'tshal lo/_/de bzhin gshegs pa gser gyi 'od brtsegs snang ba la phyag 'tshal lo/_/de bzhin gshegs pa bden gsung la phyag 'tshal lo/_/de bzhin gshegs pa 'jigs pa'i sgra sgrogs rgyal po la phyag 'tshal lo/_/swA hA/_'phags 
[\[60b.4\]]pa ye shes ta la la zhes bya ba'i gzungs 'gro ba thams cad yongs su sbyong ba rdzogs so//[ {D523}]@#/_/rgya gar skad du/_Ar+ya ma hA ma hIn+d+ra nA ma d+hA ra NI/_bod skad du/_'phags pa sa'i dbang po chen po zhes bya ba'i gzungs/_sangs rgyas dang byang chub sems dpa' thams cad la phyag 
[\[60b.5\]]'tshal lo/_/'di skad bdag gis thos pa dus gcig na/_bcom ldan 'das yang dag par rdzogs pa'i sangs rgyas kun tu 'od bram ze sa'i dbang po chen po shing sA la chen po lta bu'i gnas lha dang ldan pa na bzhugs te/_de nas bram ze sa'i dbang po shing sA la chen po lta bu bcom ldan 'das yang dag par 
[\[60b.6\]]rdzogs pa'i sangs rgyas kun tu 'od ga la ba der song ste phyin nas/_bcom ldan 'das yang dag par rdzogs pa'i sangs rgyas kun tu 'od kyi zhabs la mgo bos phyag 'tshal te/_phyogs gcig tu 'khod do/_/phyogs gcig tu 'dug nas bram ze sa'i dbang po shing sA la chen po lta bus bcom ldan 
[\[60b.7\]]'das yang dag par rdzogs pa'i sangs rgyas kun tu 'od la 'di skad ces gsol to/_/bcom ldan 'das bdag ni bla na med pa yang dag par rdzogs pa'i byang chub tu smon lam btab lags na/_gang gis bdag skye ba dran par 'gyur/_bdag bla na med pa yang dag par rdzogs pa'i byang chub kyi sems 
[\[61a\]]
[\[61a.1\]]brjed par mi 'gyur ba'i thabs de bcom ldan 'das kyis bdag la legs par bshad du gsol/_de skad ces gsol pa dang /_bcom ldan 'das yang dag par rdzogs pa'i sangs rgyas kun tu 'od kyis bram ze sa'i dbang po chen po shing sA la chen po lta bu la 'di skad ces bka' stsal 
[\[61a.2\]]to/_/de'i phyir bu khyod gal te de ltar smon na/_de'i phyir kun tu 'od kyi rig sngags kyi snying po 'di zung shig_/chongs shig_/lhogs shig_/kun chub par gyis shig_/kun tu 'od kyi rig sngags kyi snying po gang zhe na/_tad+ya thA/_A mo da ni/_pra mo da ni/_bi mo da ni/_saM mo da ni/_pri yaM ka ra Ni/_shrI 
[\[61a.3\]]ka ra Ni/_shrA ka ra Ni/_bo d+hi ka ra Ni/_a nut+ta ra s+yaM samyaskaM bud+d+ha ka ra Ni/_a nut+ta ra Ar+ya ka ra Ni/_a nut+ta ra pradz+nyA ka ra Ni/_a nut+ta ra ba shI ka ra Ni/_a nut+ta ra sarba kle sho pa kle sha bi d+ha ra Ni/_a ba d+yA na d+ha ka ra bi d+ha ma ni/_a nut+ta ra bid+yA a lo kot+pA pa da ni/_a nut+ta ra shai k+Sha shI la bing+yA tsa ra Na/_bi muk+ti gu Na ga Na/_
[\[61a.4\]]saM b+ha d+ha ni/_a nut+ta ra sarba ku sha la mU lod+d+ha ni/_a nut+ta ra b+ho na mU la ni/_a nut+ta ra rA ga do Sha mo ha na mU la ni/_a nut+ta re shai k+Sha ma na a bid+yA/_an+d+ha ka rA bi d+ha ma ni/_a nut+ta rA sI a pra ti ha ta ba la tsakra/_a nut+ta rA sarba lA ra ba bi drA ma ni/_twaM hi b+ha dre/_a nut+ta rA ba la b+ha dra/_su b+ha dra/_shrI b+ha dra/_a nut+ta ra b+ha dra/_sa 
[\[61a.5\]]man+ta b+ha dra/_a sa ma sa ma b+ha dra/_a nut+ta ra ma hA pu ru Sha b+ha dra/_a nut+ta ra ma hA pu ru Sha se bi tA/_a nut+ta ra ma hA pu ru Sha a nu brta nI/_a nut+ta re ma hA pu ru Sha d+harma de shi kA/_a nut+ta ra ma hA pu ru Sha d+ha rma ko Sha saM bA d+hi kA/_a nut+tar ma hA pu ru Sha ni rbA Na/_a nu ta pra taR+Sha kA/_twaM hi b+ha dre/_gang gA si ta pak+Shu/_samyak+saM bud+d+he/_
[\[61a.6\]]A se bi tA/_b+hA bi tA/_ba hu lI kro d+ha/_stu ta/_stau pi ta bar+Ni tA/_pra sha sta/_bu 'di ni kun tu 'od kyi rig sngags kyi snying po yin te/_de bas na bu khyod kyis kun tu 'od kyi rig sngags kyi snying po 'di 'gro ba dang /_'greng ba dang /_'dug pa dang /_nyal ba na yang yid la gyis shig_/bu gang la la zhig kun tu 
[\[61a.7\]]'od kyi rig sngags kyi snying po 'di ming dang /_rigs dang /_rigs kyi bye brag gang yid la byed dam/_skyes pa'am/_bud med dam/_khye'u'am/_bu mo'am/_lha'am/_lha mo'am/_klu'am/_klu mo'am/_dri za'am/_dri za mo'am/_lha ma yin nam/_lha ma yin mo'am/_mi'am ci'am/_mi'am ci 
[\[61b\]]
[\[61b.1\]]mo'am/_lto 'phye chen po'am/_lto 'phye chen po mo'am/[ {]yi dgas [,]yi dwags [}]sam/[ {]yi dgas [,]yi dwags [}]mo'am/_sha za'am/_sha za mo'am/_grul bum mam/_grul bum mo'am/_lus srul po'am/_lus srul po mo'am/_kun tu 'od kyi rig sngags kyi snying po 'di 'chang ngam/_klog gam/_
[\[61b.2\]]lung dbog gam/_ston tam/_'chang na de tshe rabs bdun gyi bar du tshe rabs dran par 'gyur ro/_/de ji srid 'khor gyi bar du bla na med pa yang dag par rdzogs pa'i byang chub kyi sems mi brjed par 'gyur ro/_/lhar gyur kyang rung /_mir gyur kyang rung ste/_de mtshon cha'am/_dug gam/_
[\[61b.3\]]chu'am/_mes bar ma dor 'chi ba'i dus byed par mi 'gyur ro/_/bcom ldan 'das yang dag par rdzogs pa'i sangs rgyas kun tu rgyal ba 'od srung gi rigs dang bcas pa la phyag 'tshal lo/_/bcom ldan 'das yang dag par rdzogs pa'i sangs rgyas 'od mtha' yas rgyal ba 'od srung gi rigs dang 
[\[61b.4\]]bcas pa la phyag 'tshal lo/_/bcom ldan 'das yang dag par rdzogs pa'i sangs rgyas 'chi med 'od chen po rgyal ba 'od srung gi rigs dang bcas pa la phyag 'tshal lo/_/bcom ldan 'das yang dag par rdzogs pa'i sangs rgyas 'od chen po rgyal ba 'od srung gi rigs dang bcas pa la phyag 
[\[61b.5\]]'tshal lo/_/bcom ldan 'das yang dag par rdzogs pa'i sangs rgyas 'od chen rgyal ba 'od srung gi rigs dang bcas pa la phyag 'tshal lo/_/bcom ldan 'das yang dag par rdzogs pa'i sangs rgyas 'od mnyam pa med pa rgyal ba 'od srung gi rigs dang bcas pa la phyag 'tshal lo/_/bcom 
[\[61b.6\]]ldan 'das yang dag par rdzogs pa'i sangs rgyas 'od mi mnyam pa dang mnyam pa rgyal ba 'od srung gi rigs dang bcas pa la phyag 'tshal lo/_/bcom ldan 'das yang dag par rdzogs pa'i sangs rgyas drang srong chen po 'od srung gi rigs dang bcas pa bdun po de dag la phyag 'tshal lo/_/zhi ba'i 
[\[61b.7\]]dbyings su zhugs pa 'khor dang bcas pa rnams la phyag 'tshal lo/_/phyag 'tshal lo/_/bcom ldan 'das kyis de skad ces bka' stsal nas/_bram ze sa'i dbang po chen po shing sA la chen po lta bu yi rangs te/_bcom ldan 'das kyis gsungs pa la mngon par bstod do/_/'phags pa sa'i 
[\[62a\]]
[\[62a.1\]]dbang po chen po zhes bya ba'i gzungs rdzogs so//_//[{D524}]rgya gar gyi mkhan po dzi na mi tra dang /_dA na shI la dang /_zhu chen gyi lo ts+tsha ba ban+de ye shes sdes bsgyur cing zhus te/_skad gsar chad kyis kyang bcos nas gtan la phab pa//_@#/_/bod skad du/_
[\[62a.2\]]'phags pa gdon mi za ba zhes bya ba'i gzungs/_'di skad bdag gis thos pa'i dus gcig na/_bcom ldan 'das be sha le'i spre'u rdzing gi 'gram gyi khang bu brtsegs pa na bzhugs te/_de'i tshe brgya byin lha'i dbang pos bcom ldan 'das la 'di skad ces gsol to/_/bcom ldan 
[\[62a.3\]]'das bdag lha ma yin rnams kyis rgol zhing gtses te/_bdag dang lha ma yin dus yun ring por mi mdza' zhing dgrar gyur na/_bcom ldan 'das kyis bdag la ci nas kyang yun ring por phan pa dang /_bde bar 'gyur ba'i phyir de lta bu'i chos bdag la bshad du gsol/_de skad ces 
[\[62a.4\]]gsol pa dang /_bcom ldan 'das kyis brgya byin lha'i dbang po la 'di skad ces bka' stsal to/_/de'i phyir kau shi ka khyod kyis nga'i snying po gdon mi za ba zhes bya ba'i rig sngags 'di long shig_/tad+ya thA/_urba pa/_nirbi sirbi/_ur+pu r+pu re/_hU le hU le/_de khu me/_pra t+yaM ga ma A gats+tsha ma hA ma 
[\[62a.5\]]yA ri nA ma/_bdag 'jigs pa thams cad dang /_'tshe ba thams cad dang /_'khor thams cad dang bcas pa la srungs shig_/srungs shig_/sarba kA ya bA ka ma nash+tsa ri te swA hA/_bcom ldan 'das dgyes shing de skad ces bka' stsal pa dang /_brgya byin lha'i dbang po yid dga' ste/_
[\[62a.6\]]bcom ldan 'das kyis bka' stsal pa la rjes su yi rangs nas/_bcom ldan 'das kyi zhabs la mgo bos phyag 'tshal nas de nyid du mi snang bar gyur to//_rdzogs so//[ {D525}]@#/_/rgya gar skad du/_Ar+ya a nan+ta mu kha sA d+ha ka nA ma d+hA ra NI/_bod skad du/_'phags pa 
[\[62a.7\]]sgo mtha' yas pas bsgrub pa zhes bya ba'i gzungs/_sangs rgyas dang /_byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das yul yangs pa can/_tshal chen po'i khang pa brtsegs pa'i khang [{]bzangs [,]bzang [}]na/_dge slong brgyad 
[\[62b\]]
[\[62b.1\]]stong gi dge slong gi dge 'dun chen po dang /_byang chub sems dpa' sems dpa' chen po rab tu mang po dang /_thabs cig tu bzhugs te/_de'i tshe zla ba gsum po 'di dag 'das nas/_de bzhin gshegs pa yongs su mya ngan las 'da'o/_/zhes bcom ldan 'das kyis dran pa dang ldan 
[\[62b.2\]]zhing mkhyen bzhin du tshe'i 'du byed dag btang bar gyur to/_/de nas bcom ldan 'das kyis tshe dang ldan pa maud gal gyi bu chen po la bka' stsal pa/_maud gal gyi bu chen po khyod song la stong gi 'jig rten gyi khams na/_dge slong ji snyed gnas pa de dag thams cad tshal chen po khang pa brtsegs 
[\[62b.3\]]pa'i khang [{]bzangs [,]bzang [}]'dir bsdus shig_/tshe dang ldan pa maud gal gyi bu chen pos/_bcom ldan 'das de bzhin no/_/zhes gsol nas/_bcom ldan 'das kyi ltar mnyan nas/_skad cig de nyid la rang gi rdzu 'phrul gyi stobs kyis ri rab kyi rtse mo la 'dug ste/_stong gi 'jig rten gyi khams 
[\[62b.4\]]skad kyis go bar byas pa/_bde gshegs slob ma sems can gang su dag_/'jig rten khams 'dir gnas pa kun nyon cig_/deng 'dir ston pa chos kyi char 'bebs kyis/_/gang dag nyan par 'dod pa 'dir shog cig_/de'i tshe tshal chen po'i khang pa brtsegs pa'i khang [{]bzangs su [,]bzang du [}]
[\[62b.5\]]dge slong bzhi khri 'dus par gyur te/_de dag lhags nas bcom ldan 'das mthong ba dang /_bcom ldan 'das kyi zhabs la mgo bos phyag 'tshal te/_bcom ldan 'das la lan gsum bskor ba byas nas/_phyogs gcig tu 'khod do/_/de nas tshe dang ldan pa shA ri'i bu sangs rgyas kyi 
[\[62b.6\]]mthus/_skad cig de nyid la 'di snyam du sems te/_bdag gis rdzu 'phrul mngon par 'du bya ba gang mngon par 'du bya bas/_stong gsum gyi stong chen po'i 'jig rten gyi khams na nyan thos kyi theg pa can nam/_rang sangs rgyas kyi theg pa can nam/_theg pa chen po can yang rung ste/_dge 
[\[62b.7\]]slong ji snyed gnas pa de dag thams cad tshal chen po'i khang pa brtsegs pa'i khang [{]bzangs su [,]bzang du [}]'du bar 'gyur ba/_de 'dra ba'i rdzu 'phrul mngon par 'du bya ba mngon par 'du bya gor ma chag snyam mo/_/de nas tshe dang ldan pa shA ri'i bus rdzu 'phrul mngon par 'du bya ba de lta bu mngon par 'dus byas te/_
[\[63a\]]
[\[63a.1\]]rdzu 'phrul mngon par 'du bya ba de mngon par 'dus byas pas/_stong gsum gyi stong chen po'i 'jig rten gyi khams na/_nyan thos kyi theg pa can nam/_rang sangs rgyas kyi theg pa can nam/_theg pa chen po can yang rung ste/_dge slong ji snyed gnas pa de dag thams cad 
[\[63a.2\]]tshal chen po'i khang pa brtsegs pa'i khang [{]bzangs su [,]bzang du [}]'dus par gyur te/_de dag lhags nas/_bcom ldan 'das mthong ba dang /_bcom ldan 'das kyi zhabs la mgo bos phyag 'tshal te/_bcom ldan 'das la lan gsum bskor ba byas nas/_phyogs gcig tu 'khod do/_/de nas 
[\[63a.3\]]bcom ldan 'das kyis skad cig de nyid la/_byang chub sems dpa' sems dpa' chen po rnams la bka' stsal pa la 'di lta ste/_byang chub sems dpa' sems dpa' chen po mthong ba don yod ces bya ba dang /_'jam dpal gzhon nur gyur pa dang /_byang chub sems dpa' sems 
[\[63a.4\]]dpa' chen po ngan song thams cad spong ba dang /_byang chub sems dpa' sems dpa' chen po mya ngan thams cad kyi mun pa nges par 'joms pa dang /_byang chub sems dpa' sems dpa' chen po sgrib pa thams cad rnam par sel ba dang /_byang chub sems dpa' sems dpa' chen po dra ba 
[\[63a.5\]]can gyi 'od dang /_byang chub sems dpa' sems dpa' chen po yul thams cad kyi mun pa nges par 'joms pa'i blo gros dang /_byang chub sems dpa' sems dpa' chen po spyan ras gzigs dbang phyug dang /_byang chub sems dpa' sems dpa' chen po mthu chen thob dang /_byang chub 
[\[63a.6\]]sems dpa' sems dpa' chen po yid yongs su mi skyo ba dang /_byang chub sems dpa' sems dpa' chen po spos kyi glang po che dang /_byang chub sems dpa' sems dpa' chen po dpa' bo dang /_byang chub sems dpa' sems dpa' chen po nam mkha'i mdzod dang /_byang chub sems 
[\[63a.7\]]dpa' sems dpa' chen po 'od dpag med dang /_byang chub sems dpa' sems dpa' chen po blo gros dang /_byang chub sems dpa' sems dpa' chen po ye shes tog dang /_byang chub sems dpa' sems dpa' chen po bzang skyong dang /_byang chub sems dpa' sems dpa' chen po blo 
[\[63b\]]
[\[63b.1\]]gros rgya mtsho dang /_byang chub sems dpa' sems dpa' chen po blo gros mi zad pa dang /_byang chub sems dpa' sems dpa' chen po rdo rje'i snying po dang /_byang chub sems dpa' sems dpa' chen po nam mkha'i snying po dang /_byang chub sems dpa' sems dpa' chen po lag na rdo rje dang /_
[\[63b.2\]]byang chub sems dpa' sems dpa' chen po kun tu bzang po dang /_byang chub sems dpa' sems dpa' chen po spobs pa brtsegs pa dang /_byang chub sems dpa' sems dpa' chen po byams pa la bka' stsal pa/_rigs kyi bu dag khyed deng la phyogs bcu thams cad kyi sangs rgyas kyi 
[\[63b.3\]]zhing gang gA'i klung gi bye ma snyed dag na/_byang chub sems dpa' srid pa tha ma pa'am/_skye ba gcig gis thogs pa'am/_phyir mi ldog pa'am/_mi skye ba'i chos la bzod pa thob pa'am/_dad pas mos pa ji snyed gnas pa de dag thams cad tshal chen po'i khang pa brtsegs pa'i khang 
[\[63b.4\]{]bzangs [,]bzang [}]'dir bsdus shig_/de nas byang chub sems dpa' sems dpa' chen po de dag gis bcom ldan 'das kyi ltar mnyan te/_bcom ldan 'das legs so legs so/_/zhes gsol nas/_skad cig de nyid la ltas de lta bu byas te/_ltas de byas pas tshal chen po'i khang pa 
[\[63b.5\]]brtsegs pa'i khang [{]bzangs su[,]bzang du[}]/_byang chub sems dpa' srid pa tha ma pa bye ba khrag khrig brgya stong brjod du med pa dag lhags par gyur to/_/byang chub sems dpa' skye ba gcig gis thogs pa bye ba khrag khrig brgya stong phrag dgu bcu dang /_byang chub sems dpa' phyir mi ldog pa bye ba khrag 
[\[63b.6\]]khrig brgya stong phrag brgyad cu dang /_byang chub sems dpa' sems dpa' chen po mi skye ba'i chos la bzod pa thob pa bye ba khrag khrig brgya stong phrag sum cu dang /_byang chub sems dpa' sems dpa' chen po dad pas mos pa bye ba khrag khrig brgya stong phrag brgyad lhags par gyur to/_/de dag 
[\[63b.7\]]thams cad lhags te/_bcom ldan 'das mthong nas/_bcom ldan 'das kyi zhabs la mgo bos phyag 'tshal te/_bcom ldan 'das la lan gsum bskor ba byas nas/_phyogs gcig tu 'khod do/_/de nas tshe dang ldan pa shA ri'i bus/_byang chub sems dpa' 'dus pa chen po 
[\[64a\]]
[\[64a.1\]]de mthong nas/_skad cig de nyid la 'di snyam du sems te/_zhus pa lung bstan pa ji lta bus byang chub sems dpa' sems dpa' chen po 'di dag gis som nyi thams cad spong bar 'gyur ba dang /_sgrib pa med pa'i ye shes dang spobs pa myur du thob par 'gyur ba dang /_
[\[64a.2\]]sangs rgyas kyi zhing gang gA'i klung gi bye ma snyed kyi/_de bzhin gshegs pa dgra bcom pa yang dag par rdzogs pa'i sangs rgyas thams cad las chos bstan pa thos par 'gyur ba dang /_thos nas kyang 'dzin par 'gyur zhing /_bla na med pa yang dag par rdzogs pa'i byang chub mngon par 
[\[64a.3\]]rdzogs par sangs rgyas kyi bar du brjed par mi 'gyur ba dang /_byang chub sems dpa' sems dpa' chen po rnams kyi spyod pa yongs su dag pa gang yin pa bzhi po de dag rjes su 'thob par 'gyur ba ste/_bzhi gang zhe na/_'di lta ste/_sems can yongs su dag pa dang /_chos yongs su 
[\[64a.4\]]dag pa dang /_smon lam yongs su dag pa dang /_sangs rgyas kyi zhing yongs su dag pa ste/_de dag rjes su 'thob par 'gyur ba dang /_gya nom pa yid du 'ong bar byed pa'i chos bzhi rjes su 'thob par 'gyur ba ste/_bzhi gang zhe na/_'di lta ste/_lus yid du 'ong ba dang /_ngag yid 
[\[64a.5\]]du 'ong ba dang /_sems yid du 'ong ba dang /_skye ba yid du 'ong ba rjes su 'thob par 'gyur ba dang /_gzungs kyi sgor 'jug pa bzhi rjes su 'thob par 'gyur te/_bzhi gang zhe na/_'di lta ste/_sgo mi zad pas bsgrub pa'i gzungs kyi sgor 'jug pa dang /_sems can rnams kyi dbang po 
[\[64a.6\]]la mkhas pa'i gzungs kyi sgor 'jug pa dang /_las dang rnam par smin pa la mkhas pa 'dus ma byas kyi gzungs kyi sgor 'jug pa dang /_chos zab mo la bzod pa'i gzungs kyi sgor 'jug pa rjes su thob par 'gyur ba/_de lta bu'i zhu ba de bzhin gshegs pa dgra bcom pa yang dag par 
[\[64a.7\]]rdzogs pa'i sangs rgyas la bdag gis zhu gor ma chag snyam mo/_/de nas tshe dang ldan pa shA ri'i bus zhu ba ji skad smos pa ji ltar yid la bzung ba/_ji ltar yid la byas pa/_ji ltar kun chub par byas pa de dag bcom ldan 'das la rgya cher gsol to/_/'di skad ces kyang gsol te/_
[\[64b\]]
[\[64b.1\]]bcom ldan 'das la zhu ba ji skad smos pa ji ltar bzung ba/_ji ltar yid la bgyis pa/_ji ltar kun chub par bgyis pa 'di dag gis byang chub sems dpa' sems dpa' chen po 'di dag gi spyod pa ji ltar yongs su dag par 'gyur ba de ltar bcom ldan 'das kyis bshad du gsol/_
[\[64b.2\]]de skad ces gsol pa dang /_bcom ldan 'das kyis tshe dang ldan pa shA ri'i bu la 'di skad ces bka' stsal to/_/shA ri'i bu legs so legs so/_/shA ri'i bu khyod de bzhin gshegs pa la don 'di zhu bar sems pa khyod yang legs so/_/shA ri'i bu de'i phyir khyod legs par 
[\[64b.3\]]rab tu nyon la yid la zung shig dang ngas khyod la bshad do/_/tshe dang ldan pa shA ri'i bus bcom ldan 'das de bzhin no zhes gsol te/_bcom ldan 'das kyi ltar nyan pa dang /_bcom ldan 'das kyis de la 'di skad ces bka' stsal to/_/shA ri'i bu 'di la byang chub sems dpa' sems 
[\[64b.4\]]dpa' chen po gang chos thams cad khas mi len cing len par mi byed pa des/_gzungs kyi gsang sngags kyi tshig 'di dag gzung bar bya'o/_/tad+ya thA/_o~M a Ne ma hA ra Ne/_a khe/_mu khe/_mu khe/_sa man+ta mu khe/_sau me sa/_sau r+ya ra me/_gau ti yu ga me/_ni ru ga ti pra b+he hi le hi le/_ka la pe 
[\[64b.5\]]ke la pa/_si sa le/_sa ra ba ti/_hi le hi le/_hi le hi le/_hi li hi li li/_ma hA hi le le/_tsaN+De tsa pa ne/_tsa ra tsa ra Ni/_a tsa le/_ma tsA le/_a na~M te/_a na~M ta mu khe/_a na~M ta ga te a ra Ne nir ma la de/_ni ra ba la ne/_nir ba d+ha na te/_d+harma d+ha re/_nir ha re/_gi mi le shrI ma bi sho d+ha ni/_pra kr-i 
[\[64b.6\]]ti d+hi pa ne/_b+ha ba be b+ha ba ne/_a sa~M ge a sa~M ge/_/bi ha re/_da me sa me/_pi ma le/_bi ma la pra b+he/_sa~M ka ra Sha Ni/_d+hi re d+hi d+hi ri la hA d+hi d+hi re/_ye She ya Sho ba ti/_tsa le a tsa le/_ma tsa le/_sa ma tsa le/_Ta d+hi Tu d+ha san d+hi s+thi ra/_a sa~M ge a sa~M ge/_bi ha re/_a sa~M ga ni ra ha re/_ni ra ha ra/_bi ma le/_ni ra 
[\[64b.7\]]ha Ta sho ta ni Ta d+hi so me/_s+thi re s+thi me/_s+tha ma ba ti/_ma hA pra b+he/_sa man+ta pra b+he/_bi pu la pra b+he/_bi pu la rasmi sa~M b+ha be/_sa man+ta mu khe/_sarba tra ya bu ga te/_tshe d+ya ya na ta tshe d+ya pra ti b+ha ne/_d+ha ra Ne/_Ni Ta ne/_d+harma ni d+ha na go tra/_sa man+ta b+ha dra/_sarba ta thA ga ta hr-i da ya a d+hISh+Tha na a d+hiSh+Thi te swA hA/_shA ri'i 
[\[65a\]]
[\[65a.1\]]bu byang chub sems dpa' sems dpa' chen po gzungs 'di dag 'dzin pa ni 'dus byas dang /_'dus ma byas kyi chos rnams la rlom sems su mi byed/_dmigs par mi byed/_smon par mi byed/_btang snyoms su mi byed/_len par mi byed/_brtson par mi byed de/_de 
[\[65a.2\]]dag thob par bya ba dang /_spang bar bya ba dang /_bsgom par bya ba dang /_rnam par 'phel bar bya ba'i phyir mi byed/_'gyur bar mi byed/_mngon par 'du mi byed/_mtshungs par ldan pa'i chos rnams kyang mi mthong /_ldan pa ma yin pa rnams kyang mi mthong ngo /_/chos rnams kyi skye ba 
[\[65a.3\]]yang mi mthong /_'gag pa yang mi mthong /_'das pa'i chos rnams kyang mi mthong /_ma 'ongs pa'i chos rnams kyang mi mthong /_da ltar byung ba'i chos rnams kyang mi mthong /_chos rnams kyi 'phel ba dang 'bri ba yang mi mthong /_chos gang yang sogs par yang mi byed/_'grib 
[\[65a.4\]]par mi byed/_'dogs par yang mi byed/_rnam par rig par yang mi byed par sangs rgyas rjes su dran pa 'ba' zhig sgom ste/_de bsgom pa na gzugs su ma yin/_gzugs med par ma yin/_mtshan du ma yin/_mtshan med par ma yin/_dpe byad bzang por ma yin/_dpe byad 
[\[65a.5\]]bzang po med par ma yin/_rnam par shes par ma yin/_rnam par shes pa med par ma yin/_nyon mongs par ma yin/_nyon mongs pa med par ma yin/_tshul khrims su ma yin/_tshul khrims med par ma yin/_ting nge 'dzin du ma yin/_ting nge 'dzin med par ma yin/_shes rab 
[\[65a.6\]]tu ma yin/_shes rab med par ma yin/_rnam par grol bar ma yin/_rnam par grol ba med par ma yin/_rnam par grol ba'i ye shes mthong bar ma yin/_rnam par grol ba'i ye shes mthong ba med par ma yin/_skye bar ma yin/_skye ba med par ma yin/_rigs su ma yin/_rigs 
[\[65a.7\]]med par ma yin/_rus su ma yin/_rus med par ma yin/_'khor du ma yin/_'khor med par ma yin/_gnas par ma yin/_gnas med par ma yin/_thob par ma yin/_thob pa med par ma yin/_mngon par rtogs par ma yin/_mngon par rtogs pa med par ma yin/_nyon mongs pa 
[\[65b\]]
[\[65b.1\]]zad par ma yin/_nyon mongs pa ma zad par ma yin/_phung po dang /_khams dang /_skye mched du ma yin/_phung po dang /_khams dang /_skye mched med par ma yin/_shes par ma yin/_shes pa med par ma yin/_chos ston par ma yin/_chos mi ston par ma yin/_
[\[65b.2\]]bdag rnam par dag par bya bar ma yin/_gzhan rnam par dag par bya bar ma yin/_sems can rnam par dag par bya bar ma yin/_sems can med pa rnam par dag par bya bar ma yin/_bdag gi don du ma yin/_gzhan gyi don du ma yin/_chos su ma yin/_'dul bar ma yin/_
[\[65b.3\]]lus rnam par dag par ma yin/_ngag rnam par dag par ma yin/_yid rnam par dag par ma yin/_spyod pa rnam par dag par ma yin/_sngon gyi mtha'i spyod pa rnam par dag par ma yin/_phyi ma'i mtha'i spyod pa rnam par dag par ma yin/_da ltar byung ba'i spyod pa rnam par dag 
[\[65b.4\]]par ma yin/_bdag gi rnam par dag par ma yin/_gzhan gyi rnam par dag par ma yin pa 'di ni/_shA ri'i bu byang chub sems dpa' sems dpa' chen po'i chos thams cad mi 'dzin pa la 'jug pa zhes bya ba'i sangs rgyas rjes su dran pa zhes bya'o/_/don dam pa bsgrub par chos 
[\[65b.5\]]thams cad yang dag par 'du ba la mi 'jigs pa thob pa zhes bya ba'i gzungs so/_/gcig tu nges pa thob pas bsam pa thams cad yongs su rdzogs par byed pa zhes bya ba'i ting nge 'dzin to/_/dge ba'i rtsa ba thams cad gzhan la rag ma lus pa'i ye shes bsgrub pas/_chos kyi 
[\[65b.6\]]gter mtshan dang dpe byad bzang po'i rigs zil gyis mi non par gnas pa zhes bya ba'i gzungs so/_/dam pa yongs su tshol ba la mkhas pas bdud kyi las thams cad las yang dag par 'da' ba zhes bya ba'i gzungs so/_/shA ri'i bu byang chub sems dpa' gang dag sgo mtha' yas pas 
[\[65b.7\]]bsgrub pa'i gzungs 'di'i don thob par 'gyur ba de dag ni phyir mi ldog cing myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/_/de ci'i phyir zhe na/_shA ri'i bu 'dir sangs rgyas thams cad ni chos dang yon tan gyi gter nges pa'i phyir ro/_/
[\[66a\]]
[\[66a.1\]]dmigs pa med pa'i spyod pa dang ldan pa'i gzungs 'di nyid las byang chub sems dpa'i spyod pa thams cad rab tu dbye bar 'gyur ba'i phyir ro/_/de nas bcom ldan 'das kyis de'i tshe tshigs su bcad pa 'di dag bka' stsal to/_/chos rnams stong par dogs med 
[\[66a.2\]]cing /_/byang chub ched du spros mi byed/_/chos dbyings 'khrug par mi byed na/_/de'i phyir gzungs 'di thob par 'gyur/_/mdo sde 'di ni nyan par bya/_/'di la gzungs ni zad pa med/_/ye shes 'byor 'di 'di la ste/_/de nas byang chub thob par 'gyur/_/byang chub sems 
[\[66a.3\]]dpa' 'jigs med pa/_/gzungs 'dir rab tu bzung byas na/_/phyogs bcu dag gi sangs rgyas kyi/_/chos bstan pa ni thos par 'gyur/_/don dang tshig 'bru bskyod kun gyi/_/mchog gi chos ni rnam par shes/_/nyi ma'i 'od zer ji snyed pa/_/de snyed tshig rnams shes par 
[\[66a.4\]]'gyur/_/gang dag chos kyi mchog 'gyur ba/_/rlabs chen gzungs kyi sgo rnams te/_/gang zhig mdo 'di 'dzin de la/_/thams cad rtag tu mngon du 'gyur/_/gal te sems can thams cad kyis/_/de la bskal par dogs dris te/_/the tsom thams cad chad gyur kyang /_/de 
[\[66a.5\]]yi ye shes mi zad do/_/mdo sde 'di la gang dga' ba/_/de ni chos kyi rgyal po'i sras/_/byang chub mchog la nye ba ste/_/yid brtan gyur dang chos 'dzin pa'o/_/gzungs 'di 'dzin par su byed pa/_/de la sems can thams cad dga'/_/sangs rgyas rnams kyang de la dgyes/_/
[\[66a.6\]]grags pa 'jig rten 'byung bar 'gyur/_/su zhig mdo sde 'di 'dzin pa/_/de ni 'chi ba'i dus byed tshe/_/sangs rgyas bye ba brgyad cu mthong /_/lag pa de la nye bar 'jog_/gzungs 'di 'dzin par byed pa ni/_/bskal pa bye ba stong rnams su/_/sngon chad sdig pa gang byas pa/_/zla ba 
[\[66a.7\]]gcig gis byang bar 'gyur/_/byang chub sems dpa'i bsod nams gang /_/bskal pa bye bar bsgrubs pa kun/_/gzungs 'di 'dzin par byed pa yis/_/zla ba gcig gis zil gnon 'gyur/_/khams gsum sems can ji snyed pa/_/gal te thams cad bdud gyur kyang /_/mdo 
[\[66b\]]
[\[66b.1\]]sde 'di ni gang 'dzin pa/_/de la bar chad byed mi nus/_/byang chub 'tshang rgya bar du ste/_/dran dang blo gros rtogs ldan 'gyur/_/gzungs kyi dam pa gang yin pa/_/de yi lce yi rtse mor gnas/_/ji ltar mdo sde 'dzin de la/_/gzungs 'di so sor nges pa bzhin/_/'di las thams cad 
[\[66b.2\]]mkhyen pa bstan/_/'di las byang chub thob par 'gyur/_/gzungs 'di bshad ma thag tu yang /_/mar me zhes byas nga lung bstan/_/skad cig de la sangs rgyas ni/_/gang gA'i klung gi bye snyed mthong /_/gang zhig sangs rgyas thams cad kyis/_/bstan pa 'dir ni rtogs 'dod cing /_/
[\[66b.3\]]mdo sde 'di la bsten pa des/_/thams cad myur du thob par 'gyur/_/sangs rgyas zhing ni rnam dag dang /_/nyan thos phun sum tshogs pa dang /_/'od dang mtshan kyang rnam dag pa/_/mdo sde 'dis ni byed par 'gyur/_/de bas bag ni yod gyur na/_/zhag bdun bar du 'di sems pa/_/
[\[66b.4\]]sangs rgyas bye ba brgyad cu yis/_/de yi 'og tu gzungs sbyin 'gyur/_/bsam bya sems par mi bsam ste/_/bsam bya min pa'ang mi bsam mo/_/soms shig 'gal bar ma sems shig_/de yi 'og tu gzungs thob 'gyur/_/dper na rgya mtshor phyin pa'i mi/_/nor la som nyi 
[\[66b.5\]]med pa ltar/_/de bzhin gzungs 'di thob gyur nas/_/bde ba la yang som nyi med/_/'di las rdzogs pa'i byang chub nye/_/de bas 'di la sbyor bar gyis/_/zhi ba'i gnas ni thob gyur nas/_/rdzogs pa'i byang chub thob par 'gyur/_/de nas bcom ldan 'das kyis yang tshe dang ldan pa 
[\[66b.6\]]shA ri'i bu la bka' stsal pa/_shA ri'i bu byang chub sems dpa' sems dpa' chen po chos bzhi dang ldan na/_gzungs 'di thob par 'gyur ro/_/bzhi gang zhe na/_'di lta ste/_'dod pa rnams la lhag par chags pa med pa yin/_sems can thams cad la phrag dog med pa yin/_bdog 
[\[66b.7\]]pa thams cad yongs su gtong zhing 'gyod pa med par sbyin pa'i tshul can yin/_nyin mtshan du chos la dga' zhing chos 'dod pa yin te/_shA ri'i bu byang chub sems dpa' sems dpa' chen po chos bzhi po de dag dang ldan na gzungs 'di thob par 'gyur ro/_/de nas bcom ldan 'das 
[\[67a\]]
[\[67a.1\]]kyis de'i tshe tshigs su bcad pa 'di dag bka' stsal to/_/ngan cing bdud kyi spyod yul ba/_/'dod pa dri nga spang bar byos/_/de dag sems can dmyal ba'i rkyen/_/ngan song rnams kyi rgyu yang yin/_/shes kyi khe dang rnyed dang grags pa'i phyir/_/pha rol dag la 
[\[67a.2\]]phrag dog mi bya ste/_/dga' ba'i mig gis sems can blta byas na/_/mthu che ba dang gzugs kyang mdzes par gyur/_/sems can gang dag kha cig rtsod 'gyur ba/_/de yi gzhi rtsa yongs su 'dzin pa ste/_/de ltar gang la sred par 'gyur ba spongs/_/sred pa spang ba byas na gzungs 
[\[67a.3\]]su 'gyur/_/gal te byang chub 'dod na gzhan ma sems/_/nyin dang mtshan du chos ni btsal bar byos/_/chos tshig 'di 'dra 'di dag rten byed na/_/de la gzungs ni mngon du 'gyur bar 'ong /_/shA ri'i bu gzhan yang byang chub sems dpa' sems dpa' chen po chos bzhi dang ldan na/_
[\[67a.4\]]gzungs 'di thob par 'gyur ro/_/bzhi gang zhe na/_'di lta ste/_dgon pa dang dben pa la gnas pa dang /_chos zab mo la bzod pa'i stobs bskyed pa dang /_rnyed pa dang /_bkur sti dang /_tshigs su bcad pa dag la lhag par chags pa med pa dang /_sdug pa'i dngos po thams cad la 
[\[67a.5\]]mi lta zhing tha na lus dang srog kyang yongs su gtong ba ste/_shA ri'i bu byang chub sems dpa' sems dpa' chen po chos bzhi po de dag dang ldan na gzungs 'di thob par 'gyur ro/_/de nas bcom ldan 'das kyis de'i tshe tshigs su bcad pa 'di dag bka' stsal to/_/rgyal bas bsngags pa'i dgon 
[\[67a.6\]]par gnas par gyis/_/de la gnas pa gzhan la brnyas pa med/_/zab mo'i bzod pa 'dun pa bskyed nas su/_/bag yod mgo la 'bar bzhin gnas par gyis/_/'di ltar tshul 'chos byed kyi gzhir gyur pa/_/shes khe rnyed pa rnams la gnas ma byed/_/bya dang 'dra bar ngan ngon dag 
[\[67a.7\]]gis chog byas te/_/mir gyur pa yi 'bras bu yod par byos/_/kye ma sangs rgyas bstan pa legs par rnyed/_/sdug bsngal mang po'i rtsa ba khyim yang spongs/_/lus dang ngag dang yid kyang yongs dag pas/_/sangs rgyas dang ni chos la gus par gyis/_/rnyed 'dod dran pa ma yin shes rab 
[\[67b\]]
[\[67b.1\]]min/_/dad dang tshul khrims ma yin chos sems min/_/de ni byang chub ring ste gnam sa bzhin/_/de ltas rnyed pa yongs su spang bar bya/_/shA ri'i bu gzhan yang byang chub sems dpa' sems dpa' chen po chos bzhi dang ldan na gzungs 'di thob par 'gyur ro/_/bzhi gang zhe na/_'di 
[\[67b.2\]]lta ste/_yi ge 'bru brgyad kyi don khong du chud par bya'o/_/brgyad po de dag gang zhe na/_'di lta ste/_pa zhes bya ba don dam par chos thams cad la bdag med pa la 'jug pa khong du chud pa dang /_la zhes bya ba mtshan dang dpe byad bzang po dang /_mtshan dang dpe byad bzang po med par de 
[\[67b.3\]]bzhin gshegs pa'i chos kyi sku la 'jug pa khong du chud pa dang /_ba zhes bya ba byis pa'i chos rnams dang /_mkhas pa'i chos rnams ji lta ba bzhin du gnyis su med pa la 'jug pa khong du chud pa dang /_dza zhes bya ba skye ba dang /_rga ba dang /_'chi ba dang /_skye ba dang /_rga ba dang /_'chi ba 
[\[67b.4\]]med pa'i 'gro ba'i mi skye mi 'gag pa la 'jug pa khong du chud pa dang /_ka zhes bya ba las kyi rnam par smin pa dang /_las kyi rnam par smin pa med pa la 'jug pa khong du chud pa dang /_d+ha zhes bya ba gzungs kyi chos kyi rnam grangs stong pa nyid dang /_mtshan ma med pa dang /_smon pa med pa dang /_
[\[67b.5\]]chos kyi dbyings la 'jug pa khong du chud pa dang /_sha zhes bya ba zhi gnas dang lhag mthong dang /_zhi gnas dang lhag mthong med par chos thams cad kyi de bzhin nyid la 'jug pa khong du chud pa dang /_k+Sha zhes bya ba chos thams cad skad cig pa ste/_gzod ma nas zhi ba'i phyir zad pa med pa 
[\[67b.6\]]dang /_'jigs pa med pa dang /_rgyu ba med pa dang /_chos thams cad mya ngan las 'das par 'jug pa khong du chud pa ste/_de ltar yi ge 'bru brgyad po de dag gi don khong du chud par rtogs par bya ba 'di ni don khong du chud pa dang po'o/_/gzungs kyi chos kyi rnam grangs 'di legs par 
[\[67b.7\]]bris te/_gzung bar bya ba 'di ni don khong du chud pa gnyis pa'o/_/zla ba phyed phyed cing gzungs kyi chos kyi rnam grangs 'di rtag tu klog pa dang /_rjes su dran par bya ba'i phyir brtson par bya ba 'di ni don khong du chud pa gsum pa'o/_/gzungs kyi chos kyi rnam grangs 'di la mngon par brtson pa'i 
[\[68a\]]
[\[68a.1\]]byang chub sems dpa' sems dpa' chen pos sems can thams cad yang dag par dga' bar bya ba dang /_yang dag par 'dzin du gzhug pa dang /_yang dag par gzengs bstod pa la gzud pa'i phyir brtson par bya ba 'di ni don khong du chud pa bzhi pa ste/_shA ri'i bu byang chub 
[\[68a.2\]]sems dpa' sems dpa' chen po chos bzhi po de dag dang ldan na/_gzungs 'di thob par 'gyur ro/_/de nas bcom ldan 'das kyis de'i tshe tshigs su bcad pa 'di dag bka' stsal to/_/yi ge 'bru brgyad 'di dag bsam par bya/_/mdo sde 'di ni bris nas bcang bar bya/_/zla ba 
[\[68a.3\]]phyed cing rtag tu bklag par bya/_/sems can rnams kyang 'di 'dzin gzhug par bya/_/shes rab rgya chen byang chub nye ba ste/_/phyogs bcu rnams na sangs rgyas gang su dag_/bzhugs pa thams cad des ni mdun du mthong /_/de'i phyir 'dun pa bskyed de 'di la bslab/_/shA ri'i bu bzhi 
[\[68a.4\]]po 'di dag ni gzungs 'di la mngon par brtson pa'i byang chub sems dpa' sems dpa' chen po'i phan yon yin te/_bzhi gang zhe na/_'di lta ste/_phyogs bcu'i sangs rgyas bcom ldan 'das thams cad de la dgongs pa dang /_de la bdud kyi las mi 'byung ba dang /_de'i las kyi sgrib pa 
[\[68a.5\]]myur du 'byang ba dang /_spobs pa rgyun mi 'chad pa myur du 'thob pa ste/_shA ri'i bu bzhi po de dag ni gzungs 'di la mngon par brtson pa'i byang chub sems dpa' sems dpa' chen po'i phan yon yin no/_/de nas bcom ldan 'das kyis de'i tshe tshigs su bcad pa 'di dag bka' stsal to/_/
[\[68a.6\]]sangs rgyas kun gyis de ni yid la mdzad/_/de la bdud kyis glags ni rnyed mi 'gyur/_/de yi las kyi sgrib pa myur du 'byang /_/spobs pa mtha' yas rnams kyang thob par 'gyur/_/shA ri'i bu sngon byung ba 'das pa'i dus na bskal pa grangs med pa'i yang ches grangs med pa/_yangs pa rgya 
[\[68a.7\]]cher gyur pa/_tshad med dpag tu med pa de'i tshe de'i dus na/_de bzhin gshegs pa dgra bcom pa yang dag par rdzogs pa'i sangs rgyas rin chen dpal gyi gzi brjid rgyal po lta bu zhes bya ba/_rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i 
[\[68b\]]
[\[68b.1\]]kha lo sgyur ba/_bla na med pa/_lha dang mi rnams kyi ston pa/_sangs rgyas bcom ldan 'das 'jig rten du byung ste/_shA ri'i bu bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin chen dpal gyi gzi brjid rgyal po lta bu de yongs su mya ngan las 
[\[68b.2\]]'da' ba'i dus kyi tshe/_'khor los sgyur ba'i rgyal po snang ba 'dzin zhes bya ba mi'i dbang po rin po che sna bdun dang ldan pa zhig byung ngo /_/de'i bu yon tan rin po che bsam gyis mi khyab pa'i dpal zhes bya ba zhig yod de/_de skyes nas lo bcu drug lon pa dang /_des sgo mtha' yas pas 
[\[68b.3\]]bsgrub pa'i gzungs kyi chos kyi rnam grangs 'di bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin chen dpal gyi gzi brjid rgyal po lta bu de las thos te/_des gzungs 'di thos ma thag tu thob par bya ba'i phyir brtson par gyur to/_/des 
[\[68b.4\]]lo bdun khrir rmugs pa dang /_gnyid kyis non par ma gyur to/_/de lan 'ga' yang rgyal srid la dga' ba'am/_nor la dga' ba'am/_bdag la dga' bar ma gyur to/_/de lo bdun khrir lan 'ga' yangs la glos ma phab ste/_gcig tu nges par nang du yang dag 
[\[68b.5\]]'jog la gnas so/_/sangs rgyas bye ba phrag dgu bcu las chos bstan pa thos te/_thos nas kyang thams cad bzung ngo /_/bzung nas kyang bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin chen dpal gyi gzi brjid rgyal po lta bu de nyid 
[\[68b.6\]]las rab tu byung ngo /_/de rab tu byung nas de lo dgu khri 'das pa dang /_des sgo mtha' yas pas bsgrub pa'i gzungs 'di bsgrubs te/_bsgrubs nas kyang sems can rnams la rgya cher yang dag par bshad do/_/des tshe gcig po de nyid la sems can bye ba khrag khrig brgya stong phrag brgyad cu 
[\[68b.7\]]bla na med pa yang dag par rdzogs pa'i byang chub yang dag par 'dzin du btsud cing phyir mi ldog pa'i sa la bkod par gyur to/_/shA ri'i bu 'khor de na tshong dpon gyi bu zla ba'i tog ces bya ba zhig yod de/_des sgom tha' yas pas bsgrub pa'i gzungs kyi chos kyi rnam grangs 'di chos smra ba'i dge slong 
[\[69a\]]
[\[69a.1\]]de las thos so/_/thos nas kyang rjes su yi rang bar gyur te/_de rjes su yi rang ba'i mod las skyes pa'i dge ba'i rtsa ba des/_sangs rgyas bye ba phrag dgu bcu las chos bstan pa thos so/_/thos nas kyang thams cad bzung ngo /_/thams cad du yang gzungs thob pa rnams 
[\[69a.2\]]kyi mchog dang /_tshig btsun pa rnams kyi mchog dang /_byang chub sems dpa' sems dpa' chen po spobs pa rgyun mi chod pa rnams kyi mchog tu gyur to/_/des bskal pa gsum du de bzhin gshegs pa dgra bcom pa yang dag par rdzogs pa'i sangs rgyas de dag mnyes par byas so/_/
[\[69a.3\]]mnyes par byas nas kyang /_bskal pa gsum 'das pa dang /_bla na med pa yang dag par rdzogs pa'i byang chub tu mngon par rdzogs par sangs rgyas so/_/shA ri'i bu de'i tshe de'i dus na/_tshong dpon gyi bu zla ba'i tog ces bya bar gyur pa de gzhan zhig yin snyam du khyod som nyi'am/_yid 
[\[69a.4\]]gnyis sam/_the tsom za bar gyur na/_shA ri'i bu khyod kyis de ltar mi blta'o/_/de ci'i phyir zhe na/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mar me mdzad de'i tshe de'i dus na/_tshong dpon gyi bu zla ba'i tog ces bya bar gyur to/_/shA ri'i 
[\[69a.5\]]bu de'i tshe de'i dus na yon tan rin po che bsam gyis mi khyab pa'i dpal zhes bya ba'i chos smra bar gyur pa de gzhan zhig yin pa snyam du som nyi dang /_yid gnyis sam/_the tsom za bar gyur na shA ri'i bu khyod kyis de ltar mi blta'o/_/de ci'i phyir zhe na/_bcom ldan 'das de bzhin gshegs 
[\[69a.6\]]pa dgra bcom pa yang dag par rdzogs pa'i sangs rgyas tshe dpag med de/_de'i tshe de'i dus na/_dge slong chos smra ba yon tan rin po che bsam gyis mi khyab pa'i dpal zhes bya bar gyur to/_/shA ri'i bu nga dang bskal pa bzang po'i byang chub sems dpa' sems dpa' chen po rnams kyis 
[\[69a.7\]]kyang de'i tshe/_gzungs kyi chos kyi rnam grangs 'di thos so/_/thos nas kyang rjes su yi rangs te/_rjes su yi rang ba'i mod las skyes pa'i dge ba'i rtsa ba des/_ngas bskal pa bye ba 'bum phrag bzhi khrir 'khor ba phyir bsnyil to/_/sangs rgyas bye ba phrag dgu bcu rtsa dgu las chos bstan pa 
[\[69b\]]
[\[69b.1\]]yang thos te/_thams cad du yang gzungs thob pa rnams kyi mchog dang /_tshig btsun pa rnams kyi mchog dang /_byang chub sems dpa' sems dpa' chen po spobs pa rgyun mi 'chad pa rnams kyi mchog tu gyur to/_/shA ri'i bu de lta bas na/_byang chub sems dpa' sems dpa' 
[\[69b.2\]]chen po myur du bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas/_tha na gzungs kyi chos kyi rnam grangs 'di la rjes su yi rang bar yang brtson par bya'o/_/de ci'i phyir zhe na/_de nyid byang chub sems dpa' sems dpa' chen po de'i bla na med 
[\[69b.3\]]pa yang dag par rdzogs pa'i byang chub kyi ched du phyir mi ldog pa'i sa dang /_chos smra ba dag mgu bar byed pa'i rgyur 'gyur na/_gang yi ger 'dri ba dang /_lung 'bogs pa dang /_'dzin pa dang /_klog pa dang /_kun chub par byed pa dang /_tshul bzhin du yid la byed pa dang /_gzhan dag 
[\[69b.4\]]la rgya cher yang dag par ston pa lta ci smos te/_bsod nams kyi phung po de'i tshad ni de bzhin gshegs pa ma gtogs par sems can thams cad kyis kyang shes pa'am/_bsam par mi nus so/_/de nas bcom ldan 'das kyis de'i tshe tshigs su bcad pa 'di dag bka' stsal to/_/mdo 
[\[69b.5\]]sde thos nas rjes su yi rang dang /_/yi ger bris dang gzung dang bklags pa yis/_/bsod nams chu bo ji tsam bskyed pa ni/_/sems can kun gyis shes par yong mi nus/_/de ni tshe rabs kun tu rgyal ba mthong /_/de dag las kyang dad pa bsam yas rnyed/_/mdo sde zab mo tshul yang 
[\[69b.6\]]shes par 'gyur/_/de ni myur du byang chub mngon 'tshang rgya/_/bla med byang chub ma reg par du yang /_/de ni ting nge 'dzin dang mngon shes dang /_/gzungs rnams dang ni gzugs dang longs spyod dang /_/sangs rgyas mthong las nyams par yong mi 'gyur/_/rjes su dran pas sngon gyi tshe 
[\[69b.7\]]rabs na/_/tshong dpon bus ni gzungs 'di thob gyur nas/_/sangs rgyas gang gA'i bye snyed mthong gyur te/_/des ni 'dod bzhin byang chub rnam sangs rgyas/_/mar me mdzad pa de tshe tshong dpon bu/_/sngon tshe tshe rabs 'od zer mtha' yas gyur/_/de tshe chos smra sangs rgyas tshe dpag 
[\[70a\]]
[\[70a.1\]]med/_/nga ni bskal pa bzang dang bcas yi rang /_/byang chub myur du reg par su 'dod dang /_/bdud rnams myur du gzhom par su 'dod dang /_/bsod nams brgya yi mtshan bzang su 'dod pa/_/'di la brtson na rnyed par dka' mi 'gyur/_/gang gA'i klung gi bye snyed 
[\[70a.2\]]'jig rten khams/_/gang gis rin chen bkang ste sbyin byin yang /_/bris dang bzung ba'i bsod nams gang yin pa/_/de la sbyin pas dper yang mi 'gyur ro/_/de ltas thos na rtse gcig bag yod par/_/byang chub sems dpa' mkhas pas 'di bzung ngam/_/gzungs 'di 
[\[70a.3\]]bris shing sems pa de dag ni/_/byang chub rnyed pa dka' ba med par bshad/_/de nas bcom ldan 'das kyis tshe dang ldan pa shA ri'i bu la bka' stsal pa/_shA ri'i bu sgo mtha' yas pas bsgrub pa'i gzungs 'di la mngon par brtson pa'i byang chub sems dpa' sems dpa' chen po'i lus 
[\[70a.4\]]la gang sa la gnas pa'i gnod sbyin brgyad po gzi mdangs 'jug cing nyin mtshan du srung ba dang /_skyob pa dang /_sbed par byed do/_/brgyad gang zhe na/_'di lta ste/_gnod sbyin dpa' bo zhes bya ba dang /_brtan po dang /_bdag po dang /_sred med kyi bu'i stobs dang /_spyod pa'i blo gros dang /_
[\[70a.5\]]thub dka' dang /_'jigs su rung ba dang /_gnod sbyin lag [{]bzangs [,]bzang [}]zhes bya ba dag ste/_gnod sbyin rgyal po brgyad po de dag 'ong bar bya ba'i phyir shin tu khrus bya ba dang /_gos shin tu gtsang ma bgos pa dang /_'chag sar 'gro ba dang /_sems can thams cad la zhe 'gras pa med pa'i 
[\[70a.6\]]sems su bya/_gzungs kyi chos kyi rnam grangs 'di yang yid la byas te/_de ltar yid la byas na de la gnod sbyin brgyad po de dag myur du bzhin ston par 'gyur ro/_/byang chub sems dpa' sems dpa' chen po 'dod pa na spyod pa'i lha rnams kyi nang du skyes pa brgyad po 'di dag kyang de la 
[\[70a.7\]]sems par 'gyur te/_brgyad gang zhe na/_'di lta ste/_byang chub sems dpa' sems dpa' chen po rnam par snang byed ces bya ba dang /_snang byed dang /_shes rab 'od dang /_nyi ma'i 'od dang /_yang dag skul byed dang /_bsam pa thams cad yongs su rdzogs byed dang /_skar ma'i rgyal po zhes 
[\[70b\]]
[\[70b.1\]]bya ba dang /_byang chub sems dpa' sems dpa' chen po spyod pa'i blo gros zhes bya ba ste/_byang chub sems dpa' sems dpa' chen po brgyad po de dag des gzungs thob par bya ba'i phyir/_mngon par brtson par 'gyur ro/_/gzungs 'di la brtson pa'i byang chub sems dpa' sems dpa' 
[\[70b.2\]]chen pos kyang /_bden pa'i dam bca' bar bya'o/_/byas pa gzo ba dang /_byas pa tshor ba can dang /_chos 'dod pa dang /_chos la dga' ba dang /_zab mo'i chos la bzod pa la mngon par brtson par bya'o/_/byang chub sems dpa' sems dpa' chen po gzungs la brtson pas kun 
[\[70b.3\]]'gyed pa'i ngang tshul can du byas te/_de la ji ltar chung ba dang /_ji ltar nyung ba las kyang sbyin pa sbyin par bya na mang po las lta smos kyang ci dgos/_bcom ldan 'das kyis gzungs kyi chos kyi rnam grangs 'di bshad pa na/_byang chub sems dpa' bye ba khrag khrig brgya stong phrag gang gA'i 
[\[70b.4\]]klung gi bye ma snyed sum cus ni/_sgo mtha' yas pas bsgrub pa'i gzungs 'di thob ste/_bla na med pa yang dag par rdzogs pa'i byang chub las kyang phyir mi ldog par gyur to/_/lha dang /_mi dang /_lha ma yin gyi skye dgu sngon sems ma bskyed pa dkrigs pa/_bye ba khrag khrig brgya stong phrag 
[\[70b.5\]]drug cus ni/_bla na med pa yang dag par rdzogs pa'i byang chub tu sems bskyed do/_/de nas bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das chos kyi rnam grangs 'di'i ming ci lags/_'di ji ltar gzung bar bgyi/_bcom ldan 'das kyis 
[\[70b.6\]]bka' stsal pa/_shA ri'i bu de'i phyir/_khyod kyis chos kyi rnam grangs 'di sgo mtha' yas pas bsgrub pa'i gzungs zhes bya bar yang zung shig_/byang chub sems dpa' gcig tu nges par mngon par 'phags par byed pa zhes bya bar yang zung shig_/bdud thams cad rnam par 'jig 
[\[70b.7\]]par byed pa zhes bya bar yang zung shig_/gcig tu nges par rnam pa thams cad mkhyen pa nyid shin tu thob par byed pa zhes bya bar yang zung shig_/_bcom ldan 'das kyis de skad ces bka' stsal nas/_tshe dang ldan pa shA ri'i bu dang /_dge slong de dag dang /_byang chub sems dpa' de dag dang /_
[\[71a\]]
[\[71a.1\]]lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/'phags pa sgo mtha' yas pas bsgrub pa zhes bya ba'i gzungs rdzogs so//[ {D526}]@#/_/rgya gar skad du/_
[\[71a.2\]]Ar+ya Sha Da mu kha nA ma d+hA ra NI/_bod skad du/_'phags pa sgo drug pa zhes bya ba'i gzungs/_'jam dpal gzhon nur gyur pa la phyag 'tshal lo/_/'di skad bdag gis thos pa'i dus gcig na/_bcom ldan 'das 'khor gyi khyams gnas gtsang ma'i steng gi nam mkha'i dkyil 
[\[71a.3\]]na gnas pa rin po che sna bdun gyis rab tu rnam par phye bas spras pa na/_byang chub sems dpa'i tshogs grangs med pa dang thabs cig tu bzhugs te/_de'i tshe bcom ldan 'das kyis byang chub sems dpa' rnams la bka' stsal pa/_rigs kyi bu dag khyed kyis 'gro ba thams cad la phan 
[\[71a.4\]]pa dang bde ba'i phyir sgo drug pa zhes bya ba'i gzungs 'di zung shig_/de ni 'di lta ste/_'khor ba nas 'khor ba'i skye gnas gzhan dag tu bdag gis sdug bsngal gang ci myong ba de sems can thams cad dang mnyam pa nyid du mi shes pa'i mtshan nyid du ma gyur cig_/bdag gis 'jig rten 
[\[71a.5\]]pa'i phun sum tshogs pa'i bde ba gang ci myong ba de sems can thams cad dang thun mong du yongs su spyod par gyur cig_/bdag gis sdig pa mi dge ba'i las gang ci byas pa de so sor bshags pa bla na med pas so sor ma bshags par ma gyur cig_/bdag gis bdud kyi las gang ci 
[\[71a.6\]]byas pa de yongs su shes pas bla na med pas yongs su mi shes par ma gyur cig_/bdag gi pha rol tu phyin pa dang ldan pa'i dge ba'i rtsa ba 'jig rten pa dang 'jig rten las 'das pa yang rung gang ci yod pa de thams cad bla na med pa'i ye shes kyi 'bras bur gyur cig_/bdag gi 
[\[71a.7\]]rnam par grol ba gang ci yod pa des sems can thams cad rnam par thar bar gyur cig_/'khor ba dang /_mya ngan las 'das pa la bdag gnas par ma gyur cig_/tad+ya thA/_oM k+Sha me k+Sha me/_k+ShAn te k+ShAn te/_da me da me/_dAn te dAn te/_b+ha dre b+ha dre/_su b+ha dre su b+ha dre/_tsan+d+re tsan+d+re/_su tsan+d+re 
[\[71b\]]
[\[71b.1\]]su tsan+d+re/_tsan+d+ra ki ra Ni/_tsan+d+ra ba ti/_te dzo ba ti/_ya sho ba ti/_d+harma ba ti/_prah+ma ba ti/_sarba kle sha bi sho d+ha ni/_sarba ar+tha sA d+ha ni/_sarba ar+tha pra sha ma ni/_pa ra mar+tha sA d+ha ni/_kA ya bi sho d+ha ni/_bAka bi sho d+ha ni/_ma naH_saM sho d+ha ni swA hA/_rigs kyi bu dag de ltar na rigs kyi bu dang /_
[\[71b.2\]]rigs kyi bu mo gang la la zhig gis sgo drug pa zhes bya ba'i gzungs 'di nyin lan gsum mtshan lan gsum bklags na de'i las kyi sgrib pa thams cad byang nas skye ba bdun gyi bar du de skye ba dran par 'gyur ro/_/bla na med pa yang dag par rdzogs pa'i byang chub tu mngon par rdzogs 
[\[71b.3\]]par 'tshang rgya bar 'gyur ro/_/bcom ldan 'das dgyes shing de skad ces bka' stsal nas/_byang chub sems dpa'i tshogs de dag dang /_gnas gtsang ma'i ris kyi lha'i bu de dag yi rangs te/_bcom ldan 'das kyis gsungs pa la mngon par bstod do/_/
[\[71b.4\]]'phags pa sgo drug pa zhes bya ba'i gzungs rdzogs so//[ {D527}]@#/_/rgya gar skad du/_Ar+ya sarba d+harma gu Na byU ha rA dza nA ma ma hA yA na sU tra/_bod skad du/_'phags pa chos thams cad kyi yon tan bkod pa'i rgyal po zhes bya ba 
[\[71b.5\]]theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa'i dus gcig na/_bcom ldan 'das rgyal po'i khab na 'od ma'i tshal bya ka lan da ka gnas pa na dge slong lnga brgya tham pa'i dge slong gi dge 'dun chen po 
[\[71b.6\]]dang /_byang chub sems dpa' stong nyis brgya thams cad kyang gzungs thob pa/_chags pa med pa'i ye shes mthong ba/_spyod yul chags pa med pa/_thabs mkhas pa/_khams gsum thams cad la sems snyoms pa/_phan pa dang snying rje'i lhag pa'i bsam pa la zhugs 
[\[71b.7\]]pa/_de bzhin gshegs pa'i chos kyi 'bel ba'i gtam 'dri ba sha stag la 'di lta ste/_byang chub sems dpa' sems dpa' chen po byams pa dang /_byang chub sems dpa' sems dpa' chen po rtag tu brtson dang /_byang chub sems dpa' sems dpa' chen po mnyam pa nyid la 
[\[72a\]]
[\[72a.1\]]gnas pa dang /_byang chub sems dpa' sems dpa' chen po mi g.yo ba dang /_byang chub sems dpa' sems dpa' chen po blo gros bzang po dang /_byang chub sems dpa' sems dpa' chen po blo gros chen po dang /_byang chub sems dpa' sems dpa' chen 
[\[72a.2\]]po spobs pa mtha' yas dang /_byang chub sems dpa' sems dpa' chen po rab gnon blo gros dang /_byang chub sems dpa' sems dpa' chen po spyan ras gzigs dbang phyug dang /_de dag la sogs pa byang chub sems dpa' stong nyis brgya dang /_brgya byin dang /_tshangs pa dang /_
[\[72a.3\]]'jig rten skyong ba rnams dang /_klu'i rgyal po rnams dang /_srin po'i bdag po thams cad dang /_gnod sbyin mo sum brgya dang /_gzhan mu stegs can spyod pa pa dang /_kun tu rgyu dang /_gcer bu pa drug stong dang /_nam mkha' lding gi rgyal po bdun dang thabs cig tu bzhugs te/_
[\[72a.4\]]de dag thams cad kyis de bzhin gshegs pa la bskor ba byas nas/_de bzhin gshegs pa la mchod pa'i las bya ba'i phyir lha'i me tog gi char mngon par phab bo/_/tsan+dan gyi phye ma'i char yang mngon par phab bo/_/lha'i sil snyan dang pheg rdob pa dag kyang de bzhin gshegs pa la 
[\[72a.5\]]mchod pa'i las bya ba'i phyir bsgrags so/_/gang dag de bzhin gshegs pa'i bstan pa la mngon par dad pa de dag thams cad kyis kyang tshig 'di skad ces gsol to/_/bcom ldan 'das legs so legs so/_/bcom ldan 'das de bzhin gshegs pa'i bstan pa nyon mongs pa thams 
[\[72a.6\]]cad zad par bgyid pa 'di ni rdzu 'phrul che ste legs so legs so/_/de nas bcom ldan 'das de'i tshe nyon mongs pa thams cad rnam par 'joms pa rdul med pa'i rgyal mtshan zhes bya ba'i ting nge 'dzin la snyoms par zhugs nas/_ting nge 'dzin de'i mthus sa chen po 'di mtho ba dang dma' bar 
[\[72a.7\]]byas te/_'gul rab tu 'gul/_kun tu rab tu 'gul/_g.yos rab tu g.yos/_kun tu rab tu g.yos/_ldeg rab tu ldeg_/kun tu rab tu ldeg_/'khrugs rab tu 'khrugs/_kun tu rab tu 'khrugs/_'ur 'ur/_rab tu 'ur 'ur/_kun tu rab tu 'ur 'ur/_chem chem/_rab tu chem chem/_kun tu rab tu chem 
[\[72b\]]
[\[72b.1\]]chem mo/_/lha'i tsan+dan gyi phye ma'i char yang bab bo/_/lha'i me tog gi char yang bab bo/_/lha'i 'od kyi snang ba yang byung ngo /_/stong gsum gyi stong chen po'i 'jig rten gyi khams 'dir sems can gang su dag ngan song du skyes pa de dag thams cad kyang ngan song rnams las yongs su grol bar gyur to/_/
[\[72b.2\]]lha'i dbang po dang /_klu'i dbang po dang /_gnod sbyin gyi dbang po dang /_srin po'i dbang po dang /_mi'i dbang po de dag thams cad kyi gnas rnams kyang snang bar gyur to/_/lha'i sil snyan gyi sgra dag kyang grag go/_/lha'i 'od dag kyang snang bar gyur to/_/lha'i spos kyi ngad kyang ldang bar 
[\[72b.3\]]gyur to/_/de nas de dag thams cad kyang cho 'phrul chen po de mthong nas ya mtshan du gyur te 'di snyam du sems so/_/gnas 'di dag snang bar gyur pa 'di dang /_cho 'phrul chen po snang bar gyur pa 'di dang /_sa chen po g.yos pa 'di dang /_me tog gi char chen po bab pa 'di su'i mthu yin/_
[\[72b.4\]]su'i byin gyis brlabs yin zhig gu snyam nas/_de dag thang cig cang mi zer sems nas gcig la gcig 'di skad du 'di ni de bzhin gshegs pa'i mthu yin no/_/'di ni de bzhin gshegs pa'i rnam par 'phrul pa yin no zhes smras so/_/de nas rgyal po chen po bzhi 'di snyam du sems te/_
[\[72b.5\]]bdag cag de bzhin gshegs pa la blta ba dang /_phyag bya ba dang /_mchod pa dang /_chos nyan pa'i phyir bcom ldan 'das ga la ba der 'dong gor ma chag snyam mo/_/de nas lha'i dbang po dang /_klu'i dbang po dang /_gnod sbyin gyi dbang po dang /_srin po'i dbang po rdzu 'phrul che zhing 
[\[72b.6\]]mthu che ba de dag thams cad kyis lha'i me tog ut+pa la dang /_pad+ma dang /_ku mu da dang /_pad+ma dkar po dang /_dri mchog dang /_man dA ra ba dang /_man dA ra ba chen po dag khyer nas 'od ma'i tshal bya ka lan da ka gnas pa ga la ba dang /_bcom ldan 'das ga la ba der dong ste lhags 
[\[72b.7\]]nas/_bcom ldan 'das la mngon par mchod de phyag byas so/_/me tog gi char chen po des kyang sa chen po 'di pus mo nub tsam du khyab par 'dug go/_/de nas byang chub sems dpa' sems dpa' chen po de dag thams cad chos mnyan pa'i phyir bcom ldan 'das la lan gsum bskor ba 
[\[73a\]]
[\[73a.1\]]byas nas phyogs gcig tu 'khod do/_/de nas byang chub sems dpa' sems dpa' chen po lag na rdo rje byang chub sems dpa' bye ba phrag du mas bskor cing /_lha bye ba phrag du mas bskor te/_rig sngags 'chang brgya phrag du mas mdun du bdar bas rdzu 'phrul dang mthu chen po 
[\[73a.2\]]dang /_bkod pa chen po dang /_me tog dang /_spos dang /_me tog phreng dang /_bdug pa dang /_rol mo'i sgra dang /_sil snyan dang /_pheg rdob pa chen pos de bzhin gshegs pa dge slong gi dge 'dun dang /_byang chub sems dpa'i tshogs dang bcas pa la mngon par mchod do/_/de nas 
[\[73a.3\]]de'i tshe byang chub sems dpa' bkod pa'i rgyal pos lha'i bkod pa dang /_bkod pa'i mthu dang /_me tog gi char chen pos de bzhin gshegs pa la mchod pa chen po byas so/_/de nas byang chub sems dpa' sems dpa' chen po de dag gis 'dus pa chen po de mthong nas/_chos kyi 'bel 
[\[73a.4\]]ba'i gtam 'dod par gyur to/_/de nas bcom ldan 'das kyis byang chub sems dpa' de dag gi sems thugs kyis mkhyen nas/_byang chub sems dpa' bkod pa'i rgyal po de la 'di skad ces bka' stsal to/_/rigs kyi bu song la sa chen po 'di ltos shig_/de nas byang chub sems 
[\[73a.5\]]dpa' bkod pa'i rgyal pos sa chen po bltas so/_/bltas nas kyang bcom ldan 'das la 'di skad ces gsol to/_/bcom ldan 'das bdag gis sa chen po bltas lags te/_bcom ldan 'das bcom ldan 'das kyis sems can thams cad la bde ba'i 'dus pa chen po mdzad pa mthong lags 
[\[73a.6\]]so/_/bcom ldan 'das kyis bka' stsal pa/_bkod pa'i rgyal po srog chags drug khri bzhi stong bla na med pa yang dag par rdzogs pa'i byang chub tu deng kho na lung bstan par 'gyur ro/_/de nas byang chub sems dpa' sems dpa' chen po lag na rdo rjes bcom ldan 'das kyi zhabs gnyis la 
[\[73a.7\]]gtugs nas/_bcom ldan 'das la 'di skad ces gsol to/_/bcom ldan 'das lha dang /_klu dang /_gnod sbyin dang /_srin po dang /_mi dang /_spyod pa pa dang /_kun tu rgyu mang po 'dus lags so/_/bde bar gshegs pa sems can mang po 'dus lags so/_/bcom ldan 'das 
[\[73b\]]
[\[73b.1\]]chos mnyan pa'i dus ni 'di lags so/_/bde bar gshegs pa chos mnyan pa'i dus ni 'di lags so/_/de nas bcom ldan 'das cang mi gsung bar gyur nas/_byang chub sems dpa' lag na rdo rjes lan gnyis lan gsum gyi bar du de bzhin gshegs pa la gsol ba btab 
[\[73b.2\]]ste/_bcom ldan 'das bstan du gsol/_/bde bar gshegs pa bstan du gsol/_sems can thams cad kyi bsam pa grub par mdzad du gsol/_bcom ldan 'das 'gyod pa bsal ba dang /_sems can thams cad la sman pa dang bde ba'i slad du chos thams cad kyi yon tan 
[\[73b.3\]]bkod pa'i rgyal po zhes bgyi ba'i mdo/_nyon mongs pa thams cad zad par bgyid pa/_bdud thams cad yang dag par 'joms pa/_sdig pa thams cad zad par bgyid pa/_sems can ma dad pa rnams dad par bgyid pa/_mu ge'i gnod pa zhi bar bgyid pa/_nad thams cad zhi bar bgyid 
[\[73b.4\]]pa/_dus ma lags par 'chi ba thams cad zlog pa/_bdag gis de bzhin gshegs pa glog snang ba las thos nas/_thos pa'i mod la chos thams cad mngon sum du gyur cing /_ngan song thams cad yang dag par chad de/_las kyi sgrib pa thams cad yang dag par chad pa gang lags 
[\[73b.5\]]pa de bstan par gsol/_de nas bcom ldan 'das kyis byang chub sems dpa' lag na rdo rje la 'di skad ces bka' stsal to/_/rigs kyi bu phyi ma'i dus phyi ma'i tshe sems can nga'i bstan pa la ma dad pa dang /_de bzhin gshegs pas gsungs pa'i mdo sde dag la mngon par ma dad cing yid 
[\[73b.6\]]mi ches la/_tshig 'di skad du 'di ni de bzhin gshegs pas gsungs pa'i mdo sde ma yin no/_/'di la ni legs par byas pa dang /_nyes par byas pa'i las kyi 'bras bu rnam par smin pa ci yang med do zhes zer ba dag 'byung bar 'gyur te/_de dag ni chags pas zil gyis non nas/_mchod 
[\[73b.7\]]pa yang mngon par 'du byed par mi 'gyur la/_chos smra ba de dag la yang mchod pa byed par mi 'gyur te/_de dag ni tshe 'di nyid la yang 'khrug pa mang po 'byung bar 'gyur la/_phyis kyang sems can dmyal ba rnams su btso bar 'gyur te/_rigs kyi bu 'di ni de bzhin gshegs pa rnams kyi 
[\[74a\]]
[\[74a.1\]]yab yum dang 'dra la/_las thams cad zad par byed pa'i mdo sde'i rgyal po chen po mnyan pa'i dus ma yin te/_gzhan mu stegs can spyod pa pa dang /_kun tu rgyu de dag dang /_sems can mang po gzhan dag kyang ngan song du 'gro bar 'ong ngo /_/rigs kyi bu de dag 
[\[74a.2\]]ni mdo sde'i rgyal po 'di la dad par mi 'gyur te/_'dod pas ldongs pa'i yid kyis khyim yongs su skyong bar byed cing /_rmo rko dang /_tshong dang /_g.yul 'gyed pa dang /_'thab pa la sred par 'gyur ro/_/de nas shi 'phos nas kyang sems can dmyal ba chen po brgyad po dag tu btso 
[\[74a.3\]]bar 'gyur ro/_/de nas de'i tshe srog chags brgyad khri stan las langs nas/_bcom ldan 'das kyi zhabs la gtugs te 'di skad ces gsol to/_/bcom ldan 'das bdag cag ni dad par bgyid lags so/_/mngon par mchod par bgyid lags so/_/rgyas par yang bgyid lags 
[\[74a.4\]]so/_/'dri ba dang /_klog pa dang /_nyan du stsal ba dang /_'don pa la spro bar bgyid lags so/_/slad kyis chos ma lags pa'i dus de la bab na/_spyo ba dang /_brgyad bkag pa dang /_bsdigs pa bzod par bgyid lags so/_/bcom ldan 'das bdag cag ni bka' drin 
[\[74a.5\]]gzo bar bgyid kyi/_bka' drin mi gzo par mi bgyid de/_bdag cag slad kyis 'gyod par 'gyur bar mi bgyid lags so/_/bcom ldan 'das chos thams cad kyi yon tan bkod pa'i rgyal po zhes bgyi ba'i mdo bstan du gsol/_'di ni slad ma'i dus slad ma'i tshe de bzhin 
[\[74a.6\]]gshegs pa'i phrin las bgyid par 'gyur ba lags so/_/de nas bcom ldan 'das la byang chub sems dpa' lag na rdo rjes 'di skad ces gsol to/_/bcom ldan 'das byang chub sems dpa' sems dpa' chen pos dge ba'i bshes gnyen ji ltar yongs su btsal bar bgyi/_bcom 
[\[74a.7\]]ldan 'das kyis bka' stsal pa/_rigs kyi bu 'di la byang chub sems dpa' sems dpa' chen pos rgyun mi 'chad par dge ba'i bshes gnyen la lta bar 'dod pa dang /_brtson 'grus brtsams pa dang /_bsam pa yongs su dag pa dang /_chos 'dod par byas te/_chos bzhi po de 
[\[74b\]]
[\[74b.1\]]dag dang ldan pa'i byang chub sems dpa' sems dpa' chen pos dge ba'i bshes gnyen yongs su btsal bar bya'o/_/byang chub sems dpa' lag na rdo rjes gsol pa/_bcom ldan 'das byang chub sems dpa' dgon pa na gnas pas ji ltar bgyi lags/_bcom ldan 'das 
[\[74b.2\]]kyis bka' stsal pa/_'di lta ste/_khyim na gnas pa yongs su spang ba dang /_mi dge ba'i bshes gnyen gyi 'du 'dzi yongs su spang ba dang /_bdog pa thams cad yongs su gtang bar bya'o/_/de nas bcom ldan 'das la byang chub sems dpa' sems dpa' chen po 'phags pa 
[\[74b.3\]]spyan ras gzigs dbang phyug gis 'di skad ces gsol to/_/bcom ldan 'das bdag gis ni gang gis chos kyi rnam grangs 'di thos nas ngan song du mchi bar 'gyur ba de ma mthong ste/_de ni gnas ma mchis so/_/bcom ldan 'das gang la la chos kyi rnam grangs 'di nyan pa dang /_
[\[74b.4\]]'di la phyag 'tshal ba de ni rdzu 'phrul che zhing mthu che ba lags na/_gang yi ger 'dri ba dang /_yi ger 'drir stsol ba dang /_'chang ba dang /_klog pa dang /_gdugs dang /_rgyal mtshan dang /_ba dan rnams kyis mchod pa bgyid pa dang /_chos smra ba de la yang gos dang /_rgyan 
[\[74b.5\]]rnams kyis mchod par bgyid pa lta smos kyang ci 'tshal te/_de ni sangs rgyas thams cad kyi byin gyis brlabs pa lags so/_/de ni de bzhin gshegs pas bde ba can gyi 'jig rten gyi khams su lung bstan pa kho na lags so/_/chos smra ba de ni de bzhin gshegs pa dang 'dra ba kho nar 
[\[74b.6\]]blta bar bgyi'o/_/bcom ldan 'das kyis bka' stsal pa/_rigs kyi bu de ni de bzhin te/_legs so legs so/_/chos smra ba de la ni ngas kyang mchod par bya'o/_/'jig rten gyi khams bde ba can du yang lung bstan par bya'o/_/gang de bzhin gshegs pa la bla ma'i sri zhu byed 
[\[74b.7\]]cing me tog dang /_bdug spos dang /_spos dang /_me tog phreng dang /_byug pa dang /_gos dang /_rgyan rnams dang /_gdugs dang /_rgyal mtshan dang /_ba dan rnams kyis mchod pa byed pa de ni dus ma yin par 'chi bas 'chi bar mi 'gyur ro/_/pha rol gyi dmag tshogs kyis 
[\[75a\]]
[\[75a.1\]]'jigs pa yang med/_mu ge'i gnod pa'i 'jigs pa yang med/_bu las gyur pa'i yid mi bde ba yang med/_chung ma las gyur pa'i yid mi bde ba yang med la/_bsam pa thams cad kyang yongs su rdzogs par 'gyur ro/_/rigs kyi bu de bzhin gshegs pa 
[\[75a.2\]]rnams 'byung ba dang /_mdo sde'i rgyal po 'di thos pa ni dka'o/_/rigs kyi bu grong ngam/_grong khyer ram/_grong rdal lam/_khyim mam/_dgon pa'i gnas gang la lar chos kyi rnam grangs 'di spyod pa'i sa phyogs de ni de bzhin gshegs pas yongs su bzung ba yin no/_/de 
[\[75a.3\]]nas bcom ldan 'das la byang chub sems dpa' lag na rdo rjes 'di skad ces gsol to/_/bcom ldan 'das spyan ras gzigs dbang phyug spyan ras gzigs dbang phyug ces bgyi ba ci'i slad du de skad ces bgyi lags/_bka' stsal pa/_gang gi phyir 'di ltar 'jig rten thams cad la lta 
[\[75a.4\]]bar byed/_rtog par byed/_tshim par byed/_yongs su skyong bar byed/_yang dag par dbugs 'byin par byed cing /_snying rje'i sems dang /_bde ba'i sems dang /_byams pa'i sems dang /_snying brtse ba'i sems dang ldan la/_bsam pa thams cad yongs su rdzogs par byed pas 
[\[75a.5\]]na de'i phyir spyan ras gzigs dbang phyug ces bya'o/_/de nas byang chub sems dpa' lag na rdo rjes gsol pa/_bcom ldan 'das spyan ras gzigs dbang phyug gi ming tsam la rtog pa gang lags pa de yang bsam pa thams cad yongs su rdzogs par 'gyur na/_gang dag de bzhin gshegs 
[\[75a.6\]]pa la mngon par mchod pa dang /_chos kyi rnam grangs 'di la mngon par dad pa dang /_'chang ba dang /_klog pa dang /_yi ger 'dri ba dang /_yi ger 'drir stsol ba dang /_gos dang /_rgyan gyi mchod pa chen po dag gis mchod par bgyid pa dang /_rgyan gyis brgyan nas yi ger 'dri 
[\[75a.7\]]ba dang /_yi ger 'drir stsol ba lta smos kyang ci 'tshal lags/_de nas bcom ldan 'das la byang chub sems dpa' 'phags pa spyan ras gzigs dbang phyug gis 'di skad ces gsol to/_/bcom ldan 'das chos kyi rnam grangs 'di ni mthu che ste/_de bzhin gshegs pa'i phrin 
[\[75b\]]
[\[75b.1\]]las bgyid pa lags so/_/bcom ldan 'das kyis bka' stsal pa/_rigs kyi bu rgyal ba can zhes bya ba'i gzungs yod de/_de ni nga byang chub sems dpar gyur pa na de bzhin gshegs pa rgyal ba'i dbyangs las blangs te/_thob pa'i mod la yangs bcu thob par gyur la/_srog 
[\[75b.2\]]chags stong phrag du mas kyang chos la bzod pa thob par gyur to/_/de nas byang chub sems dpa' de dag gis 'di skad ces gsol to/_/bcom ldan 'das gzungs mthu chen po bstan par gsol/_de nas bcom ldan 'das de bzhin gshegs pa bya ka la ping ka'i sgra dang gdangs 
[\[75b.3\]]sgrogs pas gzungs 'di bka' stsal pa/_tad+ya thA/_dza ya dza ya/_dza ya ba ha/_kha ba ha/_dza ya ba ha/_hu lu hu lu/_pad+ma be/_a ba ma ba me/_sa ra sa ra Ne/_d+hi ri d+hi ri/_d+hi ri d+hi ri/_de ba tA a nu pA lA ni/_yud+d+ha ut+tA ra Ni/_pa ra tsakra ni pa ra Ni/_pU ra ya b+ha ga bAn sarba A shA na/_ma ma sarba karma 
[\[75b.4\]]k+Sha pa ya/_bud+d+ha a d+hiSh+ThA nen swA hA/_rigs kyi bu 'di ni rgyal ba can zhes bya ba'i gzungs yin te/_sdig pa thams cad zad par byed pa/_nor dang /_'bru rnam par 'phel bar byed pa/_pha rol gyi dmag tshogs zlog par byed pa/_mu ge'i gnod pa rab tu zhi bar byed pa/_tshe nur bar byed pa ste/_
[\[75b.5\]]'di ni de bzhin gshegs pa rnams kyi yab yum dang 'dra ba'i chos kyi rnam grangs yin no/_/rigs kyi bu la la zhig gis chos kyi rnam grangs 'di dang /_gzungs kyi gsang sngags kyi tshig rnams la phyag 'tshal zhing bsam pa yongs su dag pas mchod par byed de/_yi ger 'dri ba dang /_yi 
[\[75b.6\]]ger 'drir 'jug pa dang /_mchod pa chen pos chos smra ba de la mchod pa de ni las kyi sgrib pa thams cad zad par 'gyur ro/_/dus ma yin par 'chi bas 'chi bar mi 'gyur ro/_/tshe 'di nyid la yang bde ba myong bar 'gyur te/_bus yid bde bar 'gyur ba dang /_chung mas yid bde bar 
[\[75b.7\]]'gyur ba dang /_khyim gyis yid bde bar 'gyur ba dang /_rgyal srid kyis yid bde bar 'gyur la/_bsam pa thams cad kyang yongs su rdzogs par 'gyur ro/_/de nas bcom ldan 'das la byang chub sems dpa' lag na rdo rjes 'di skad ces gsol to/_/bcom ldan 'das chos kyi 
[\[76a\]]
[\[76a.1\]]rnam grangs 'di la phyag 'tshal lo/_/chos smra ba de dag dang /_chos kyi rnam grangs 'di yi ger 'dri ba rnams dang /_'chang ba rnams dang /_klog pa rnams la yang mchod par 'tshal lo/_/gang la la chos kyi rnam grangs 'di la mchod pa bgyid pa dang /_chos smra ba de 
[\[76a.2\]]dag la yang gos dang /_rgyan rnams dang /_gdugs dang /_bzhon pa rnams kyis mchod par bgyid pa de dag gis ni/_de bzhin gshegs pa thams cad la mchod pa bgyid pa lags so/_/bcom ldan 'das de ni bdag dang byang chub sems dpa' thams cad la yang mchod pa'i mchog 
[\[76a.3\]]gis mchod pa bgyid pa lags so/_/rgyal srid thams cad la yang bdag gis bsrung bar bgyi'o/_/bsam pa thams cad kyang yongs su rdzogs par bgyi'o/_/rgyal srid thams cad la yang mchod par 'gyur bar bgyi'o/_/bcom ldan 'das bdag gis kyang chos nyan pa de dag gi 
[\[76a.4\]]don du gzungs kyi gsang sngags kyi tshig rnams rjes su stsal bar 'tshal lo/_/bsam pa thams cad kyang yongs su rdzogs par bgyi'o/_/snying blas su yang bgyi'o/_/bcom ldan 'das kyis bka' stsal pa/_rigs kyi bu sems can rnams kyi don gyi phyir smros shig_/de nas byang chub 
[\[76a.5\]]sems dpa' lag na rdo rjes gzungs kyi gsang sngags kyi tshig 'di dag smras so/_/namaHsarba ta thA ga tA nAM/_na mo a mi tA b+hA ya/_ta thA ga tA ya/_namaHsarba bud+d+ha bo d+hi sa twA nAM/_namaHsarba ma hA ra d+hi ke b+h+yaH/_tad+ya thA/_hu hu he he/_ma ti ma ti/_ma hA ma ti/_badzra ma ti/_dr-i D+ha badzra ma ti/_ta thA ga ta a nu 
[\[76a.6\]]pa ri pA li te/_sa ra sa ra/_a yo mu khi b+h+r-i ku Ti/_b+h+r-i ku Ta mu khi/_kri pe kri pA mu khi/_sat+ya ba tsa na/_ma nu sma ra/_b+ha ga bAn badzra pA Ni/_sarba karma A ba ra NA ni k+ShA pa ya/_sarba A sha ya pa ri pU ra ya/_de hi me bar ma/_bud+d+ha sa t+ye na/_b+ho d+hi sa twa sa t+ye na swA hA/_btsun pa bcom ldan 'das gang la la byang chub 
[\[76a.7\]]sems dpa'i sa btsal 'tshal ba dang /_de bzhin gshegs pa blta ba dang /_sangs rgyas kyi zhing du skye ba dang /_rgyal srid dang /_longs spyod 'tshal ba dang /_yul gru 'tshal ba dang /_nor 'tshal ba dang /_'bru 'tshal ba des ni chos kyi rnam grangs 'di dang /_chos smra ba de la mchod pa chen pos 
[\[76b\]]
[\[76b.1\]]mchod par bgyi'o/_/gang yi ger 'dri ba dang /_'chang ba dang /_klog pa de la yang spos dang /_me tog phreng dang /_byug pa dang /_mal cha dang /_stan dang /_gos dang /_rgyan rnams dang /_gdugs dang /_bzhon pa rnams kyis mchod par bgyi ste/_bcom ldan 'das de la ni bdag 
[\[76b.2\]]gis bsrung bar bgyi'o/_/rgyal srid thams cad la yang ches mchod par 'gyur bar bgyi'o/_/ji ltar 'tshal ba bzhin du sems dang /_yid bde bar bgyi'o/_/bu gcig pa bzhin du yongs su bskyang bar bgyi'o/_/gang la la bdag mthong bar 'tshal ba dang /_stobs kyis 
[\[76b.3\]]'khor los sgyur bar 'gyur ba dang /_ting nge 'dzin 'thob pa dang /_thos pa 'dzin par 'gyur ba dang /_khams rnam par smin par 'gyur ba dang /_lus mi snang bar 'gyur ba dang /_nam mkha' las mchi bar 'tshal ba des ni zla ba yar gyi ngo tshes brgyad la nyin mtshan du smyung ba bgyis la 
[\[76b.4\]]gzugs bgyid du stsal te/_rdo rje 'chang gi gzugs 'dam bu mda' rgyu'i mdog can rgyan thams cad kyis brgyan pa/_zhi ba'i tshul can sku gdung dang ldan par bgyi'o/_/dbus su ni de bzhin gshegs pa shAkya thub pa bzhugs par bgyi'o/_/g.yas logs su ni 'phags pa spyan ras 
[\[76b.5\]]gzigs dbang phyug lag pa bzhi pa rgyan thams cad kyis brgyan pa/_sku gdung dang bcas pa gzhag go/_/g.yas g.yon dag tu ni rgyal po chen po bzhi mchod pa bgyid pa gzhag go/_/sgrub pa po'i rigs kyi bu des kyang gtsang sbra bgyi ba dang /_dus gsum du khrus bgyi ba dang /_dus 
[\[76b.6\]]gsum du gos brje bar bgyi'o/_/sems can thams cad la yang byams pa'i sems su bgyi'o/_/zla ba yar gyi ngo tshes brgyad nas brtsams te/_zla ba phyi ma nya ba tshes bco lnga'i bar du zas su nas kyi 'o thug 'tshal zhing /_dus gsum du bzlas brjod bgyi'o/_/bdug pa ni a ga ru 
[\[76b.7\]]dang /_tsan+dan dang /_ce pog dang /_gu gul dbul lo/_/lan sum 'bum gyi bar du bzlas brjod bgyi ste/_de ni sngar bsnyen pa bgyi ba lags so/_/sku gdung dang ldan pa'i mchod rten nam/_dgon pa'i gnas su spos dang /_bdug pa dang /_me tog sna tshogs dang /_ba dan 
[\[77a\]]
[\[77a.1\]]sna tshogs kyis kyang mchod par bgyi'o/_/dkar bag gi lha bshos dag kyang dbul bar bgyi'o/_/chos kyi rnam grangs 'di yang yi ger 'drir stsal cing /_gos dang /_rgyan dang /_lhab lhub dang /_gdugs dang /_bzhon pa rnam pa sna tshogs kyis mchod pa 
[\[77a.2\]]bgyi'o/_/de nas zla ba nya ba tshes bco lnga'i bar du sems can thams cad la snying rje'i sems dang ldan pa dang /_dus gsum du khrus bgyi ba dang /_dus gsum du gos brje bar bgyi ste/_dkyil 'khor gru bzhi pa ba lang gi lci bas bskus la me tog sna tshogs kyis khebs par bgyi ste/_
[\[77a.3\]]bum pa gang ba bcu drug dang /_mar me bcu drug kyang gzhag par bgyi'o/_/gdugs dang /_rgyal mtshan dang /_ba dan sna tshogs kyis kyang sa phyogs de brgyan par bgyi'o/_/ro sna tshogs sbyar ba'i lha bshos rgya chen po phab la spos chab kyis phyogs der chag chag btab nas/_nam 
[\[77a.4\]]sku gzugs dang /_sa gzhi 'gul ba dang /_bdag nyid kyang dga' bar gyur pa'i bar du bzlas brjod bgyi'o/_/de nas des 'di ni gcig tu nges par 'grub par 'gyur ro snyam du shes par bgyi'o/_/de nas de'i 'og tu bdag gis rmi lam du bstan par bgyi zhing 'bel ba'i 
[\[77a.5\]]gtam bgyi'o/_/bsam pa thams cad kyang yongs su rdzogs par bgyi'o/_/bu gcig pa bzhin du yongs su bskyang bar bgyi'o/_/dam pa ci 'tshal ba yang stsal bar bgyi ste/_gang chos kyi rnam grangs 'di la ma dad cing spong bar bgyid pa ni ma gtogs so/_/bcom ldan 
[\[77a.6\]]'das kyis bka' stsal pa/_lag na rdo rje khyod kyis tshig de skad ces smras pa legs so legs so/_/de nas byang chub sems dpa' 'phags pa spyan ras gzigs dbang phyug gis byang chub sems dpa' lag na rdo rje la 'di skad ces smras so/_/rigs kyi bu chos kyi rnam grangs 'di ni 
[\[77a.7\]]sems can bsod nams chung ngu rnams kyi yul na spyod par mi 'gyur ro/_/'di ni sems can bsod nams chung ngu rnams kyis yi ger 'dri ba'am/_yi ger 'drir 'jug pa'am/_'chang ba'am/_klog par mi nus te/_de dag la bdud kyis bar chad byed par 'gyur ro/_/rigs kyi bu 
[\[77b\]]
[\[77b.1\]]bzhi po 'di dag ni chos kyi rnam grangs 'di yi ger 'dri ba dang /_klog pa dang /_nyan du 'jug pa'i bdud kyi las yin te/_bzhi gang zhe na/_'di lta ste/_le lo dang /_ma dad pa dang /_bla ma la sri zhu med pa dang /_chos smra ba'i sems mi brtan pa ste/_rigs kyi bu des de la 'di ni bdud 
[\[77b.2\]]kyi las yin no/_/snyam du shes par bya'o/_/gzhan yang bdud kyi las bzhi yod de/_bzhi gang zhe na/_'di lta ste/_dge ba'i bshes gnyen la 'dun pa med pa dang /_yid la mi byed pa dang /_khengs pa'i tshig smra ba dang /_'jig rten 'di la sems pa ste/_'di snyam du 'jig 
[\[77b.3\]]rten 'di la yang 'jigs pa med do/_/'jig rten pha rol la yang 'jigs pa med do/_/sdig pa'i las rnams kyi 'bras bu rnam par smin pa yang med do/_/bdag la tshig mi gsal ba yang med do/_/yid rtul ba yang med do/_/bdag ni mdzes pa yin no/_/bdag ni dbang phyug 
[\[77b.4\]]dang ldan no snyam du sems shing /_khyim dang bu smad rnams la zhen to/_/de dag ni bskal pa du mar sdug bsngal myong bar 'gyur te/_bzhi po de dag ni de dag gi mi dge ba'i bshes gnyen yin par blta bar bya'o/_/gzhan yang bdud kyi las bzhi yod de/_bzhi gang zhe na/_'di lta ste/_
[\[77b.5\]]nor la brkam pa ste/_de dag bskal pa du mar sdug bsngal myong bar 'gyur ba dang /_de dag mi dge ba'i bshes gnyen dang dgod cing smra ba dang /_chung mas yid bde ba dang /_chos nyan pa de dag gi 'dun pa zlog par byed pa ste/_'di lta ste/_blon po dang /_'khor rnams 'dus pa de 
[\[77b.6\]]dag gi thad du lhags nas 'di skad du sbyin pa'i rnam par smin pa med do/_/chos smra ba 'di ni sdig pa byed pa dbang phyug gi rgyags pas myos pa 'dod pa la log par g.yem pa/_phra ma la dga' ba yin te/_'di ni khyod kyi srog gi bar chad byed par 'dod la/_khyod ni chos la gnas 
[\[77b.7\]]pa ste khyod kyis chos mang du byas so/_/khyod ni mdo sde klog pa dang /_'drir 'jug pa yin no zhes 'dzer te/_de dag mdo sde 'di yi ger 'drir 'jug par mi byed/_mchod par mi byed de/_de dag la ni tshe 'di nyid la yang bar chad mang po 'byung bar 'gyur la phyi ma la yang sems can dmyal 
[\[78a\]]
[\[78a.1\]]bar btso bar 'gyur te/_de yang rigs kyi bu des bdud kyi las yin par rig par byas la de'i dbang du 'gyur bar mi bya'o/_/bcom ldan 'das kyis bka' stsal pa/_grogs po dag ngas lan gnyis lan gsum du tshig gis bsgo ste/_bag yod par gyis shig_/
[\[78a.2\]]phyis sems can dmyal ba dag tu btso ba na 'gyod par gyur ta re/_de nas bcom ldan 'das kyis de'i tshe tshigs su bcad pa 'di dag bka' stsal to/_/ngas ni mdo sde'i rgyal po mang po bstan/_/byang chub la ni sems can du ma bkod/_/sangs rgyas tshul yang nga yis bstan 
[\[78a.3\]]par gyur/_/de thos nas ni bag kyang yod par gyis/_/khyod rnams phyi dus rab tu 'jig pa'i tshe/_/log par ltung bar 'gro bar gyur ta re/_/mdo 'di la ni rtag tu gang dad pa/_/de ni nges par nga yi bu yang yin/_/mdo 'di la ni rtag tu gang mchod pa/_/de ni sangs rgyas 
[\[78a.4\]]zhing du'ang skye bar 'gyur/_/gang phyogs mdo sde'i rgyal po 'di gnas pa/_/der ni 'byung po gnod sbyin srin po dang /_/[{]yi dgas [,]yi dwags [}]grul bum lto 'phye chen po dang /_/gshed byed byad stems rnams kyis yongs mi tshugs/_/de ni bsam pa thams cad yongs rdzogs shing /_/de 
[\[78a.5\]]ni bde bar byang chub 'tshang yang rgya/_/de'i tshe rgyal po chen po bzhis tshigs su bcad pa 'di dag thos nas/_chos kyi shugs kyis mchi ma blags te/_lus 'dar bzhin du bcom ldan 'das kyi zhabs la gtugs nas/_bcom ldan 'das la 'di skad ces gsol to/_/bcom ldan 
[\[78a.6\]]'das bdag cag rgyal po chen po bzhis chos smra ba de la mchod par bgyi'o/_/chos nyan pa de dag la yang bsrung bar bgyi'o/_/bcom ldan 'das gang la la chos kyi rnam grangs 'di yi ger 'dri ba dang /_yi ger 'drir stsol ba dang /_gzungs 'chang ba dang /_klog pa dang /_kun 
[\[78a.7\]]chub par bgyid pa dang /_chos smra ba de la yang gos dang /_rgyan dag gis mchod pa bgyid pa de la yang bdag cag gis bsrung bar bgyi'o/_/de'i yul yang yongs su bskyang bar bgyi'o/_/nor dang 'bru thams cad kyang stsal bar bgyi'o/_/bu gcig pa bzhin du yongs su bskyang 
[\[78b\]]
[\[78b.1\]]bar bgyi'o/_/g.yul 'gyed pa thams cad du yang mdun du mchi bar bgyi'o/_/rgyal srid thams cad du yang ches bkur stir bgyid par 'gyur bar bgyi ste/_bdag cag ni de bzhin gshegs pa la bka' drin gzo bar bgyid kyi bka' drin mi gzo bar mi bgyid lags so/_/
[\[78b.2\]]bcom ldan 'das gang la la chos kyi rnam grangs 'di thos nas mchod par mi bgyid pa dang /_chos smra ba de dag la yang mchod par mi bgyid pa de la ni bdag cag gis sems mi bde bar bgyi'o/_/de nas bcom ldan 'das kyis rgyal po chen po bzhi po de dag la legs so zhes bya 
[\[78b.3\]]ba byin te/_rgyal po chen po dag legs so legs so/_/rgyal po chen po dag khyod legs kyis rtag tu khyod kyis de ltar gyis shig_/de nas dri za'i bdag po chen po yul 'khor srung gis bcom ldan 'das kyi zhabs la gtugs nas/_bcom ldan 'das la 'di skad ces 
[\[78b.4\]]gsol to/_/bcom ldan 'das slad ma'i dus slad ma'i tshe sems can mi dge ba spyod pa dang /_de bzhin gshegs pa la ma dad cing glo bar ma chud pa dag kyang 'byung bar 'gyur te/_de dag ni chos kyi rnam grangs 'di lta bu 'dzin par mi bgyid/_klog par mi bgyid/_yi ger 
[\[78b.5\]]'drir stsol bar mi bgyid/_sbyin pa sbyin par mi bgyid/_sbyin pa'i 'bras bu rnam par smin pa la yid mi ches shing /_'jig rten 'di'i bde ba la lta bar bgyid de/_sems can de lta bu de dag gi don du de bzhin gshegs pa dang 'dra ba'i mdo sde'i rgyal po chen po 'di bka' stsal to/_/
[\[78b.6\]]bcom ldan 'das kyis bka' stsal pa/_rigs kyi bu chos gnyis kyis sems can dmyal bar ltung bar byed de/_gnyis gang zhe na/_'dod chags dang /_zhe sdang ste/_rigs kyi bu chos de gnyis kyis sems can dmyal bar ltung bar byed do/_/rigs kyi bu chos 'di bzhis ni bde 
[\[78b.7\]]'gror 'gro bar byed de/_bzhi gang zhe na/_'di lta ste/_sems can thams cad la sems snyoms pa dang /_bsam pa yongs su dag pa dang /_bdog pa thams cad yongs su gtong ba dang /_tshangs par spyod pa la gnas pa'o/_/de nas bcom ldan 'das kyis de'i tshe tshigs su bcad pa 
[\[79a\]]
[\[79a.1\]]'di dag bka' stsal to/_/rgyal chen sbyin pa 'di ni rdzu 'phrul che/_/ngan song ngan 'gro kun las rab grol byed/_/rmongs pa'i sems can rtag tu 'dod la chags/_/chags pa sna tshogs brgya yis de dag myos/_/mdo sde 'di la dad par mi byed cing /_/sangs 
[\[79a.2\]]rgyas bstan la sbyin pa sbyin mi byed/_/sems can de 'dra ba dag ngan song sar/_/skyes nas tshor ba dag kyang myong bar 'gyur/_/sems can de dag la ni phan pa'i phyir/_/de ltar mdo sde mthu chen rab tu bstan/_/mdo sde 'di la rtag tu dad pa gang /_/de la gshed byed med cing sdig 
[\[79a.3\]]byed med/_/'byung po grul bum lto 'phye chen po med/_/rgyal po de la sdig pa byed pa med/_/legs 'dri nyan du 'jug dang mchod pa dang /_/legs par 'dzin pa'i bsod nams gang yin pa/_/sangs rgyas ye shes kyis ni bsngags pa de/_/sems can kun gyis bskal mang 
[\[79a.4\]]brjod mi nus/_/gang dag rtag tu sangs rgyas byang chub rnams/_/rjed cing mchod pa byed pa de dag dang /_/la la gzhan 'gas mdo sde 'di nyid las/_/yi ge 'bru gcig tsam yang legs bris na/_/de la bsod nams snga ma de yis ni/_/de yi brgya stong char yang mi phod do/_/de nas 
[\[79a.5\]]bcom ldan 'das la byang chub sems dpa' sems dpa' chen po 'phags pa spyan ras gzigs dbang phyug gis 'di skad ces gsol to/_/bcom ldan 'das rigs kyi bu'am/_rigs kyi bu mo gang la la chos kyi rnam grangs 'di la dad de/_me tog dang /_bdug pa dang /_spos dang /_me tog 
[\[79a.6\]]phreng dang /_byug pa dang /_gdugs dang /_rgyal mtshan dang /_ba dan rnams kyis mngon par mchod pa dang chos smra ba de dag dang /_'dri ba rnams dang /_'dzin pa rnams la mchod pa chen pos mchod pa bgyid pa de dag ni tshe 'di nyid la yon tan dang phan yon mang po thob par 'gyur te/_de'i lus 
[\[79a.7\]]la mig nad dang /_rna nad dang /_sna nad dang /_lce nad dang /_rims nad dang /_dug dang /_mtshon dang /_mes mi tshugs lags so/_/de dag la pha mas yid bde ba dang /_bu dang chung mas yid bde ba dang /_khyim gyis yid bde ba 'byung bar 'gyur lags so/_/g.yul 'gyed pa thams cad 
[\[79b\]]
[\[79b.1\]]du yang rgyal bar 'gyur ro/_/'gum pa'i tshe yang de bzhin gshegs pa mi 'khrugs pas yang dag par dbugs 'byin par mdzad de/_kye mi khyod tshur shog_/'jig rten gyi khams bde ba can du song shig_/skyes bu chen po khyod ni dge ba'i rtsa ba 'bar ba dang ldan te/_gang du 'dod 
[\[79b.2\]]pa'i gnas rnams su skye bar 'gyur ro zhes gsung ngo /_/de nas bcom ldan 'das la byang chub sems dpa' spyan ras gzigs dbang phyug gis 'di skad ces gsol to/_/bcom ldan 'das legs so legs so/_/de bzhin gshegs pas 'di 'dzam bu'i gling du bzhag pa ni de bzhin 
[\[79b.3\]]gshegs pa'i phrin las bgyid pa lags so/_/bcom ldan 'das rig sngags chen po 'di ni las thams cad rnam par dag par bgyid pa lags so/_/bcom ldan 'das kyis bka' stsal pa/_rigs kyi bu 'di ni sems can bsod nams chung ngu dag gi yul na spyod par mi 'gyur ro/_/
[\[79b.4\]]sems can bsod nams chung ngu dag gis thos par mi 'gyur lag du 'ong bar mi 'gyur ro/_/sangs rgyas kyi mthus gang gi lag tu 'ongs sam/_de bzhin gshegs pas nyan du bcug na/_des thos pa'i mod kho na la bri bar bya/_yi ger 'drir gzhug par bya/_bklag par bya'o/_/
[\[79b.5\]]rigs kyi bu de bzhin gshegs pa dang 'dra ba'i chos kyi rnam grangs 'di'i ming tsam thos na yang ngan 'gros 'jigs par mi 'gyur ro/_/la la zhig gis chos kyi rnam grangs 'di las yig 'bru gcig tsam mam/_ming tsam nyan du bcug gam/_phyogs sam/_yul 'ga' zhig tu lung 
[\[79b.6\]]'bogs par byed na/_de ni de bzhin gshegs pa dang 'dra bar blta bar bya'o/_/de ni de bzhin gshegs pa dang 'dra ba kho nar mchod par bya'o/_/de ni pha ma dang 'dra bar blta bar bya'o/_/rigs kyi bu chos kyi rnam grangs 'di ni de bzhin gshegs pa bdun po rnams kyis gsungs so/_/
[\[79b.7\]]byang chub sems dpa' thams cad kyis rjes su yi rang ngo /_/lha thams cad kyis rjes su bzung ngo /_/yongs su bskyangs so/_/chos kyi rnam grangs 'di ni byang chub sems dpa' rnams kyi pha ma lta bu'o/_/de nas bcom ldan 'das la byang chub sems dpa' lag na rdo rjes 'di skad ces gsol 
[\[80a\]]
[\[80a.1\]]to/_/bcom ldan 'das slad ma'i dus slad ma'i tshe chos kyi rnam grangs 'di rtag tu rgyun mi 'chad par thams cad rdzogs par/_gang du spyod par 'gyur lags/_bcom ldan 'das kyis bka' stsal pa/_rigs kyi bu chos kyi rnam grangs 'di ni klu'i rgyal po rgya mtsho'i gnas 
[\[80a.2\]]dang /_sum cu rtsa gsum pa'i lha rnams kyi gnas su thams cad rdzogs par gnas par 'gyur ro/_/lho phyogs su yang spyod par 'gyur ro/_/'dzam bu'i gling du ni cung zad tsam gnas par 'gyur te/_gnas kha cig tu ni spyod kha cig tu ni mi spyod par 'gyur ro/_/de nas bcom ldan 
[\[80a.3\]]'das kyis byang chub sems dpa' lag na rdo rje la 'di skad ces bka' stsal to/_/lag na rdo rje chos kyi rnam grangs 'di gzung bar bya ba dang /_bklag par bya ba dang /_mchod par bya ba dang /_nyan du gzhug par bya ba'i phyir khyod la gtad do/_/de bzhin gshegs pa dang 'dra ba'i chos kyi 
[\[80a.4\]]rnam grangs 'di nub par gyur ta re/_'di ni de bzhin gshegs pa'i bya ba byed pa yin no/_/de nas bcom ldan 'das la byang chub sems dpa' lag na rdo rjes 'di skad ces gsol to/_/bcom ldan 'das chos kyi rnam grangs 'di gzung bar bgyi ba dang /_bklag par bgyi ba dang /_mchod 
[\[80a.5\]]par bgyi ba dang /_nyan du gzhug par bgyi ba'i slad du bdag gis gzung lags so/_/chos smra ba de dag la yang mchod par bgyi/_rjed par bgyi'o/_/gang chos kyi rnam grangs 'di dang /_chos smra ba de dag la mchod par bgyid pa de ni bdag la yang mchod par bgyid pa lags te/_de 
[\[80a.6\]]ni bdag gis bsrung bar bgyi/_yongs su bskyang bar bgyi ste/_bdag ni de bzhin gshegs pa la bka' drin gzo bar bgyid do/_/de nas bcom ldan 'das kyis byang chub sems dpa' lag na rdo rje la legs so zhes bya ba byin te/_lag na rdo rje legs so legs so/_/khyod kyis de ltar 
[\[80a.7\]]gyis shig_/de nas bcom ldan 'das la byang chub sems dpa' 'phags pa spyan ras gzigs dbang phyug gis 'di skad ces gsol to/_/bcom ldan 'das chos kyi rnam grangs 'di la phyag 'tshal lo/_/chos nyan pa de dag dang /_yi ger 'dri ba rnams dang /_'dzin pa rnams dang /_
[\[80b\]]
[\[80b.1\]]klog pa rnams dang /_nyan du 'jug pa rnams la yang mngon par mchod par bgyi'o/_/bcom ldan 'das gal te sems can bsod nams chung ngu dag gi yul du chos kyi rnam grangs 'di byung ngam/_gal te rgyal po chos dang mi ldan pa'i yul du chos kyi rnam grangs 'di byung ste/_spyod pa na 
[\[80b.2\]]chos kyi rnam grangs 'di la rgyal po de mchod par mi bgyid/_dad par mi bgyid la/_chos smra ba de dag dang /_yi ger 'dri ba rnams dang /_'dzin pa rnams dang /_klog pa rnams dang /_nyan du 'jug pa rnams dang /_lung 'bogs pa rnams la yang mchod par mi bgyid/_bla ma'i 
[\[80b.3\]]'du shes skyed par mi bgyid na/_des na chos kyi rnam grangs 'di nub par 'gyur lags so/_/de'i yul du sdig pa'i chos mang po dang /_yid mi bde ba mang po 'byung bar 'gyur te/_des na rgyal rigs rgyal po des bdag gi yul du chos nub par gyur to snyam du 'tshal bar bgyi ste/_
[\[80b.4\]]des chos spyad par bgyi'o/_/bcom ldan 'das kyis bka' stsal pa/_rigs kyi bu legs so legs so/_/de ni de bzhin te/_rigs kyi bu dper na/_rigs kyi bu'am/_rigs kyi bu mo dad pa can la la zhig gis de bzhin gshegs pa dgra bcom pa yang dag par rdzogs pa'i 
[\[80b.5\]]sangs rgyas gang gA'i klung gi bye ma snyed la lo brgya'am lo stong gi bar du bla na med pa'i mchod pas mchod pa byed la/_'dzam bu'i gling 'di rin po ches yongs su gang bar byas te/_nyan thos rnams dang /_rang sangs rgyas rnams la sbyin pa byin pa dang /_bdag nyid yongs su gtong ba gang 
[\[80b.6\]]yin pa dang /_chung ma dang /_bu dang /_bu mo yongs su gtong ba gang yin pa dang /_gang gis chos kyi rnam grangs 'di mchod pa'am/_yi ger 'dri'am/_yi ger 'drir 'jug pa'am/_klog pa'am/_me tog dang /_bdug pa dang /_spos dang /_me tog phreng ba rnams kyis 
[\[80b.7\]]mchod de chos kyi rnam grangs 'di'i phyir zho'i brgyad cha cig tsam sbyin pa byin na de ni de bas ches bsod nams mang du skyed par 'gyur te/_dge ba'i rtsa ba snga ma shos de ni brgya'i char yang mi phod na/_gang bla ma'i 'du shes bskyed de/_chos kyi rnam grangs 'di la gdugs dang /_rgyal mtshan 
[\[81a\]]
[\[81a.1\]]dang /_ba dan rnams kyis mchod pa byed cing /_chos smra ba de dag la yang gos sam/_rgyan nam/_gdugs sam/_bzhon pa'am/_grong ngam/_grong khyer ram/_sa gzhi ba lang gi rmig rjes tsam yang chos kyi rnam grangs 'di'i phyir sbyin pa byed la/_lus 'di 
[\[81a.2\]]ni snying po med pa'o snyam du shes shing rmi lam lta bu'o/_/sgyu ma lta bu'o/_/chu'i chu bur lta bu'o snyam du shes te/_lus 'di la ni snying po med do/_/chos thams cad ni mi rtag pa'o snyam du shes na/_de ni de bzhin gshegs pas lung bstan pa kho na yin no/_/de bzhin gshegs 
[\[81a.3\]]pas dbugs phyung ba kho na yin no/_/des ni de bzhin gshegs pa thams cad mchod pa yin no/_/phyis kyang mthar gyis bla na med pa yang dag par rdzogs pa'i byang chub kyi bar du mngon par rdzogs par 'tshang rgya bar 'gyur ro/_/de nas de'i tshe byang chub sems dpa' thams cad dang /_
[\[81a.4\]]lha'i dbang po rnams dang /_klu'i dbang po rnams dang /_gnod sbyin gyi dbang po rnams dang /_lha ma yin gyi dbang po rnams dang /_nam mkha' lding gi dbang po rnams dang /_mi'am ci'i dbang po rnams kyis tshig mthun par bcom ldan 'das la legs so zhes bya ba gsol te/_bcom 
[\[81a.5\]]ldan 'das legs so legs so/_/'di ni chos kyi 'khor lo lan gnyis bskor bar gyur to/_/bcom ldan 'das bdag cag kyang gcig tu mthun par bgyis te/_chos kyi rnam grangs 'di la mchod par bgyi'o/_/yul de yang bskyang bar bgyi'o/_/chos smra ba de la yang mchod 
[\[81a.6\]]par bgyi/_bsrung bar bgyi/_lung bstan par bgyi/_dbugs dbyung bar bgyi'o/_/gang la la chos smra ba dang /_yi ger 'dri ba dang /_'dzin pa dang /_klog pa de la bla ma'i 'du shes skyed pa dang /_pha'i 'du shes dang /_bu'i 'du shes skyed pa de la ni bdag cag gis kyang 
[\[81a.7\]]pha'i 'du shes bskyed par bgyi'o/_/gal te chos kyi rnam grangs de ma rungs par bgyid na ni de'i yul thams cad du bu dang mchis brang dang pha ma yid mi bde bar 'gyur la/_de'i 'og tu sems can dmyal bar skye bar 'gyur ro/_/de nas bcom ldan 'das kyis byang chub sems dpa' de dag dang /_
[\[81b\]]
[\[81b.1\]]lha'i dbang po nas mi'i dbang po'i bar de dag la legs so zhes bya ba byin te/_rigs kyi bu dag legs so legs so/_/grogs po dag khyed kyis de ltar gyis shig_/chos kyi rnam grangs 'di nyan du gzhug pa dang /_mchod par bya ba'i phyir khyod la gtad do/_/de bzhin gshegs pa dang 
[\[81b.2\]]'dra ba'i chos kyi rnam grangs 'di myur du nub par gyur ta re/_la la zhig gis spangs te/_sems can dmyal bar lhung nga re/_chos kyi rnam grangs 'di ni skye bo mang po la phan pa dang /_skye bo mang po la bde bar 'gyur ba'o/_/khyed phyis 'gyod par gyur ta re/_chos kyi rnam grangs 'di bstan 
[\[81b.3\]]pa na/_sa chen po 'di g.yos te/_g.yos rab tu g.yos so/_/srog chags drug stong ni len pa med par zag pa rnams las sems rnam par grol lo/_/de nas bcom ldan 'das la byang chub sems dpa' 'phags pa spyan ras gzigs dbang phyug gis 'di skad ces gsol to/_/bcom 
[\[81b.4\]]ldan 'das gang la la chos kyi rnam grangs 'di yi ger 'dri ba dang /_yi ger 'drir stsol ba dang /_'dzin pa dang /_klog pa dang /_kun chub par bgyid pa dang /_gzhan dag la yang rgyas par yang dag par ston pa dang /_me tog dang /_bdug pa dang /_spos dang /_me tog phreng dang /_
[\[81b.5\]]byug pa dang /_phye ma dang /_gos dang /_gdugs dang /_rgyal mtshan dang /_ba dan rnams kyis mchod par bgyid na/_bcom ldan 'das rigs kyi bu'am/_rigs kyi bu mo de bsod nams ji snyed cig skyed par 'gyur lags/_gang du ni skye bar 'gyur lags/_de nas bcom 
[\[81b.6\]]ldan 'das kyis byang chub sems dpa' 'phags pa spyan ras gzigs dbang phyug la legs so zhes bya ba byin te/_rigs kyi bu legs so legs so/_/khyod kyis de bzhin gshegs pa la 'di zhus pa ni legs so/_/rigs kyi bu de'i phyir legs par rab tu nyon la yid la zung shig dang /_
[\[81b.7\]]ngas khyod la bshad do/_/rigs kyi bu'am/_rigs kyi bu mo gang la la chos kyi rnam grangs 'di yi ger 'dri ba dang /_yi ger 'drir 'jug pa dang /_'dzin pa dang /_klog pa dang /_kun chub par byed pa dang /_gzhan dag la yang rgya cher yang dag par ston pa dang /_me tog dang /_bdug pa 
[\[82a\]]
[\[82a.1\]]dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan rnams kyis mchod pa byed pa de ni 'di nas shi 'phos nas 'jig rten gyi khams bde ba can du skye bar 'gyur ro/_/rigs kyi bu gang la las stong gsum 
[\[82a.2\]]gyi stong chen po'i 'jig rten gyi khams 'di rin po ches yongs su gang bar byas te/_nyan thos rnams dang /_rang sangs rgyas rnams la sbyin pa byin pa bas ni chos kyi rnam grangs 'di 'dzin pa dang /_mchod pa dang /_yi ger 'dri ba dang /_yi ger 'drir 'jug pa dang /_chos smra ba de dag la yang 
[\[82a.3\]]me tog dang /_bdug pa dang /_spos dang /_me tog phreng dang /_byug pa la sogs pas mchod pa 'di rigs kyi bu'am/_rigs kyi bu mo de'i bsod nams ches mang du 'phel bar 'gyur gyi/_rigs kyi bu snga ma gang yin pa des ni de snyed bsags pa ma yin no/_/rigs kyi bu 
[\[82a.4\]]gzhan yang rigs kyi bu'am/_rigs kyi bu mo gang gis byang chub sems dpa'i spyod pa spyad de/_bu dang /_bu mo dang /_chung ma yongs su gtong ba dang /_lag pa dang /_rkang pa dang /_mig dang /_mgo bo yongs su gtong ba bas ni gang gis chos kyi rnam grangs 'di yi ger 'dri ba'am/_
[\[82a.5\]]yi ger 'drir 'jug gam/_klog gam/_dad par byed pa 'di bsod nams ches mang du 'phel bar 'gyur gyi/_rigs kyi bu snga ma gang yin pa des ni de snyed bsags pa ma yin no/_/chos smra ba'i rigs kyi bu de ni de bzhin gshegs pa dang 'dra ba kho nar blta bar bya'o/_/de bzhin 
[\[82a.6\]]gshegs pa dang 'dra ba kho nar mchod pa mngon par 'du bya bar bya'o/_/de nas bcom ldan 'das la byang chub sems dpa' sems dpa' chen po 'phags pa spyan ras gzigs dbang phyug gis 'di skad ces gsol to/_/bcom ldan 'das chos kyi rnam grangs 'di ni lha dang /_mi dang /_
[\[82a.7\]]lha ma yin du bcas pa'i 'jig rten gyis phyag bgyi ba'i 'os lags so/_/chos smra ba de la yang phyag bgyi ba dang mchod par bgyi ba'i 'os lags so/_/bcom ldan 'das chos kyi rnam grangs 'di ni rdzu 'phrul che ba lags te/_de bas na rigs kyi bu'am/_rigs kyi bu mo dad pa can 
[\[82b\]]
[\[82b.1\]]gyis chos kyi rnam grangs 'di la gus par bgyis te mnyan par bgyi'o/_/gus par bgyis te yid la bgyi'o/_/bcom ldan 'das sa phyogs gang na chos kyi rnam grangs 'di spyod pa'i sa phyogs de ni de bzhin gshegs pas byin gyis brlabs pa lags so/_/sa phyogs de ni 
[\[82b.2\]]mchod rten du gyur par blta bar bgyi'o/_/sa phyogs de ni lha dang /_mi dang /_lha ma yin du bcas pa'i 'jig rten gyis phyag bgyi ba'i gnas lags so/_/bcom ldan 'das kyis bka' stsal pa/_rigs kyi bu de de bzhin no/_/de de bzhin te/_rigs kyi bu sa phyogs de ni lha 
[\[82b.3\]]dang /_mi dang /_lha ma yin du bcas pa'i 'jig rten gyis phyag bya ba'i gnas yin no/_/de nas bcom ldan 'das la byang chub sems dpa' 'phags pa spyan ras gzigs dbang phyug gis 'di skad ces gsol to/_/bcom ldan 'das gang la la chos kyi rnam grangs 'di la yang 
[\[82b.4\]]mchod pa bgyid la 'di'i slad du mchod pa dang bkur sti la brtson pa'i sems kyis sbyin pa yungs 'bru tsam stsal na/_de'i mtshams med pa lnga'i las rnams yongs su zad par 'gyur la/_bskal pa dgu khri'i bar du longs spyod che ba'i rigs rnams su skye bar 'gyur ro/_/bskal pa 
[\[82b.5\]]brgyad khri'i bar du 'khor los sgyur ba'i rgyal por 'gyur ro/_/sangs rgyas kyi zhing yongs su dag pa rnams su skye bar 'gyur ro/_/gshis ngan du 'gum par mi 'gyur ro/_/ngan song du skye bar mi 'gyur/_bsam pa thams cad yongs su rdzogs par 'gyur ro/_/de nas bcom 
[\[82b.6\]]ldan 'das kyis byang chub sems dpa' sems dpa' chen po 'phags pa spyan ras gzigs dbang phyug la 'di skad ces bka' stsal to/_/rigs kyi bu sngon byung ba 'das pa'i dus bskal pa bgrang ba las 'das pa na/_de bzhin gshegs pa chos kyi ye shes mtha' yas pa chags pa 
[\[82b.7\]]med cing rdul dang bral ba'i rgyal po'i tog ces bya ba byung ste/_der ngas bram ze'i gzugs kyis chos kyi rnam grangs 'di thos so/_/thos nas kyang sems can rnams la bshad do/_/der ngas rnyed pa'i mod la chos la bzod pa thob ste/_chos rnams la chos kyi mig rnam par dag go/_/
[\[83a\]]
[\[83a.1\]]sems can gang dag gis thos pa de dag thams cad kyang ngan song thams cad las yongs su grol te/_nam yang ngan song du mi 'gro bar 'gyur la/_chos rnams la chos kyi mig rnam par dag ste/_sems can de dag thams cad mthar gyis bla na med pa yang dag par 
[\[83a.2\]]rdzogs pa'i byang chub mngon par rdzogs par sangs rgyas so/_/mngon par rdzogs par 'tshang rgya bar 'gyur ro/_/rigs kyi bu ngas kyang lo mang po/_/lo brgya phrag mang po/_/lo stong phrag mang po/_/lo 'bum phrag mang por sems can 'dod chags dang /_zhe sdang dang /_gti 
[\[83a.3\]]mug gis dkris pa rnams kyi phyir nor dang /_'bru dang /_'gron bu dang /_gser yongs su gtong ba byas nas/_mthar gyis lag pa dang /_rkang pa dang /_mig dang /_mgo bo dang /_sdug pa'i bu dang /_chung ma dang /_bu mo'i bar du yongs su gtong bar byas so/_/rkang 
[\[83a.4\]]dang /_rus pa yongs su gtong ba dang /_khyim dang /_grong dang /_grong khyer dang /_grong rdal dang /_yul 'khor dang /_rgyal po'i pho brang yongs su gtong ba byas so/_/lo 'bum phrag du mar tshangs par spyod pa yang spyad do/_/khyim pa dang 'dris par ma byas/_rgyal srid la 
[\[83a.5\]]dga' ba dang /_nor la dga' ba dang /_yul 'khor dang /_pho brang 'khor la dga' ba dang /_bu dang bu mo la dga' ba dang /_chung ma la dga' bar ma byas so/_/gcig tu nges par tshangs par spyod pa la gnas pa brten to/_/gcig tu nges par sbyin pa byin no/_/gcig tu nges par 
[\[83a.6\]]sangs rgyas dang /_chos dang /_dge 'dun rnams la mchod pa dang /_bsnyen bkur byas so/_/gcig tu nges par ngas chos smra ba rnams la me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal 
[\[83a.7\]]mtshan dang /_ba dan rnams kyis bkur stir byas/_bla mar byas/_ri mor byas/_mchod par byas so/_/dge ba'i bshes gnyen mang po yang ngas bsnyen bkur byas so/_/de yang ngas 'khor ba la skyo ba'i lugs kyis lus rnams byin la/_mig rnams dang /_rang gi sha rnams dang /_rkang 
[\[83b\]]
[\[83b.1\]]dang /_rus pa rnams dang /_rang gi pags pa rnams kyang byin na/_phyi rol gyi dngos po gzhan dag lta ci smos te/_nga 'gyod par gyur pa yang med do/_/de nas byang chub sems dpa' de dag dang /_lha'i dbang po rnams dang /_klu'i dbang po rnams dang /_gnod sbyin gyi dbang po 
[\[83b.2\]]rnams dang /_lha ma yin gyi dbang po rnams dang /_mi'i dbang po rnams dang /_spyod pa pa dang /_kun tu rgyu dang /_gcer bu pa rnams kyis de bzhin gshegs pa'i sngon gyi tshul 'di thos nas/_chos kyi shugs kyis mchi ma blags te/_de dag thams cad kyis chos la 
[\[83b.3\]]bzod pa thob par gyur to/_/bcom ldan 'das kyis bka' stsal pa/_grogs po dag chos kyi rnam grangs 'di zung shig_/'di ni sems can rnams la de bzhin gshegs pa'i bya ba byed pa yin no/_/de nas bcom ldan 'das la byang chub sems dpa' 'phags pa spyan ras 
[\[83b.4\]]gzigs dbang phyug gis 'di skad ces gsol to/_/bcom ldan 'das chos kyi rnam grangs 'di la dad pa dang /_mchod pa bgyid pa dang /_'dzin pa dang /_klog pa dang /_kun chub par bgyid pa'i sems can de dag ni dkon lags so/_/gang dag gi sug par mchis pa 
[\[83b.5\]]de dag ni sangs rgyas byung ba dang 'dra bar blta bar bgyi'o/_/bcom ldan 'das kyis bka' stsal pa/_rigs kyi bu legs so legs so/_/rigs kyi bu de de bzhin te/_rigs kyi bu'am/_rigs kyi bu mo gang chos kyi rnam grangs 'di la mchod pa byed pa dang /_yi ger 'dri ba dang /_yi 
[\[83b.6\]]ger 'drir 'jug pa dang /_'dzin pa dang /_klog pa dang /_chos smra ba de dag la yang me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan rnams kyis mchod pa byed pa de dag ni dkon te/_de 
[\[83b.7\]]dag ni de bzhin gshegs pa dang 'dra ba kho nar blta bar bya'o/_/rigs kyi bu sems can gang dag chos kyi rnam grangs 'di la mchod pa mi byed pa dang /_'dzin par mi byed pa dang /_klog par mi byed pa dang /_sbyin pa mi byed pa dag 'byung bar 'gyur te/_de dag ni bskal pa du ma dang /_bskal pa brgya 
[\[84a\]]
[\[84a.1\]]dang /_bskal pa stong gi bar du 'khor ba na 'khor bar 'gyur te/_sdug bsngal ba mang po sdug bsngal brgya dag nyams su myong bar 'gyur ro/_/'di lta ste dper na bud med sbrum ma zhig yod la/_bud med sbrum ma de'i lto na bu chags pa de yang khye'u'am/_bu mo zhig tu gyur na/_
[\[84a.2\]]bud med de'i bu de gang gi tshe zla ba gcig lon nam/_zla ba gnyis lon nam/_zla ba gsum lon nam/_zla ba lnga lon nam/_zla ba tshang ba'i bar du gyur pa de tsam du bud med de'i lus non par 'gyur te/_tshigs kyang 'bye bar 'gyur/_lto yang chung bar 'gyur/_skad kyi gcom yang chung 
[\[84a.3\]]bar 'gyur te/_tshor ba de dag gis yongs su gzir ba'i lus kyis de tsam du sdug bsngal gyi tshor ba myong bzhin du lus 'dzin par byed de/_bu btsa' ba'i dus kyi bar du sems can dmyal ba'i sdug bsngal myong ngo /_/de 'di snyam du sems te/_gang gi tshe bdag gi bu btsa' bar gyur 
[\[84a.4\]]pa de'i tshe/_bdag bde bar btsas par gyur na de'i tshe tshangs par spyad par bya'o snyam mo/_/de phyis yang 'dod pa'i 'dod chags kyis chags par gyur pa na sdug bsngal de dag phyis mi dran te/_bde ba'i 'du shes skyed par byed do/_/de bzhin du phyi ma'i tshe phyi ma'i dus na sems can 'byung 
[\[84a.5\]]bar 'gyur ba de dag chos kyi rnam grangs 'di la dad par mi byed/_mchod par mi byed/_'dzin par mi byed/_klog par mi byed de/_de dag sems can dmyal ba dang /_dud 'gro'i skye gnas dang /_gshin rje'i 'jig rten rnams su skye bar 'gyur ro/_/de dag kyang 'dod chags kyis 
[\[84a.6\]]myos nas/_tshor ba de dag bzod par gyur te/_bdag cag gis khyim dang /_bu smad yongs su bskyang bar bya'o/_/chung ma dang /_bu dang /_bu mo yongs su bskyang bar bya'o snyam mo/_/gang gi tshe yang sems can dmyal bar skyes pa de'i tshe ni 'gyod par 'gyur ro/_/gang gi tshe phyir 
[\[84a.7\]]thar par gyur pa de'i tshe ni 'dod chags kyis chags nas sems can dmyal ba'i sdug bsngal brjed par 'gyur te/_sbyin pa yang sbyin par mi byed/_tshul khrims kyang srung bar mi byed do/_/'di lta ste dper na mi chang gis ra ro zhing myos te/_tshabs cher ra ro zhing myos la gtu lum par gyur na/_
[\[84b\]]
[\[84b.1\]]mi des sems kyis kyang khyim tshol mi nus/_lam yang mi tshol/_pha ma dang /_chung ma dang /_bu dang /_bu mo'i 'du shes kyang med/_sangs rgyas dang /_chos dang /_dge 'dun yang mi dran te/_de chang gis myos pa'i mthus dur khrod na 'dug na yang 'jigs pa med la/_'di snyam 
[\[84b.2\]]du sems te/_lha'am/_klu'am/_gnod sbyin nga skrag par byed nus pa su zhig yod snyam mo/_/de bong ba dang /_shing dang /_rtswa dang /_tsher ma'i lam gzhan dag la bde ba'i 'du shes skyed pa las/_lus sor chud cing ra ro ba de sangs nas gang gi tshe dran pa rnyed par gyur pa de'i tshe 'gyod 
[\[84b.3\]]par byed de/_bdag ni srog la thug kyang bla/_bdag gis chang 'di btung bar mi bya'o snyam mo/_/de bzhin du sems can 'dod chags kyis rgyags pas myos shing /_khyim na gnas pas rnam par 'khrul pa nor gyis sems myos pa rnams kyis ni sangs rgyas dang /_chos dang /_dge 
[\[84b.4\]]'dun yang yongs su tshol bar mi byed/_sbyin pa yang mi dran/_mtho ris su skye ba dang /_rgyal por 'gyur ba dang /_sangs rgyas kyi zhing du skye ba yang yongs su tshol bar mi byed de/_'khor ba de nyid na 'khor zhing sems can dmyal ba dang /_dud 'gro'i skye gnas dang /_gshin rje'i 
[\[84b.5\]]'jig rten rnams su skyes pa'i sdug bsngal myong bar 'gyur la/_'di snyam du 'dzin te/_bdag gi lus ni bde ste/_sdug bsngal ba med do snyam mo/_/gang gi tshe sems can dmyal ba dang /_dud 'gro'i skye gnas dang /_gshin rje'i 'jig rten de dag nas thar te/_brgya la brgya lam na 
[\[84b.6\]]mi'i lus thob par gyur pa de'i tshe mngal na gnas pas lus yongs su gzir cing mun nag gis skyo bar gyur pa'i lus la bad kan dang /_mkhris pa dang /_ljan ljin dang /_khrag dang /_phyi sas bangs pas skyo bar gyur nas/_'di snyam du sems te/_bdag cag lo brgya'am/_bskal 
[\[84b.7\]]pa'am/_bskal pa brgya'am/_bskal pa stong ngam/_bskal pa 'bum gyi bar du 'khor ba na 'khor zhing sdug bsngal gyi tshor ba mi bzad cing yid du mi 'ong ba myong la/_gang du yang bdag cag gis skyabs med pa 'di las gang dag gi 'bras bu rnam par smin pa yin zhig gu/_bdag 
[\[85a\]]
[\[85a.1\]]cag gis kyang sngon sdig pa mang du byas so snyam ste/_de ltar mngal na gnas nas sems can dmyal ba dang 'dra bar 'gyod pa skyed par byed de/_gang gi tshe bdag cag mngal na gnas pa'i sems can dmyal ba 'di las thar bar gyur pa de'i tshe sangs rgyas dang /_chos dang 
[\[85a.2\]]dge 'dun la mi phyed pa'i dad pas bsgrub pa dang btsal bar bya ste/_ci nas kyang bdag cag phyin chad mngal gyi sems can dmyal bar gnas par mi 'gyur bar bya'o snyam mo/_/de dag phyis mngal gyi gnas rnams las thar nas bag med par byed de/_de dag yang sems can dmyal 
[\[85a.3\]]ba rnams su sdug bsngal myong bar 'gyur ro/_/de lta bas na nams kyang bag med par mi bya'o/_/de nas bcom ldan 'das la tshe dang ldan pa kun dga' bos 'di skad ces gsol to/_/bcom ldan 'das chos kyi rnam grangs 'di'i ming ci lags/_'di ji ltar gzung bar bgyi/_
[\[85a.4\]]bcom ldan 'das kyis bka' stsal pa/_kun dga' bo de'i phyir chos kyi rnam grangs 'di sems can thams cad kyi skyabs byed pa zhes bya bar zung shig_/byang chub sems dpas zhus pa zhes bya bar yang zung shig_/bkod pa'i rgyal po'i rnam par 'phrul pa'i rgyal po zhes bya bar yang zung 
[\[85a.5\]]shig_/de bzhin gshegs pa mngon par rdzogs par byang chub pa zhes bya bar yang zung shig_/chos thams cad kyi yon tan bkod pa'i rgyal po zhes bya bar yang zung shig_/bcom ldan 'das kyis de skad ces bka' stsal nas/_byang chub sems dpa' de dag dang /_nyan thos chen 
[\[85a.6\]]po de dag dang /_brgya byin dang /_tshangs pa dang /_'jig rten skyong ba de dag thams cad dang /_thams cad dang ldan pa'i 'khor de dag dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/
[\[85a.7\]]'phags pa chos thams cad kyi yon tan bkod pa'i rgyal po zhes bya ba theg pa chen po'i mdo rdzogs so//_//rgya gar gyi mkhan po pradz+nya bar ma dang /_su ren+d+ra bo d+hi dang /_zhu chen gyi lo ts+tsha ba ban+de ye shes sde la sogs pas bsgyur cing zhus te gtan la phab pa//_//
[\[85b\]]
[\[85b.1\]{D528}]@##/_/rgya gar skad du/_Ar+ya a gra pra dI pa d+hA ra NI bid+ya rA dza/_bod skad du/_'phags pa rig sngags kyi rgyal po sgron ma mchog gi gzungs/_sangs rgyas dang /_byang chub sems dpa' thams cad la phyag 'tshal lo/_/'di skad bdag gis thos pa'i dus gcig 
[\[85b.2\]]na/_bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na dge slong stong nyis brgya lnga bcu'i dge slong gi dge 'dun chen po dang /_lha dang mi 'bum phrag du ma dang /_byang chub sems dpa' 'bum phrag du ma dang /_thabs cig tu bzhugs te/_
[\[85b.3\]]yongs su bskor cing mdun gyis bltas nas chos ston to/_/sangs rgyas kyi zhing 'di nas sangs rgyas kyi zhing bye ba brgya phrag stong 'das pa na 'jig rten gyi khams me tog mtha' yas zhes bya ba de na de bzhin gshegs pa dgra bcom pa yang dag par rdzogs pa'i sangs rgyas sgron ma mchog 
[\[85b.4\]]ces bya ba da ltar yang bzhugs te 'tsho zhing gzhes la chos kyang ston pa des byang chub sems dpa' 'od chen po dang /_'od dpag med ces bya ba byang chub sems dpa' gnyis 'jig rten gyi khams mi mjed 'dir btang ngo /_/de nas byang chub sems dpa' de gnyis rgyal bu rgyal byed kyi tshal 
[\[85b.5\]]mgon med zas sbyin gyi kun dga' ra ba ga la ba dang /_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa ga la ba der song ste phyin nas/_bcom ldan 'das kyi zhabs la mgo bos phyag 'tshal te/_bcom ldan 'das la lan gsum 
[\[85b.6\]]bskor ba byas nas phyogs gcig tu 'dug go/_/phyogs gcig tu 'dug nas byang chub sems dpa' de gnyis kyis bcom ldan 'das la 'di skad ces gsol to/_/bcom ldan 'das sangs rgyas kyi zhing bye ba phrag 'bum 'das pa na 'jig rten gyi khams me tog mtha' yas zhes bgyi 
[\[85b.7\]]ba de na bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sgron ma mchog ces bgyi ba da ltar bzhugs te/_'tsho zhing gzhes la chos kyang ston to/_/bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 
[\[86a\]]
[\[86a.1\]]sgron ma'i mchog des bdag cag gnyis 'jig rten gyi khams mi mjed 'dir btang ste/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sgron ma'i mchog des/_bcom ldan 'das la gnod pa chung ngam/_nyam nga ba nyung ngam/_
[\[86a.2\]]bskyod pa yang ngam/_'tsho'am/_stobs dang /_bde ba dang /_kha na ma tho ba ma mchis pa la reg par gnas sam zhes snyun gsol lo/_/'di skad ces kyang gsung ngo /_/'di na mi'am/_mi ma lags pa'am/_'byung po'am/_sha za'am/_gnod sbyin nam/_srin po'am/_grul bum mam/_grul 
[\[86a.3\]]bum gyi sde dpon nam/_rgyal po'am/_blon po chen po'am/_chom rkun nam/_sbrul lam/_srin bu'am/_srin bu lu ta'am/_sbrang bu lcags phye'am/_nye ba'i nyon mongs pa gang yang rung bdag 'tshe bar bgyid pa 'ga' yang ma mchis sam zhes gsung ngo /_/sems 
[\[86a.4\]]can rnams kyi don dang /_sman pa dang /_bde ba dang /_mdangs dang ldan par bgyi ba dang /_gzi brjid dang ldan par bgyi ba dang /_grags pa dang ldan par bgyi ba dang /_yon tan dang ldan par bgyi ba dang /_stobs dang ldan par bgyi ba dang /_mdog dang ldan par bgyi ba dang /_bsrung ba 
[\[86a.5\]]dang /_sba ba dang /_bskyab pa'i slad du bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sgron ma'i mchog des gzungs kyi gsang sngags kyi gzhi 'di dag kyang bskur te/_'di lta ste/_dz+wA le dz+wA le/_dz+wA le ga te/_huk+ku/_muk+ku/_saM ma te/_ma hA saM ma te/_ma 
[\[86a.6\]]hA dz+wA le/_dz+wA ba la me/_sa he sa he/_ma hA dz+wA le/_uk+ke/_muk+ke/_sha me/_saM ma he/_ma hA saM ma he/_ma hA sha me swA hA/_de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo khyod kyis gsang sngags kyi gzhi 'di dag zung shig_/long shig_/chong shig_/
[\[86a.7\]]lhogs shig_/kun chub par gyis shig_/gzhan dag la yang rgya cher rab tu ston cig_/kun dga' bo sangs rgyas 'byung ba rnyed par dka'o/_/gzungs kyi gsang sngags kyi gzhi 'di dag rnyed par dka'o/_/kun dga' bo gzungs kyi gsang sngags kyi gzhi dag 'dzin pa yang shin tu rnyed 
[\[86b\]]
[\[86b.1\]]par dka'o/_/kun dga' bo rigs kyi bu'am/_rigs kyi bu mo gang la la ni gzungs kyi gsang sngags gzhi 'di dag 'dzin pa dang /_len pa dang /_'chang ba dang /_klog pa dang /_kun chub par byed pa dang /_gzhan dag la yang rgya cher rab tu ston pa de ni tshe rabs bdun du tshe 
[\[86b.2\]]rabs dran par 'gyur ro/_/tshe 'di nyid la yang sngon gyi las ma gtogs par gzhan gyi gnod pa thams cad las yang dag par 'da' ba dang /_'gro ba thams cad dang rjes su mthun par 'gyur ro/_/kun dga' bo gzungs kyi gsang sngags kyi gzhi 'di dag ni sangs rgyas bye ba phrag bdun 
[\[86b.3\]]cu rtsa bdun gyis gsungs te/_gang gzungs kyi gsang sngags kyi gzhi 'di dag las 'da' bar byed pa de ni de dag thams cad la 'khus pa yin no/_/de nas byang chub sems dpa' sems dpa' chen po ma pham pa stan las langs te/_gos phrag pa gcig tu gzar nas pus mo g.yas pa'i 
[\[86b.4\]]lha nga sa la btsugs te/_bcom ldan 'das ga la ba de logs su thal mo sbyar ba btud nas/_bcom ldan 'das la 'di skad ces gsol to/_/bcom ldan 'das bdag gis kyang sems can rnams kyi don dang /_sman pa dang /_bde ba dang /_mdangs dang ldan par bgyi ba dang /_gzi 
[\[86b.5\]]brjid dang ldan par bgyi ba dang /_grags pa dang ldan par bgyi ba dang /_yon tan dang ldan par bgyi ba dang /_stobs dang ldan par bgyi ba dang /_mdog dang ldan par bgyi ba dang /_bsrung ba dang /_sba ba dang /_bskyab pa'i slad du gzungs kyi gsang sngags kyi gzhi 'di rnams brjod 
[\[86b.6\]]par bgyi'o/_/'di lta ste/_at+te/_bat+te/_nat+te/_ku nat+te/_puk+ka se/_ku puk+ka se/_ka se/_a na ka se/_nA ma ka se/_a nu ta/_pra nu ta/_kha dze/_ma hA kha dze/_sad pa phe/_ta Da phe/_tu Da phe/_hi li mi li ti le swA hA/_de nas bcom ldan 'das kyis tshe dang ldan pa kun dga' bo la bka' stsal 
[\[86b.7\]]pa/_kun dga' bo khyod kyis gzungs kyi gsang sngags kyi gzhi 'di dag zung shig_/long shig_/chong shig_/lhogs shig_/kun chub par gyis shig_/gzhan dag la yang rgya cher yang dag par rab tu ston cig_/kun dga' bo sangs rgyas 'byung ba rnyed par dka'o/_/gzungs 
[\[87a\]]
[\[87a.1\]]kyi gsang sngags kyi gzhi 'di dag rnyed par dka'o/_/kun dga' bo gzungs kyi gsang sngags kyi gzhi 'di dag 'dzin pa yang shin tu rnyed par dka'o/_/kun dga' bo rigs kyi bu'am/_rigs kyi bu mo gang la la gzungs kyi gsang sngags kyi gzhi 'di dag 'dzin pa 
[\[87a.2\]]dang /_len pa dang /_'chang ba dang /_klog pa dang /_kun chub par byed pa dang /_gzhan dag la yang rgya cher rab tu ston pa de ni tshe rabs bcu gnyis su tshe rabs dran par 'gyur ro/_/tshe 'di nyid la yang sngon gyi las ma gtogs par gzhan gyi gnod pa thams cad las yang 
[\[87a.3\]]dag par 'da' ba dang /_'gro ba thams cad dang rjes su mthun par 'gyur ro/_/kun dga' bo gzungs kyi gsang sngags kyi gzhi 'di dag ni sangs rgyas bye ba phrag brgyad cu rtsa gnyis kyis gsungs te/_/gang gzungs kyi gsang sngags kyi gzhi 'di dag las 'da' bar byed pa ni de 
[\[87a.4\]]dag thams cad la 'khus pa yin no/_/de nas 'jam dpal gzhon nur gyur pa stan las langs te/_gos phrag pa gcig tu gzar nas pus mo g.yas pa'i lha nga sa la btsugs te/_bcom ldan 'das ga la ba de logs su thal mo sbyar ba btud nas bcom ldan 'das la 'di skad 
[\[87a.5\]]ces gsol to/_/bcom ldan 'das bdag gis kyang sems can rnams kyi don dang /_sman pa dang /_bde ba dang /_mdangs dang ldan par bgyi ba dang /_gzi brjid dang ldan par bgyi ba dang /_grags pa dang ldan par bgyi ba dang /_yon tan dang ldan par bgyi ba dang /_
[\[87a.6\]]stobs dang ldan par bgyi ba dang /_mdog dang ldan par bgyi ba dang /_bsrung ba dang /_sba ba dang /_bskyab pa'i slad du gzungs kyi gsang sngags kyi gzhi 'di rnams brjod par bgyi'o/_/de 'di lta ste/_ak+khe/_bak+khe/_na dzi te/_nA gA sa re/_na hi li/_dza hi li/_dza hi li ba te/_tsaN+DI la 
[\[87a.7\]]ba te swA hA/_de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo khyod kyis gzungs kyi gsang sngags kyi gzhi 'di dag zung shig_/long shig_/chong shig_/lhogs shig_/kun chub par gyis shig_/gzhan dag la yang rgya cher rab tu ston 
[\[87b\]]
[\[87b.1\]]cig_/kun dga' bo sangs rgyas 'byung ba rnyed par dka'o/_/gzungs kyi gsang sngags kyi gzhi 'di dag rnyed par dka'o/_/kun dga' bo gzungs kyi gsang sngags kyi gzhi 'di dag 'dzin pa yang shin tu rnyed par dka'o/_/kun dga' bo rigs kyi bu'am/_rigs kyi bu mo 
[\[87b.2\]]gang la las gzungs kyi gsang sngags kyi gzhi 'di dag 'dzin pa dang /_len pa dang /_'chang ba dang /_klog pa dang /_kun chub par byed pa dang /_gzhan dag la yang rgya cher rab tu ston pa de ni tshe rabs bcu gsum du tshe rabs dran par 'gyur ro/_/tshe 'di nyid la yang sngon gyi 
[\[87b.3\]]las ma gtogs pa gzhan gyi gnod pa thams cad las yang dag par 'da' ba dang /_'gro ba thams cad dang rjes su mthun par 'gyur ro/_/kun dga' bo gzungs kyi gsang sngags kyi gzhi 'di dag ni sangs rgyas bye ba phrag brgyad cu rtsa gnyis kyis gsungs te/_gang gzungs kyi 
[\[87b.4\]]gsang sngags kyi gzhi 'di dag las 'da' bar byed pa de ni de dag thams cad la 'khus pa yin no/_/de nas bcom ldan 'das kyis dge slong rnams la bka' stsal pa/_dge slong dag ngas kyang sems can rnams kyi don dang /_phan pa dang /_bde ba dang /_mdangs dang ldan par bya ba 
[\[87b.5\]]dang /_gzi brjid dang ldan par bya ba dang /_grags pa dang ldan par bya ba dang /_yon tan dang ldan par bya ba dang /_stobs dang ldan par bya ba dang /_mdog dang ldan par bya ba dang /_bsrung ba dang /_sba ba dang /_bskyab pa'i phyir gzungs kyi gsang sngags kyi gzhi rnams bshad do/_/
[\[87b.6\]]'di lta ste/_aT+Te/_baT+Te/_na T+Te/_ku na T+Te/_Ta ke/_e Da ke/_ta ta be/_tu Da be/_ra Ta ke/_lo le/_hu le/_hi li/_mi le/_ti le/_shI le/_shI la/_a D+he/_ba D+he/_na D+he/_ku na D+he/_a Dab tI/_pa na ba tI/_ka se ka se ka se/_pha se pha se pha se/_ma hA pha se pha se swA hA/_de nas bcom ldan 'das kyis tshe dang ldan pa kun 
[\[87b.7\]]dga' bo la bka' stsal pa/_kun dga' bo khyod kyis gzungs kyi gsang sngags kyi gzhi 'di dag zung shig_/long shig_/chong shig_/lhogs shig_/kun chub par gyis shig_/gzhan dag la yang rgya cher rab tu ston cig_/kun dga' bo sangs rgyas 'byung ba rnyed par dka'o/_/
[\[88a\]]
[\[88a.1\]]gzungs kyi gsang sngags kyi gzhi 'di dag rnyed par dka'o/_/kun dga' bo gzungs kyi gsang sngags 'di dag ston pa yang shin tu rnyed par dka'o/_/kun dga' bo rigs kyi bu'am/_rigs kyi bu mo gang la la gzungs kyi gsang sngags kyi gzhi 'di dag 'dzin 
[\[88a.2\]]pa dang /_len pa dang /_'chang ba dang /_klog pa dang /_kun chub par byed pa dang /_gzhan dag la yang rgya cher rab tu ston pa de ni tshe rabs bcu bzhir tshe rabs dran par 'gyur ro/_/tshe 'di nyid la yang sngon gyi las ma gtogs par gzhan gyi gnod pa thams cad las 'da' ba dang /_
[\[88a.3\]]'gro ba thams cad dang rjes su mthun par 'gyur ro/_/kun dga' bo gzungs kyi gsang sngags kyi gzhi 'di dag ni sangs rgyas bye ba phrag brgyad cu rtsa bzhis gsungs te/_gang gzungs kyi gsang sngags kyi gzhi 'di dag las 'da' bar byed pa de ni de dag thams cad la 'khus pa yin no/_/
[\[88a.4\]]rigs kyi bu'am/_rigs kyi bu mo gang la la dag gis gzungs kyi gsang sngags kyi gzhi 'di dag shing skam po gsher bag med pa la bsrung ba byas te/_yongs su bskyab pa dang /_yongs su gzung ba dang /_bcing ba dang /_zhi ba dang /_bde legs su 'gyur ba byas na shing de la lcu 
[\[88a.5\]]gu dang /_lo ma dag kyang skye bar 'gyur te/_me tog dang /_'bras bu rnams kyang mngon par 'grub par 'gyur na/_mir gyur pa lta ci smos/_namaHsarba bud+d+he b+h+yaH/_sid d+ha n+tu d+hA ra NI/_man+t+ra pA da ni swA hA/_de nas bcom ldan 'das kyis yang dge slong rnams la bka' stsal pa/_dge slong 
[\[88a.6\]]dag sems can rnams kyi don dang /_phan pa dang /_bde ba dang /_mdangs dang ldan par bya ba dang /_gzi brjid dang ldan par bya ba dang /_grags pa dang ldan par bya ba dang /_yon tan dang ldan par bya ba dang /_stobs dang ldan par bya ba dang /_mdog dang ldan par bya ba dang /_
[\[88a.7\]]bsrung ba dang /_sba ba dang /_bskyab pa'i phyir gzungs kyi gsang sngags kyi gzhi gzhan dag kyang bshad par bya'o/_/de 'di lta ste/_at+te/_mat+te/_pa ke pA ra ke/_pe ke DA/_dra ma ti/_ta ra ma ti/_Tu Da ma Ti/_Tu Da ma Ti/_Tu Da Tu re/_su re/_hi le/_mu le/_ti le swA hA/_de nas bcom ldan 
[\[88b\]]
[\[88b.1\]]'das kyis tshe dang ldan pa kun dga' bo la bka' stsal pa/_kun dga' bo khyod kyis gzungs kyi gsang sngags kyi gzhi 'di dag zung shig_/long shig_/chong shig_/klogs shig_/kun chub par gyis shig_/gzhan dag la yang rgya cher rab tu ston cig_/kun 
[\[88b.2\]]dga' bo sangs rgyas 'byung ba rnyed par dka'o/_/gzungs kyi gsang sngags kyi gzhi 'di dag rnyed par dka'o/_/kun dga' bo gzungs kyi gsang sngags kyi gzhi 'di dag 'dzin pa yang shin tu rnyed par dka'o/_/kun dga' bo rigs kyi bu'am/_rigs kyi bu mo gang la la gzungs kyi 
[\[88b.3\]]gsang sngags kyi gzhi 'di dag 'dzin pa dang /_len pa dang /_'chang ba dang /_klog pa dang /_kun chub par byed pa dang /_gzhan dag la yang rgya cher rab tu ston pa de ni tshe rabs nyi shu rtsa gcig tu tshe rabs dran par 'gyur ro/_/tshe 'di nyid la yang sngon gyi las ma gtogs par gzhan gyi gnod pa thams 
[\[88b.4\]]cad las 'da' ba dang /_'gro ba thams cad dang rjes su mthun par 'gyur ro/_/gang la la zhig la bsrung ba byas na de la yang 'byung po thams cad kyis mi tshugs so/_/lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci 
[\[88b.5\]]dang /_lto 'phye chen po dang /_mi dang /_mi ma yin pa thams cad kyis mi tshugs so/_/sbrul dang /_srin bu dang /_srin bu lu ta dang /_sbrang bu lcags phye thams cad kyis mi tshugs so/_/rims rlung dang /_mkhris pa dang /_bad kan dang /_'dus pa dang /_dus tshigs 'gyur 
[\[88b.6\]]ba las byung ba thams cad kyis mi tshugs so/_/zhag gcig pa'am/_zhag gnyis pa'am/_zhag gsum pa'am/_zhag bzhi pa'am/_zhag bdun pa'am/_zla ba phyed pa'am/_zla ba gcig pa'am/_lo gcig pa'am/_nad rgyun [{]rings sam[,]ring ngam[}]/_skad cig pa rnams kyis mi 
[\[88b.7\]]tshugs so/_/'bras sam/_phol mig gam/_rkang shu'am/_lhog pa'am/_me dpal lam/_shu ba'am/_khyi rngo'am/_g.yan pa'am/_mdze thams cad dam/_lhog pa thams cad dam/_gshed byed thams cad dam/_sgyur ba'i las thams cad dam/_byad thams cad 
[\[89a\]]
[\[89a.1\]]dang /_ro langs thams cad kyis kyang mi tshugs so/_/kun dga' bo gzungs kyi gsang sngags kyi gzhi 'di dag ni sangs rgyas bye ba phrag dgu bcu rtsa dgus gsungs te/_gang gzungs kyi gsang sngags kyi gzhi 'di dag las 'da' bar byed pa de ni de dag thams cad la 
[\[89a.2\]]'khus pa yin no/_/kun dga' bo gzungs kyi gsang sngags kyi gzhi 'di dag ni rgyal po'i pho brang na 'dug na yang yid la bya'o/_/chom rkun gyi nang na 'dug na yang yid la bya'o/_/srin po'i nang na 'dug na yang yid la bya'o/_/gcan gzan khro bo'i nang na 'dug na yang yid la 
[\[89a.3\]]bya'o/_/'brog dgon pa'i nang na 'dug na yang yid la bya'o/_/klung dang bgrod dka' ba na 'dug na yang yid la bya'o/_/me'i nang na 'dug na yang yid la bya'o/_/chu'i nang na 'dug na yang yid la bya'o/_/de yid la byas pa de rnams las 'jigs pa de dag thams cad mi 'byung 
[\[89a.4\]]ngo /_/des dug zos pa thams cad kyang kha zas nyid du 'gyur ro/_/kun dga' bo gzungs kyi gsang sngags kyi gzhi 'di dag 'dzin pa ni 'byung po thams cad kyis mi tshugs so/_/[{]yi dgas [,]yi dwags [}]thams cad dang /_srul po thams cad dang /_gshed byed thams cad dang /_sgyur ba'i 
[\[89a.5\]]las thams cad dang /_byad thams cad dang /_mi dang mi ma yin pa thams cad kyis mi tshugs te/_kun dga' bo mdor na de la gzhan gyi gnod pa thams cad kyis mi tshugs so/_/kun dga' bo gsad pa'i rigs pa ni chad pas bral bar 'gyur ro/_/chad pas gcad pa'i rigs 
[\[89a.6\]]pa ni brdegs pas/_brdegs pa'i rigs pa ni brgyad pas/_brgyad pa'i rigs pa ni bsdigs pas/_bsdigs pa'i rigs pa ni mig tshugs su bltas pas thar par 'gyur ro/_/kun dga' bo gzungs kyi gsang sngags kyi gzhi 'di dag gis gang la bsrung ba byas pa'am/_
[\[89a.7\]]yongs su bskyab pa byas pa'am/_yongs su gzung bas bcings pa'am/_zhi ba dang /_bde legs su 'gyur ba byas pa gzhan du 'gyur ba de ni gnas med de/_lha dang bcas/_bdud dang bcas/_tshangs pa dang bcas pa'i 'jig rten dang /_dge sbyong dang /_bram zer bcas pa'i 
[\[89b\]]
[\[89b.1\]]skye dgu dang /_lha dang /_mi dang /_lha ma yin gyi nang na yang ngas ma mthong ngo /_/de ci'i phyir zhe na/_gzungs kyi gsang sngags kyi gzhi 'di dag ni gnod pa dang /_nad 'go ba dang /_'khrug pa thams cad las nges par 'byung bar byin gyis brlabs pa'i phyir ro/_/de nas chos 
[\[89b.2\]]kyi rnam grangs 'di rdzogs pa'i rjes la rgyal po chen po bzhis bcom ldan 'das la 'di skad ces gsol to/_/bcom ldan 'das bdag cag gis kyang chos kyi rnam grangs 'di rgya cher rgyas par bgyi ba dang /_chos smra ba de dag rjes su yongs su gzung ba dang /_dam pa'i chos ci 
[\[89b.3\]]nas kyang yun ring du gnas pa dang /_bdud thams cad tshar gcod pa'i slad du gzungs kyi gsang sngags kyi gzhi 'di rnams rjes su stsal bar 'tshal na/_bcom ldan 'das kyis de la legs so zhes bgyi ba gnang bar mdzad du gsol/_de nas bcom ldan 'das kyis rgyal po chen po 
[\[89b.4\]]bzhi la thugs brtse ba'i phyir cang mi gsung bar gyur pas gnang ste/_rgyal po chen po bzhi po de dag gis kyang bcom ldan 'das kyis cang mi gsung bar gyur pas gnang bar rig nas ched du brjod pa ched du brjod do/_/de ni 'di lta ste/_da naT+De/_de naT+De/_ma hA naT+De/_dzam+b+ha ne/_stam+b+ha ne/_Ta Te/_
[\[89b.5\]]Ta Ta ne/_ma hA Ta Ta ne/_kuT+Te/_kuT+Ta ne/_ma hA kuT+Ta ne/_d+harma le/_tsarma le swA hA/_bcom ldan 'das 'di dag ni gzungs 'di'i 'khor gyi tshig lta bur gda' ba lags te/_rigs kyi bu'am/_rigs kyi bu mo gang la la gzungs kyi gsang sngags kyi gzhi 'di dag 'dzin pa dang /_bzlas te bton 
[\[89b.6\]]nas 'chang ba 'di ni sngon gyi las ma gtogs par gzhan gyi gnod pa thams cad las 'da' ba dang /_'gro ba thams cad dang rjes su mthun par 'gyur ro/_/de la ni dam pa'i chos thams cad yongs su gzung ba la yang bar chad 'byung bar mi 'gyur lags so/_/de nas bcom ldan 'das 
[\[89b.7\]]kyis rgyal po chen po bzhi po dag la grogs po dag khyod bstan pa yun ring du gnas par bya ba'i phyir zhugs pa legs so legs so zhes bya ba byin no/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo khyod kyis de dag rdzu 'phrul che bar 'gyur ba dang /_
[\[90a\]]
[\[90a.1\]]phan yon che ba dang /_byin che bar 'gyur ba'i phyir gzungs kyi chos kyi rnam grangs 'di zung shig_/long shig_/chong shig_/lhogs shig_/kun chub par gyis shig_/gzhan dag la yang rgya cher rab tu ston cig gsol pa/_bcom ldan 'das rgyas par 
[\[90a.2\]]bgyi ba'i slad du bdag gis gzung lags so/_/de nas bcom ldan 'das kyis don 'di nyid rgyas par bstan pa'i phyir de'i tshe tshigs su bcad pa 'di dag bka' stsal to/_/gzungs sngags kyi ni mdo sde 'di/_/sangs rgyas kun gyis gsungs pa ste/_/sems can rnams la 
[\[90a.3\]]phan pa'i phyir/_/de ni ngas kyang bshad pa yin/_/gang zhig gzungs sngags mdo sde 'di/_/'dzin tam yang na klog byed pa/_/tshe rabs nyi shu rtsa gcig tu/_/de ni tshe rabs dran par 'gyur/_/gzungs sngags 'di rjod byed de la/_/mi min gang yang rung ba 
[\[90a.4\]]dang /_/gnod sbyin grul bum srin po dag_/nams kyang bar chad mi byed do/_/gzungs sngags 'di rjod byed de la/_/'dod khams dbang phyug gang yin pa/_/sdig can bdud de nam du yang /_/bar chad byed par mi 'gyur ro/_/gzungs sngags 'di 'dzin 
[\[90a.5\]]byed de yi/_/pha ma dang ni phu nu dang /_/sring mo mdza' bshes gnyen dag kyang /_/log par ltung bar mi 'gyur ro/_/de phyir gzungs sngags mdo sde 'di/_/'jigs med gang gis thos gyur nas/_/gzungs sngags 'di rjod byed pa des/_/nams kyang 'jigs par 
[\[90a.6\]]mi bya'o/_/gzungs sngags 'di 'dzin byed de yi/_/bskal pa bye ba stong rnams su/_/sgrib pa'i las ni gang byas pa/_/zhag bdun gyis ni byang bar 'gyur/_/byang chub sems dpa'i bsod nams gang /_/bskal pa bye bar bsgrubs pa kun/_/gzungs sngags 'di 'dzin byed 
[\[90a.7\]]pa des/_/zhag bdun gyis ni zil gyis non/_/phyogs bzhi'i 'jig rten skyong ba bo/_/rgyal po chen po bzhi po dag_/lus ngan dang ni yul 'khor srung /_/mig mi bzang dang 'phags skyes po/_/kha dog ldan zhing grags dang ldan/_/'khor bcas blon bcas de dag kyang /_/
[\[90b\]]
[\[90b.1\]]gzungs sngags 'di ni rjod byed pa/_/de la rtag tu srung bar byed/_/de nas bcom ldan 'das kyis de skad ces bka' stsal nas/_tshe dang ldan pa kun dga' bo dang /_nyan thos chen po de dag dang /_'phags pa byams pa dang /_'jam dpal la sogs pa byang chub sems dpa' sems 
[\[90b.2\]]dpa' chen po rnams dang /_rgyal po chen po bzhi dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do//_//'phags pa rig sngags kyi rgyal po sgron ma mchog gi gzungs 
[\[90b.3\]]rdzogs so//[ {D529}]@#/_/rgya gar skad du/_Ar+ya ma hA d+hA ra NI/_bod skad du/_'phags pa gzungs chen po/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_
[\[90b.4\]]bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na/_dge slong stong nyis brgya lnga bcu'i dge slong gi dge 'dun chen po dang thabs cig tu bzhugs te/_de'i tshe na tshe dang ldan pa kun dga' bo grong khyer gnas bcas su dbyar gnas nas dbyar zla 
[\[90b.5\]]ba gsum 'das pa dang chos gos byas te/_chos gos zin nas lhung bzed dang chos gos thogs te/_bcom ldan 'das ga la ba der song nas phyin pa dang /_bcom ldan 'das kyi zhabs la mgo bos phyag 'tshal te phyogs gcig tu 'dug go/_/phyogs gcig tu 'dug nas bcom ldan 
[\[90b.6\]]'das kyis tshe dang ldan pa kun dga' bo la 'di skad ces bka' stsal to/_/kun dga' bo khyod kyis sems can thams cad kyi don dang /_phan pa dang /_bde ba dang /_stobs dang /_gzi brjid kyi phyir gzungs chen po'i gsang sngags kyi gzhi 'di dag zung shig_/chong shig_/long 
[\[90b.7\]]shig_/lhogs shig_/kun chub par gyis shig_/yid la zung shig_/de ci'i phyir zhe na/_kun dga' bo gzungs chen po'i gsang sngags kyi gzhi rnams ni rnyed par dka' zhing /_de bzhin gshegs pa dgra bcom pa yang dag par rdzogs pa'i sangs rgyas rnams 'jig rten du 
[\[91a\]]
[\[91a.1\]]'byung ba yang rnyed par dka' ba'i phyir te/_dper na u dum ba ra'i me tog lta bu yin gyis/_zung shig_/chong shig_/long shig_/lhogs shig_/yid la zung shig_/kun chub par gyis shig_/kun dga' bo dad pa'i rigs kyi bu'am/_rigs 
[\[91a.2\]]kyi bu mo gang la la gzungs chen po'i gsang sngags kyi gzhi 'di dag 'chang ngam/_'dzin tam/_klog gam/_yid la 'dzin tam/_kun chub par byas na de mtshon gyis 'chi ba'i dus byed par mi 'gyur/_dug gis ma yin/_mes ma yin/_chus ma yin/_
[\[91a.3\]]rgyal po'i chad pas ma yin te/_dus ma yin par 'chi ba'i dus byed par mi 'gyur ro/_/de lha dang /_lha ma yin dang /_klu dang /_rlung lha dang /_nam mkha' lding dang /_dri za dang /_mi 'am ci dang /_lto 'phye chen po dang /_gnod sbyin dang /_srin po dang /[ {]yi dgas [,]yi dwags [}]dang /_sha za dang /_grul 
[\[91a.4\]]bum dang /_srul po dang /_lus srul po dang /_'byung po dang /_brjed byed dang /_smyo byed dang /_gnon po dang /_grib gnon dang /_gshed byed dang /_gnod byed dang /_byad kyis mi tshugs/_de la mi dang /_mi ma yin pa rnams kyis mi tshugs/_de la rigs pa'i las 
[\[91a.5\]]dang /_ngag gi las dang /_yid kyi las kyis mi tshugs/_de la rims nyin gcig pa dang /_nyin gnyis pa dang /_nyin gsum pa dang /_nyin bzhi pa dang /_rtag pa'i rims dang /_'byung po'i rims dang /_yud tsam pa dang /_rlung las gyur pa dang /_mkhris pa las gyur pa dang /_
[\[91a.6\]]bad kan las gyur pa dang /_'dus pa las gyur pas mi tshugs par 'gyur ro/_/de la gzungs chen po'i gsang sngags kyi gzhi ni 'di rnams yin no/_/tad+ya thA/_dz+wA le/_ma hA dz+wA le/_dz+wA la ne/_ma hA dz+wA la ne/_tA pa ne/_ma hA tA pa ne/_dz+wA li te/_u ga ge/_bu ga ge/_swaM b+ha de/_ma hA saM 
[\[91a.7\]]b+ha de/_tsakre/_ma hA tsakre/_bdag dang sems can thams cad 'jigs pa thams cad dang /_gnod pa dang /_nad 'go ba thams cad las srungs shig swA hA/_kun dga' bo gzungs chen po'i gsang sngags kyi gzhi 'di dag ni yang dag par rdzogs pa'i sangs rgyas bye ba phrag bdun cu rtsa bdun 
[\[91b\]]
[\[91b.1\]]gyis gsungs te/_nga yang da ltar 'chad cing rjes su yi rang ngo /_/kun dga' bo dad pa'i rigs kyi bu'am/_rigs kyi bu mo gang la la gzungs chen po'i gsang sngags kyi gzhi 'di dag 'dzin tam/_'chang ngam/_klog gam/_yid la byed dam/_kun chub par byed dam/_de 
[\[91b.2\]]tshe rabs bdun gyi bar du tshe rabs dran par 'gyur ro/_/de byang chub kyi sems las mi ldog par 'gyur ro/_/de la gzungs chen po'i gsang sngags kyi gzhi ni 'di rnams yin no/_/tad+ya thA/_an+te/_ban d+he/_k+Sha me/_k+Sha ma me/_d+hA na se/_ba da ne/_a da ne/_hu le/_ma hA hu le/_ka re gaM 
[\[91b.3\]]b+hI re/_duSh+pus te/_bdag dang sems can thams cad 'jigs pa thams cad dang /_gnod pa dang /_nad 'go ba thams cad las srungs shig srungs shig swA hA/_kun dga' bo gzungs chen po'i gsang sngags kyi gzhi 'di dag ni yang dag par rdzogs pa'i sangs rgyas bye ba phrag 
[\[91b.4\]]brgyad cu rtsa brgyad kyis gsungs te/_nga yang da lta na 'chad cing rjes su yi rang ngo /_/kun dga' bo dad pa'i rigs kyi bu'am/_rigs kyi bu mo gang la la gzungs chen po'i gsang sngags kyi gzhi 'di dag 'chang ngam/_'dzin tam/_klog gam/_yid la byed ma/_kun chub 
[\[91b.5\]]par byed na/_de tshe rabs bcu bzhi'i bar du tshe rabs dran par 'gyur ro/_/de byang chub kyi sems las mi ldog par 'gyur ro/_/de la gzungs chen po'i gsang sngags kyi gzhi ni 'di rnams yin no/_/tad+ya thA/_aT+Te/_baT+Te/_ag ge/_bag ge/_thag ge/_Thag ge/_d+ha ke/_d+hA ra 
[\[91b.6\]]d+ha ga ke_/Ta ke Ta ke_/a ka si/_sa ka si/_ma ka si/_i li mi li/_ti li mi li/_rau ra be/_ma hA rau ra be/_b+hU taM ga me/_b+hU ta pa rA ya Ne/_ti mi gi se/_ma hA ti mi gi se/_saM b+hA be/_ma hA saM b+hA be/_bdag dang sems can thams cad 'jigs pa thams cad dang /_gnod pa thams cad dang /_
[\[91b.7\]]nad 'go ba thams cad las srungs shig srungs shig swA hA/_kun dga' bo gzungs chen po'i gsang sngags kyi gzhi 'di dag ni yang dag par rdzogs pa'i sangs rgyas bye ba phrag dgu bcu rtsa dgus gsungs te/_nga yang da lta na 'chad cing rjes su yi rang ngo /_/kun dga' bo dad pa'i rigs kyi 
[\[92a\]]
[\[92a.1\]]bu'am/_rigs kyi bu mo gang la la gzungs chen po'i gsang sngags kyi gzhi 'di dag 'chang ba dang /_'dzin pa dang /_klog pa dang /_yid la byed pa/_kun chub par byed pa de tshe rabs nyi shu rtsa gcig gi bar du tshe rabs dran par 'gyur ro/_/de byang chub kyi sems las 
[\[92a.2\]]phyir ldog par mi 'gyur ro/_/de la gzungs chen po'i gsang sngags kyi gzhi ni 'di rnams yin no/_/tad+ya thA/_ru le/_ma hA ru le/_he he ri/_mat+ta ri/_dzaM b+ha ni/_staM b+ha ni/_kun dga' bo dad pa'i rigs kyi bu'am/_rigs kyi bu mo gang la la gzungs chen po'i gsang sngags kyi gzhi 'di 
[\[92a.3\]]dag gi shing skam po bsrung ba'am/_yongs su bskyab pa dang /_yongs su gzung ba dang /_yongs su bskyang ba dang /_zhi ba dang /_bde legs su 'gyur ba dang chad pa spang ba dang /_mtshon cha spang ba dang /_dug gzhil ba dang /_dug bsad pa dang /_mtshams bcad pa dang /_nam mkha' bcing 
[\[92a.4\]]ba dang /_sa bcing ba byas te/_de la srad bus bcings na de'i rtsa ba yang skye bar 'gyur/_yal ga dang /_lo ma dang /_lcug ma dang /_me tog dang /_'bras bu yang skye bar 'gyur na rnam par shes pa dang bcas pa'i lus la lta smos kyang ci dgos te/_kun dga' bo sngon gyi las kyi rnam par smin pa ni 
[\[92a.5\]]ma gtogs so/_/kun dga' bo nyi zla 'di ltar rdzu 'phrul che ba/_'di ltar mthu che ba/_'di ltar dbang che bar grags pa 'di gnyis ni sa la ltung yang srid do/_/kun dga' bo ri'i rgyal po ri rab gnas nas g.yo yang srid do/_/kun dga' bo rgya mtsho chen po 'di ltar zab pa/_'di ltar rgya che la 'di 
[\[92a.6\]]ltar rdzu 'phrul che zhing mthu che ba bzhi po 'di dag ni skams shing yongs su zad de mthar thug par 'gyur yang srid do/_/kun dga' bo sa chen po 'di ni rnam pa stong du 'gyes kyang srid/_chu ni gsher ba nyid 'dor yang srid/_me ni tsha ba 'dor yang srid/_rlung ni grang ba 'dor yang srid kyi gzungs 
[\[92a.7\]]chen po'i gsang sngags kyi gzhi 'di dag ni slu mi srid do/_/kun dga' bo lha'am/_klu'am/_lha ma yin nam/_nam mkha' lding ngam/_rlung lha'am/_dri za'am/_mi'am ci'am/_lto 'phye chen po'am/_gnod sbyin nam/_srin po'am/[ {]yi dgas [,]yi dwags [}]sam/_sha za'am/_grul bum mam/_srul 
[\[92b\]]
[\[92b.1\]]po'am/_lus srul po'am/_'byung po'am/_bram ze'am/_srin po'am/_grib gnon nam/_mi dang mi ma yin pa gang la la zhig gam/_gzhan su yang rung ba zhig gis gzungs chen po'i gsang sngags kyi gzhi 'di dag las 'gal bar byed na/_tad+ya thA/_ag gi le/_/tsag gi 
[\[92b.2\]]le/_bal le/_mal le/_o hA ni/_mo hA ni/_dzaM b+ha ni/_staM b+ha ni/_bdag dang sems can thams cad la srungs shig srungs shig swA hA/_rgyal po chen po yul 'khor srung yang lcags kyi 'khor lo 'bar ba/_rab tu 'bar ba/_kun tu rab tu mched cing 'bar ba/_me lce gcig tu gyur pas 
[\[92b.3\]]de'i mgo tshal pa bdun du 'gems so/_/rgyal po chen po 'phags skyes po dang /_mig mi bzang dang /_rnam thos kyi bu yang lcags kyi 'khor lo 'bar ba rab tu 'bar ba/_kun tu rab tu mched cing 'bar ba me lce gcig tu gyur pas de'i mgo tshal pa bdun du 'gems so/_/lha'i dbang po 
[\[92b.4\]]brgya byin yang rdo rje 'phen to/_/gsang ba pa'i bdag po lag na rdo rje yang rdo rje 'bar ba/_rab tu 'bar ba/_kun tu rab tu mched cing 'bar ba/_me lce gcig tu gyur pas de'i mgo tshal pa bdun du 'gems so/_/de rgyal po'i pho brang lcang lo can du gnas su mi dbang ste/_de'i mgo ardza ka'i 
[\[92b.5\]]dog pa bzhin du tshal pa bdun du 'gas so/_/bcom ldan 'das kyis de skad ces bka' stsal nas/_tshe dang ldan pa kun dga' bo dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/
[\[92b.6\]]'phags pa gzungs chen po rdzogs so//_//rgya gar gyi mkhan po dzi na mi tra dang /_dA na shI la dang /_zhu chen gyi lo ts+tsha ba ban+de ye shes sdes bsgyur cing zhus te/_skad gsar chad kyis kyang bcos nas gtan la phab pa//[ {D530}]@#/_/rgya gar skad du/_
[\[92b.7\]]Ar+ya swalpA k+Sha ra pradz+nyA pA ra mi tA nA ma ma hA yA na sU tra/_bod skad du/_'phags pa shes rab kyi pha rol tu phyin pa yi ge nyung ngu zhes bya ba theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 
[\[93a\]]
[\[93a.1\]]'das rgyal po'i khab na bya rgod phung po'i ri la dge slong khri nyis stong lnga brgya'i dge slong gi dge 'dun chen po dang /_byang chub sems dpa' bye ba khrag khrig 'bum phrag du ma dang thabs cig tu bzhugs te/_brgya byin dang /_tshangs pa dang /_'jig rten skyong ba la sogs 
[\[93a.2\]]pa lha bye ba khrag khrig 'bum gyis yongs su bskor cing mdun gyis bltas te/_dpal gyi snying po'i seng ge'i khri la bzhugs so/_/de nas byang chub sems dpa' sems dpa' chen po 'phags pa spyan ras gzigs dbang phyug stan las langs te/_bla gos phrag pa gcig tu gzar 
[\[93a.3\]]nas pus mo g.yas pa'i lha nga sa la btsugs te/_bcom ldan 'das ga la ba de logs su thal mo sbyar ba btud nas/_'dzum mul te/_bcom ldan 'das la 'di skad ces gsol to/_/bcom ldan 'das shes rab kyi pha rol tu phyin pa yi ge nyung ngu la bsod nams che ba/_gang thos 
[\[93a.4\]]pa tsam gyis sems can thams cad kyi las kyi sgrib pa thams cad byang bar 'gyur ba dang /_byang chub la nges par gzhol bar 'gyur ba dang /_gang dag sngags sgrub par brtson pa de dag bgegs ma mchis par gsang sngags 'grub par 'gyur ba bshad du gsol/_de nas bcom ldan 'das 
[\[93a.5\]]kyis byang chub sems dpa' sems dpa' chen po 'phags pa spyan ras gzigs dbang phyug la legs so zhes bya ba byin te/_rigs kyi bu khyod yun ring por sems can thams cad la phan pa'i phyir brtson pa legs so legs so/_/de'i phyir rigs kyi bu legs par rab tu nyon la yid la 
[\[93a.6\]]zung shig dang shes rab kyi pha rol tu phyin pa yi ge nyung ngu la bsod nams che ba gang thos pa tsam gyis sems can thams cad kyi las kyi sgrib pa thams cad byang bar 'gyur ba dang /_byang chub la nges par gzhol bar 'gyur ba dang /_gang dag gsang sngags sgrub par brtson pa de dag bgegs med par 
[\[93a.7\]]sngags 'grub par 'gyur ba ngas khyod la bshad do/_/de nas byang chub sems dpa' sems dpa' chen po 'phags pa spyan ras gzigs dbang phyug gis bcom ldan 'das la 'di skad ces gsol to/_/sems can thams cad la sman pa'i slad du bshad du gsol/_de nas bcom ldan 'das 
[\[93b\]]
[\[93b.1\]]kyis de'i tshe sems can thams cad dgrol ba zhes bya ba'i ting nge 'dzin la snyoms par zhugs so/_/mnyam par bzhag pa des smin mtshams kyi mdzod spu'i phrag nas 'od zer 'bum phrag du ma byung ste/_'od zer de dag gis sangs rgyas kyi zhing thams cad khyab par gyur to/_/sems 
[\[93b.2\]]can gang dag 'od zer des reg pa sems can dmyal ba pa yan chad sems can de dag thams cad bla na med pa yang dag par rdzogs pa'i byang chub tu nges par gyur to/_/sangs rgyas kyi zhing thams cad kyang rnam pa drug tu g.yos so/_/de bzhin gshegs pa'i zhabs kyi drung du lha'i 
[\[93b.3\]]tsan+dan gyi phye ma'i char yang phab po/_/de nas bcom ldan 'das kyis de'i tshe shes rab kyi pha rol tu phyin pa gsungs pa 'di lta ste/_byang chub sems dpas mnyam pa'i sems dang byams pa'i sems dang byas pa gzo ba dang /_sdig pa thams cad dang bral ba'i sems su bya'o/_/shes 
[\[93b.4\]]rab kyi pha rol tu phyin pa'i snying po 'di yang gdon par bya'o/_/de bzhin gshegs pa dgra bcom pa yang dag par rdzogs pa'i sangs rgyas shAkya thub pa la phyag 'tshal lo/_/tad+ya thA/_oM mu ne mu ne ma hA mu na ye swA hA/_ngas shes rab kyi pha rol tu phyin pa 'di rnyed pas bla na med pa yang dag 
[\[93b.5\]]par rdzogs pa'i byang chub thob bo/_/sangs rgyas thams cad kyang 'di las byung ngo /_/de bzhin gshegs pa shAkya thub pa chen po las khyod kyis 'di nyid thob pas de'i phyir byang chub sems dpa' sems dpa' chen po rnams kyi mchog tu gyur to/_/khyod de bzhin gshegs pa dgra 
[\[93b.6\]]bcom pa yang dag par rdzogs pa'i sangs rgyas 'od zer kun nas 'phags pa dpal brtsegs rgyal po zhes bya bar 'gyur ro zhes sangs rgyas nyid du lung yang bstan to/_/gang dag khyod kyi ming nyan pa dang /_'dzin pa dang /_klog pa dang /_gzhan dag la yang rgya cher ston pa dang /_
[\[93b.7\]]glegs bam du bris nas mchod pa byed pa de dag thams cad ma 'ongs pa'i dus na de bzhin gshegs par 'gyur ro/_/tad+ya thA/_dza ya dza ya/_pad+ma b+he/_a ba me sa ra sa ra Ni/_d+hi ri d+hi ri/_d+hi ri d+hi ri/_de ba tA nu pA la ne/_bud+d+ha ut+ta ra Ni pU ra ya b+ha ga ba ti/_sarbA sha ma sha ma sarba satwA nAM/_sarba 
[\[94a\]]
[\[94a.1\]]karmA ba ra Na bi sho d+ha ya/_bud+d+ha a d+hiSh+ThA ne na swA hA/_don dam par shes rab kyi pha rol tu phyin pa 'di ni sangs rgyas thams cad bskyed pa/_byang chub sems dpa'i yum 'phral du sdig pa 'phrog pa/_byang chub sbyin par byed pa ste/_'di lta ste/_bskal pa bye ba brgyar 
[\[94a.2\]]yang sangs rgyas thams cad kyis phan yon brjod par mi nus so/_/'di bklags pas dkyil 'khor thams cad du dbang bskur bar 'gyur ro/_/gsang sngags thams cad kyang mngon du 'gyur ro/_/de nas byang chub sems dpa' sems dpa' chen po 'phags pa spyan ras 
[\[94a.3\]]gzigs dbang phyug gis bcom ldan 'das la 'di skad ces gsol to/_/bcom ldan 'das ci'i slad du 'di shes rab kyi pha rol tu phyin pa zhes bgyi/_bcom ldan 'das kyis bka' stsal pa/_thabs sla ba'i phyir te/_sems can gang dag spro ba chung ba de dag shes rab kyi pha rol 
[\[94a.4\]]tu phyin pa 'dzin pa dang /_klog pa dang /_yi ge 'dri ba dang /_yi ger 'drir 'jug pa de dag thams cad thabs sla bas byang chub la gzhol bar 'gyur te/_de'i phyir shes rab kyi pha rol tu phyin pa zhes bya'o/_/de skad ces bka' stsal pa dang /_byang chub sems dpa' sems dpa' chen po 
[\[94a.5\]]'phags pa spyan ras gzigs dbang phyug gis bcom ldan 'das la 'di skad ces gsol to/_/bcom ldan 'das kyis ji tsam du sems can thams cad la sman pa dang /_sems can bsod nams chung ngu rnams kyi don dang /_sman pa dang /_bde ba'i slad du chos kyi rnam grangs 'di 
[\[94a.6\]]bka' stsal pa/_bcom ldan 'das ngo mtshar to/_/bde bar gshegs pa ngo mtshar to/_/bcom ldan 'das kyis de skad ces bka' stsal nas/_byang chub sems dpa' sems dpa' chen po 'phags pa spyan ras gzigs dbang phyug dang /_dge slong de dag dang /_byang chub sems dpa' 
[\[94a.7\]]de dag dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/'phags pa shes rab kyi pha rol tu phyin pa yi ge nyung ngu zhes bya ba theg pa chen po'i mdo rdzogs so//_//
[\[94b\]]
[\[94b.1\]{D531}]@##/_/rgya gar skad du/_b+ha ga ba tI pradz+nyA pA ra mi tA hr-i da ya/_bod skad du/_bcom ldan 'das ma shes rab kyi pha rol tu phyin pa'i snying po/_bam po gcig go/_/bcom ldan 'das ma shes rab kyi pha rol tu phyin pa la phyag 'tshal lo/_/'di skad bdag gis thos pa dus gcig 
[\[94b.2\]]na/_bcom ldan 'das rgyal po'i khab bya rgod phung po'i ri la/_dge slong gi dge 'dun chen po dang /_byang chub sems dpa'i dge 'dun chen po dang thabs cig tu bzhugs te/_de'i tshe bcom ldan 'das zab mo snang ba zhes bya ba'i chos kyi rnam grangs kyi ting nge 'dzin la snyoms par zhugs so/_/
[\[94b.3\]]yang de'i tshe byang chub sems dpa' sems dpa' chen po 'phags pa spyan ras gzigs dbang phyug shes rab kyi pha rol tu phyin pa zab mo spyod pa nyid la rnam par lta zhing /_phung po lnga po de dag la yang rang bzhin gyis stong par rnam par lta'o/_/de nas sangs rgyas kyi mthus/_tshe dang ldan pa 
[\[94b.4\]]shA ri'i bus byang chub sems dpa' sems dpa' chen po 'phags pa spyan ras gzigs dbang phyug la 'di skad ces smras so/_/rigs kyi bu'am rigs kyi bu mo gang la la shes rab kyi pha rol tu phyin pa zab mo spyod pa spyad par 'dod pa des ji ltar bslab par bya/_de skad ces smras pa dang /_
[\[94b.5\]]byang chub sems dpa' sems dpa' chen po 'phags pa spyan ras gzigs dbang phyug gis tshe dang ldan pa sha ra dwa ti'i bu la 'di skad ces smras so/_/shA ri'i bu rigs kyi bu'am rigs kyi bu mo gang la la shes rab kyi pha rol tu phyin pa zab mo spyod pa spyad par 'dod pa des 'di ltar rnam par 
[\[94b.6\]]blta bar bya ste/_phung po lnga po de dag kyang rang bzhin gyis stong par rnam par yang dag par rjes su blta'o/_gzugs stong pa'o/_/stong pa nyid gzugs so/_/gzugs las stong pa nyid gzhan ma yin/_stong pa nyid las kyang gzugs gzhan ma yin no/_de bzhin du tshor ba dang /_'du 
[\[94b.7\]]shes dang /_'du byed dang /_rnam par shes pa rnams stong pa'o/_/shA ri'i bu de lta bas na chos thams cad stong pa nyid de/_mtshan nyid med pa/_ma skyes pa/_ma 'gags pa/_dri ma med pa/_dri ma dang bral ba med pa/_bri ba med pa/_gang ba med pa'o/_/shA ri'i bu de lta bas na stong pa nyid la 
[\[95a\]]
[\[95a.1\]]gzugs med/_tshor ba med/_'du shes med/_'du byed rnams med/_rnam par shes pa med/_mig med/_rna ba med/_sna med/_lce med/_lus med/_yid med/_gzugs med/_sgra med/_dri med/_ro med/_reg bya med/_chos med do/_/mig gi khams 
[\[95a.2\]]med pa nas yid kyi khams med/_yid kyi rnam par shes pa'i khams kyi bar du yang med do/_/ma rig pa med/_ma rig pa zad pa med pa nas rga shi med/_rga shi zad pa'i bar du yang med do/_/sdug bsngal ba dang /_kun 'byung ba dang /_'gog pa dang /_lam med/_ye shes med/_
[\[95a.3\]]thob pa med/_ma thob pa yang med do/_/shA ri'i bu de lta bas na byang chub sems dpa' rnams thob pa med pa'i phyir/_shes rab kyi pha rol tu phyin pa la brten cing gnas te/_sems la sgrib pa med pas skrag pa med de/_phyin ci log las shin tu 'das nas mya ngan las 'das pa'i 
[\[95a.4\]]mthar phyin to/_/dus gsum du rnam par bzhugs pa'i sangs rgyas thams cad kyang shes rab kyi pha rol tu phyin pa la brten nas/_bla na med pa yang dag par rdzogs pa'i byang chub tu mngon par rdzogs par sangs rgyas so/_/de lta bas na shes rab kyi pha rol tu phyin pa'i sngags/_rig 
[\[95a.5\]]pa chen po'i sngags/_bla na med pa'i sngags/_mi mnyam pa dang mnyam pa'i sngags/_sdug bsngal thams cad rab tu zhi bar byed pa'i sngags/_mi [{]brdzun [,]rdzun [}]pas na bden par shes par bya ste/_shes rab kyi pha rol tu phyin pa'i sngags smras pa/_tad+ya thA/_ga te ga te pA ra ga te/_pA ra saM ga 
[\[95a.6\]]te/_bo d+hi swA hA/_shA ri'i bu byang chub sems dpa' sems dpa' chen pos de ltar shes rab kyi pha rol tu phyin pa zab mo la bslab par bya'o/_/de nas bcom ldan 'das ting nge 'dzin de las bzhengs te/_byang chub sems dpa' sems dpa' chen po 'phags pa spyan ras gzigs dbang 
[\[95a.7\]]phyug la legs so zhes bya ba byin nas/_legs so legs so/_/rigs kyi bu de de bzhin no/_/rigs kyi bu de de bzhin te/_ji ltar khyod kyis bstan pa de bzhin du shes rab kyi pha rol tu phyin pa zab mo la spyad par bya ste/_de bzhin gshegs pa rnams kyang rjes su yi rang ngo /_/bcom ldan 
[\[95b\]]
[\[95b.1\]]'das kyis de skad ces bka' stsal nas/_tshe dang ldan pa sha ra dwa ti'i bu dang /_byang chub sems dpa' sems dpa' chen po 'phags pa spyan ras gzigs dbang phyug dang /_thams cad dang ldan pa'i 'khor de dang /_lha dang /_mi dang /_lha ma yin dang /_dri zar bcas pa'i 'jig rten yi 
[\[95b.2\]]rangs te/_bcom ldan 'das kyis gsungs pa la mngon par bstod do/_/bcom ldan 'das ma shes rab kyi pha rol tu phyin pa'i snying po zhes bya ba theg pa chen po'i mdo rdzogs so//_//rgya gar gyi mkhan po bi ma la mi tra dang /_lo ts+tsha ba dge slong rin chen sdes bsgyur 
[\[95b.3\]]cing /_zhu chen gyi lo ts+tsha ba dge blo dang nam mkha' la sogs pas zhus te gtan la phab pa la//_//dpal bsam yas lhun gyis grub pa'i gtsug lag gi dge rgyas bye ma gling gi rtsig ngos la bris pa dang zhu dag legs par bgyis so//_//
[\[95b.4\]{D532}]@##/_/rgya gar skad du/_bud+d+ha b+ha ga wAn aSh+Ta sha ta nA ma d+hA ra NI/_bod skad du/_sangs rgyas bcom ldan 'das kyi mtshan brgya rtsa brgyad pa gzungs sngags dang bcas pa/_thams cad mkhyen pa la phyag 'tshal lo/_/bcom ldan 'das snying rje'i tsan+dan dri zhim po'i spos kyis byugs 
[\[95b.5\]]pa'i sku/_zhabs pad+ma lha dang lha ma yin gyi nor bu'i cod pan gyis gtugs pa/_rang byung sel mdzad bla ma 'jig rten thams cad la phan par mdzad pa/_ston pa de bzhin gshegs pa thub pa nyes pa dang bral ba/_zhi ba'i bdag nyid can/_gzugs mdzes pa/_mtshan gsal ba'i gzi 
[\[95b.6\]]brjid can/_sku dpe byad kyis brgyan pa/_yon tan thams cad yang dag par rdzogs pa la phyag 'tshal lo/_/pad+ma rgyas pa ltar zhal bzhad de/_tshems dkar zhing snyoms la thags bzang bas rab tu rgyas shing snang la nor bu dri ma med pa ltar 'od gsal zhing mdzes te/_spa zhing gsal ba nyi ma 'od 
[\[95b.7\]]zer stong 'bar ba mang po'i 'od snang ba'i dkyil 'khor zil gyis gnon pa/_thub pa'i mchog stobs bcu dang ldan pa la phyag 'tshal lo/_/'dud do/_/rab tu 'dud do/_/bstod do/_/oM b+ho hU~M hU~M hU~M/_A A/_hI hI/_shi ba shi ba/_shAn+ti shAn+ti/_sha ma sha ma/_sha mA pa ya/_ta thA ga tA nu ga ta/_swa b+hA ba/_a 
[\[96a\]]
[\[96a.1\]]b+hA ba/_sa mut+tA ya/_a sa ma ba la/_a bI ra la ba la/_a mi tA ba la/_a ti ba la/_hU~M g+huM g+huM/_d+h+ro d+h+ro/_b+h+rau b+h+rau/_b+h+re du b+h+re du/_hI hI/_b+ha ga bAn/_b+ha bAn+ta ka su ra ta b+ho ga ma hA shAn+ti ka ra/_pA pa kilpi Sha nA sha ka swA hA/_de nas dpe byad mtshan gsal bas/_/yan lag 
[\[96a.2\]]thams cad rab brgyan cing /_/nyi ma bzhin du gsal ba bo/_/'bar ba'i dkyil 'khor rgyan mnga' ba/_/grags shing dri ma rab spangs la/_/dri med skyon bral chos kyi blo/_/khyab bdag chen po stobs bcur ldan/_/rdul bral dpal dang ldan pa po/_/rin chen sa gzhi chen po la/_/
[\[96a.3\]]pho brang rtse mo rdo rje'i rtse/_/rgyal ba'i sras rnams gnas gyur pa/_/nor bu du ma rab 'phro zhing /_/'od zer dri med gsal bkod pa'i/_/rdo rje'i dkyil 'khor pho brang na/_/thub pa'i longs spyod sa gzhi la/_/seng ge'i khri chen yangs la bzhugs/_/nor bu dbyig gi sa gzhi dang /_/khri chen 
[\[96a.4\]]rab spa de nyid la/_/de bzhin gshegs pa dgyes chen gyis/_/phun sum tshogs pa rgyan bkod lta/_/thub pa me zla nor bu'i 'od/_/nyi zer non pa'i 'od ldan pa/_/bde blag shin tu bkra shis tshul/_/'od gsal skyil mo krung bcas nas/_/sku 'od 'bar ba'i dkyil 'khor can/_/
[\[96a.5\]]'od gsal rgyas pas thub dbang gi/_/dri med 'od zer bkye ba ni/_/mi g.yo rdo rje can zhes bya/_/dkyil 'khor chen por zhugs pa yi/_/rdo rje can dag rab 'dul ba/_/gang yin de kun dag byas nas/_/dkyil 'khor dri med skor bar byed/_/ngan song dam tshig dri ma kun/_/
[\[96a.6\]]legs par shin tu dag byas nas/_/srid gsum dkyil 'khor rgya che la/_/rnam pa du mar 'od gsal ba/_/'gro dang mi 'gro ma lus pa/_/bskor nas bde chen rdo rje can/_/rdo rje ral gri thogs pa de/_/cod pan ma g.yos nang du zhugs/_/de nas 'jigs pa'i sgra skad kyis/_/
[\[96a.7\]]'gengs shing mig ni log ltar 'gyu/_/rig sngags hU~M zhes sgrogs pa po/_/rdo rje 'jigs byed 'jigs byed pa/_/bzhin mdzes 'dzum gyis rnam par brgyan/_/sdig med mig rtsa rgod gyur cing /_/stan las langs te phyag 'tshal nas/_/legs par mchod byas smras pa ni/_/kye ma skye ba'i 
[\[96b\]]
[\[96b.1\]]phyogs 'joms shing /_/bskal pa du ma'i dri ma sel/_/rig sngags yon tan sgrub byed pa/_/thub mchog rnams kyis rab tu gsungs/_/de gzigs dge ba du ma brnyes/_/sangs rgyas blo gros rgyas par gyur/_/byang chub sems dpa' blo gros che/_/bskal pa gcig tu spyod pas 
[\[96b.2\]]kyang /_/rgyud mar sangs rgyas kun 'byung zhing /_/spyod pa du ma 'byung ba yi/_/yon tan brgya yi spos ldan 'di/_/thos pa spro bar mi nus so/_/longs spyod rgya mtsho chen po can/_/byang chub sems mchog dkyil 'khor du/_/rgyal mchog rnams kyis dbang bskur ba'i/_/phyir 
[\[96b.3\]]mi ldog pa'i chos can ldan/_/'di thos sangs rgyas spyod pa yis/_/sems can kun gyi sdig pa rnams/_/ma lus rab tu bsal nas ni/_/blo chen dri ma med par 'gyur/_/zhi zhing dag byed bkra shis la/_/rdul med brgyan te zhi bar byed/_/dge zhing mya ngan thams cad sel/_/
[\[96b.4\]]sdug bsngal thams cad nges par 'joms/_/dbang byed gsang sngags dam pa ste/_/sa stengs sdig pa thams cad sel/_/ma smad 'bras bu nges par sbyin/_/bstan pa yin te sdang ba 'dul/_/nyes pa byas pa sel ba yin/_/gzungs 'di gang gis thos gyur des/_/sangs rgyas rnyed par 
[\[96b.5\]]dka' ba yang /_/ring por mi thogs thob par 'gyur/_/sgrib pa thams cad rab zhi zhing /_/khyab bdag nyon mongs kun sel ba/_/gang zhig nyon mongs zhi byed pa'i/_/gzungs 'di 'chang bar byed pa yis/_/kun tu bzang po nyid dang ni/_/lag na rdo rje nyid kyang 'thob/_/rig sngags 
[\[96b.6\]]'chang gi bdag po yang /_/'di thos pas ni thob par 'gyur/_/'jig rten kun na lham me ba/_/bcom ldan rnam par snang mdzad kyang /_/dkyil 'khor dam pa gting med pa/_/'di ni ji srid ma gsan par/_/rab zhi nyon mongs 'dul ba yi/_/rang byung go 'phang ma brnyes te/_/rnam par dag 
[\[96b.7\]]phyir gsan gyur nas/_/gsan ma thag tu rnam par dag_/de phyir phun sum tshogs pa dang /_/legs par 'dod pas brjod par bya/_/gzhan gyis mi thub gzungs gsan nas/_/thub pa kun gyis gang brnyes pa/_/'khor ba 'dir ni nam du yang /_/bdud kyi las dang 'khrug med dang /_/mya ngan med cing 
[\[97a\]]
[\[97a.1\]]'thab med pa/_/gzungs la gnas pas thob par 'gyur/_gnas kyi dam pa thob nas kyang /_/thub pa dri ma med pa'i blo/_/gzigs pa bzang rnams gar gshegs pa'i/_/bzang 'gro der ni 'gro bar 'gyur/_/legs pa 'dod pa rnams kyis ni/_/tshig gi mdo 'di mnyan par 
[\[97a.2\]]gyis/_/nyon mongs zad par bya ba la/_/rgyal bas gsungs pa'i gzungs 'di mchog_/sdig pa byed cing dge la sdang /_/sdig pa'i rang bzhin rab 'jungs pa/_/gang gis thos nas de spang ba/_/nga yis mngon sum 'byor bar 'gyur/_/sdig pa gzhan yang mi bya zhing /_/snga ma rnams kyang 
[\[97a.3\]]bshags par bya/_/gzungs mchog 'di yi mthu stobs kyis/_/sdig pa thams cad 'byang bar 'gyur/_/tshe rabs gzhan ni stong dag dang /_/tshe rabs bye ba phrag brgyar yang /_/sdig pa mi dge gang byas pa/_/dag 'gyur 'di la the tsom med/_/yar gyi ngo yi tshes brgyad dang /_/de bzhin 
[\[97a.4\]]tshes ni [{]bcwa [,]bco [}]lnga la/_/bsnyen gnas legs par lhur blangs la/_/cho ga bzhin du sangs rgyas mchod/_/de nas rmongs pa med par yang /_/nyon mongs dgra ni rab 'joms shing /_/shin tu thub dka' dpe med pa/_/nyes pa zlog pa'i gzungs brjod na/_/thub pa'i zhal gyi zla ba'i 'od/_/'bar 
[\[97a.5\]]ba nges par mthong bar 'gyur/_/de nas tshogs rnams rdzogs pa yi/_/rgyal ba'i sras po nyid du 'gyur/_/'od dpag med la mnga' ba yi/_/yon tan mtha' yas rab brgyan pa/_/bskal pa bye ba stong du yang /_/mtha' mi rtogs pa thob par 'gyur/_/de nas rdo rje 'dzin gyi tshig_/dkyil 'khor 
[\[97a.6\]]dag na gnas rnams kyis/_/thos nas rgyan rnams sna tshogs pa/_/bcom ldan 'das la 'bul bar byed/_/rdo rje ral gri la sogs pa/_/lha bdag gsal ba thams cad dang /_/ri bo ti se ri rab la/_/gnas pa'i rig sngags 'chang rnams dang /_/de bzhin dkyil 'khor chen po na/_/
[\[97a.7\]]'khod pa'i rig sngags 'chang rnams dang /_/ma la ya yi ri bo la/_/gnas shing rgyan 'bar thogs rnams dang /_/khyab 'jug lha chen la sogs pa/_/lha yi bdag po rnams dang ni/_/lag na rdo rje la sogs pa/_/byang chub sems dpa' stobs chen rnams/_/nor bu'i dpung rgyan rna cha dang /_/
[\[97b\]]
[\[97b.1\]]rgyan rnams rab tu g.yo ba'i lus/_/rab tu bskyod de langs nas ni/_/sdig bral mnga' bdag rgyal ba la/_/phyag 'tshal thal mo sbyar byas nas/_/kun gyis sa yi dbang phyug po/_/thub mchog dam pa de la ni/_/mtshan brgya rtsa brgyad dag gis bstod/_/mnyam nyid chos de de bzhin 
[\[97b.2\]]nyid/_/shin tu rtogs pa lam me ba/_/dul ba brtan pa dri ma sel/_/dri ma med pa skyon bral ba/_/thub pa sangs rgyas shin tu zhi/_/'jig rten mgon po skye dgu'i bdag_/de bzhin gshegs pa nyon mongs thul/_/de bzhin rgyal ba rdul bsal ba/_/ston pa ston mdzad brtan pa ste/_/
[\[97b.3\]]sdig pa med pa rdul dang bral/_/'jig rten mgon po snang mdzad pa/_/dag pa zhi ba zas gtsang sras/_/nyon mongs rab bcom phan 'dogs pa/_/ston pa po ste dri ma sel/_/spyod tshul dri med tshul bzang ba/_/zab pa rnam par gnon pa brtan/_/btsan po thugs brtse rnam par rgyal/_/
[\[97b.4\]]mgon po de bzhin mgon mdzad pa/_/zhi ba'i bdag nyid zhe sdang bral/_/bcings pa las grol nges par grol/_/'jig rten kun mchog 'khra ba'i sa/_/bdag gir mi 'dzin dri ma med/_/nyon mongs sel ba dpal dang ldan/_/dpal mdzad de bzhin phan pa mdzad/_/mnyam pa med pa dpe med 
[\[97b.5\]]pa/_/khyab bdag nyon mongs las rnams spong /_/khengs pa med pa dman pa med/_/mnyam pa de bzhin mi mnyam mnyam/_/snang ba brnyes pa snang byed med/_/'jig rten snang mdzad sdig med pa/_/sgrib pa thams cad spangs pa ste/_/'jig rten kun la phan par brtson/_/dpa' bo zhi ba zhi mdzad 
[\[97b.6\]]pa/_/nyon mongs dgra rnams zad par mdzad/_/mnga' bdag thabs mkhyen thabs che ba/_/sems can kun gyi 'khra sa lags/_/don yod rnyed dka' blo dang ldan/_/rdo rje'i dkyil 'khor thub par dka'/_/skyob pa 'jigs sel tshangs pa ste/_/de bzhin sangs rgyas chos 'dzin pa/_/dpa' 
[\[97b.7\]]bo chen po 'jigs pa med/_/gzugs bzang mtshan rnams gsal ba ste/_/sum cu rtsa gnyis mtshan mnga' ba/_/chos kyi longs spyod rgya mtsho lags/_/dpe byad bzang po bkod pa yis/_/spras pa'i bdag nyid ya mtshan ston/_/dka' ba med pa'i ston pa po/_/de bzhin des pa bde sbyin pa/_/
[\[98a\]]
[\[98a.1\]]mthu can yangs pa rgya che ba/_/bdud bzhi'i stobs rnams sel mdzad pa/_/brtson chen spro ba che ba ste/_/dgyes pa chen po stobs po che/_/mthu brnyes brtan pa chen po ste/_/gnas ldan dbang gis dar ba lags/_/gsal ba gsung ldan dpe med pa/_/dge ba 
[\[98a.2\]]stong pa nyid kyis rgyal/_/rab tu zhi ba mun pa med/_/blo gros chen po chos 'dzin pa/_/phun sum tshogs ldan sa chen brnyes/_/'dod pa rnams ni 'dul mdzad pa/_/dpal mdzad dpal mnga' dpal dang ldan/_/dpal gyi longs spyod shin tu rgyas/_/bcom ldan legs bsgos bsgo 
[\[98a.3\]]bar mdzad/_/gsung ldan bkra shis rgyal ba'i gnas/_/mnyam nyid mnyam pa nyid mkhyen pa/_/mnyam pa nyid kyi mtshan dpag med/_/rab tu dgyes la longs spyod gsal/_/gzhi bcas sems pa mnyam pa lags/_/blo dag blo ldan dri ma spangs/_/gnas chen brtan par ldan pa ste/_/
[\[98a.4\]]rgyas par longs spyod dri ma med/_/thub pa thugs rje'i rgyan mnga' ba/_/skal ba bzang po 'jigs pa'i skyabs/_/de bzhin 'jigs med nyon mongs sel/_/dri med skyon bral longs spyod can/_/sna tshogs 'od ldan dkyil 'khor mdzes/_/sku bzang dge ba'i rim pa mchog_/thugs rje'i 'od 
[\[98a.5\]]ldan 'od bzang ba/_/mi gnas longs spyod dam pa lags/_/chos kyi rgyu ste yon tan gnas/_/rjed 'os mchog gnas longs spyod che/_/nam mkha' mtshan te rnam dag blo/_/rin chen gzugs 'dra bkra shis pa/_/khyu mchog che spyan ba rdzi ma/_/rgyal ba skyon bsal shes rab can/_/shes 
[\[98a.6\]]rab thabs dang ldan pa ste/_/'jig rten mi dge kun las 'das/_/dag par longs spyod brtan pa can/_/sa dang stobs dang ye shes bzod/_/pha rol phyin pa kun la mnga'/_/ting 'dzin mnyam par longs spyod pa/_/rnam thar sgo la mngon sum pa/_/gtong ba sangs rgyas kun dang mnyam/_/
[\[98a.7\]]chos chen bde bar 'char ba lags/_/thams cad mkhyen pa'i yul las 'das/_/spyod yul sgrib pa mi mnga' ba/_/byang chub sems dpa'i dbang po rgyal/_/dam pa'i don te tshul che ba/_/shes bya'i yul rnams mtha' dag la/_/sgrib pa med par 'char ba brnyes/_/rigs chen mthun par 
[\[98b\]]
[\[98b.1\]]skyes pa ste/_/de bzhin gshegs pa'i dge ba'i gnas/_/khyad par brnyes pa mnyam nyid brnyes/_/mi mnyam sangs rgyas kun dang mnyam/_/don chen shin tu mthar phyin pa/_/nyon mongs bral ba thub par dka'/_/dge sbyong sdig pa sbyong mdzad pa/_/gnod pa med par bde bar 
[\[98b.2\]]'byin/_/blo rgya che ba thams cad mkhyen/_/thos pa'i mtshon cha ma lus gsan/_/dkon pa bde ba thob 'gyur ba/_/mnyam pa khyad par yul dang ldan/_/'jig rten thams cad dar mdzad mgon/_/zhi gnas mtshon cha thub par dka'/_/bsam gyis mi khyab bsam yas yul/_/
[\[98b.3\]]dpe med pa ste dper bya ba/_/'od bzang rab dgyes dpal dang ldan/_/legs gsung blo yi stobs kyis 'byung /_/mkhas pa zhal bzang bde sbyin pa/_/rab dgyes 'das pa'i spyod yul can/_/gsung ba chen po ye shes che/_/gnas chen bkra shis chen po ste/_/mchod par gyur pa 
[\[98b.4\]]yul las 'das/_/bya ba'i mtshan nyid med pa po/_/sangs rgyas yul du skyes pa ste/_/shes bya'i spyod yul rgya che ba/_/kun mkhyen longs spyod 'bras bu can/_/'jig rten dbang 'das spyod yul ba/_/kun mkhyen yul gyi snang ba ste/_/thabs mnga' phun sum tshogs ldan pa/_/rdzu 
[\[98b.5\]]'phrul rol pa'i thabs dang ldan/_/chos kyi gar thabs ston pa po/_/rab ston yon tan sgyur mdzad pa/_/spyod pa ma lus 'dul bar mdzad/_/yongs su rdzogs pa rnam par da ga_/sangs rgyas spyod yul rnam sangs rgyas/_/bgegs byed ma legs byed pa bcom/_/bdud kyi dregs pa 
[\[98b.6\]]sel bar mdzad/_/g.yul ngor rnam par rgyal ba brnyes/_/dpa' bo chen po pham med stobs/_/theg pa chen po'i shing rta bcibs/_/blo chen brgal bar dka' ba yi/_/nyon mongs rgya mtsho'i pha rol gshegs/_/theg pa chen po'i tshul la gnas/_/theg pa mchog la longs spyod pa/_/
[\[98b.7\]]nyan thos 'das pa'i spyod yul can/_/rang rgyal las kyang 'das pa ste/_/sangs rgyas sa yi 'bras bur gnas/_/gong nas gong du khyad par mkhyen/_/khyod ni nam mkha'i gnas na bzhugs/_/bde 'byung sa dang zhing rnams kyi/_/mtsho chen dag la longs par spyod/_/sangs rgyas dbang po 
[\[99a\]]
[\[99a.1\]]rgyas pa la/_/mtshan brgya rtsa brgyad kyis bstod nas/_/de la lha sogs tshogs rnams kyis/_/phyag byas mgo smad phyogs gcig 'khod/_/de nas dkyil 'khor chen po na/_/gnas pa ma lus chem mer 'khod/_/thod du rdo rje'i thod 'ching ba/_/langs nas cod pan rab tu g.yos/_/
[\[99a.2\]]dkyil 'khor mthon po thams cad du/_/skad ber chen pos yongs bkang nas/_/nor bu'i rgyan ni rnam g.yo zhing /_/ha ha grags pa'i sgra sgrogs te/_/kye ma sangs rgyas yon tan che/_/bskal pa grangs med gsum bsags pa/_/byang chub sems sogs mchog rnams kyis/_/mtshan brgya rtsa brgyad 
[\[99a.3\]]legs par brjod/_/kye ma rnyed dang bde 'byung ba/_/mtshan brgya rtsa brgyad thos nas kyang /_/gang zhig klog cing rgyal la bstod/_/'bras bu chen po 'grub par 'gyur/_/mtshan brgya rtsa brgyad sngags bcas pa/_/bcom ldan 'das drung brjod na ni/_/sgrib dang kun nas nyon mongs dang /_/sdig pa thams 
[\[99a.4\]]cad dag pa 'thob/_/mtshan brgya rtsa brgyad mchog bton na/_/sgrib pa kun las nges grol zhing /_/nyon mongs mtha' dag rnam par spong /_/shes rab chen po nyid du 'gyur/_/de ni longs spyod chen po dang /_/bde ba las kyang nyams mi 'gyur/_/de ni tshe rabs thams cad du/_/blo ldan tshe rabs dran 
[\[99a.5\]]par 'gyur/_/de nas rdo rje'i thod 'ching ba/_/yon tan mtha' yas sras de la/_/bcom ldan bdud las rgyal ba yis/_/mngon sum gzigs nas bka' stsal pa/_/rgyal ba'i sa 'di zhi ba ste/_/nga rgyal la sogs nyon mongs 'joms/_/'jig rten bde ba kun las 'das/_/de bzhin gshegs bde 
[\[99a.6\]]mngon du phyogs/_/gzhan gyis mi tshugs gzungs dang ni/_/mtshan brgya rtsa brgyad nyan byed pa/_/de dag rnam dag bdag nyid de/_/sems can kun la bde 'dod pa/_/lan cig thos pa tsam gyis kyang /_/de dag sa chen 'bras bur gnas/_/ring por mi thogs dga' 'gyur na/_/'chang sogs lta la 
[\[99a.7\]]ci zhig smos/_/de phyir rtag tu rab bsgrims la/_/gtan du bde ba 'dod pa yis/_/yon tan rgya mtsho ldan pa'i gzungs/_/mnyan par bya zhing bcang bar bya/_/gang zhig nang par langs nas brjod/_/bdag nyid kyis kyang bton na ni/_/de yi don kun 'grub 'gyur la/_/gnod pa dang yang phrad mi 'gyur/_/
[\[99b\]]
[\[99b.1\]]'di ni yon tan kun gyi snod/_/dge ba phun sum tshogs sbyin pa/_/kun mkhyen bla med 'bras bu'i mchog_/bde 'byung thob par byed pa yin/_/'bras bu 'byor pa ci yang rung /_/thob par mi 'gyur dogs pa med/_/kun mkhyen go 'phang thob gyur nas/_/dpe med gnas su 'gro bar 'gyur/_/
[\[99b.2\]]de ni dge zhing 'bras bur ldan/_/sangs rgyas sa yi 'bras bu sbyin/_/yid du 'ong zhing yon tan ldan/_/snying rje dri ma med sbyin pa/_/'di ni mnyam pa nyid kyi mdo/_/'jig rten kun nas dga' ba ste/_/'jig rten kun gyi bde ba 'byung /_/'di dang 'dra ba gang yang med/_/ston pa sangs rgyas bcom 
[\[99b.3\]]ldan 'das kyi mtshan brgya rtsa brgyad pa gzungs sngags dang bcas pa rdzogs so//_//[{D533}]de bzhin gshegs pa dgra bcom pa yang dag par rdzogs pa'i sangs rgyas shAkya thub pa la po la phyag 'tshal lo/_/tad+ya thA/_mu ni mu ni ma hA mu na ye swA hA/_lan gcig bzlas brjod byas na bskal pa bye ba brgya 
[\[99b.4\]]phrag brgyad khri'i bar du sdig pa byas pa gang yin pa de dag thams cad 'byang bar 'gyur ro/_/'phags pa shAkya thub pa'i snying po'i gzungs rdzogs so//_//[{D534}]dkon mchog gsum la phyag 'tshal lo/_/de bzhin gshegs pa dgra bcom pa yang dag par rdzogs pa'i sangs rgyas 'phags 
[\[99b.5\]]pa rnam par snang mdzad 'od kyi rgyal po la phyag 'tshal lo/_/byang chub sems dpa' sems dpa' chen po nam mkha'i snying po la phyag 'tshal lo/_/tad+ya thA/_ka la ka la/_ki li ki li/_bi ri bi ri/_hu ru hu ru/_bai ro tsa na rasmi sany+tso di te A gats+tsha/_Ar+ya A kA sha gar+b+ha ma hA kA ru Ni kA pU ra ya ha shA na/_
[\[99b.6\]]d+hA ra ya bud+d+he bish+tsa ya na/_tsa ra tsa ra/_tsi ri tsi ri swA hA/_bton pas 'grub ste/_mtshon cha dang /_me dang /_chu dang /_dug dang /_dug sbyar ma dang /_byad stems rnams kyis mi tshugs so/_/rgyal po dang /_chom rkun la sogs pa thams cad kyis glags mi rnyed do/_/gang du bris te bzhag pa der 
[\[99b.7\]]yams kyi nad dang /_gnod pa dang /_'go ba'i nad thams cad mi 'byung bar 'gyur ro/_/dri ma med pa'i 'od ces bya ba'i ting nge 'dzin kyang 'thob par 'gyur ro/_/'phags pa rnam par snang mdzad kyi snying po zhes bya ba'i gzungs rdzogs so//_//[{D535}]zla ba'i 'od de bzhin gshegs pa dgra bcom 
[\[100a\]]
[\[100a.1\]]pa yang dag par rdzogs pa'i sangs rgyas la phyag 'tshal lo/_/tad+ya thA/_tsan+d+re tsan+d+re/_su tsan+d+re/_ma ti tsan+d+ra tsan+d+ra ki ra Na/_si ri si ri/_bud+d+hA ng+hiSh+Thi te/_ki li ki li/_d+harmA d+hiSh+Thi te/_ki li ki li/_saM g+hA d+hiSh+Thi te swA hA/_rigs kyi bu'am rigs kyi bu mo gang gis rtag tu nang par langs te/_zla ba'i 
[\[100a.2\]]'od de bzhin gshegs pa'i mtshan dran par byed pa de ni bskal pa bzhi khrir tshe rabs dran par 'gyur te/_de ni ngan song du ltung bar mi 'gyur ro/_/zla ba'i 'od kyi mtshan rjes su dran pas yon tan de rnams thob par 'gyur ro/_/zla ba'i 'od kyi mtshan rjes su dran pa rdzogs so//_//[{D536}]namaHsarba 
[\[100a.3\]]ta thA ga ta hr-i da ya/_a nu ga te oM ku ruM gi ni swA hA/_'di lan cig bzlas pas kyang bskal pa 'bum phrag brgyad stong du bsags pa'i las kyi sgrib pa yang zad par 'gyur ro/_/de bzhin gshegs pa spyi'i snying po rjes su dran pa rdzogs so//_//[{D537}]sangs rgyas rin chen gtsug tor can la 
[\[100a.4\]]phyag 'tshal lo/_/na mo rat+na shi khi ne/_ta thA ga tA ya/_ar+ha te samyak+saM bud+hA ya/_tad+ya thA/_rat+ne rat+ne rat+na shi khi ne swA hA/_'chi ba'i tshe dran na ngan song kun las rnam par grol bar 'gyur/_/'chi 'phos nas kyang sum cu rtsa gsum gnam gyi lhar skye'o/_/sangs rgyas rin chen gtsug tor can gyi 
[\[100a.5\]]mtshan rjes su dran pa rdzogs so//[ {D538}]@##/_/rgya gar skad du/_pU dza me g+ha nA ma d+hA ra NI/_bod skad du/_mchod pa'i sprin zhes bya ba'i gzungs/_dkon mchog gsum la phyag 'tshal lo/_/na mo rat+na tra yA ya/_na mo b+ha ga ba te/_badzra sA ra pra marda ni/_ta thA ga tA ya/_ar+ha te samyak+saM bud+d+hA ya/_tad+ya thA/_
[\[100a.6\]]oM badzre badzre/_ma hA badzre/_ma hA te dza badzre/_ma hA bid+yA badzre/_ma hA bo d+hi tsit+ta badzre/_ma hA bo d+hi maN+Do pa saM kra ma Na badzre/_sarba kar+m+ma A bar Na bi sho d+ha na badzre swA hA/_gzungs sngags 'di'i cho ga ni 'di yin te/_dran pa tsam gyi mod la phyogs bcu dag na bzhugs pa'i sangs rgyas bcom ldan 'das gang gA'i 
[\[100a.7\]]klung gi bye ma'i rdul phra rab snyed la mchod pa byas par 'gyur zhing zhabs la phyag byas par 'gyur ro/_/me tog dang /_bdug pa dang /_spos dang /_me tog phreng ba dang /_byug pa dang /_phye ma dang /_gdugs dang /_rgyal mtshan dang /_ba dan thams cad dang /_gdan dang /_gding ba dang /_na bza' dang /_spyan gzigs 
[\[100b\]]
[\[100b.1\]]dang /_bshos gtsang ba la sogs pa dang /_rgyan dang /_lhab lhub thams cad kyis mchod par 'gyur ro/_/sdig pa thams cad dang bral bar 'gyur zhing dge ba'i rtsa ba thams cad dang ldan par 'gyur ro/_/sangs rgyas dang byang chub sems dpa' thams cad mthong bas yang dag par dbugs 'byin 
[\[100b.2\]]par 'gyur ro/_/lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po thams cad dang /_lag na rdo rje la sogs pa gsang ba pa'i bdag po dang bcas pa rnams dang /_rgyal po chen po bzhi po rnams phyi bzhin yang dag par 'brang zhing 
[\[100b.3\]]srung ba dang /_skyob pa dang /_sbed par byed do/_/'di nas shi 'phos nas kyang 'jig rten gyi khams bde ba can du skye bar 'gyur te/_yon tan gyi khyad par 'di dag ni ma bsgrubs par lan cig dran pa tsam gyis thob par 'gyur ro/_/mchod pa'i sprin zhes bya ba'i gzungs rdzogs so//_//[{D539}]oM na 
[\[100b.4\]]mo b+ha ga ba te rat+na ke tu rA dzA ya/_ta thA ga tA ya/_ar+ha te samyak+saM bud+d+hA ya/_tad+ya thA/_o~M rat+ne rat+ne ma hA rat+ne rat+na bi dza ye swA hA/_zhes lan brgyad brjod pas phyag bya'o//_//[{D539a}]na maHsarba bud+d+ha bo ng+hi sa twA nAM/_sarba tra saM ku su mi dA b+hi dz+nyA rA si ni na mo stu te swA hA/_zhes lan brgyad brjod pas bstod pa'o//_//
[\[100b.5\]{D539b}]o~M sarba ta thA ga ta pU dza me g+ha pra sa ra sa mU he s+pha ra Na i maM ga ga na kaM hU~M zhes pas mchod pa byin gyis brlab po//_//[{D539c}]na maHsarba bud+d+ha bo ng+hi sa twA nAM/_sarba thA ut+ga te s+pha ra na i maM ga ga na khaM sa man+ta swA hA/_zhes lan brgyad brjod pas mchod pa'i sprin 'byung ngo //_//[{D539d}]na maHsarba bud+d+ha bo ng+hi 
[\[100b.6\]]satwe b+h+yaH/_sarba bi ta pU ra pU ra/_a brtA a b+ha ye swA hA/_zhes brjod pas de bzhin gshegs pa rnams la mchod pa dang nye gnas dang zhabs la spyi bos phyag byas par 'gyur ro//_//[{D539e}]dkon mchog gsum la phyag 'tshal lo/_/o~M sma ra sma ra/_bi sma na ska ra ma hA dza ba hU~M zhes brjod cing rin po che 
[\[100b.7\]]brdar bas rin po che'i gdugs dang rgyal mtshan la sogs pa'i char dpag tu med pa nam mkha'i khams gang bar bsam la dbul lo/_/rin po che brdar ba'i gzungs rdzogs so//_//[{D539f}]dkon mchog gsum la phyag 'tshal lo/_/de bzhin gshegs pa dgra bcom pa yang dag par rdzogs 
[\[101a\]]
[\[101a.1\]]pa'i sangs rgyas pad+ma'i spyan la phyag 'tshal lo/_/byang chub sems dpa' sems dpa' chen po sgrib pa thams cad rnam par sel ba la phyag 'tshal lo/_/tad+ya thA/_o~M ta ra ta ra/_ti ri ti ri/_tu ru tu ru/_ka la ka la/_ki li ki li/_ku lu ku lu/_b+ha ra b+ha ra/_b+hi ri b+hi ri/_b+hu ru b+hu ru/_b+ha ya b+ha ya/_
[\[101a.2\]]ku ru ku ru/_sarba karma A bar Na dza ni me sha pra b+ha ya swA hA/_dz+wa la ni bi d+ha ni bai swA hA/_ku ru pany+tsa li swA hA/_sA ga ra saM bi re swA hA/_sarba ta thA ga ta a d+hiSh+Thi te swA hA/_gzungs 'di'i cho ga ni 'di yin te/_nang par langs nas lan brgya rtsa brgyad bzlas brjod byas na zhag nyi shu rtsa gcig lon pa'i tshe 
[\[101a.3\]]las kyi sgrib pa thams cad zad par 'gyur ro/_/spyan lnga yang rnam par dag par 'gyur ro/_/de la mig nad 'byung bar mi 'gyur ro/_/lus la nad 'byung bar mi 'gyur ro/_/yid kyi nyes pa 'byung bar mi 'gyur ro/_/spyan lnga yang rnam par dag par 'gyur ro/_/de bzhin du yid rnam par dag 
[\[101a.4\]]pa lnga yang thob par 'gyur ro/_/tshe rabs thams cad du sangs rgyas 'byung ba dang phrad par 'gyur ro/_/byang chub kyi snying po la gnas kyi bar du sangs rgyas mthong ba dang /_chos thos pa dang /_dge 'dun la bsnyen bkur byed pa dang /_sems can thams cad yongs su smin par byed pa dang 'bral bar mi 
[\[101a.5\]]'gyur ro/_/lus mdzes par 'gyur ro/_/sems dang bar 'gyur ro/_/'phags pa pad+ma'i spyan zhes bya ba'i gzungs rdzogs so//[ {D540}]@#/_/rgya gar skad du/_su rU pa nA ma d+hA ra NI/_bod skad du/_su rU pa zhes bya ba'i gzungs/_sangs rgyas dang byang chub sems dpa' thams cad la phyag 'tshal 
[\[101a.6\]]lo/_/namaHsu rU pA ya/_ta thA ga tA ya/_ar+ha te saMmyak+saM bud+d+hA ya/_tad+ya thA/_oM su ru su ru/_pra su ru pra su ru/_ta ra ta ra/_b+ha ra b+ha ra/_saM b+ha ra saM b+ha ra/_sma ra sma ra/_san+tar+pa ya san+tar+pa ya/_sarba pre tA nAM swA hA/_gzungs 'dis chu dang bcas pa'i zan la lan bdun yongs su bzlas te lag pa g.yon pas se gol 
[\[101a.7\]]gyi sgra lan gsum du byas nas [{]yi dgas [,]yi dwags [}]thams cad la dben pa'i sa phyogs su sbyin par bya zhing /_'di skad kyang brjod par bya ste/_skabs tshol ba dang glags lta ba rnams dengs shig_/'jig rten gyi khams thams cad na gnas pa'i [{]yi dgas [,]yi dwags [}]rnams la bza' ba 'di bdag gis sbyin par bgyi'o zhes pa'o/_/
[\[101b\]]
[\[101b.1\]]zas ma zos pa'i sngon rol nyid du sbyin par bya'o/_/de ltar na [{]yi dgas [,]yi dwags [}]thams cad la 'bras bre bo che re re'i bza' ba so sor byin par 'gyur ro/_/de ltar byas na skye ba nas skye bar yang nyam chung bar mi 'gyur ro/_/dbul por mi 'gyur ro/_/stobs che ba dang /_mdzes pa dang /_mthong na dga' ba dang /_phyug 
[\[101b.2\]]cing longs spyod che bar 'gyur ro/_/tshe ring zhing nad med pa dang /_myur du bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/_/shi 'phos nas kyang bde ba can gyi 'jig rten gyi khams su skye bar 'gyur ro/_/gzugs legs zhes bya ba'i gzungs rdzogs 
[\[101b.3\]]so//[ {D541}]@#/_/rgya gar skad du/_Ar+ya aSh+Ta ma hA b+ha ya tA rA ni nA mad+hA ra NI/_bod skad du/_'phags pa 'jigs pa chen po brgyad las sgrol ba zhes bya ba'i gzungs/_sangs rgyas dang byang chub sems dpa' thams cad la phyag 'tshal lo/_/de bzhin gshegs pa yon tan 'byung gnas la 
[\[101b.4\]]phyag 'tshal lo/_/de bzhin gshegs pa kun nas spos dri la phyag 'tshal lo/_/de bzhin gshegs pa gzhan gyis mi thub pa'i rtsal dang ldan pa la phyag 'tshal lo/_/de bzhin gshegs pa sgrib pa thams cad rnam par sel ba la phyag 'tshal lo/_/de bzhin gshegs pa zla ba mchog la phyag 'tshal 
[\[101b.5\]]lo/_/de bzhin gshegs pa zhi ba'i rgyal po la phyag 'tshal lo/_/de bzhin gshegs pa zla ba'i bla ma la phyag 'tshal lo/_/byang chub sems dpa' sems dpa' chen po snying rje chen po dang ldan pa 'jigs pa med par byed pa la phyag 'tshal lo/_/tad+ya thA/_d+ha re d+ha re/_d+hA re d+hA ra NI/_ra na ko te a b+ha 
[\[101b.6\]]yA kalpe/_kalpe ni ga Ni/_a nan+ta kalpe/_a mr-i ta kalpe/_hu tA sha re/_a nan+ta mu khe/_a nan+ta tsak+Shu sa mut+ga te/_o~M b+ha swA hA/_rigs kyi bu gzungs kyi gsang sngags 'di dag ni sems can ngan song du 'gro ba rnams kyi don gyi phyir/_sangs rgyas bcom ldan 'das gang gA'i klung gi bye ma snyed dag gis 
[\[101b.7\]]gsungs pa dang /_byin gyis brlabs pa dang /_rjes su yi rang ba yin no/_/rigs kyi bu byang chub sems dpa' gang la la gzungs 'di 'dzin par byed pa de 'jigs pa brgyad po sems can dmyal ba'i 'jigs pa mtha' yas pa dang /_dud 'gro'i skye gnas kyi 'jigs pa mtha' yas pa dang /_gshin rje'i 
[\[102a\]]
[\[102a.1\]]'jig rten gyi 'jigs pa mtha' yas pa dang /[ {]yi dgas [,]yi dwags [}]kyi 'jigs pa mtha' yas pa dang /_bgrod dka' ba'i 'jigs pa mtha' yas pa dang /_skye ba'i 'jigs pa mtha' yas pa dang /_nad kyi 'jigs pa mtha' yas pa dang /_'chi ba'i 'jigs pa mtha' yas 
[\[102a.2\]]pa dag las yang dag par 'da' bar 'gyur ro/_/phyogs bcu'i sangs rgyas bcom ldan 'das rnams kyis dgongs par 'gyur ro/_/sems rnam par g.yeng ba med par 'chi ba'i dus byed cing /_sangs rgyas rnams kyi spyan sngar skye bar 'gyur/_zad mi shes pa'i lus thob par 'gyur/_
[\[102a.3\]]sprul pa'i lus kyang thob par 'gyur ro/_/namaHsarba bid+yA/_sid d+h+y+ha na tu me man tra pA da swA hA/_'phags pa 'jigs pa chen po brgyad las sgrol ba zhes bya ba'i gzungs rdzogs so//[ {D542}]@#/_/rgya gar skad du/_Ar+ya bi she Sha ba ti nA ma d+hA ra NI/_bod skad du/_'phags pa khyad par can 
[\[102a.4\]]zhes bya ba'i gzungs/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das sbrul gyi lo'i dgun zla ra ba'i tshes nyi shu la yul phug ron can na/_grong khyer siny+tso zhes bya ba'i gtsug lag khang na bzhugs te/_
[\[102a.5\]]de'i tshe dge slong tshe brjod ces bya ba don cig gi phyir grong khyer gnas song zhes bya bar song ste/_dge slong de rgya yul gyi grong khyer nas dpag tshad brgya'i lam du phyin pa dang /_dge slong des bar der mi lus chen po khrun du mtho sum cu yod pa/_bzhin mtho bzhi pa zhig rgyang ring po nas mthong 
[\[102a.6\]]ngo /_/mthong nas kyang dge slong tshe brjod des mi de lta bu de la 'di snyam du bsams te/_kye ma mi 'di ni lus che ste/_'di ni 'jam dpal gzhon nur gyur pa yin du nges so snyam nas/_des pus mo gnyis ka'i lha nga sa la btsugs te/_mi lus chen po ga la ba de logs su thal mo sbyar ba btud nas/_
[\[102a.7\]]mi lus chen po de la 'di skad ces smras so/_/ji khyod 'jam dpal gzhon nur gyur pa ste/_'di na gda' 'am/_'jam dpal gyis smras pa/_dge slong de de bzhin no/_/dge slong des smras pa/_'jam dpal khyod ci'i slad du 'di na gda'/_'jam dpal gzhon nur gyur pas smras pa/_dge slong 'dzam 
[\[102b\]]
[\[102b.1\]]bu'i gling 'dir sems can rnams la nad rnam pa sna tshogs 'byung ste/_gnod sbyin dang /_lha ma yin dang /_nam mkha' lding dang /_dri za rnams ri'i rgyal po ri rab kyi ngos gcig la gnas so/_/des nyi zla'i 'od kyang mi mngon/_nyi ma dang /_zla ba dang /_gza' dang /_rgyu skar rnams kyang nam mkha'i bar 
[\[102b.2\]]skabs na mi snang ngo /_/de'i tshe lha dang /_lha ma yin kyang g.yul 'gyed de/_g.yul bkye ba dang /_lha rnams ni pham/_lha ma yin rnams ni rgyal te/_de'i tshe 'byung po dang /[ {]yi dgas [,]yi dwags [}]rnams bud med kyi gzugs kyis sems can rnams la nad gtong ste/_'di lta ste/_lkog ma'i lha gor dang /_'brum 
[\[102b.3\]]phran dang /_me dbal dang /_lto na ba dang /_rims nyin gcig pa dang /_nyin gnyis pa dang /_nyin gsum pa dang /_nyin bzhi pa dang /_rlung las gyur pa dang /_mkhris pa las gyur pa dang /_bad kan las gyur pa dang /_'dus pa las gyur pa dang /_klad pa na ba dang /_phol mig dang /_g.yan pa dang /_
[\[102b.4\]]tshad pa dang /_mig nad la sogs pa nye bar sgrub bo/_/'di lta ste/_char ches pa dang /_than pa dang /_dus ma yin pa'i char gyis lo tog phun sum tshogs pa'i 'ongs 'phrog sems can rnams kyi mdangs 'phrog_/tshe dang /_stobs dang /_mdog dang /_gzugs 'phrog ste/_de'i tshe 'dzam bu'i gling na 
[\[102b.5\]]sems can thams cad nad sna tshogs kyis yongs su nyen to/_/gtum po seng ge dang /_spyang ki dang /_stag dang /_sbrul la sogs pa'i gzugs kyis sems can rnams kyi mdangs 'phrog ste/_'dzam bu'i gling gi sems can rnams la dus ma yin par chud za ba nye bar gnas pas sems can rnams nad 
[\[102b.6\]]las thar bar bya ba yang dka' ste/_'dzam bu'i gling 'dir sems can rgan pa dang /_bar ma dang /_gzhon pa dag las dkrigs phrag sum cu 'chi bar 'gyur ro/_/de'i phyir nga dge slong khyod kyi gan du 'ongs kyis/_khyod kyis 'dzam bu'i gling gi sems can thams cad la chos kyi rnam grangs 
[\[102b.7\]]'di sgrogs shig_/de ci'i phyir zhe na/_'dzam bu'i gling pa'i sems can thams cad ni 'di snyam du bdag cag ji ltar sdug bsngal gyis bcings pa thams cad las thar bar 'gyur snyam du re ba'i phyir ro/_/de lta bas na dge slong khyod kyis sems can thams cad la mdo 'di sgrogs te/_sems 
[\[103a\]]
[\[103a.1\]]can thams cad la dge ba'i rtsa ba bskyed pa'i phyir nan tan gyis shig_/dkon mchog gsum la rtag par rgyun du dad par gyis shig_/lha rjed cig_/de bzhin gshegs pa'i mchod rten rnams sam/_sku gzugs rnams la spos dang /_me tog dang /_bdug pa rnams 
[\[103a.2\]]kyis mchod par gyis shig_/khyad par can gyi gzungs kyang lhogs shig_/nyi ma bdun yan lag brgyad dang ldan pa'i gso sbyong la nye bar gnas par gyis shig_/bcom ldan 'das de bzhin gshegs pa blo yangs zab mo 'brug bsgrags rgyal po la phyag 'tshal lo/_/tad+ya thA/_
[\[103a.3\]]bi pu la gardzi te/_bi pu la swA re/_bi pu la yo ni she/_a na la se/_a na la sam b+ha be/_a na la sa ga tiM ga te swA hA/_de bzhin gshegs pa sgrib pa thams cad rnam par sel ba la phyag 'tshal lo/_/tad+ya thA/_he ma he ma/_ha ma ha ma swA hA/_de bzhin gshegs pa 'od dpag med la phyag 'tshal lo/_/
[\[103a.4\]]tad+ya thA/_a mi tod+b+ha be/_a mi ta saM b+ha b+ha be/_a mi ta bi krAn+te/_a mi ta pi krAn+ti ka re/_a mi ta ga ga na kIrti ka re swA hA/_de bzhin gshegs pa yon tan 'byung gnas la phyag 'tshal lo/_/tad+ya thA/_ga ga na sa A ka ra/_ga ga na saM b+ha bi/_ga ga na kIrte ka re swA hA/_de bzhin gshegs pa kun nas 
[\[103a.5\]]spos mchog la phyag 'tshal lo/_/tad+ya thA/_sa ma sa me swA hA/_de bzhin gshegs pa gzhan gyis mi thub pa'i rgyal mtshan gyis 'brug bsgrags gshegs pa la phyag 'tshal lo/_/tad+ya thA/_a sa ma sa me swA hA/_de bzhin gshegs pa nga rgyal gnon la phyag 'tshal lo/_/
[\[103a.6\]]tad+ya thA/_ma na bi shud+d+he/_pad+me shwa re/_pad+ma saM b+ha be/_king ka re/_hi ta~M ka rI ye swA hA/_sangs rgyas dang /_byang chub sems dpa' thams cad la phyag 'tshal lo/_/de bzhin gshegs pa dgra bcom pa yang dag par rdzogs pa'i sangs rgyas sgrib pa thams cad rnam 
[\[103a.7\]]par sel ba la phyag 'tshal lo/_/tad+ya thA/_shwe ta ka ra b+he dz+wa li ne swA hA/_dzaM b+ha ne/_sta~M b+ha ne/_mo ha ne swA hA/_pauN+Ta ri kA ya swA hA/_ho me d+harme/_d+harmA tsan+tA ye swA hA/_d+ha re b+hi d+ha re/_ka la bing+ka ru ta yai swA hA/_shAn+te kAn+ne ni rbA pa N+ye swA hA/_d+hu ru d+hu ru/_bi du ru d+hi ye swA hA/_
[\[103b\]]
[\[103b.1\]]bi ma la pra tsun+dA yai swA hA/_a ba lo ki ta/_bi lo ki tA yai swA hA/_Adz+nyA na pi d+ha ma n+yai swA hA/_pad+ma swa re/_pad+ma sa~M b+ha be/_king ka re hi tang ka rI ye swA hA/_sangs rgyas dang /_byang chub sems dpa' thams cad la phyag 'tshal lo/_/tad+ya thA/_tsan+d+ra pra b+he/_tsan+d+ra na 
[\[103b.2\]]gar+b+he/_tsan+d+ra na tsUr+Ne/_ke kai la sa ba ti/_sarba bud+d+ha/_a d+hiSh+Thi ta a nu mo di te swA hA/_byang chub sems dpa' 'phags pa 'jam dpal la phyag 'tshal lo/_/tad+ya thA/_dza ye dza ye/_dza ya la b+he/_dza yam hA ma he swA hA/_byang chub sems dpa' sems dpa' chen 
[\[103b.3\]]po 'phags pa spyan ras gzigs dbang phyug la phyag 'tshal lo/_/tad+ya thA/_ga ga na ar+ye/_ga ga na sa mung+ga te/_ga ga na bi krAn+ta/_bi krAn+ta/_e dzi me dzi/_pad+mo dzi swA hA/_byang chub sems dpa' kun tu bzang po la phyag 'tshal lo/_/tad+ya thA/_he b+ha dre/_ma hA b+ha dre/_a 
[\[103b.4\]]ti b+ha dre/_sa man+ta b+ha dre/_bi ga ta rA dza se/_ma hA bi ga ta rA dza se/_a ti bi ga ta rA dza se/_he ma ba ti/_karma A ba ra Na bi sho d+ha ne swA hA/_byang chub sems dpa' 'phags pa byams pa la phyag 'tshal lo/_/tad+ya thA/_mai tri mai tri/_mai tri ma na se swA hA/_byang chub sems dpa' 'phags 
[\[103b.5\]]pa nam mkha'i snying po la phyag 'tshal lo/_/tad+ya thA/_gar+b+he/_gar+b+he/_gar+b+ha bi sho d+ha ne swA hA/_byang chub sems dpa' 'phags pa blo gros mi zad pa la phyag 'tshal lo/_/tad+ya thA/_ak+Sha ye nu/_ak+Sha ye phu/_ak+Sha ya karma bi sho d+ha ne phu swA hA/_byang chub sems dpa' dri ma med 
[\[103b.6\]]par grags pa la phyag 'tshal lo/_/tad+ya thA/_kIrti tA/_sarba dzi nai/_a b+hi kIrti tA/_sarba dzi nai/_badzrA ka re/_badzra sa~M b+ha be/_badzra be dA kA re swA hA/_byang chub sems dpa' sgrib pa thams cad rnam par sel ba la phyag 'tshal lo/_/tad+ya thA/_sarbA pa ra Na bi ska~M b+hi n+yai swA hA/_d+hA tu bi 
[\[103b.7\]]ka ra N+yai swA hA/_me g+ha bi s+pho Ta me swA hA/_a pa rA dzi ta kA yai swA hA/_ba la da da n+yai swA hA/_bo d+h+yang da da n+yai swA hA/_karma ni r+b+ha bi ta kA yai swA hA/_e kA rA mA yai swA hA/_yo ga tsA rA yai swA hA/_sarba bud+d+hA b+hi Shik+tA yai swA hA/_brah+mo pa ku tA yai swA hA/_sarba d+harmA b+hi Shi k+tA yai swA hA/_sarba bud+d+hA 
[\[104a\]]
[\[104a.1\]]b+hi Shik+tA yai swA hA/_e ka shring gA yai swA hA/_a shring grA yai swA hA/_b+hU tA yai swA hA/_a sa~M b+hU tA yai swA hA/_sarba duHkho pra sha ma n+yai swA hA/_zla 'od gzhon nur gyur pa la phyag 'tshal lo/_/tad+ya thA/_tsan+d+ra pra b+he/_su pra b+he/_pra b+hA ka re/_pra b+hot+ga te/_pra b+hot+ga te/_pra b+ha ba ti/_pra b+ha ba ti/_d+harma bi shud+d+he/_
[\[104a.2\]]karmA bi shud d+hir+b+ha ba tu me swA hA/_tshe brjod gang la la zhig rig sngags 'dis nyin zhag bdun du nyin lan bdun mtshan lan bdun du byab pa byas na/_des las kyi sgrib pa ma lus par rnam par dag par 'gyur ro/_/dge slong bdun la zan sbyin no/_/me las me spel bar bya'o/_/mtshan mo mar 
[\[104a.3\]]me thogs te mchod rten la bsti stang du byas la bskor bar bya'o/_/dam pa'i chos bri ba dang bklag pa la brtson par bya'o/_/gal te yams kyi nad cher byung na khyim nas khyim dang /_grong nas grong dang /_grong khyer nas grong khyer du gan d+ha ra sa'i bdug pa dang gtor ma dang /_lha bshos kyis 
[\[104a.4\]]mchod par bya'o/_/nad pa gang yin pa des kyang cho ga 'di bzhin byas na de myur du nad las thar bar 'gyur ro/_/de nas yang 'jam dpal gzhon nur gyur pas dge slong tshe brjod la 'di skad ces smras so/_/dge slong rigs kyi bu'am rigs kyi bu mo gang la la zhig chos kyi rnam grangs 
[\[104a.5\]]'di 'dzin tam/_klog gam/_yi ger 'dri'am/_yi ger 'drir 'jug gam/_gzhan dag la yang rgya cher yang dag par ston na de bla na med pa yang dag par rdzogs pa'i byang chub las phyir mi ldog par 'gyur ro/_/yang 'jam dpal gzhon nur gyur pas dge slong tshe brjod la 'di skad ces 
[\[104a.6\]]smras so/_/chos kyi rnam grangs 'di ci nas skye bo thams cad kyi rna lam du grag par 'gyur bar yul nas yul dang /_grong khyer nas grong khyer dang /_grong nas grong du bskur bar bya'o/_/yang 'jam dpal gzhon nur gyur pas dge slong tshe brjod la 'di skad ces smras so/_/tshe brjod rigs kyi 
[\[104a.7\]]bu'am rigs kyi bu mo gang la las chos kyi rnam grangs 'di lan gcig bklags na de bdag nyid thar bar 'gyur ro/_/sus lan gnyis bklags na de bu dang chung ma dang lhan cig thar bar 'gyur ro/_/sus lan gsum bklags na de rtsa lag gi tshogs kyi skye bo dang bcas te thar bar 'gyur ro/_/
[\[104b\]]
[\[104b.1\]]sus lan bzhi bklags na/_de yul 'khor thams cad kyang thar bar 'gyur ro/_/sus lan lnga bklags na/_de nye 'khor gyi rgyal po dang bcas pa thar bar 'gyur ro/_/yang 'jam dpal gzhon nur gyur pas/_dge slong tshe brjod la 'di skad ces smras so/_/
[\[104b.2\]]chos kyi rnam grangs 'di myur du yul gzhan dag tu bskur bar bya ste/_der yang yon tan 'di dag 'byung bar 'gyur ro/_/tshe brjod gang gis chos kyi rnam grangs 'di thos la mi 'dzin tam/_mi klog gam/_yi ger mi 'dri'am/_yi ger 'drir mi 'jug gam/_kun 
[\[104b.3\]]chub par mi byed dam/_gzhan dag la yang rgya cher yang dag par rab tu mi ston tam/_yul gzhan du mi 'byin tam/_sems can thams cad dang thun mong du byas te mi nyan tam/_bla na med pa yang dag par rdzogs pa'i byang chub tu yongs su mi sngo na mtshams med pa 
[\[104b.4\]]lnga byed pa rnams kyi 'gro ba ci 'dra ba de 'dra bar mngon par 'grub ste/_sangs rgyas dang /_byang chub sems dpa' thams cad kyis smad pa'o/_/yang 'jam dpal gzhon nur gyur pas dge slong tshe brjod la 'di skad ces smras so/_/tshe brjod su zhig 'di tshad mar mi byed pa de ni ngas 
[\[104b.5\]]thog ma nyid du dad par byas pa ma yin no/_/'di ltar 'dzam bu gling pa'i sems can thams cad bde bar 'gyur bar bya ba'i phyir/_nga ri'i rgyal po ri rab la song ste/_lha dang /_dri za rnams la rjes su bstan pa dang mthun par sbyar bar bya ba'i phyir nan tan bya'o/_/de skad 
[\[104b.6\]]ces smras nas/_'jam dpal gzhon nur gyur pa de nyid du mi snang bar gyur to/_/dge slong tshe brjod kyis kyang /_'jam dpal gzhon nur gyur pas smras pa la mngon par bstod de bzung nas song ngo /_/'phags pa khyad par can zhes bya ba'i gzungs rdzogs 
[\[104b.7\]]so//_//rgya gar gyi mkhan po dzi na mi tra dang /_dA na shI la dang /_zhu chen gyi lo ts+tsha ba ban+de ye shes sdes bsgyur cing zhus te skad gsar chad kyis kyang bcos nas gtan la phab pa//_//
[\[105a\]]
[\[105a.1\]{D543}]@##/_/rgya gar skad du/_Ar+ya many+dzu shrI mU la tan+t+ra/_bod skad du/_'phags pa 'jam dpal gyi rtsa ba'i rgyud/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das gnas gtsang ma'i steng gi 
[\[105a.2\]]nam mkha'i dkyil na/_byang chub sems dpa' 'dus pa'i 'khor gyi tshogs so so tha dad pa bsam gyis mi khyab pa ngo mtshar rmad du byung ba/_so sor rab tu gnas pa dang thabs cig tu bzhugs te/_de nas bcom ldan 'das kyis gnas gtsang ma'i ris kyi lha'i bu rnams la bka' stsal pa/_lha'i 
[\[105a.3\]]bu dag khyed cag nyon cig_/byang chub sems dpa' sems dpa' chen po 'jam dpal gzhon nur gyur pa'i cho 'phrul gyi spyod pa bsam gyis mi khyab pa ngo mtshar rmad du byung ba'i ting nge 'dzin gyi bye brag dang /_rdzu 'phrul dang /_rnam par thar pa'i dkyil 'khor byang chub sems dpa'i rnam par 'phrul pa 
[\[105a.4\]]dang /_byang chub sems dpa' thams cad kyi nye bar 'tsho ba/_tshe dang nad med pa dang dbang phyug dang /_yid la bsam pa yongs su rdzogs par byed pa'i sngags kyi gzhi dag sems can rnams la phan pa'i phyir bshad par bya ste/_de shin du legs par nyon la yid la zung shig dang /_ngas bshad par 
[\[105a.5\]]bya'o/_/de nas gnas gtsang ma'i ris kyi lha'i bu de dag gis thal mo sbyar ba btud nas/_bcom ldan 'das la legs so zhes gsol te/_byang chub sems dpa' rnams kyi spyod pa ting nge 'dzin gyi khyad par dang /_sa chen po thob par bya ba dang /_rdo rje'i gdan gnon pa dang /_bdud gdul ba dang /_
[\[105a.6\]]chos kyi 'khor lo bskor ba dang /_nyan thos dang rang sangs rgyas thams cad kyi nges par 'byung ba dang /_lha rnams dang mi rnams su skye bar bya ba dang /_sdug bsngal dang /_dbul ba dang /_nad thams cad zhi bar byed pa/_longs spyod kyis phyug pa 'dren par byed pa/_'jig rten dang 'jig rten 
[\[105a.7\]]las 'das pa'i sngags kyi spyod pas phongs par mi byed pa/_re ba thams cad yongs su rdzogs par byed pa de bzhin gshegs pa thams cad kyi gsung 'bras bu med par byed pa ma yin pa/_bcom ldan 'das kyis byams pa'i thugs dang /_phan pa'i thugs dang bdag dang sems can thams 
[\[105b\]]
[\[105b.1\]]cad la thugs brtse ba nye bar bzung nas bcom ldan 'das de bshad du gsol/_de nas bcom ldan 'das shAkya thub pas thams cad dang ldan pa'i 'khor rnams dang gnas gtsang ma'i gnas la sangs rgyas kyi spyan gyis gzigs nas/_dag pa'i yul la 'od rnam par spros te/_yul rnam par 'jigs pa 
[\[105b.2\]]zhes bya ba'i ting nge 'dzin la snyoms par zhugs so/_/bcom ldan 'das snyoms par zhugs ma thag tu mdzod spu nas me tog kun tu skyes pa zhes bya ba dang /_byang chub sems dpa' yang dag par bskul ba zhes bya ba'i 'od phyung ste/_'od bye ba khrag khrig phrag brgya stong du ma'i 'khor gyis bcom 
[\[105b.3\]]ldan 'das la lan gsum bskor ba byas nas/_stong gsum gyi stong chen po'i 'jig rten gyi khams su song nas/_byang shar gyi phyogs su brgya stong gi gang gA'i klung gi 'jig rten gyi khams 'das nas/_me tog dang ldan pa zhes bya ba'i 'jig rten gyi khams su rjes su zhugs te/_gang na me 
[\[105b.4\]]tog kun du skyes pa'i rgyal po'i dbang po zhes bya ba'i de bzhin gshegs pa bzhugs par ro/_/der yang 'jam dpal gzhon nur gyur pa sngon gyi smon lam gyi dbang gis byang chub sems dpa' sems dpa' chen po'i spyod pa dang ldan pa rnams dang lhan cig gnas par gyur to/_/'jam dpal 
[\[105b.5\]]gzhon nur gyur pas 'od zer gyi snang ba de mthong nas/_bzhin cung zad 'dzum pa dang ldan par gyur nas byang chub sems dpa'i tshogs de dag la smras pa/_rgyal ba'i sras dag 'od 'di ni nga la yang dag par bskul ba'i phyir 'ongs pa yin gyis/_khyed cag g.yeng ba med par gyis shig 
[\[105b.6\]]ces smras so/_/de nas byang chub sems dpa' sems dpa' chen po 'jam dpal gzhon nur gyur pa mig mi 'dzums shing kha bye bas/_'od gang na ba de logs su mngon du bltas nas 'dug go/_/de nas bskul ba'i 'od des me tog dang ldan pa zhes bya ba'i 'jig rten gyi khams snang ba chen 
[\[105b.7\]]pos snang bar byas te/_me tog kun du skyes pa rgyal po'i dbang po de bzhin gshegs pa la lan gsum bskor ba byas te/_byang chub sems dpa' sems dpa' chen po 'jam dpal gzhon nur gyur pa'i spyi bor nub par gyur to/_/de nas 'jam dpal gzhon nur gyur pa stan las langs te/_
[\[106a\]]
[\[106a.1\]]bcom ldan 'das me tog kun du yang dag par skyes pa rgyal po'i dbang po de bzhin gshegs pa la lan gsum bskor ba byas te/_spyi bos phyag 'tshal nas/_pus mo g.yas pa'i lha nga sa la btsugs te/_bcom ldan 'das me tog kun du skyes pa rgyal po'i dbang po la 'di skad ces 
[\[106a.2\]]gsol to/_/bcom ldan 'das shAkya thub pa zhes bya ba de bzhin gshegs pa dgra bcom pa yang dag par rdzogs pa'i sangs rgyas kyis bdag la dgongs te/_bcom ldan 'das bdag ni bcom ldan 'das shAkya thub pa la blta ba dang phyag bya ba dang bsnyen bkur bya ba dang /_sngags thams cad kyi spyod 
[\[106a.3\]]pa dang /_sgrub thabs dang /_dkyil 'khor dang /_cho ga dang /_gsang ba dang /_cho ga zhib mo dang /_cho ga'i ngo bo dang /_de bzhin gshegs pa thams cad kyi thugs dang /_gsang ba dang /_phyag rgya dang /_dbang bskur ba bstan pa dang /_sems can thams cad kyi bsam pa thams cad 
[\[106a.4\]]yongs su rdzogs par bya ba'i phyir/_mi mjed kyi 'jig rten gyi khams 'di nas mchi bar 'tshal lo/_/de skad ces bcom ldan 'das me tog kun du skyes pa rgyal po'i dbang po de bzhin gshegs pa la gsol pa dang /_'jam dpal gzhon nur gyur pa ting nge 'dzin gang la snyoms par zhugs pa na/_
[\[106a.5\]]phyogs bzhi mtha' yas mu med pa steng dang 'og dang thad ka thams cad dang ldan pa'i phyogs sangs rgyas bcom ldan 'das rnams kyis yang dag par gang bar gyur to/_/'jig rten gyi khams de dang bcom ldan 'das dang bcas pas/_rgyal ba'i sras legs so legs so/_/'di lta bu'i ting nge 'dzin 
[\[106a.6\]]gyi khyad par la snyoms par zhugs pa ni/_nyan thos dang rang sangs rgyas thams cad kyis kyang mi nus/_byang chub sems dpa' spyod pa la zhugs pa dang /_sa bcu la gnas pa dag gis kyang snyoms par zhugs par mi nus so/_/de nas bcom ldan 'das me tog kun du yang dag par skyes 
[\[106a.7\]]pa rgyal po'i dbang po de bzhin gshegs pa sangs rgyas bcom ldan 'das de rnams dang lhan cig tu yang dag par bgros te/_'jam dpal gzhon nur gyur pa 'di'i snying po mchog tu gsang ba/_don thams cad sgrub pa'i snying po gsungs pa ni yi ge gcig pa zhes bya ba mchog tu gsang ba/_
[\[106b\]]
[\[106b.1\]]sems can thams cad kyi las thams cad byed pa sngags kyi spyod pa khyad par can bzang po yang sgrub par byed pa'o/_/de nas bcom ldan 'das me tog yang dag par skyes pa rgyal po'i dbang po de bzhin gshegs pa yud tsam zhig cang mi gsung bar gyur te/_thams cad dang ldan pa'i 'jig rten 
[\[106b.2\]]thams cad la sangs rgyas kyi spyan gyis gzigs te/_sangs rgyas bcom ldan 'das de dag la yang yang dag par dgongs nas/_byams pa'i thugs kyis sngags gsungs so/_/na maHsarba bud+d+hA nAM aM maM/_'di ni 'jam dpal gyi snying po mchog yin te las thams cad byed pa'o/_/de nas 
[\[106b.3\]]'jam dpal gzhon nur gyur pa ting nge 'dzin de las langs nas/_dper na skyes bu stobs dang ldan pa lag pa bskum pa las brkyang ba dang /_brkyang ba las bskum pa'am sel gol gtogs pa tsam mam/_mig 'byed 'dzums tsam la rdzu 'phrul gyi stobs kyi shugs blo ting nge 'dzin ces bya ba'i 
[\[106b.4\]]ting nge 'dzin gyi khyad par rnam par 'phrul pa zhes bya ba la snyoms par zhugs te/_mi mjed kyi 'jig rten gyi khams su chas te slar 'khod nas/_steng gi nam mkha'i dkyil na nor bu rin po che rab tu gnas pa'i gnas gtsang ma'i ris kyi lha rnams gnas su 'dug ste/_gnas gtsang ma'i 
[\[106b.5\]]gnas de thams cad 'od chen po'i snang bas gsal bar byas te/_'od kyi rin po ches rab tu brgyan cing gsal ba zhes bya ba'i ting nge 'dzin la snyoms par zhugs so/_/'jam dpal gzhon nur gyur pa snyoms par zhugs ma thag tu rin po che rnam pa tha dad pa du ma'i khang pa brtsegs pa dang /_
[\[106b.6\]]rin po che'i gdugs dang dpag tshad brgya stong phrag du ma rgya che ba'i lha'i gos dang /_dar mang po'i tshogs kyis nye bar mdzes par byas pa'i 'jam dpal gzhon nur gyur pa la 'di skad ces bka' stsal to/_/'jam dpal gzhon nur gyur pa de'i dus la bab par shes na song shig_/
[\[106b.7\]]'on kyang nga'i bkas bcom ldan 'das shAkya thub pa la gnod pa nyung ngam/_nyam nga ba chung ngam/_bskyod pa yang ngam/_bde ba la reg par gnas sam zhes zhu bar bya'o/_/de nas bcom ldan 'das me tog yang dag par skyes pa rgyal po'i dbang po de bzhin gshegs pas 'jam 
[\[107a\]]
[\[107a.1\]]dpal gzhon nur gyur pa la 'di skad ces bka' stsal to/_/gzhan yang gzhon nu gang gA'i klung brgya stong gi bye ma snyed kyi de bzhin gshegs pa dgra bcom pa yang dag par rdzogs pa'i sangs rgyas kyis khyod kyi sngags kyi spyod pa dang /_dkyil 'khor dang cho ga zhib mo dang 
[\[107a.2\]]gsang ba dang /_dbang bskur ba dang phyag rgya'i tshogs dang cho ga dang sbyin sreg dang /_bzlas pa dang brtul zhugs bsam pa thams cad yongs su rdzogs par byed pa sems can thams cad dga' bar byed pa/_'od rin po che'i tshogs kyis rab 'byam 'das pa dang da ltar byung ba dang ma 'ongs 
[\[107a.3\]]pa'i shes pa rgyal po'i dbang phyug lung ston par byed pa/_sngags bzla ba yul gyi mthar 'gro bar byed pa mi snang bar byed pa dang /_dus dang dam tshig rab 'byam gyi tshogs thams cad dang /_'jig rten pa ma lus pa dang /_'jig rten las 'das pa'i sangs rgyas dang /_byang chub sems 
[\[107a.4\]]dpa' dang 'phags pa nyan thos dang rang sangs rgyas kyi nges par 'byung ba'i spyod pa mthar thug pa gsungs pa dang /_gsung ba dang /_gsung bar 'gyur ba yin te/_de ltar rjes su yi rang ba nyid de/_'jam dpal gzhon nur gyur pa de'i dus la bab par shes na song shig_/shAkya thub pa'i spyan sngar 
[\[107a.5\]]mngon sum du chos kyi rnam grangs 'di thos par 'gyur te/_khyod kyang ston par 'gyur ro/_/'dir yang gsungs pa/_na maHsarba ta thA ga tA nAM/_a tsin t+ya a pra ti ha ta shA sa nA nAM/_oM sma ra sma ra a pra ti ha ta shA sa na ku mA ra rU pa ha ri Na/_oM hU~M hU~M phaT phaT swA hA/_'di ni 'jam dpal gzhon nur gyur 
[\[107a.6\]]pa'i rtsa ba'i sngags so/_/de bzhin gshegs pa thams cad kyi snying po ste/_de bzhin gshegs pa thams cad kyis gsungs la/_gsung zhing gsung bar 'gyur la/_khyod kyang mi mjed kyi 'jig rten gyi khams su song nas/_dbye ba dang rnam par dbye ba rgya cher ston par 'gyur te/_de bzhin 
[\[107a.7\]]gshegs pa shAkya thub pa zhes bya bas kyang las thams cad byed pa 'di rjes su gnang bar 'gyur ro/_/'dir snying po mchog tu gyur pa ni/_oM bA kye daM na maH/_'dir nye ba'i snying po ni bA kye hUM/_de nas 'jam dpal gzhon nur gyur pa bcom ldan 'das me tog yang dag par skyes pa rgyal po'i 
[\[107b\]]
[\[107b.1\]]dbang po de bzhin gshegs pas gnang nas/_bkod pa thams cad kyi rgyan byang chub sems dpa'i spyod pa dang rgyu mthun pa/_byang chub kyi snying po thob pa zhes bya ba'i ting nge 'dzin la snyoms par zhugs so/_/bcom ldan 'das shAkya thub pa la mchod pa bya ba'i phyir lha'i me tog rnam par bkod pa dang /_rgyal 
[\[107b.2\]]mtshan dang ba dan dang phreng ba'i tshogs dang /_rin po che'i dril bu'i dra bas 'brel pa snyan pa'i sgra sgrogs pa/_phyir mi ldog pa'i byang chub sems dpa'i sa thob par byed pa/_lha'i dri dang byug pa dang phreng ba dang phye ma'i char 'bab par mngon par sprul to/_/de nas gnas gtsang ma'i ris kyi lha'i bu rnams kyis 
[\[107b.3\]]byang chub sems dpa'i ngo mtshar rmad du byung ba'i cho 'phrul gyi rnam par 'phrul pa mthong nas/_ba spu ldang zhing gnas g.yo ba mthong nas snying 'dar zhing dngangs te/_ci bdag cag gi 'byor pa nyams par ma gyur tam zhes phan tshun du rings par 'gro zhing skad mthon pos smra ba rtsom par byed de/_'di skad 
[\[107b.4\]]du bcom ldan 'das yongs su bskyab tu gsol/_/shAkya thub pa yongs su bskyab tu gsol zhes gsol to/_/de nas bcom ldan 'das kyis thams cad dang ldan pa'i gnas gtsang ma'i 'khor rnams la bka' stsal pa/_grogs po dag ma 'jigs shig ma 'jigs shig_/byang chub sems 
[\[107b.5\]]dpa' sems dpa' chen po 'jam dpal gzhon nur gyur pa 'di ni me tog yang dag par skyes pa'i rgyal po de bzhin gshegs pa de'i spyan snga nas nga la blta ba dang /_phyag bya ba dang bsnyen bkur bya ba dang /_don chen po'i spyod pa dang sngags kyi tshig dang /_rgya che zhing rmad du byung ba'i chos kyi tshig ston pa'i 
[\[107b.6\]]phyir 'ongs pa yin no/_/de nas 'jam dpal gzhon nur gyur pas bcom ldan 'das shAkya thub pa la lan gsum bskor ba byas te/_mig mi 'dzums par bcom ldan 'das la blta zhing zhabs gnyis la btud de/_tshig 'bru 'di dag gis bcom ldan 'das la bstod pa/_/skyes bu bskyed pa khyod 
[\[107b.7\]]phyag 'tshal/_/skyes mchog khyod la phyag 'tshal lo/_/skyes bu gtso bo khyod phyag 'tshal/_/spyod pa thams cad don sgrub pa/_/skyes bu seng ge khyod phyag 'tshal/_/phung khrol thams cad zlog byed pa/_/dpa' bo chen po khyod phyag 'tshal/_/ngan 'gro thams cad 'jig byed pa/_/skyes bu pad 
[\[108a\]]
[\[108a.1\]]dkar khyod phyag 'tshal/_/kun nas bsod nams dri ldan pa/_/skyes bu pad+ma khyod phyag 'tshal/_/srid gsum 'dam ni rnam dag byed/_/rnam grol khyod la phyag 'tshal lo/_/sdug bsngal ma lus rnam grol byed/_/zhi gyur khyod la phyag 'tshal lo/_/thams cad ldan pa 
[\[108a.2\]]legs 'dul byed/_/thams cad grub pa khyod phyag 'tshal/_/sngags kyi spyod pa'i don sgrub byed/_/bkra shis khyod la phyag 'tshal lo/_/bkra shis kun gyi bkra shis pa/_/sangs rgyas kun la khyod phyag 'tshal/_/chos kun rnam par rtogs mdzad pa/_/chos thams cad kyi de bzhin 
[\[108a.3\]]nyid spros pa med pa'i ngo bo la yang dag par rjes su zhugs shing ston par byed pa'i de bzhin gshegs pa khyod la phyag 'tshal lo/_/shes pa dang shes bya'i dngos po thams cad dang /_'dus byas dang 'dus ma byas dang /_theg pa gsum gyi lam dang /_mya ngan las 'das pa'i lam la 'jog 
[\[108a.4\]]par byed pa dang /_gnas par byed pa thams cad mkhyen pa khyod la phyag 'tshal lo zhes tshig 'bru 'di dag brjod pa'i bstod pa'i tshig gis bcom ldan 'das la mngon sum du bstod nas 'di skad ces gsol to/_/bcom ldan 'das 'di nas gang gA'i klung brgya phrag stong gi bye ma snyed kyi 'jig 
[\[108a.5\]]rten gyi khams 'das nas/_byang shar gyi phyogs mtshams na me tog yang dag par skyes pa zhes bya ba'i sangs rgyas kyi zhing mchis te/_de na me tog dang ldan pa zhes bya ba'i 'jig rten gyi khams na gang du bcom ldan 'das me tog yang dag par skyes pa dbang po'i rgyal po de bzhin gshegs pa 
[\[108a.6\]]dgra bcom pa yang dag par rdzogs pa'i sangs rgyas rig pa dang zhabs su ldan pa bde bar gshegs pa 'jig rten mkhyen pa/_skyes bu 'dul ba'i kha lo sgyur ba/_lha dang mi rnams kyi ston pa de chos ston te/_thog mar dge ba/_bar du dge ba/_tha mar dge ba/_don bzang po tshig 'bru 
[\[108a.7\]]bzang po/_/ma 'dres pa yongs su rdzogs pa/_yongs su dag pa/_yongs su dkar ba tshangs par spyod pa yang dag par ston to/_/de da ltar bzhugs te 'tsho zhing gzhes la chos kyang ston to/_/sngags kyi spyod pa dang byang chub sems dpa'i sde snod dang /_lam gsum gyi spyod pa'i 
[\[108b\]]
[\[108b.1\]]lam sgrub par byed pa/_skyob pa dang gnas dang skyabs dang dpung gnyen dang /_bde ba dang shin tu mthar thug pa dang shin tu yongs su mthar phyin par byed pa sems can rnams la ston te/_bcom ldan 'das de nyid kyis rjes su gnang nas/_bcom ldan 'das kyi zhabs drung 'dir mchis so/_/bcom 
[\[108b.2\]]ldan 'das me tog yang dag par skyes pa rgyal po'i dbang po de yang /_bcom ldan 'das la gnod pa nyung ngam/_bskyod pa yang ngam/_bde ba la reg par gnas sam zhes 'dri'o/_/'di skad kyang gsung ste/_gang du 'di lta bu'i snyigs ma lnga'i dus su sangs rgyas bcom ldan 'das shAkya thub 
[\[108b.3\]]pa 'byung ba ni ngo mtshar to zhes so/_/de yang lam gsum dang byang grol dang mir skye ba thob pa nyid kyi chos ston par byed do/_/gang du'ang sems can gyi ris skal ba med pa dang /_srid pa gsum yang dag 'joms par byed pa'i lam dang gtan tu grub pa dang bde ba dang /_mthun pa'i mya ngan 
[\[108b.4\]]las 'das pa la sems can rnams dgod par byed pa'i bcom ldan 'das shAkya thub pa'i brtson 'grus ni ngo mtshar to/_/bcom ldan 'das bsam gyis mi khyab bo/_/sangs rgyas bcom ldan 'das kyi thugs ni/_sangs rgyas bcom ldan 'das kyis mkhyen par 'gyur gyi/_bdag gis ci 
[\[108b.5\]]zhig 'tshal ba rngo thogs/_dbang phyug gis rnam par 'phrul pa bsam gyis mi khyab pa/_rmad du byung ba'i sangs rgyas bcom ldan 'das rnams kyi sangs rgyas kyi rnam par 'phrul pa shes par ram/_'tshal bar ram/_thugs kyi spyad pa spyod pa'i rjes su 'jug pa'i sgrub pa dang /_
[\[108b.6\]]spyod pa 'tshal bar ram mdor na bskal pa bye ba khri phrag brgya stong gi bar du'ang bstan par mi nus so/_/gang yang de bzhin gshegs pa rnams kyis de bzhin gshegs pa'i mdzad pa bsdus pa'am/_tha dad ma lus pa'i ngo bo 'di ni chos 'dus ma byas su blta bar bya ste/_mthong bas 
[\[108b.7\]]spang bar bya ba la brten pa'am/_yon tan ni bcom ldan 'das de bzhin gshegs pa kho nas mkhyen pa yin gyi bdag gis ni ma lags so/_/de nas 'jam dpal gzhon nur gyur pas rang gi rdzu 'phrul gyi rnam par 'phrul pas rin po che'i pad+ma sprul pa la bcom ldan 'das shAkya thub pa 
[\[109a\]]
[\[109a.1\]]la blta zhing 'dug go/_/de nas bcom ldan 'das shAkya thub pas byang chub sems dpa' sems dpa' chen po 'jam dpal gzhon nur gyur pa la de bzhin gshegs pa dang rjes su mthun pa'i gtam rnam pa sna tshogs sngon du 'gro ba mdzad nas chos bstan pa dang rjes su mthun 
[\[109a.2\]]pa dang /_byang chub sems dpa'i spyod pa sgrub pa dang rjes su mthun pas tshangs pa'i dbyangs dang /_ka la ping ka'i skad dang 'brug sgra dang /_rnga bo che'i sgra skad kyi gsung gi dbyangs kyis 'jam dpal gzhon nur gyur pa la bka' stsal pa/_'jam dpal gzhon nur gyur pa khyod legs par 'ongs 
[\[109a.3\]]sam/_/sems dpa' chen po'i spyod pa sangs rgyas thams cad kyis byin gyis brlabs pa bsgrub pas byang chub sems dpa' thams cad kyi don thob par byed pa/_sngags thams cad kyi tshig dang gsang ba dang bcas pa dang /_dbang bskur ba dang phyag rgya dang /_dkyil 'khor dang cho ga dang /_
[\[109a.4\]]dbang bskur ba dang tshe dang nad med pa dang /_dbang phyug dang bsam pa thams cad yongs su rdzogs par byed pa/_sgrub pa'i thabs thams cad dang ldan pa rgyud shes pa dang /_shes bya dang dus dang mi snang ba dang /_rgyal po'i zhing du gyur pa 'das pa dang ma 'ongs pa dang da ltar byung ba shes par 
[\[109a.5\]]byed pa mdor na sems can thams cad kyi bsam pa thams cad yongs su rdzogs par byed pa/_rang gi yon tan dang mthun pa'i sngags kyi spyod pa rjes su 'jug pa/_sems can gzhan dga' bar byed pa mi snang bar 'gro ba/_nam mkha' la 'gro ba/_chu la mi nub par 'gro ba/_yid gzhungs 
[\[109a.6\]]par byed pa/_'gugs par byed pa/_sa 'og tu 'jug pa/_mngon du spyod par byed pa/_'dod pa thams cad thob par byed pa/_gnod sbyin dang /_gnod sbyin mo thams cad dang /_mngag gzhug pa dang sha za dang 'byung po thams cad 'gugs par byed pa/_byis pa dang /_rgan po dang gzhon 
[\[109a.7\]]nu gnas ci lta ba bzhin 'jog par byed pa/_mdor na las thams cad byed pa ste/_yid la re ba thams cad rdzogs par byed pa/_mngon spyod dang rgyas pa dang /_zhi ba'i las dag rab tu byed pa ji lta ji ltar rab tu sbyar ba de lta de ltar byang chub sems dpa'i sde snod phal po che/_bskal pa 
[\[109b\]]
[\[109b.1\]]chen po'i rin po che'i le'u rab 'byam 'di ngas kyang rjes su gnang zhing sangs rgyas thams cad kyis kyang gsungs te/_sems can dag pa'i rang gi sngags spyod pa'i don gyi chos kyi mdzod/_skye bo mang po la phan pa dang /_skye bo mang po la bde ba dang /_lha dang mi rnams dang /_sems can thams 
[\[109b.2\]]cad kyi don du bstan pa'i phyir ro/_/de nas 'jam dpal gzhon nur gyur pa/_sangs rgyas thams cad kyis byin gyis brlabs pa'i 'od kyi snang ba bkod pa'i rgyan yang dag par bskul ba zhes bya ba byang chub sems dpa'i ting nge 'dzin la snyoms par zhugs ma thag tu dag pa'i sems can gyi 'od 
[\[109b.3\]]kyi snang bas gang gA'i klung gi bye ma snyed du ma'i 'jig rten gyi khams kyi sangs rgyas kyi zhing /_'og min gyi gnas kyi bar dang /_mnar med pa'i dmyal ba chen po'i bar du khyab par byas te/_sems can gang su dag shin tu sdug bsngal ba de dag thams cad kyi sdug bsngal rab tu zhi bar 
[\[109b.4\]]gyur to/_/nyan thos dang rang sangs rgyas thams cad dang /_byang chub sems dpa' dang /_sangs rgyas bcom ldan 'das rnams yang dag par bskul nas/_'od de yang 'jam dpal gzhon nur gyur pa'i spyi bo'i gtsug tu nub par gyur to/_/'dir gang dag shar phyogs na rnam 
[\[109b.5\]]par gnas pa'i sangs rgyas kyi zhing der 'od zer rlung gi dkyil 'khor gyi reg pa'i bya bas sangs rgyas bcom ldan 'das rnams yang dag par bskul te/_de bzhin gshegs pa 'od zer gyi zla ba dri snang ba'i dpal zhes bya ba dang /_de bzhin gshegs pa sman gyi lha bai DUr+ya'i 'od dang /_de bzhin 
[\[109b.6\]]gshegs pa dpal kun tu snang ba zhes bya ba dang /_de bzhin gshegs pa rgyal po yang dag par 'phags pa zhes bya ba dang /_de bzhin gshegs pa sA la'i dbang po'i rgyal po zhes bya ba dang /_de bzhin gshegs pa 'jig rten gyi dbang po'i rgyal po zhes bya ba dang /_de bzhin 
[\[109b.7\]]gshegs pa tshe dpag tu med pa ye shes rnam par nges pa'i rgyal po zhes bya ba dang /_de bzhin gshegs pa snang ba mtha' yas dbang po'i rgyal po zhes bya ba dang /_de bzhin gshegs pa snang ba'i 'od kyi rgyal po zhes bya ba dang /_de dag la sogs pa sangs rgyas bcom 
[\[110a\]]
[\[110a.1\]]ldan 'das byang chub sems dpa'i tshogs kyis yongs su bskor ba/_mtha' yas mu med pa'i 'jig rten gyi khams dag nas de bzhin gshegs pa dgra bcom pa yang dag par rdzogs pa'i sangs rgyas bcom ldan 'das 'dus pa dag la mi mjed kyi 'jig 
[\[110a.2\]]rten gyi khams kyi gnas gtsang ma'i khang [{]bzangs [,]bzang [}]na/_de bzhin gshegs pa dgra bcom pa yang dag par rdzogs pa'i sangs rgyas shAkya thub pa dang /_'jam dpal gzhon nur gyur pa lhan cig tu byang chub sems dpa'i spyod pa ston pa dang /_sngags kyi tshig gi don gyi le'u 
[\[110a.3\]]rab 'byam ston te/_de bzhin du lho dang /_nub dang byang gi phyogs dang phyogs mtshams dang steng dang 'og dang thad ka thams cad dang ldan pa'i sangs rgyas kyi zhing snang bar byas te/_sangs rgyas kyi zhing thams cad du bdud kyi gnas thams cad spa gong bar byas nas byang chub sems 
[\[110a.4\]]dpa'i tshogs thams cad kyis yongs su bskor cing /_nyan thos kyi dge 'dun dang bcas pas mdun gyis bltas te/_gnas gtsang ma'i gnas su sangs rgyas kyi 'phrul pa dang byang chub sems dpa'i bdag nyid chen po blta bar 'dod pa dang /_sngags kyi spyod pa bsgrub pa dang /_ting nge 
[\[110a.5\]]'dzin gyi khyad par dang /_le'u'i tshogs dang de bzhin gshegs pa'i bstan pa thogs pa med pa/_gsal bar 'dod pas chas pa ni 'di lta ste/_lag bzang dang /_rin chen bzang po dang /_brtul zhugs bzang po dang /_spyan mdzes dang /_bzang dga' dang /_chos 
[\[110a.6\]]bzang dang /_don thams cad grub pa dang /_thams cad du 'phags pa dang /_chos 'phags dang /_rin chen 'phags dang /_rin chen dpal dang /_lhun po'i dpal dang /_bsam gyis mi khyab pa'i dpal dang /_'od byed dpal dang /_'od dpal dang /_don 
[\[110a.7\]]thams cad kyi dpal dang /_thams cad phyag na rin po che dang /_phyag na gtsug gi rin po che dang /_phyag na lhun po'i rgyal mtshan dang /_rnam par snang mdzad snying po dang /_rin chen snying po dang /_ye shes snying po dang /_bsam gyis mi khyab pa'i don gyi snying po dang /_chos 
[\[110b\]]
[\[110b.1\]]'phags kyi snying po dang /_rgyal mtshan gyi tog dang /_tog bzang dang /_mtha' yas tog dang /_dri ma med pa'i tog dang /_mtha' dag gi tog dang /_nam mkha'i tog dang /_rin po che'i tog dang /_'brug sgra dang rnga bo che'i skad kyi rgyal po dang /_mtha' yas par snang ba'i ye 
[\[110b.2\]]shes kyi rgyal po dang /_mun pa mun nag thams cad 'joms pa'i rgyal po dang /_gnod pa thams cad rnam par 'jig pa'i rgyal po dang /_spyod pa thams cad kyi yul shes pa'i rgyal po dang /_'jig rten gyi dbang po'i rgyal po dang /_mngon par rtogs pa'i dbang po'i rgyal 
[\[110b.3\]]po dang /_rnam par 'joms par byed pa'i rgyal po dang /_nges par g.yo bar byed pa'i rgyal po dang /_nyi ma'i rgyal po dang /_dngos po med pa yang dag par 'phags pa'i rgyal po dang /_dngos po med pa'i ngo bo nyid yang dag par 'phags pa'i rgyal po dang /_mi mthun 
[\[110b.4\]]pa'i phyogs med pa'i rgyal po dang /_rang bzhin gyi 'od dang /_bsod nams 'od dang /_'jig rten 'od dang /_dpag med 'od dang /_mtha' yas 'od dang /_spyan bzang 'od dang /_'byung med 'od dang /_don gyi 'od dang /_mi tshugs pa dang /_bzod par dka' ba dang /_
[\[110b.5\]]las med dang /_'og min dang /_dri med dang /_me dang /_'od dang /_blo dang /_rtogs pa dang /_bde ba dang /_bde ba'i mu khyud dang /_mu khyud tog dang /_'dod pa'i lha dang /_lha dang lha yul na yod pa dang /_lte ba dang /_rgyas pa dang /_'jig rten zhi ba dang /_nye bar 'dod 
[\[110b.6\]]pa dang /_rnga bo che dang /_grub pa dang /_dkar po dang /_grags bzang dang /_bzod par dka' ba dang /_rnyed par dka' ba dang /_gdul bar dka' ba dang /_bsnyen par dka' ba dang /_ring du song ba dang /_ring ba'i don dang /_ring ba la gnas pa dang /_mtho ba dang /_
[\[110b.7\]]shin tu mtho ba dang /_srin bu me khyer dang /_kun tu snang ba dang /_snang med dang /_khyu mchog dang /_kun nas 'od dang /_shin tu yid du 'ong ba dang /_yid bzang dang /_lha chen po dang /_dri med bzang po dang /_dri ma mthar byed dang /_dul ba dang /_zhi ldan dang /_mtshan 
[\[111a\]]
[\[111a.1\]]bzang dang /_rgyal mtshan dkar po dang /_tshad ldan dang /_ci smra dang /_tha [{]chungs [,]chung [}]dang /_sel byed dang /_'tsho ba dang /_legs skyes dang /_du ba'i tog dang /_rgyal mtshan tog dang /_dkar ba'i tog dang /_tog bzang dang /_nor lha'i tog dang /_nor 
[\[111a.2\]]lha'i bu dang /_mes po dang /_pha dang /_mthar byed dang /_'jig rten grags pa dang /_kun nas grags pa dang /_grags pa chen po dang /_dpal ldan dang /_pham byed dang /_'od byed dang /_mngag gzhug pa dang /_zhi byed dang /_'jig rten byed dang /_lha byed dang /_mtho ris byed 
[\[111a.3\]]dang /_mar me mdzad dang /_'byung po mthar byed dang /_don thams cad mdzad dang /_grub mdzad dang /_gsal mdzad dang /_snang bar mdzad pa dang /_rnga bo che'i sgra dang /_skad kyi sgra dang /_sgra snyan dang /_mtha' yas pa'i sgra dang /_tog gi sgra dang /_ngan spong gi bu dang /_
[\[111a.4\]]gser thub dang /_'khor ba 'jig dang /_'od srung dang /_gtsug tor can dang /_thams cad skyo ba dang /_rnam par gzigs dang /_shAkya thub pa dang /_'di dag dang /_gzhan yang sangs rgyas bcom ldan 'das mang po dag gis gnas gtsang ma'i gzhal med khang snang bar 
[\[111a.5\]]byas te pad+ma'i gdan dag la bzhugs par gyur to/_/byang chub sems dpa'i tshogs kyang de lta bu'i tshul du lhags par gyur te/_'di lta ste/_phyag na rin chen dang /_phyag na rdo rje dang /_mnyam pa'i phyag dang /_nam mkha'i phyag dang /_mtha' yas phyag dang /_sa'i phyag dang /_
[\[111a.6\]]snang ba'i phyag dang /_dri med bzang po dang /_bzang brtsegs dang /_rab mang brtsegs dang /_nor bu brtsegs dang /_rin chen brtsegs dang /_rin chen phyag dang /_kun nas phyag dang /_dri ldan phyag dang /_legs 'gro dang /_dri med 'gros dang /_'jig rten 'gros 
[\[111a.7\]]dang /_mdzes pa'i 'gros dang /_mtha' yas 'gros dang /_grags pa mtha' yas dang /_grags pa bzang po dang /_grags pa'i dri ma bral dang /_grags pa'i 'gro ba dang /_grags pa dri ma med pa dang /_grags pa dang /_grags pa 'dren pa dang /_mgon po dang /_
[\[111b\]]
[\[111b.1\]]mgon por gyur pa dang /_kun nas mgon po dang /_rgyun shes kyi bu dang /_mtha' yas rgyun shes kyi bu dang /_kun nas rgyun shes kyi bu dang /_byams pa'i bu dang /_byams pa bzang po'i bu dang /_byams pa'i bu ma yin pa dang /_dus gsum rgyun shes kyi bu dang /_rgyun 
[\[111b.2\]]shes kyi bu 'bras bu dang bcas pa dang /_rgyun shes kyi bu dkon mchog gsum dang /_rgyun shes kyi bu skyabs gsum dang /_rgyun shes kyi bu theg pa gsum dang /_rnam par 'phrul pa dang ldan pa dang /_yid 'ong bzang po dang /_gsung snyan ldan dang /_chos kyi dbang phyug dang /_
[\[111b.3\]]dngos med dbang phyug dang /_'jig rten dbang phyug dang /_spyan ras gzigs dbang phyug dang /_legs gzigs dbang phyug dang /_rnam gzigs dbang phyug dang /_'jig rten mchod 'os dang /_legs mchod dang /_sgra sgrogs dbang phyug dang /_rnga chen dbang phyug 
[\[111b.4\]]dang /_sna tshogs sgra'i dbang phyug dang /_rnam 'jig dbang phyug dang /_mthon ka bzang po dang /_sku mdzes dang /_grags ldan dang /_nyi ma'i 'od dang /_khyab 'jug bdag po dang /_bdag po'i ngang tshul dang /_nam mkha' dang /_nam mkha'i snying po dang /_don thams 
[\[111b.5\]]cad kyi snying po dang /_thams cad 'byung ba dang /_ngan song spong ba dang /_phyir mi ldog pa dang /_chos ma yin pa gcod par byed pa dang /_de dag dang /_gzhan yang byang chub sems dpa' sems dpa' chen po rnams dang lhan cig bcom ldan 'das shAkya thub pa gnas gtsang ma'i 
[\[111b.6\]]gzhal med khang na bzhugs so/_/gzhan yang byang chub sems dpa' sems dpa' chen po bud med kyi gzugs 'chang ba rnams te/_spyod pa mtha' yas pa'i don/_'jig rten sgrub pa'i don/_sems can thams cad kyi bsam pa phyir mi ldog pa'i lam la dgod pas bsam 
[\[111b.7\]]gyis mi khyab pa'i rig pa'i tshig dang /_sngags kyi tshig dang /_gzungs dang /_sman gyi cha byad 'dzin pa dang /_'dab chags kyi tshogs rnam pa sna tshogs dang /_gnod sbyin dang /_srin po dang /_nor bu dang /_sngags dang /_rin po che'i rgyal po dang /_sems can thams 
[\[112a\]]
[\[112a.1\]]cad kyi lus kyi grangs su rjes su yang dag par 'jug pa'i spyod pa thams cad kyi rjes su 'jug pa dang /_sems can gyi bsam pa ci ltar 'dul bar byed pa de bzhin du byed pa rnams dang /_de dang rjes su mthun pa'i ming dang 'brel ba rnams dang /_rig pa'i rgyal po'i nye 
[\[112a.2\]]bar bstan pa dang /_chos ci lta ba bzhin du rtog pa las nges par 'byung ba dang /_de bzhin gshegs pa dang /_pad+ma dang /_rdo rje'i rigs dang /_'jig rten dang 'jig rten las 'das pa'i rigs kyi rjes su zhugs pa/_dam tshig las mi 'da' zhing tshig gis lam la 
[\[112a.3\]]'jog par byed pa/_dkon mchog gsum gyi gdung rgyun mi gcod par byed pa yin te/_'di lta ste/_gtsug tor dang /_mngon par 'phags pa dang /_mngon par mtho ba dang /_gdugs dkar po dang /_'dab ma mtha' yas dang /_'dab ma brgya pa dang /_rgyal 
[\[112a.4\]]ba'i gtsug tor dang /_'jig rten mthon po dang /_rnam par rgyal ba'i gtsug tor dang /_mngon par 'phags pa'i gtsug tor dang /_pad+ma'i 'od dang /_me tog pad+ma'i 'od dang /_me tog ka ta ka'i 'od dang /_'od dkar po dang /_bkod pa'i gtsug tor dang /_
[\[112a.5\]]gser gyi phung po dang /_dkar po'i phung po dang /_gzi brjid phung po dang /_nor bu'i phung po dang /_kun nas phung po dang /_rnam par grags pa'i phung po dang /_'byung ba'i phung po dang /_bden pa'i phung po dang /_dngos po med pa'i ngo bo'i phung po dang /_de kho na nyid 
[\[112a.6\]]kyi phung po dang /_de dag dang gzhan yang gtsug tor gyi rgyal po chos kyi dbyings mtha' yas pa la rab tu zhugs pa/_sems can gyi bsam pa rab tu rdzogs par byed pa rgyal ba thams cad kyi snying po dang ldan pa gtsug tor kyi rgyal mo bskal pa bye ba khri phrag brgya stong gi bar du yang 
[\[112a.7\]]bgrang zhing mthar thug par mi nus so/_/stobs dang pha rol gnon pa bsam gyis mi khyab pa'i bdag nyid kyang bstan par mi nus so/_/mdor bstan par bya ste brjod pa ni rig pa'i rgyal mo'i 'dus pa brjod par bya ste/_'di lta ste mdzod spu dang smin ma dang spyan dang rdzi ma dang /_
[\[112b\]]
[\[112b.1\]]rna ba dang mgrin pa dang /_mi 'jigs pa dang snying rje dang byams pa dang /_brtse ba dang shes rab dang 'od zer dang sems pa dang /_'od dang dri ma med pa dang sgrib pa dang /_mchog sbyin thams cad dang /_de dag dang gzhan yang rig pa'i rgyal mo mtha' yas mu med pa dag 
[\[112b.2\]]de bzhin gshegs pa'i sku las spros pa dag ni 'di lta ste/_de bzhin gshegs pa'i snod dang /_de bzhin gshegs pa'i chos kyi 'khor lo dang /_de bzhin gshegs pa'i gzims mal dang /_de bzhin gshegs pa'i snang ba dang /_de bzhin gshegs pa'i gsung 
[\[112b.3\]]dang /_de bzhin gshegs pa'i zhal dang /_de bzhin gshegs pa'i brla dang /_de bzhin gshegs pa'i rgyal mtshan dang /_de bzhin gshegs pa'i tog dang /_de bzhin gshegs pa'i phyag mtshan dang /_de dag dang gzhan yang de bzhin gshegs pa'i sngags 
[\[112b.4\]]brjod pa rig pa'i rgyal po dang /_rgyal mo dang mngag gzhug pa dang /_bran pho dang /_bran mo dang /_pho nya dang /_pho nya mo dang /_gnod sbyin dang /_gnod sbyin mo dang /_sems can dang /_sems can ma yin pa dang /_ting nge 'dzin gyi khyad par rgyu mthun pa las byung 
[\[112b.5\]]ba'i rgyan gyi tshogs kyi khyad par dang /_'khor brgya stong bye ba khrag khrig dpag tu med pa dang /_rig pa'i rgyal po rig pa'i tshogs thams cad kyi gong nas gong du yongs su gnas pa de dag kyang gnas gtsang ma'i gzhal med khang der gnas par gyur to/_/rig pa'i 
[\[112b.6\]]rgyal po pad+ma'i rigs kyang 'di lta ste/_bcom ldan 'das phyag bcu gnyis pa dang /_phyag drug pa dang /_phyag bzhi pa dang /_hA la hA la dang /_don yod zhags pa dang /_rta mgrin dkar po dang /_mgrin pa mtha' yas dang /_mgrin sngon dang /_mgrin bzang 
[\[112b.7\]]dang /_/mgul bzang dang /_mgul dkar dang /_mgul sngon dang /_'jig rten mgul pa dang /_rnam par lta ba dang /_lta ba dang /_kun tu lta ba dang /_dbang phyug dang /_'od zer stong ldan dang /_yid dang /_yid las byung ba dang /_rnam par grags pa'i 
[\[113a\]]
[\[113a.1\]]yid dang /_pad+ma dang /_phyag na pad+ma dang /_yid la bsam pa dang /_dbugs 'byin dang /_rab tu rgod pa dang /_skra bzang dang /_skra mthar byed dang /_rgyu skar dang /_rgyu skar gyi rgyal po dang /_zhi ba dang /_bskal pa bzang po dang /_'dul byed mchog 
[\[113a.2\]]ste/_de dag dang gzhan yang rig pa'i rgyal po pad+ma'i gtsug tor la sogs pa dang /_bsgrub pa mtha' yas pa'i chos kyi tshogs kyi rgyu mthun pa'i ting nge 'dzin thob pa/_rig pa'i 'khor bye ba brgya stong phrag du ma dag dang /_rig pa'i rgyal mo du ma dag dang /_'jig rten dbang 
[\[113a.3\]]phyug gi sku'i ting nge 'dzin las byung ba/_'di lta ste/_sgrol ma dang /_sgrol ma bzang po dang /_gar mkhan ma dang /_khro gnyer ma dang /_'gro ba mtha' yas dang /_'jig rten 'gro ma dang /_sa thob par 'gro ba dang /_dri ma med par 'gro ba dang /_dkar mo dang /_
[\[113a.4\]]dkar mo ma dang /_dkar mo chen mo dang /_gos dkar mo dang /_'jig rten gnas pa dang /_dri ma med pa'i gnas ma dang /_byang chub kyi yan lag gi gnas ma dang /_pad+ma la gnas ma dang /_stobs bcu la gnas ma dang /_grags ldan 
[\[113a.5\]]ma dang /_longs spyod ldan ma dang /_longs spyod che ldan ma dang /_'ug pa ma dang /_'ug pa ma ma yin pa dang /_dri med mtha' yas ma dang /_kun nas mthar byed ma dang /_sdug bsngal mthar byed ma dang /_'byung po mthar byed ma dang /_dpal byed ma dang /_dpal byed chen mo dang /_
[\[113a.6\]]mchod dpal dang /_mtha' yas dpal dang /_'jig rten dpal dang /_rnam par grags pa'i dpal dang /_'jig rten ma dang /_kun tu ma dang /_sangs rgyas yum dang /_chu bo ma dang /_shing rta bzang mo dang /_shing rta ldan ma dang /_glang po 'dul byed ma dang /_
[\[113a.7\]]'dul byed ma dang /_'byung po ldan ma dang /_dpal byed ma dang /_phreng ba ma dang /_longs spyod phreng ba ma dang /_'gugs byed ma dang /_rmad byung ma dang /_'od can ma dang /_ro bzang ma dang /_nor chang ldan ma dang /_dga' ldan ma dang /_'od ldan ma dang /_
[\[113b\]]
[\[113b.1\]]dpa' mo dang /_kun 'gro ma dang /_zla 'od ma dang /_zla ba ma dang /_zla ldan ma dang /_rma bya ma dang /_rma bya chen mo dang /_nor ldan ma dang /_nor sbyin ma dang /_lha ldan ma dang /_'jig rten ldan ma dang /_me chen ma dang /_chen mo nyid dang /_skra mdzes ma dang /_dga' 
[\[113b.2\]]bzang ma dang /_nor sbyin ma dang /_dpal mo dang /_dpal ldan ma dang /_nad mthar byed ma dang /_nad thams cad gso bar byed ma dang /_mnyam med ma dang /_lha mo dang /_grags byed ma dang /_dbang du byed ma dang /_myur du byed ma dang /_bde sbyin ma dang /_
[\[113b.3\]]bkra shis ma dang /_bkra shis byed ma dang /_zla ba ma dang /_zla mdzes ma dang /_zla ldan ma dang /_bdag dang gzhan yang rig pa'i rgyal mo dag la ri khrod ma lo ma gyon ma dang /_mya ngan las skyes ma dang /_yid las skyes ma la sogs pa grub pa mtha' yas pas chos kyi 
[\[113b.4\]]dbyings nam mkha' dang 'dra ba'i ngo bo dang /_sems can gyi spyod pa'i rnam par 'phrul pa gnas pa las byung ba'i yid dang /_pho nya dang /_pho nya mo dang /_bran pho dang /_bran mo dang /_mngag gzhug pa dang /_mngag gzhug ma dang /_gnod sbyin dang /_gnod sbyin mo 
[\[113b.5\]]dang /_srin po dang /_srin mo dang /_sha za dang /_sha za mo dang /_pad+ma'i rigs dam tshig la rjes su zhugs shing rjes su spyod pa rnams dang /_gnas gtsang ma'i lha'i gzhal med khang sems can dag pa gang na 'dug pa der phyin par gyur to/_/phyin nas 
[\[113b.6\]]kyang bcom ldan 'das shAkya thub pa la mchod pa'i las la brtson pa'i yid kyis gnas par gyur to/_/der gnas pa na bcom ldan 'das shAkya thub pa'i nye ba na gnas pa'i byang chub sems dpa' phyag na rdo rjes rang gi rig pa'i tshogs rnams la smras pa/_nga'i rig pa'i 
[\[113b.7\]]tshogs kyis bskor ba'i rig pa'i rgyal po dang rgyal mo khro bo'i rgyal po dang /_pho nya chen mo dang bcas pa khyed cag 'dir 'dus par gyis shig_/dran pa tsam nyid kyis rig pa'i tshogs thams cad 'dus par gyur pa ni 'di lta ste/_rig pa mchog dang /_rig pa bzang 
[\[114a\]]
[\[114a.1\]]po dang /_grub pa bzang po dang /_dpung bzang dang /_sde bzang dang /_lha mthar byed dang /_so bzang dang /_gang ba bzang po dang /_rdo rje sde dang /_rdo rje mthar byed dang /_rdo rje byed pa dang /_rdo rje dpung pa dang /_rdo rje lag pa dang /_rdo rje rgyal mtshan 
[\[114a.2\]]dang /_/rdo rje ba dan dang /_rdo rje rtse mo dang /_rdo rje mche ba dang /_dag pa'i rdo rje dang /_rdo rje ba spu dang /_rdo rje mkhregs pa dang /_rdo rje zhal dang /_rdo rje go cha dang /_rdo rje mgrin pa dang /_rdo rje mthon ka dang /_rdo rje lte ba dang /_rdo rje rtse mo dang /_rdo rje dra ba dang /_rdo rje ra ba 
[\[114a.3\]]dang /_/rdo rje mtshon cha dang /_rdo rje gzhu dang /_rdo rje mda' dang /_rdo rje lcags mda' dang /_rdo rjes mtshon pa dang /_rdo rje lcags sgrog dang /_rdo rje sa 'og dang /_rdo rje 'jigs byed spyan dang rdo rje khro mo dang /_chu nang spyod dang /_'byung ba'i nang spyod dang /_'ching ba'i nang spyod 
[\[114a.4\]]dang /_/khro bo chen po'i nang spyod dang /_dbang phyug chen po'i nang spyod dang /_lha ma yin gyi dbang po'i nang spyod dang /_reg pa thams cad kyi nang spyod dang /_mi bzad pa dang /_shin tu mi bzad pa dang /_'phen pa dang /_nye bar 'phen pa dang /_rkang pa 'phen pa dang /_log 'dren 
[\[114a.5\]]gyi nang du 'phen pa dang /_logs par rnam par 'jog pa'i 'phen pa dang /_chol par 'phen pa dang /_stobs dang stobs po che dang /_ne tso dang /_bung ba dang /_b+h+ring gi ri ti dang /_khro bo dang /_khro bo chen po dang /_khro bo thams cad dang /_rga ba med pa dang /_klu chen po dang /_
[\[114a.6\]]rims dang /_skem byed dang /_klu mthar byed dang /_dbyug pa dang /_dbyug sngon dang /_dpung rgyan dang /_lus dmar dang /_rdo rje dbyug pa dang /_sprin dang /_sprin chen po dang /_dus dang /_dug dang /_sha za gu dang /_nad dang /_'byung po thams cad yang dag par 'khrug par 
[\[114a.7\]]byed pa dang /_gzer nad dang /_gzer nad chen po nyam thag pa dang /_nyam thag pa chen po dang /_gshin rje dang /_nyi ma'i bu dang /_dus mthar byed dang /_nag po'i phyogs dang /_mi bzad pa'i gzugs can dang /_pa Ti s+ya dang /_mda' bo che dang /_sgra rnam par 'joms pa dang /_
[\[114b\]]
[\[114b.1\]]za bar byed pa dang /_tshogs dang /_nyi ma dang /_dus kyi mtha'i nyi ma dang /_srog 'phrog byed dang /_srog 'joms byed dang /_zhe sdang dang /_phrag dog dang /_thab sbyor can dang /_thab sbyor bzang po can dang /_bdud rtsi thab sbyor can dang /_mtha' yas thab sbyor can dang /_thab sbyor 
[\[114b.2\]]dmar po can dang /_lag pa dang /_lag pa chen po dang /_khro bo chen po dang /_ma rungs pa dang /_sbrul dang /_'go ba'i nad dang /_mdze dang /_rgyal byed shing rta dang /_'jigs byed shing rta dang /_rnam par zhu byed dang /_za byed dang /_mi ngoms pa dang /_'chol ba dang /_
[\[114b.3\]]bran te de dag dang /_gzhan yang rig pa'i rgyal po khro bo chen pos sems can ma lus pa mtha' dag 'dul bar byed pa/_bskrad pa dang /_'jig pa dang /_mgo 'gas par byed pa dang /_'chi bar byed pa dang /_rnam par nyams par byed pa dang /_gus pa dag la ni mchog sbyin par 
[\[114b.4\]]byed pa zhi ba dang rgyas pa dang mngon spyod kyi las rnams ston par byed pa rig pa'i rgyal po bye ba khri phrag brgya stong du mas yongs su bskor ba/_bcom ldan 'das shAkya thub pa dang 'jam dpal gzhon nur gyur pa la nges par sems shing bdag nyid kyi rig pa'i rgyal po phyag na rdo rje la 
[\[114b.5\]]phyag 'tshal zhing bka' rab tu sdod cing 'dug ste/_rang gi rigs dang mthun pa'i gnas la 'dug cing rang gi stan la 'dug par gyur to/_/gang bcom ldan 'das phyag na rdo rje gang yang pho nya mo'i rig pa'i rgyal mo de dag kyang 'khor brgya stong du mas bskor ba yang rang gi 
[\[114b.6\]]chos kyi dbyings nam mkha'i rang bzhin spros pa med pa la dmigs nas gnas der 'dus pa la 'di lta ste/_'og pag ma dang /_'og pag bzang mo dang /_lu gu rgyud ma dang /_rdo rje 'od ma dang /_rdo rje lce ma dang /_rdo rje'i sbyin ma dang /_rdo rje spyan ma dang /_rdo rje'i thal 
[\[114b.7\]]gong ma dang /_rdo rje khro gnyer ma dang /_rdo rje rna ba ma dang /_rdo rje yi ge ma dang /_rdo rje khab ma dang /_rdo rje khu tshur ma dang /_rdo rje lcags kyu ma dang /_rdo rje ral gri ma dang /_rdo rje thog 'bab ma dang /_rdo rje lu gu rgyud ma dang /_gnas dang ldan ma dang /_gnas 
[\[115a\]]
[\[115a.1\]]ma dang /_rnam par brjod ma dang /_dga' bral ma dang /_'dod ldan ma dang /_rdo rje 'dod ldan ma dang /_'dod pa'i rdo rje dang ldan ma dang /_mthong byed ma dang /_mthong ldan ma dang /_mthong ldan chen mo dang /_rtse mor gnas ma dang /_stug po ma dang /_phug ldan ma dang /_phug 
[\[115a.2\]]gnas ma dang /_sgor gnas ma dang /_yid mgyogs ma dang /_rab tu mgyogs ma dang /_myur mgyogs ma dang /_spyan mdzes ma dang /_ro bzang ldan ma dang /_bung ba ma dang /_bung ba'i bu ma dang /_'gro ma dang /_grub ma dang /_rlung ma dang /_rtseg ma dang /_
[\[115a.3\]]skra can ma dang /_skra bzang ma dang /_bshugs pa ma dang /_sdigs mdzub ma dang /_pho nya mo dang /_pho nya mo bzang mo dang /_bdag gi ma dang /_mi'u thung ma dang /_gzugs ldan ma dang /_gzugs can ma dang /_rgyal ma dang /_rnam par rgyal ma dang /_gzhan gyis mi thub ma dang /_
[\[115a.4\]]dpal ldan ma dang /_bzhad ldan ma dang /_rdo rje bzhad ma dang /_'jig rten ldan ma dang /_grags ldan ma dang /_rdo rje ldan ma dang /_sbyin med dang /_srid gsum dbang byed ma dang /_dbyug pa ma dang /_dbyug pa chen mo ma dang /_snyan par smra ba ma dang /_skad bzang ldan ma 
[\[115a.5\]]dang /_don ldan ma dang /_theg chen ma dang /_sreg pa ma dang /_sreg pa dkar po ma dang /_dkar mo dang /_sprul byed bzang mo dang /_dri med bzang mo dang /_dril bu ma dang /_ral gri ma dang paT+Ti sa dang /_rgyal byed ma dang /_sgra med ma dang /_'dud ma dang /_gsang ldan ma 
[\[115a.6\]]dang /_dbugs 'byin ldan ma dang /_gtum ma dang /_'byung po thams cad dbang du byed ma dang /_de dag dang gzhan yang pho nya chen mo'i tshogs du mas yongs su bskor ba dang /_'khor gyi dkyil 'khor der 'dus par gyur to/_/ting nge 'dzin gyi rgyu mthun pas yongs su 
[\[115a.7\]]bsgos pa'i thugs las byung ba'i gzungs kyi lha mo du ma rnams sems can ma rungs pa tshar gcod pa sgrub par byed pa la 'di lta ste/_rdo rje'i mes rab tu rmongs par byed pa'i gzungs kyi lha mo dang /_lhun po'i rtse mo'i khang pa brtsegs pa'i gzungs dang /_rin po che'i rtse mo'i 
[\[115b\]]
[\[115b.1\]]khang pa brtsegs pa'i gzungs dang 'dzin ma dang /_legs brtsegs ma dang /_lag brtsegs ma dang /_me tog brtsegs ma dang /_chad pa'i gzungs ma dang /_tshar gcod pa'i gzungs ma dang /_'gugs par byed pa'i gzungs ma dang /_dpung rgyan ma dang /_dpung 
[\[115b.2\]]rgyan ldan pa dang /_rgyal mtshan mchog gi dpung rgyan ma dang /_rin chen mchog gi dpung rgyan ma dang /_'jig rten mchog gi dpung rgyan ma dang /_ba dan mchog gi dpung rgyan ma dang /_le'u gsum ma dang /_'jig rten 'khyil ma dang /_stong 'khyil ma dang /_gshin rje 
[\[115b.3\]]'khyil ma dang /_'byung po thams cad 'khyil ma dang /_tog ldan ma dang /_rin chen ldan ma dang /_nor bu rin po che'i gtsug ma dang /_byang chub yan lag ma dang /_stobs ldan ma dang /_mtha' yas tog ma dang /_kun tu tog ma dang /_rin chen tog ma dang /_rnam 
[\[115b.4\]]grags tog ma dang /_'byung po thams cad kyi tog ma dang /_'khor sa ldan ma dang /_sgra snyan ma dang /_dri bral bzang mo dang /_gdong drug ma dang /_dri bral ma dang /_'jig rten grags pa ma dang /_de dag dang gzhan yang gzungs kyi lha mo brgya stong du mas yongs su bskor ba 
[\[115b.5\]]dang 'khor gyi dkyil 'khor der 'dus par gyur to/_/sangs rgyas mtha' yas pas byin gyis brlabs pa dang /_byang chub sems dpa' chen po'i ting nge 'dzin gyis byin gyis brlabs pa dang /_sangs rgyas kyi zhing gzhan gyi sangs rgyas yongs su spangs pa'i rang sangs rgyas 
[\[115b.6\]]bcom ldan 'das bse ru lta bu dang /_tshogs na spyod pa rnams sems can rnams kyi don mdzad pa ni cang mi gsung ba goms pas chos kyi tshul yang dag par ston pa yin te/_'khor ba'i rjes su 'khor bas rtag tu yid skyo la/_rgyud la snying rje chen po spangs shing sems la bag 
[\[115b.7\]]chags bsgos pa kho na sngon byang chub tu sems bskyed pa nyid yongs su bsgos par sems pa ste/_sa gcig dang /_sa gnyis dang /_sa gsum dang /_byang chub sems dpa'i sa brgyad kyi bar du 'jug pa'i sems dang 'khor bas skyo zhing 'jigs la 'jigs par byed pa de 
[\[116a\]]
[\[116a.1\]]dag kyang dkyil 'khor chen po der 'dus par gyur to/_/'di lta ste spos kyi ngad ldang dang kun nas skye mched dang /_kun du 'od dang /_dga' bo dang dus dang /_nye ba'i dus dang mu khyud dang /_nye ba'i mu khyud dang /_'dod pa dang nye ba'i 'dod pa dang /_pha rol phyin rta dang /_
[\[116a.2\]]legs par pha rol phyin rta dang /_rnga bo che dang /_nye ba'i rnga bo che dang /_'jig rten rnam par 'jigs par byed pa dang /_rdul med dang /_rdul dang /_nye ba'i rdul dang /_cha shas dang /_nye ba'i cha shas dang /_phyag mtshan dang /_phyag mtshan bzang po dang /_nyin byed dang /_bzang byed 
[\[116a.3\]]dang /_'od ldan dang /_'od byed dang /_'jig rten byed dang /_rnam grags dang thos med dang /_sdug mdzes dang /_dbyangs mdzes dang /_dul mdzes dang /_mtha' yas mtha' dang /_rgyu mtha' dang /_tog dkar po dang /_tog gi phyag mtshan dang /_tog dang /_nye ba'i tog 
[\[116a.4\]]dang /_rgyal dang /_pad+ma dang /_pad+ma 'byung ba dang /_rang 'byung dang /_skyes pa dang /_yid du 'ong ba dang /_yid las byung dang /_dbang chen dang /_brtsegs pa'i mtshan dang /_ru rta dang /_ma lus spyan dang /_bde byed dang /_phan byed dang /_zhi ba dang /_zhi ba'i yid 
[\[116a.5\]]dang /_chos dang /_nye ba'i chos dang /_rnam par snang mdzad dang /_me tog dang /_legs sngo dang /_dpal ldan dang /_gnyen las thag ring byed dang /_bzod par dka' ba dang /_gser dang /_dri med tog dang /_zla ba dang /_zla bzang dang /_sde bzang dang /_brtul zhugs 
[\[116a.6\]]legs spyad dang /_brgya byin dang /_chos byin dang /_'dod pa dang /_nye dbang nor lha dang /_de dag dang gzhan yang rang sangs rgyas bye ba khrag khrig brgya stong bsam gyis mi khyab pa gzhal du med pa/_smon pa med pa'i chos kyi dbyings nam mkha'i ngo bo spros pa med cing /_
[\[116a.7\]]'dus ma byas pa theg pa 'bring la rab tu zhugs shing lung bstan te rab tu gnas pa/_rjes su chags pa dang /_khong khro ba dag dang /_bral ba dag dang thabs cig tu sangs rgyas bcom ldan 'das bzhugs par gyur to/_/nyan thos kyi dge 'dun chen po nyan thos bye ba phrag 
[\[116b\]]
[\[116b.1\]]brgya stong du ma'i 'khor dang lhan cig pa la 'di lta ste/_'od srung chen po'i bu dang /_chu klung 'od srung gi bu dang /_lteng rgyas 'od srung gi bu dang /_ba ra dwa dza'i bu dang /_ba ra dwa dza bsod snyoms len dang /_maud gal gyi bu dang /_maud gal gyi bu chen po dang /_shA ri'i bu dang /_shA ri'i bu 
[\[116b.2\]]chen po dang /_rab 'byor dang /_rab 'byor chen po dang /_ba lang bdag dang /_kA t+yA ya na dang kA t+yA ya na chen po dang /_nye ba 'khor bzang po dang /_ka pi na dang /_dga' bo dang /_kun dga' bo dang /_mdzes dga' bo dang /_nye dga' bo dang /_'jig rten gyur pa dang /_mtha' 
[\[116b.3\]]yas 'jig rten gyur pa dang /_snyan pa dang /_nye ba'i snyan pa dang /_dga' ldan dang /_nye ba'i dga' ldan dang /_ma 'gags pa dang /_gang ba dang /_yongs su gang ba dang /_nye ba'i gang ba dang /_rgyal dang /_na ba so dang /_ru ru dang /_drag po'i bu dang /_ru ru'i bu dang /_ku ru 
[\[116b.4\]]dang /_lngas rtsen dang /_nye ba'i lngas rtsen dang /_dus dang /_dus bzang dang /_lha 'dzin dang /_sgra gcan 'dzin dang /_ljang sngon dang /_nye ba'i ljang sngon dang /_bsam bya dga' dang /_bsam byed dang /_'char ba dang /_nye ba'i 'char ba dang /_dpal ldan dang /_rdzas dang /_gyad kyi 
[\[116b.5\]]bu dang /_nye rdzas dang /_dum bu ldan dang /_rgyal dang /_nye rgyal dang /_rgyal chen po dang /_kun nas rgyal dang /_'bod byed dang /_grags sbyin dang /_grags ldan dang /_nor can dang /_nye ba'i nor can dang /_pi lin da la dang /_'dun pa dang /_pib pa la dang /_kib pa la 
[\[116b.6\]]dang /_nye ba'i 'bras bu dang /_mtha' yas 'bras bu dang /_'bras bu dang bcas pa dang gzhon nu dang gzhon nu 'od srung gi bu dang /_chos sbyin dang bcu drug sde pa'i dga' byed dang /_nye dga' dang /_yon po dang /_lce ldan dang /_rgyal ba'i zhags pa dang /_dbugs 'byin chen po dang /_
[\[116b.7\]]be'u'i bu dang /_ku ru ku la dang /_nye ba'i ku ru ku la dang /_gro zhin skyes rna ba bye ba ri dang /_rgyun gyi pha rol mthar byed dang /_gang gA'i bu dang /_ri'i rna ba dang /_bye ba'i ze ba dang /_dbyar can dang /_gzi brjid can dang /_gzi brjid bzang po dang /_dpal sbas dang /_'jig 
[\[117a\]]
[\[117a.1\]]rten sbas dang /_bla ma sbas dang /_lhur byed dang skar ma la dga' ba dang /_zhi byed dang /_byi ba dang /_nye ba'i byi ba dang /_se gol nyi shu pa dang /_mgon med sbyin dang /_nye bar gnas dang /_ldog par gnas dang /_smyo byed dang /_'od ldan dang /_kun tu yod dang /_me tog 
[\[117a.2\]]ka dam li dang /_legs par rab sad dang /_nye bar 'ongs dang /_'jig rten 'ongs dang /_sdug bsngal mthar byed dang /_skal bzang yod dang /_skal bzang yod chen po dang /_don spyod dang /_mes po dang /_'gro yod dang /_rgyal skyong dang /_rgyal dang yul ka shi can dang /_nye ba'i 
[\[117a.3\]]ka shi can dang /_sman chen po can dang /_gzi brjid chen po can dang /_gzi brjid chen po dang /_lha mtshams dang /_sgrub byed dang /_tshogs can dang /_tshangs pa bzang po dang /_dge bzang dang /_'jig rten bzang po dang /_mnyam pa dang /_mnyam bcas dang /_de dag dang gzhan yang chos kyi dbyings mtha' yas 
[\[117a.4\]]pa/_rnam par grol ba'i ro'i ro myong ba/_theg pa gsum las nges par 'byung ba las theg pa chung ngu'i lam thob pa/_'khor ba las 'jigs pa dag dang /_rnam par thar pa'i sgo gsum gyis bsam gtan la bsam gtan pa dang spyod lam bzhir tshangs pa'i gnas bzhi la gnas pa dang ldan 
[\[117a.5\]]zhing legs par mnyam par bzhag pa/_legs par bsnyen par rdzogs pa theg pa chung ngu'i mya ngan las 'das pa'i dbyings la zhugs shing nges par 'byung ba/_mnyam pa nyid spros pa med pa de dag dang yang 'khor gyi dkyil 'khor der bcom ldan 'das shAkya thub pa/_dkon mchog 
[\[117a.6\]]gsum sa bcu la gnas pa dag dang thabs cig tu bzhugs so/_/nyan thos chen po nges par 'byung ba'i mya ngan las 'das pa'i dbyings la yang dag par rjes su zhugs pa du ma dag 'dus ma byas kyi lam gyi theg pa la dmigs pa dang /_dag cing 'dod chags dang bral ba dang /_
[\[117a.7\]]kun nas snang ba kun tu thob pa dang /_sbyin pa'i gnas su gyur pa yon tan gyi zhing yon tan skyed par byed cing yongs su sbyong ba dag dang /_sems can gyi snying po'i snying por gyur pa 'jig rten mchog gi bdag po/_lha dang mi rnams kyis mchod pa/_bsod nams kyi zhing rkang 
[\[117b\]]
[\[117b.1\]]gnyis dang /_rkang bzhi dang /_rkang mang dang sems can thams cad kyi mchog la 'di lta ste/_grags 'dzin ma dang /_grags sbyin ma dang /_skye dgu'i bdag mo chen mo dang /_legs skyes ma dang /_dga' ma dang /_sbom dga' mo dang /_mdzes dga' mo dang /_sgom pa mo dang /_mdzes ma 
[\[117b.2\]]dang /_mtha' yas ma dang /_sa ga ma dang /_bsam pa ma dang /_rgyal ldan ma dang /_gtsug phud ma dang /_nye ba'i gtsug phud ma dang /_lha mo ma dang /_legs lha mo dang /_gnas ma dang /_dpal mo dang /_rab mchog ma dang /_rab dga' ma dang /_smra dga' ma dang /_snar ma ma 
[\[117b.3\]]dang /_yul 'khor srung ba ma dang /_bdag po ma dang /_phun sum tshogs ma dang /_lus can ma dang /_dad ma dang /_dga' ma dang /_ral pa ma dang /_nye ba'i ral pa ma dang /_kun nas ral pa ma dang /_don 'byung ma dang /_'od ma dang /_yid mgyogs ma dang /_skrag ldan ma dang /_
[\[117b.4\]]khyab 'jug 'dzin ma dang /_khyab 'jug dga' ma dang /_yid bzang ma dang /_yid mang ma dang /_dpal ldan ma dang /_nyam thag sdug bsngal ma dang /_las sbyin ma dang /_las 'bras ma dang /_rnam rgyal ldan ma dang /_nor bdag ma dang /_nor sbyin ma dang /_chos sbyin ma dang /_rtsed mo sbyin 
[\[117b.5\]]ma dang /_'dud ma dang /_legs 'dud ma dang /_snyan ldan ma dang /_yid ldan ma dang /_rab bzhad ma dang /_srid gsum mthar byed ma dang /_dri ma gsum mthar byed ma dang /_sdug bsngal ston par byed ma dang /_yid 'byung ma dang /_kha dog gsum ma dang /_pad+ma'i kha dog ma dang /_
[\[117b.6\]]pad+ma ldan ma dang /_pad+ma'i 'od ma dang /_dka' zlog rkang spyod ldan ma dang /_'dab gsum ma dang /_'dab bdun ma dang /_ut+pa la'i 'dab ma dang /_de dag dang gzhan yang gnas brtan ma chen mo nyan thos chen mo dag bcom ldan 'das kyi zhabs la phyag 'tshal ba'i phyir nye bar lhags par 
[\[117b.7\]]gyur to/_/'khor gyi dkyil 'khor chen po de dag byang chub sems dpa' sems dpa' chen po'i rnam par 'phrul pa mthong bar 'dod nas 'dus shing 'khod par gyur te/_chos mnyan pa'i phyir dang sngags kyi spyod pa sgrub pa gsal bar 'dod par gyur to/_/de nas bcom ldan 'das shAkya 
[\[118a\]]
[\[118a.1\]]thub pas thams cad dang ldan pa'i 'khor gyi dkyil 'khor la gzigs nas/_lhag pa'i bsam pa dag dang dngos po med pa'i ngo bo nyid nam mkha'i ngo bo dang /_chos kyi dbyings dus gsum las yang dag par 'das par mkhyen nas 'jam dpal gzhon nur gyur pa la bka' stsal 
[\[118a.2\]]pa/_'jam dpal sems can gyi don spyod pa la yang dag par soms shig_/bsam pa ci lta ba bzhin du mngon par dga' ba'i 'dod pa'i las kyi 'bras bu la dad pa dang ldan pa la sngags kyi spyod pa'i don yang dag par thob pa zhes bya ba'i chos kyi tshig dang /_las kyi tshig dang zhi ba'i tshig dang thar 
[\[118a.3\]]pa'i tshig dang /_cho ga zhib mo sgrub pa dang rnam par mi rtog pa'i mnyam pa nyid thob par byed pa dang /_de bzhin gshegs pa'i stobs bcu kun gyi stobs dang /_bdud thams cad kyi stobs zil gyis gnon pa zhes bya ba'i byang chub sems dpa'i ting nge 'dzin sgoms shig ces so/_/de nas bcom ldan 
[\[118a.4\]]'das kyis bka' stsal ma thag tu 'jam dpal gzhon nur gyur pa snyoms par zhugs par gyur to/_/'jam dpal gzhon nur gyur pa snyoms par zhugs ma thag tu/_de nas stong gsum gyi stong chen po 'di dang 'jig rten gyi khams brgya phrag stong du ma'i rdul phra rab kyi rdul dang mnyam pa'i stong gsum 
[\[118a.5\]]gyi stong chen po'i 'jig rten gyi khams yang dag par rab tu g.yos te/_snang ba chen pos gsal bar yang byas nas/_rang gi rdzu 'phrul gyi stobs skyed pa ston te/_rang gi sngags kyi tshig kyang ston pa la/_namaHsa man+ta bud+d+hA nAM/_a b+hA ba swa b+hA ba mung+ga tA nAM/_namaHpra t+ye ka bud d+hA nAM Ar+ya 
[\[118a.6\]]shra ba kA nAM/_na mo bo d+hi sa twA nAM/_da sha b+hU mi pra tiSh+Thi te shwa rA nAM/_bo d+hi sa twA nAM/_ma hA sa twA nAM/_tad+ya thA/_oM kha kha khA hi khA hi/_duSh+Ta sa twa da ma ka a si mu sa la par+shu pA sha hasta/_tsa tur+b+hu dza/_tsa turmu kha/_Sha Ta tsa ra Na/_gats+tsha gats+tsha/_sarba big+h+na big+h+nAn+te ka_/bi krI tA nan/_sarba b+hU ta b+ha yaM kar/_aT+TAT+Ta 
[\[118a.7\]]hA sa ni nA di ne/_bya g+h+ra tsarma ni bA sa na/_ku ru ku ru/_sarba d+harmA na/_ts+tshin+da ts+tshin+da/_sarba man+t+rAn/_b+hin+d+ha b+hin+d+ha/_pa ra mu drAn/_A kar+Sha ya/_A kar+Sha ya/_sarba b+hU tAn/_nirma tha nirma tha/_sarba duSh+Ta na/_pra be sha ya pra be sha ya/_maN+Da la ma d+h+ye/_bai ba swa ta dzI bi tAn+ta ka ra/_ku ru ku ru ma ma 
[\[118b\]]
[\[118b.1\]]sarba kAr+ya ma/_da ha da ha/_pa tsa pa tsa/_mA bi lam+ba/_mA bi lam+ba/_sa ma ya ma nu sma ra/_hUM hUM phaT/_s+pho Ta ya s+pho Ta ya/_sarba A sha pa ri pU ra ka/_he b+ha ga bAn kiny+tsi rA ya si ma ma sarbAmar+thaM sA d+ha ya swA hA/_'di ni bcom ldan 'das 'jam dpal gzhon nur gyur pa'i khro bo chen po gshin rje'i gshed 
[\[118b.2\]]ces bya ba yin te/_gshin rje'i rgyal po yang 'joms pa dang /_'gugs par byed pa yin na/_sems can gzhan lta smos kyang ci dgos/_/khro bo'i rgyal po chen pos gzungs sngags 'di smras ma thag tu sems can thams cad bcom ldan 'das kyi spyan sngar lhags par gyur te/_'jigs pa dang 
[\[118b.3\]]nyam thag pa dang /_dngangs pa dang yid skyo ba dang snying 'gas par 'gyur te/_sangs rgyas bcom ldan 'das dang 'jam dpal gzhon nur gyur pa ma gtogs par skyabs gzhan med skyob pa gzhan med dpung gnyen gzhan med par gyur to/_/de nas gang su dag sa la gnas pa dang chu la 
[\[118b.4\]]gnas pa dang /_nam mkha' la gnas pa dang /_brtan par gnas pa dang /_mi brtan par gnas pa dang /_mngal nas skyes pa dang /_sgo nga las skyes pa dang /_drod gsher las skyes pa dang rdzus te skyes pa'i sems can gyi grangs su gtogs pa/_'jig rten gyi khams mtha' yas pa 
[\[118b.5\]]dag na rnam par gnas pa steng dang /_'og dang thad ka dang phyogs dang phyogs mtshams dag tu skad cig de dang yud tsam de la gab cing gnas pa dag skad cig de nyid la/_khro bo'i rgyal po chen pos 'di nyid du bkug par gyur to/_/khro bo'i rgyal po'i sngags 'di ni 'dod chags dang ma bral ba rnams kyi 
[\[118b.6\]]mdun du brjod par mi bya ste/_de ci'i phyir zhe na/_de yang 'chi bar 'gyur ba'am/_skam par 'gyur ba'i phyir ro/_/dam tshig la dmigs par byas nas sangs rgyas kyi sku gzugs sam sku gdung dang bcas pa'i mchod rten nam/_'jam dpal gzhon nur gyur pa'i sku gzugs kyi spyan sngar 
[\[118b.7\]]bzlas par bya'o/_/yang na las gzhan gyi ched du brjod par bya ste/_gang de dang de dag tu ni brjod par mi bya ste/_de ci'i phyir zhe na/_ltas ngan chen po dang /_mya ngan chen po dang /_bdag nyid 'jigs pa chen por 'gyur ba'i phyir ro/_/thugs rje mchog dang ldan pa'i sangs rgyas 
[\[119a\]]
[\[119a.1\]]bcom ldan 'das dang byang chub sems dpa' sems dpa' chen po ni thams cad mkhyen pa'i ye shes kho na'i spyod pa rjes su bsgrub cing bstan pa dang /_sems can thams cad dbang du bya ba dang /_chos kyi tshul yang dag par gnas par bya ba dang /_sems can gyi khams mtha' 
[\[119a.2\]]dag mya ngan las 'das pa yang dag par thob par bya ba dang /_bstan pa med pa dag tu bstan pa dang /_lam gsum la yang dag par sbyor ba dang dkon mchog gsum gyi gdung mi bcad pa dang /_sngags kyi spyod pa bstan pa'i phyir dang /_thugs rje chen po'i mthu'i rgyu mthun pa'i thugs kyi 
[\[119a.3\]]bdud kyi stobs zil gyis gnon pa dang /_bgegs chen po rnam par gzhig pa dang /_rgyal po ma rungs pa rnam par gzhom pa dang /_bdag gi stobs rnam par 'phel bar bya ba dang /_gzhan gyi stobs rnam par gzhig pa dang /_rengs par bya ba dang gsad pa dang /_mi snang bar bya ba 
[\[119a.4\]]dang /_rab tu bstan pa dang /_nye bar sgom pa dang /_dga' bar bya ba dang /_rang gi sngags kyi spyod pa rab tu bstan pa dang /_tshe dang nad med pa dang dbang phyug mngon par 'phel bar bya ba dang /_myur ba'i las rjes su bsgrub pa dang /_byams pa chen po dang snying rje chen po dang btang 
[\[119a.5\]]snyoms chen po dang /_dga' ba chen po'i yang dag par sdom pa la gnas pa dang de dag gi rgyu mtshan du rtog pa dang /_rnam par rtog pa thams cad dang bral ba'i sems kyis smras so/_/de nas klu dang klu chen po de dag dang /_gnod sbyin dang gnod sbyin chen po dang /_srin po dang srin po chen po 
[\[119a.6\]]dang /_sha za dang sha za chen po dang srul po dang srul po chen po dang lus srul po dang lus srul po chen po dang /_ma mo dang ma mo chen mo dang /_grul bum dang grul bum chen mo dang /_gcan gzan dang gcan gzan chen po dang /_ro langs dang ro langs chen po dang /_kam+po tse'i mi dang /_
[\[119a.7\]]kam+po tse'i mi chen po dang /_srin mo dang sring mo chen mo dang /_mkha' 'gro ma dang mkha' 'gro ma chen mo dang /_gzhib pa dang gzhib pa chen po dang /_g.yengs byed dang g.yengs byed chen po dang /_byis pa dang byis pa chen po dang /_bran pa dang bran pa chen po dang /_nad dang nad 
[\[119b\]]
[\[119b.1\]]chen po dang /_brjed byed dang brjed byed chen po dang /_gdon dang gdon chen po dang /_nam mkha'i ma mo dang nam mkha'i ma mo chen mo dang /_gzugs can ma dang gzugs can ma chen mo dang /_ngu 'bod dang ngu 'bod chen po dang /_grib gnon dang grib gnon chen po dang /_sbod 
[\[119b.2\]]gtong dang sbod gtong chen po dang /_mngag gzhug ma dang mngag gzhug ma chen mo dang /_gnod sbyin mo dang gnod sbyin mo chen mo dang /_sha za mo dang sha za mo chen mo dang /_rims nad dang rims nad chen po dang /_rims nyin bzhi pa dang nyin bzhi pa chen po dang /_rtag pa'i rims 
[\[119b.3\]]dang rims mi bzad pa dang /_rtag pa las byung ba'i rims dang /_yud tsam las byung ba dang rlung las gyur pa dang /_mkhris pa las gyur pa dang /_bad kan las gyur pa dang /_'dus pa las gyur pa dang /_gcong chen po dang /_grub pa dang grub pa chen po dang /_rnal 'byor 
[\[119b.4\]]dang ldan pa dang /_rnal 'byor dang ldan pa chen po dang /_drang srong rnams dang /_drang srong chen po rnams dang /_mi'am ci dang /_mi'am ci chen po dang /_brang 'gro dang brang 'gro chen po dang /_dri za dang dri za chen po dang /_lha dang lha chen po dang /_mi dang mi chen po dang /_yul mi 
[\[119b.5\]]dang yul mi chen po dang /_rgya mtsho dang rgya mtsho chen po dang /_chu bo dang chu bo chen po dang /_ri dang ri chen po dang /_gter dang gter chen po dang /_sa dang sa chen po dang /_shing dang shing chen po dang /_'dab chags can dang 'dab chags can chen po 
[\[119b.6\]]dang /_rgyal po dang rgyal po chen po dang /_brgya byin dang brgya byin chen po dang /_nor lha'i bu dang /_ngu zhig dang 'byung ba chen po'i bdag po dang /_dbang ldan dang /_gshin rje dang /_tshangs pa dang tshangs pa chen po dang /_lha sna tshogs bzo bo dang /_nor sbyin dang /_yul 'khor skyong dang /_'phags skyes po dang /_
[\[119b.7\]]mig mi bzang dang /_lus ngan po dang /_gang ba bzang dang /_nor bu bzang dang /_lngas rtsen dang /_dzam b+ha la dang /_stam b+ha la dang /_kum b+ha la dang /_sngon po dang /_skra sngon po dang /_seng ge dang /_'phrog ma dang /_ser skya ma dang /_dga' byed dang /_nor byed 
[\[120a\]]
[\[120a.1\]]dang /_chu dbang dang /_'jig rten dbang po dang nye dbang dang /_gsang ba pa dang /_gsang ba pa chen po dang /_g.yo dang /_g.yo byed dang /_chu na spyod pa dang /_g.yung drung ri dang /_zla ba'i ri dang /_ri bo chen po dang /_brtsegs mig dang /_mgo bo gsum pa ste/_
[\[120a.2\]]de dag dang gzhan yang gnod sbyin gyi sde dpon chen po gnod sbyin bye ba khri phrag brgya stong du ma'i 'khor de dag dang /_byang chub sems dpa' chen pos byin gyis brlabs pa'i gnas gtsang ma'i gzhal med khang gi 'khor gyi dkyil 'khor chen po der rdzu 'phrul gyi stobs bskyed pas 'dus par gyur 
[\[120a.3\]]te chos mnyan pa'i phyir 'khod do/_/gang yang srin po'i rgyal po chen po de dag gnod sbyin bye ba khri phrag brgya stong du ma'i 'khor dang ldan pa/_khro bo'i rgyal po chen pos bkug pa la 'di lta ste/_sgra sgrogs dang nor ldan dang rnam par 'ju byed dang /_gzer rna dang bum rna dang kun nas 
[\[120a.4\]]rna ba dang /_gshin rje dang rnam par 'jigs byed dang 'jigs byed dang mi bzad pa dang sdig ldan dang /_dbang po rgyal dang 'thab pa dang legs par 'thab pa dang /_mdung dang mdung rtse gsum pa dang /_mgo gsum pa dang mgo mtha' yas pa yang chos mnyan pa'i phyir 'dus 
[\[120a.5\]]par gyur to/_/gang yang sha za chen po/_sha za'i 'khor bye ba khri phrag brgya stong du ma dang ldan pa de dag kyang 'di lta ste/_pI lu dang nye ba'i pI lu dang /_pI lu bzang po dang /_pI lu mtha' yas dang /_bsam pa dang bsam pa ma yin pa dang /_gdung ba bzang po dang za byed 
[\[120a.6\]]dang /_gzi brjid bzang po dang mi bzad pa dang mi bzad pa'i gzugs can yang chos mnyan pa'i phyir 'dus par gyur to/_/gang yang klu'i rgyal po chen po klu bye ba khri phrag brgya stong du ma'i 'khor dang ldan pa/_khro bo'i rgyal po chen pos byang chub sems dpa' chen po'i rdzu 
[\[120a.7\]]'phrul gyi stobs kyis bkug pa la 'di lta ste/_dga' bo dang /_nye dga' bo dang /_la ba dang nye ba'i la ba dang /_nor ldan dang /_mtha' yas dang /_'jog po dang pad+ma dang /_pad+ma chen po dang 'dus pa skyong dang /_dung dang dung skyong dang kak+ko Ta dang /_rigs 
[\[120b\]]
[\[120b.1\]]ldan dang /_rigs med ldan dang /_nga rgyal can dang /_bum chu can dang /_rdo rje can dang me tog tsam pa ka las byung ba dang nor ldan klu dang /_nga rgyal 'joms dang /_mtshon dpus dang nye ba'i dpus dang /_dbyig pa dang dbyig pa chen po dang /_dkar po dang dkar po bzang 
[\[120b.2\]]dang /_sngo ba dang chu sbyin sngo ba dang 'o ma'i chu dang sog ma med dang /_rgya mtsho dang nye ba'i rgya mtsho ste/_de dag dang gzhan yang klu'i rgyal po brgya stong phrag du ma'i 'khor dang ldan pa de dag kyang chos mnyan pa'i phyir 'khor gyi dkyil 'khor chen po der 'dus shing 'khod par gyur to/_/gang 
[\[120b.3\]]yang drang srong dang drang srong chen po de dag la 'di lta ste/_rgyun shes kyi bu dang /_gnas 'jog dang /_gau ta ma dang /_b+ha go ra tha dang /_dza h+nu dang /_ang gi ras dang /_a ma ti dang /_pu la sti dang /_ri byi dang /_rgyas pa dang /_nag po dang /_gau ta ma nag po dang /_me 
[\[120b.4\]]dang /_me'i rgyud dang /_dza ma da g+ni dang yod pa pa dang thub pa mchog dang /_gos can dang bai sham pA yA na dang rtsib logs skyes dang /_mo mtshan gnyis las skyes dang dgra sta dang rnal 'byor dbang phyug dang /_shing pi pa la gnas pa dang /_shing pi pa la za ba dang /_grog 
[\[120b.5\]]mkhar skyes dang nyi ma'i rigs te/_de dag dang gzhan yang drang srong chen po brgya stong phrag du ma'i 'khor dang ldan pa de dag kyang /_'khor gyi dkyil 'khor der nye bar phyin te/_bcom ldan 'das shAkya thub pa la phyag 'tshal nas sngags spyod pa'i don byang chub sems dpa'i sde 
[\[120b.6\]]snod mnyan pa'i phyir dang /_rjes su yi rang ba'i don du 'khod par gyur to/_/gang yang lto 'phye chen po'i rgyal po de dag kyang 'khor gyi dkyil 'khor chen po der chos mnyan pa'i phyir rab tu zhugs te/_'khod pa la 'di lta ste/_e raN+Da dang /_te raN+Da dang /_'od zer gyi bu 
[\[120b.7\]]dang 'od zer dang snang ba dang snang ba bzang po'o/_/gang yang nam mkha' lding gi rgyal po de dag kyang nam mkha' lding brgya stong du ma'i 'khor dang ldan pa 'khor gyi dkyil 'khor der 'dus pa la 'di lta ste/_'od bzang dang /_'dab dkar dang /_rkang med 'gro dang /_'dab 'gro 
[\[121a\]]
[\[121a.1\]]dang /_'dab [{]bzangs [,]bzang [}]skyes dang /_'dab med skyes dang /_yid ltar mgyogs dang /_klu rnam 'jigs dang /_rnam 'dud bu dang /_ba ra dwa dza dang /_bya dang /_bya chen po dang /_'dab ldan tshogs te/_de dag kyang 'khor gyi dkyil 'khor du 'du bar gyur to/_/gang yang mi'am 
[\[121a.2\]]ci'i rgyal po mi'am ci'i 'khor brgya stong phrag du ma dang ldan pa de dag kyang 'khor gyi dkyil 'khor der 'dus pa la 'di lta ste/_ljon pa dang nye ba'i ljon pa dang ljon pa bzang po dang /_ljon pa mtha' yas dang 'jig rten ljon pa dang ljon pa bral dang /_brang rgyas dang brang chen po dang gzi brjid chen 
[\[121a.3\]]po dang rdzu 'phrul chen po dang /_khyad par sgra dang /_skad snyan dang yid du 'ong ba'i sems skyed par byed pa dang rigs mtho ba dang mtho sgra dang /_btang snyoms pa dang /_snying rje ldan dang chu lha dang /_de dag dang gzhan yang mi'am ci'i rgyal po rdzu 'phrul che ba mi'am ci'i 'khor brgya stong phrag du ma dang ldan 
[\[121a.4\]]pa chos mnyan pa'i phyir 'khor gyi dkyil 'khor der 'dus par gyur to/_/de bzhin du mi mjed kyi bdag po tshangs pa dang /_tshangs pa chen po dang /_'od gsal dang /_'od kyi sgra dang /_dag pa'i 'od dang /_bsod nams 'od dang mi che ba dang /_mi gdung ba dang /_'og min dang 'og bzang 
[\[121a.5\]]dang /_/ci yang med pa dang /_ci yang med min dang /_nam mkha' mtha' yas dang legs ldan dang legs ldan mthong dang /_sprul pa bzang po dang yongs su sprul pa dang gnas gtsang ma dang /_dga' ldan dang 'thab bral dang sum cu rtsa gsum dang rgyal po chen po bzhi'i ris dang /_rtag 
[\[121a.6\]]tu myos dang phreng thogs dang gzhong thogs dang pi bang gsum pa dang ri bor gnas pa dang khang rtseg gnas pa dang /_rtse mor gnas pa dang lcang lo can na gnas pa dang grong khyer na gnas pa dang gzhal med khang na gnas pa dang bar snang la gnas pa dang /_sa la gnas pa dang shing la 
[\[121a.7\]]gnas pa dang khyim na gnas pa dang /_de bzhin du lha ma yin gyi dbang po rab tu tshim byed dang /_stobs ldan dang thags [{]bzangs [,]bzang [}]ris dang shin tu bkra dang bde bkra dang rig byed bkra dang /_sgra gcan dang lag pa dang de dag la sogs pa lha ma yin bye ba khri phrag brgya stong du ma'i 'khor 
[\[121b\]]
[\[121b.1\]]dang ldan pa 'gros sna tshogs dang /_nor sna tshogs dang lha dang 'thab pa'i lha ma yin de dag kyang sangs rgyas kyi byin gyis brlabs dang /_byang chub sems dpa'i rnam par 'phrul pa blta ba dang /_phyag bya ba dang bsnyen bkur bya ba'i phyir 'khor gyi dkyil 'khor der 'dus par gyur to/_/
[\[121b.2\]]gang yang gza' dang gza' chen po de dag 'jig rten gyi khams su spyod pa/_bar snang la spyod pa la 'di lta ste/_nyi ma dang zla ba dang mig dmar dang gza' lhag dang phur bu dang pa ba sangs dang spen pa dang sgra gcan dang sa 'gul dang mjug [{]rings [,]ring [}]dang /_gnam lcags 'byin dang skar ma dang rgyal 
[\[121b.3\]]mtshan dang /_mi bzad dang dud ldan dang dud pa dang rdo rje dang 'byor pa dang /_char 'bebs dang nye ba'i char 'bebs dang /_nor 'dzin dang mi snang byed dang rgod ldan dang rting bar ldan dang 'dod pa dang /_ma rungs pa dang 'jig rten mthar byed dang rnam par ltung byed dang /_kun du ltung byed dang /_
[\[121b.4\]]rtog pa dang gla sgang can dang dus kyi mtha' dang dur khrod dang sha drag ldan dang dkar po dang /_byi bzhin dang byi bzhin gyi bu dang byams ldan dang gzer bu dang /_gzer bu gsum dang rngon pa dang gseng phrom dang /_brtan pa dang 'jig byed dang stobs ldan dang mi bzad pa dang skya rengs dang rnam par 
[\[121b.5\]]rgod pa dang 'chi ltas min dang /_skem byed dang kun bged dang /_nye ba'i kun bged dang /_gzhon nu dang /_rtse med dang /_rgod byed dang /_rab tu rgod byed dang /_sems par byed pa dang /_gar byed dang /_'theng po dang /_gzugs ngan te/_gza' chen po de dag kyang rgyu skar brgya stong phrag du 
[\[121b.6\]]ma'i 'khor gyi dkyil 'khor dang ldan pa la 'di lta ste/_tha skar dang /_bra nye dang /_smin drug dang /_snar ma dang /_mgo dang /_lag dang /_na ba so dang /_rgyal dang /_skag dang /_mchu dang /_gre dang /_dbo dang /_me bzhi dang /_nag pa dang /_sa ri dang /_sa ga dang /_lha mtshams dang /_snron dang /_snrubs dang /_
[\[121b.7\]]chu stod dang /_chu smad dang /_gro bzhin dang /_mon gru dang /_mon gre dang /_khrums stod dang /_khrums smad dang /_nam gru dang /_lha mo 'dra dang /_byi bzhin dang pu na rna ba dang /_'od dang /_ang gi ra si dang /_rgyu skar dang nye ba'i gre dang /_gre ldan dang /_'jig rten rab mchog dang /_rab mchog ldan dang /_dpal ldan 
[\[122a\]]
[\[122a.1\]]dang /_'jig rten mgon po dang /_chang ldan dang /_rgyal byed dang /_nor ldan dang lha don te/_de ltar rgyu skar gyi rgyal po de dag kyang de'i tshe gnas gtsang ma'i gzhal med khang du rgyu skar brgya stong phrag du ma'i 'khor dang ldan pa/_sangs rgyas kyi byin gyis brlabs kyis 
[\[122a.2\]]'khor gyi dkyil 'khor chen po der 'dus te 'khod par gyur to/_/khyim sum cu rtsa drug la 'di lta ste/_lug dang /_glang dang /_sbyor ba dang /_sbal pa dang /_seng ge dang /_bu mo dang /_srang dang /_sdig pa dang /_gzhu dang /_chu srin dang /_bum pa dang /_nya dang /_mi'u thung dang /_
[\[122a.3\]]nye ba'i bum pa dang /_b+h+ring ga ra dang /_ral gri dang /_glang po che dang /_ma he dang /_lha dang /_mi dang /_dge ltas dang /_dri za dang /_'jig rten dang /_g.yung drung rgyal dang /_drag po'i gzi brjid dang /_zla ba'i 'od dang /_sa dang /_mun pa dang /_rdul dang /_nye ba'i rdul 
[\[122a.4\]]dang /_sdug bsngal dang /_bde ba dang /_byang chub dang /_so so gcig dang /_nyan thos dang /_dmyal ba'i rig pa 'dzin pa dang /_gzi brjid chen po dang /_gzi brjid chen po ldan dang /_dud 'gro dang /[ {]yi dgas [,]yi dwags [}]dang /_lha ma yin dang /_sha ldan dang /_sha za 
[\[122a.5\]]dang /_/gnod sbyin srin po dang /_'byung po thams cad pa dang /_'byung ba pa dang /_phyogs kyi glang po dang /_steng 'gro dang /_thad kar 'gro dang /_kha bye ba dang /_bsam gtan 'gro dang /_rnal 'byor 'gro dang /_rab tu gnas dang /_mchog dang /_bar ma dang 
[\[122a.6\]]tha ma ste/_khyim chen po de dag kyang khyim brgya stong phrag du ma'i 'khor dang ldan pa gang na gnas gtsang ma'i gzhal med khang gang na bar 'khor gyi dkyil 'khor chen po der lhags shing phyin te/_bcom ldan 'das kyi zhabs gnyis la btud nas rang rang gi gnas su 'khod 
[\[122a.7\]]par gyur to/_/gang yang gnod sbyin mo dag gnod sbyin mo brgya stong phrag du ma'i 'khor dang bcas pa la 'di lta ste/_mig bzang ma dang /_smin bzang ma dang /_skra bzang ma dang /_skad snyan ma dang /_blo bzang ma dang /_dge ldan ma dang /_sna tshogs mig 
[\[122b\]]
[\[122b.1\]]ldan ma dang /_rdzogs byed ma dang /_gsang ba ma dang /_bzang po ma dang /_ska rags bzang po ma dang /_pad+ma ltar smra ba dang /_'jigs byed ma dang /_mi 'jigs sbyin ma dang /_rgyal ma dang /_rnam par rgyal ma dang /_nam gru ma dang /_sgra gcan ma dang /_sgra mthar byed ma dang /_
[\[122b.2\]]rlung ma dang /_yid 'phrog ma dang /_yid ldan ma dang /_me tog ldan ma dang /_me tog gi grong khyer la gnas ma dang /_ser skya ma dang /_'phrog ma dang /_dpal ldan ma dang /_dpa' mo dang /_dpa' bzang mo dang /_shin tu mi bzad ma dang /_mi bzad ldan ma dang /_lha mdzes ma dang /_
[\[122b.3\]]ro bzang ma dang /_gsang ba dam pa ma dang /_shing la mu la gnas ma dang /_mya ngan med ma dang /_mun par mdzes ma dang /_snang bar mdzes ma dang /_'od ldan ma dang /_lhag par ldan ma dang /_gzugs mdzes ma dang /_dkar med ma dang /_zhi ba ma dang /_phyogs mtshams ma dang /_
[\[122b.4\]]stug ma dang /_dga' byed ma dang /_nye ba'i dga' byed ma dang /_'jig rten las 'das ma ste/_gnod sbyin mo chen mo 'di dag gnod sbyin mo brgya stong phrag du ma'i 'khor dang ldan pa 'khor gyi dkyil 'khor chen po der rgyang ring po nyid nas bcom ldan 'das shAkya thub pa la phyag 'tshal zhing 
[\[122b.5\]]'khod par gyur to/_/gang yang sha za mo dag sha za mo brgya stong phrag du ma'i 'khor dang ldan pa/_'khor gyi dkyil 'khor chen po der rgyang ring po nyid nas bcom ldan 'das shAkya thub pa la phyag 'tshal zhing 'khod par gyur pa la 'di lta ste/_sdud ma dang phyag dar khrod kyi sha za mo dang /_sha za mo drag 
[\[122b.6\]]mo dang sha za mo skar mda' ma dang sha za mo 'bar ma dang thal ba za ma dang sha za ma dang /_dug ma dang bung ba ma dang rmongs byed ma dang sdigs mdzub ma dang /_dmar ldan ma dang glang dmar ma dang 'jig rten nye gnas ma dang thal bar nye gnas ma dang shing pi lu dang ldan ma dang /_mang ldan ma dang mang ma dang 
[\[122b.7\]]gdul dka' ma dang /_e la ma dang mtshon byed ma dang du ba la gnas ma dang du ba ma ste/_sha za mo chen mo 'di dag sha za mo'i 'khor bye ba brgya stong phrag du ma dang bcas pa de dag kyang 'khor gyi dkyil 'khor chen po der 'dus shing rab tu zhugs par gyur to/_/gang yang ma mo dang ma mo chen mo dag 'jig 
[\[123a\]]
[\[123a.1\]]rten gyi rjes su rnam par spyod cing /_sems can rnams la 'tshe bar byed cing /_gtor ma dang /_me tog dman ma la spyod par byed pa dag la 'di lta ste/_tshangs pa ma dang /_dbang phyug chen mo ma dang /_khyab 'jug ma dang /_gzhon nu ma dang /_rgan byad ma dang /_
[\[123a.2\]]phag mo dang /_dbang mo dang /_gshin rje mo dang /_me phyogs ma dang /_nyi ma'i bu mo dang /_'jig rten mthar byed ma dang /_chu lha ma dang /_dbang ldan ma dang /_rlung phyogs ma dang /_gzhan gyi srog 'phrog ma dang /_mgo bregs ma dang /_bya ma dang /_bya ma chen mo dang /_
[\[123a.3\]]srul mo dang /_lus srul mo dang /_skem byed ma ste/_ma mo chen mo de dag kyang ma mo'i 'khor bye ba khri phrag brgya stong du ma dang bcas pa de dag kyang 'khor gyi dkyil 'khor chen po der sangs rgyas la phyag 'tshal lo zhes bya ba'i tshig 'don cing 'khod par gyur to/_/de bzhin du mi dang 
[\[123a.4\]]mi ma yin pa bye ba khri phrag brgya stong du ma dang /_sems can dang sems can ma yin pa nas dmyal ba chen po mnar med pa nas srid pa'i rtse mo'i bar du thams cad kyang skabs 'dir nam mkha'i dkyil du snang bar gyur to/_/sems can gyi ris na srog chags su la yang phan 
[\[123a.5\]]tshun mi mthun pa med par gyur to/_/sangs rgyas kyi byin gyi rlabs dang byang chub sems dpa'i cho 'phrul gyi rgyan gyis sangs rgyas bcom ldan 'das dang 'jam dpal gzhon nur gyur pa sems can thams cad kyi spyi bo'i gtsug na bzhugs par mthong bar gyur to/_/de nas 
[\[123a.6\]]bcom ldan 'das shAkya thub pas thams cad dang ldan pa'i 'jig rten gyi khams su sangs rgyas kyi spyan gyis rnam par gzigs nas 'jam dpal gzhon nur gyur pa la bka' stsal pa/_dag pa'i sems dpa' sngags kyi spyod pa'i don rnam par gtan la dbab pa dang 
[\[123a.7\]]ting nge 'dzin gyi le'u rab 'byam byang chub sems dpa'i sde snod gang 'di bshad pa'i dus la bab par sems na shod cig_/de nas 'jam dpal gzhon nur gyur pa bcom ldan 'das shAkya thub pas rjes su gnang bar mdzad pa na/_nam mkha'i ngo bo dang 'dra ba'i rdo rje 
[\[123b\]]
[\[123b.1\]]mthug cing sra ba'i rgyud bkod pa'i rgyan zhes bya ba'i ting nge 'dzin la snyoms par zhugs te/_'jam dpal gzhon nur gyur pa de snyoms par zhugs ma thag tu gnas gtsang ma'i gzhal med khang de dpag tshad brgya stong du ma rgya che ba'i rdo rje'i rang bzhin du lhag par gnas par gyur to/_/gang 
[\[123b.2\]]du gnod sbyin dang srin po dang dri za dang rlung lha dang sha za de dag dang /_mdor na sems can gyi khams thams cad byang chub sems dpa'i byin gyi rlabs kyis gzhal med khang de dag rdo rje'i nor bu rin po che lta bur gyur te/_der rab tu zhugs nas 'khod par gyur kyang phan tshun rnam par 
[\[123b.3\]]'tshe bar byed pa med do/_/de nas 'jam dpal gzhon nur gyur pas 'khor gyi dkyil 'khor chen po de 'dus par gyur par shes nas khro bo'i rgyal po gshin rje'i gshed la smras pa/_kye khro bo chen po sangs rgyas dang byang chub sems dpa' thams cad kyi rjes su nges par 'byung bar 
[\[123b.4\]]byed pa/_'khor gyi dkyil 'khor chen po 'dus pa 'di'i sems can thams cad la srungs shig srungs shig_/dbang du gyis shig ma rungs pa gdul bar gyis shig sems can zhi ba dag sad par gyis shig_/sems can thams cad dad par gyis shig_/ci srid du nga'i rang gi 
[\[123b.5\]]sngags kyi spyod pa rjes su sgrub pa/_byang chub sems dpa'i sde snod rgya che ba dag las sngags spyod pa'i dkyil 'khor gyi cho ga 'chad par byed pa de srid kyi bar du 'di dag gi phyi rol du song la srung ba gyis shig_/de skad ces smras pa dang /_khro bo'i rgyal po chen pos bka' mnyan nas/_khro 
[\[123b.6\]]bo chen po'i gzugs kyis sems can thams cad rjes su bsrung ba dang rjes su bstan pa'i phyir 'khor gyi dkyil 'khor thams cad du khro bo'i rgyal po gshin rje gshed khro bo'i 'khor brgya stong phrag du ma phyogs bzhi kun dang steng dang 'og dang thad ka dag tu shin tu mi bzad pa'i sgra rab tu 
[\[123b.7\]]'don cing gnas par gyur to/_/de nas sems can de dag zhi ba dang yid dang sems bzang po dang ldan par gyur te bka' las mi 'da' bar byed par gyur to/_/'di lta bu'i sgra yang thos par gyur te/_gang dam tshig 'di las 'da' bar byed pa de dag ni a rdza ka'i 
[\[124a\]]
[\[124a.1\]]dog pa bzhin du mgo tshal pa brgyar 'gas par 'gyur te/_de ni byang chub sems dpa'i byin gyi rlabs kyang de yin no/_/de nas 'jam dpal gzhon nur gyur pas rang gi sngags kyi spyod pa'i don du chos kyi tshig smras pa/_chos gcig la yang dag par 
[\[124a.2\]]bsams na byang chub sems dpa' sems dpa' chen po'i sngags 'grub par 'gyur te/_gcig po gang zhe na 'di lta ste/_chos thams cad spros pa med pa'i rnam par rjes su mthong ba'o/_/byang chub sems dpa' sems dpa' chen po chos gnyis la rab tu gnas na sngags 
[\[124a.3\]]'grub par 'gyur te/_gnyis po gang zhe na byang chub kyi sems mi gtong ba nyid dang /_sems can thams cad la sems mnyam pa'o/_/chos gsum dang ldan na sngags kyi spyod pa yongs su rdzogs par 'gyur te/_gsum po gang zhe na/_sems can thams cad yongs 
[\[124a.4\]]su mi gtong ba nyid dang /_byang chub sems dpa'i tshul khrims kyi sdom pa srung ba dang /_rang gi sngags yongs su mi gtong ba nyid do/_/chos bzhi dang yang dag par ldan na dang po sems bskyed pa'i byang chub sems dpa'i sngags 'grub par 'gyur te/_bzhi po gang 
[\[124a.5\]]zhe na/_rang gi sngags yongs su mi gtong ba nyid dang /_gzhan gyi sngags rjes su spyod pa med pa nyid dang /_sems can thams cad la byams pas gnas pa nyid dang /_snying rje chen pos yongs su bsgos pa'i sems pa nyid do/_/chos bzhi po 'di dag dang ldan na dang 
[\[124a.6\]]po sems bskyed pa'i byang chub sems dpa'i sngags 'grub par 'gyur ro/_/chos lnga dang ldan na byang chub sems dpa'i sde snod la 'jug cing sngags kyi spyod pa sgrub pa yongs su rdzogs par 'gyur te/_lnga po gang zhe na/_rnam par dben pa'i phyogs yang dag par bsten pa nyid 
[\[124a.7\]]dang /_/bas mtha' dgon pa sten par byed pa nyid dang /_sems can gzhan la zhe sdang med pa nyid dang /_'jig rten pa'i sngags la mi lta ba nyid dang /_tshul khrims dang thos pa dang spyod pa la gnas par byed pa nyid de chos lnga po 'di dag dang ldan na sngags spyod pa'i don 
[\[124b\]]
[\[124b.1\]]'grub cing yongs su rdzogs par 'gyur ro/_/chos drug dang ldan na sngags kyi spyod pa 'grub cing yongs su rdzogs par 'gyur te/_drug po gang zhe na/_dkon mchog gsum la dad pa rjes su mi gcod pa nyid dang /_byang chub sems dpa' la dang ba rjes su mi gcod pa nyid dang /_
[\[124b.2\]]'jig rten dang 'jig rten las 'das pa'i sngags la kun du dga' ba nyid dang /_chos kyi dbyings spros pa med pa la lta ba nyid dang /_theg pa chen po'i mdo sde zab mo'i tshig gi don mi spong zhing skyo ba med pa'i sems nyid dang /_sngags kyi spyod pa yongs su btsal ba dang /_dge ba'i 
[\[124b.3\]]phyogs yongs su mi gtong ba nyid de/_chos drug po 'di dag dang ldan na rig pa'i spyod pa dang sngags 'grub cing yang dag par sgrub pa nyid du 'gyur ro/_/chos bdun dang ldan na rig pa sgrub pa'i dus kyi thabs thob par 'gyur zhing /_sngags kyi spyod pa la rjes su spyod pa nyid du 'gyur 
[\[124b.4\]]te/_bdun po gang zhe na/_theg pa zab mo shes rab kyi pha rol tu phyin pa nyid sgom pa dang /_klog pa dang /_ston pa dang /_'don du 'jug pa dang /_'dri ba dang /_byang chub sems dpa'i spyod pa la mos pa nyid dang /_dus dang /_phyogs dang /_nges par sdom pa dang /_bzlas 
[\[124b.5\]]pa dang /_sbyin sreg dang /_mi smra ba dang /_dka' thub la gzhol ba nyid dang /_rtogs pa dang /_blo dang /_dran pa dang /_shes rab dang /_bstan pa la bsnyen pa nyid dang /_byang chub kyi tshogs dang /_theg pa chen po dang zab pa'i chos kyi tshul la yang dag par rab tu zhugs pa 
[\[124b.6\]]nyid dang rang dga'i sngags dgug pa'i bya ba la mkhas pa nyid dang /_snying rje chen po dang /_byams pa chen po dang /_btang snyoms chen po dang /_dga' ba chen po nyid yongs su bsgom pa nyid dang spros pa med pa'i sems can gyi khams kyi chos kyi dbyings kyi de bzhin nyid la 'jug 
[\[124b.7\]]pa gnyis su med pa'i ngo bo'i thams cad mkhyen pa'i ye shes yongs su tshol ba nyid dang /_sems can thams cad yongs su mi gtong ba nyid dang theg pa dman pa la dga' ba med pa nyid de/_chos bdun po de dag gis ni rig pa dang sngags 'grub cing yongs su rdzogs par 
[\[125a\]]
[\[125a.1\]]'gyur ro/_/chos brgyad dang ldan na rig pa dang sngags kyi spyod pa'i don 'grub cing lam du 'gro bar 'gyur te/_brgyad po gang zhe na/_mthong ba dang ma mthong ba'i 'bras bu dag la blta ba dang sems par 'dod pa nyid dang /_byang chub sems dpa'i 'bras bu dang bcas 
[\[125a.2\]]pa'i rdzu 'phrul dang rnam par 'phrul pa nyid la the tshom med cing dang ba nyid dang /_phyin ci ma log pa'i sngags gzung ba dang bla ma la gus pa nyid dang /_sangs rgyas dang byang chub sems dpa' nyid kyi sngags dang /_rgyud dang spyod pa bstan pa mi slu ba bzung zhing bdog pa thams cad 
[\[125a.3\]]yongs su gtong ba nyid dang /_sangs rgyas kyi zhing gnas dang gnas ma yin pa rmi lam na mthong ba rab tu ston pa la mkhas pa nyid dang /_ser sna dang gnyid dang rmugs pa mtha' dag dang bral bar byed cing rtag tu brtson 'grus rtsom la/_sangs rgyas dang byang chub sems dpa' la 
[\[125a.4\]]bdag nyid 'bul bar byed pa nyid dang /_mdor bsdu na dge ba'i rtsa bas chog mi shes shing go cha chen po bgos pa dang /_bgegs thams cad rab tu sel bar 'dod pa nyid dang /_byang chub kyi snying po gnon pa dang longs spyod chen po dang /_dbang che bar grags par bdag 
[\[125a.5\]]nyid 'dod pa nyid dang dbang che bar grags pa'i gang zag la bsnyen pa dang dge ba'i bshes gnyen dang mi 'bral bar bya ba dang /_byang chub sems dpa' 'jam dpal gzhon nur gyur pa la nye bar gnas pa nyid de/_chos brgyad po 'di dag dang ldan na sngags spyad pa'i don 'grub 
[\[125a.6\]]pa'i yang dag pa'i lam du 'gyur ro/_/grogs po dag mdor na byang chub kyi sems dang mi 'bral ba dang /_dkon mchog gsum la dad pa dang mchog tu sdug bsngal zhing tshul khrims nyams pa la yang mi skyo ba'i yid kyis rtag tu mngon par brtson pa la/_nga'i sngags 
[\[125a.7\]]kyi le'u rab 'byam mtha' yas shing rmad du byung ba/_byang chub sems dpa'i spyod pa'i rgyu mthun pa'i yid las byung ba 'grub par 'gyur te de las gzhan du shes par bya ba ma yin no/_/rnam par rtog pa med pa'i yid du byas nas nyam sad pa'i phyir yang bsgrub 
[\[125b\]]
[\[125b.1\]]par bya ba yin no/_/de nas thams cad dang ldan pa'i 'khor sangs rgyas dang byang chub sems dpa' dang rang sangs rgyas dang 'phags pa nyan thos rnams kyis byin gyis brlabs pa dag gis 'di skad du tshig rjod par byed de kye rgyal ba'i sras legs so legs so/_/sngags kyi 
[\[125b.2\]]spyod pa'i don rnam pa sna tshogs pa'i bya ba chos kyi tshul la rjes su 'jug pa dang mthun zhing chos bstan pa legs par bstan pa ni sems can thams cad kyi don gyi phyir ro/_/de nas 'jam dpal gzhon nur gyur pas chos rnam pa sna tshogs bstan pa dang rjes su mthun zhing sngags kyi 
[\[125b.3\]]spyod pa dang rjes su mthun pa legs par bstan pa nyid do/_/rgyal po chen po gang la la zhig 'dus pa'i le'u 'di klog par 'gyur ba dang /_'dzin par 'gyur ba dang /_yid la byed par 'gyur ba'am/_g.yul gyi thog mar glang po che'i steng du bzhag pa dang /_me tog dang /_
[\[125b.4\]]bdug pa dang /_dri dang /_phreng ba dang /_byug pa rnam pa sna tshogs kyis mchod par byed na/_de la bdag cag byin gyis rlob par byed cing phyir rgol ba dang /_dgra bo dag kyang dbang du 'gyur la gzhan gyi dmag gi dpung yang gzhig par bgyi'o/_/glegs bam la bris 
[\[125b.5\]]pa byas te rang gi khyim tu bzhag na de la rigs kyi bu'am rigs kyi bu mo'am rgyal po'am rgyal po chen po'am rgyal mo'am rgyal mo chen mo'am/_dge slong ngam dge slong ma'am/_dge bsnyen nam dge bsnyen ma dag la srung ba chen po dang longs spyod chen po dang ldan pa dang /_tshe 
[\[125b.6\]]ring ba nyid dang /_nad med pa nyid dang /_longs spyod rtag tu mngon par 'phel ba nyid kyang bgyi'o/_/de skad ces smras nas thams cad dang ldan pa'i 'khor cang mi smra bar gyur to/_/theg pa chen po sngags kyi spyod pa bstan pa'i cho ga zhib mo chen po las/_byang 
[\[125b.7\]]chub sems dpa' 'jam dpal gzhon nur gyur pa'i rnam par 'phrul pa'i le'u rab 'byam rtsa ba'i cho ga zhib mo las 'dus pa'i le'u ste dang po'o//_//de nas 'jam dpal gzhon nur gyur pas thams cad dang ldan pa'i 'khor gyi dkyil 'khor la bltas 
[\[126a\]]
[\[126a.1\]]nas/_/sems can thams cad kyi dam tshig la rjes su 'jug cing kun du lta ba zhes bya ba'i ting nge 'dzin la snyoms par zhugs so/_/'jam dpal gzhon nur gyur pa snyoms par zhug ma thag tu lte ba'i dkyil 'khor gyi phyogs nas 'od zer bye ba brgya stong du ma'i 'khor 
[\[126a.2\]]dang ldan pa'i 'od zer phyung ste/_sems can gyi khams thams cad kun du snang bar byas nas slar log ste/_gnas gtsang ma'i gzhal med khang snang bar byas nas 'khod par gyur to/_/de nas byang chub sems dpa' sems dpa' chen po phyag na rdo rjes 'jam dpal gzhon nur 
[\[126a.3\]]gyur pa la smras pa/_sems can thams cad kyi dam tshig la rjes su zhugs pa zhes bya ba'i dkyil 'khor gyi le'u rab 'byam gyi spyod pa sgrub pa/_sems can thams cad kyi thun mong du gyur pa/_khyod kyi sngags kyi tshogs gang du sems can yang dag par zhugs na 'jig rten dang 
[\[126a.4\]]'jig rten las 'das pa thams cad kyi sngags 'grub pa yang dag par thob par 'gyur bas/_sems dpa' chen po khyod smros shig smros shig_/de skad ces smras pa dang /_gsang ba pa'i bdag po gnod sbyin gyi bdag po la 'jam dpal gzhon nur gyur pas mchog tu gsang 
[\[126a.5\]]ba'i dkyil 'khor gyi rgyud smras so/_/rig pa thams cad yang dag par bskul ba zhes bya ba'i rdzu 'phrul gyi rnam par 'phrul pa ston par yang byed do/_/lag pa g.yas pa bteg nas sor mo'i rtse mos 'khor gyi dkyil 'khor la ston par byed de/_sor mo'i rtse mo de las rig 
[\[126a.6\]]pa'i rgyal po bye ba khri phrag brgya stong du ma byung ste/_byung nas kyang gnas gtsang ma'i gnas kyi gzhal med khang thams cad snang ba chen pos gnas par gyur to/_/de nas 'jam dpal gzhon nur gyur pas khro bo'i rgyal po gshin rje gshed kyi snying po las thams cad byed pa dang /_dpa' 
[\[126a.7\]]bo gcig pa spyan drang ba dang gshegs su gsol ba dang /_zhi ba dang rgyas pa dang /_mngon spyod dang mi snang ba dang /_nam mkha' la 'gro ba dang /_sa 'og tu 'jug pa dang /_chu la mi nub par 'gro ba dang dgug pa dang /_rnam par dbye ba dang dbang du byed pa 
[\[126b\]]
[\[126b.1\]]dang /_/dri thams cad dang phreng ba dang /_mar me dag kyang rang gi rgyud kyi sngags kyis sbyin par byed de/_mdor na ji lta ji ltar sbyar ba de lta de ltar sgrub par byed pa ni yi ge gsum zhes bya ba/_stobs chen po don thams cad sgrub par byed pa/_khro bo'i rgyal po'i sngags smras pa de 
[\[126b.2\]]gang zhe na/_o~M AHhU~M/_'di ni khro bo chen po de'i snying po ste las thams cad byed pa dkyil 'khor thams cad dang sngags thams cad kyi spyod pa la sems dpa' chen po 'jam pa'i dbyangs kyis smras te/_bgegs thams cad 'jigs par byed pa'o/_/de nas 'jam dpal 
[\[126b.3\]]gzhon nur gyur pas lag pa g.yas pa bteg ste/_khro bo'i spyi bor gzhag pa byas so/_/'di skad du yang smras te/_sangs rgyas thams cad la phyag 'tshal lo/_/sangs rgyas bcom ldan 'das rnams dgongs su gsol/_gang su dag phyogs bcu'i 'jig rten 
[\[126b.4\]]gyi khams na rnam par gnas shing mtha' yas mu med pa'i rdzu 'phrul dang ldan pa'i byang chub sems dpa' rnams dam tshig la lhag par gnas par gyis shig_/de skad ces smras nas/_khro bo'i rgyal po la lag pa bskor nas btang bar gyur to/_/khro bo'i rgyal po chen po btang 
[\[126b.5\]]ma thag tu thams cad dang ldan pa'i 'jig rten gyi khams dag tu song nas/_skad cig tsam gyis gang dag sdang ba'i bsam pa dang ldan pa'i sems can rdzu 'phrul che ba dag tshar bcad cing der bkug par gyur nas/_'khor gyi dkyil 'khor chen po gnas gtsang ma'i 
[\[126b.6\]]gzhal med khang der yang dag par bcug ste/_gnas ji lta ba bzhin du gnas par byas nas sems can ma rungs pa dag la yang kun nas 'bar ba'i phreng ba'i tshogs su byas shing /_spyi bo la yang dag par gnas par byas so/_/de nas 'jam dpal gzhon nur gyur pas 
[\[126b.7\]]'khor gyi dkyil 'khor de la yang bltas nas/_sems can khyed cag thams cad nyon cig_/gang yang dam tshig 'di las 'das par gyur na de la khro bo'i rgyal po 'dis chad pa gcod par 'gyur te gang gi phyir zhe na/_sangs rgyas bcom ldan 'das kyi dam tshig ni 
[\[127a\]]
[\[127a.1\]]'da' bar bya ba ma yin te/_sngags kyi don gyi tshig gsang ba byang chub sems dpa' rdzu 'phrul chen po dang ldan pa rnams kyi mdor bstan pa brjod par bya yis/_de legs par rab tu nyon la yid la zung shig dang bshad par bya'o/_/na maHsarba bud d+hA nAM/_a~M ra ra 
[\[127a.2\]]smra ra a pra ti ha ta shA sa na/_ku mA ra rU pa d+hA ri Ne hU~M hU~M phaT swA hA/_grogs po dag 'di ni rtsa ba'i sngags yin te 'phags pa 'jam dpal zhes bya ba yin no/_/phyag rgya ni gtsug phud lnga pa zhes grags te de la rab tu sbyar bar bya'o/_/rtsa ba'i sngags 'di ni las thams cad pa zhes bya'o/_/
[\[127a.3\]]snying po'i sngags 'di ni las thams cad byed cing shes pa yin te/_oM bA kye daM na maH/_'dir phyag rgyar 'gyur ba ni gtsug phud gsum zhes bya ba yin te/_longs spyod thams cad mngon par 'phel bar byed pa'o/_/'dir nye ba'i snying por 'gyur ba ni/_bAkye hU~M/_'dir phyag 
[\[127a.4\]]rgyar 'gyur ba ni gtsug phud gsum pa zhes grags pa yin te/_sems can thams cad 'gugs par byed pa yin no/_/'dir snying po mchog tu 'gyur ba ni maM/_'dir phyag rgyar 'gyur ba ni rma bya'i gdan zhes bya bar bstan pa yin te/_sems can thams cad dbang du byed pa'o/_/
[\[127a.5\]]gzhan yang phyag rgya thams cad kyi snying po dpa' bo chen po zhes bya ba yi ge brgyad yod de/_dpal mchog tu byed pa/_dag byed chen po srid pa gsum gyi chos nye bar gcod par byed pa/_ngan 'gro thams cad zlog par byed pa/_zhi ba thams cad byed pa/_las thams cad byed 
[\[127a.6\]]pa/_mya ngan las 'das pa'i bde ba thob par byed pa/_sangs rgyas mngon sum du mthong ba bzhin du nye bar gnas pa/_byang chub sems dpa' 'jam dpal gzhon nur gyur pa nyid bzhin du nye bar gnas pa/_sems can thams cad kyi don gyi phyir/_mchog tu gsang 
[\[127a.7\]]ba'i ngo bos nye bar gnas pa re ba thams cad yongs su rdzogs par byed pa/_gang du dran pa tsam gyis mtshams med pa lnga yang yongs su sbyong bar byed na bzlas pas lta smos kyang ci dgos/_de yang gang zhe na/_oM A bI ra hU~M/_khe tsa ra/_grogs po dag 'di ni yi ge brgyad 
[\[127b\]]
[\[127b.1\]]po dpa' bo chen po zhes bya ba/_gsang ba'i snying po'i bdag nyid yin te/_sangs rgyas nyid bzhin du rab tu nye bar gnas pa yin no/_/mdor na bya ba thams cad la yon tan gyi mtha' rgya chen po brjod par ni bskal pa bye ba khri phrag brgya stong du mar yang mi nus te/_'dir phyag 
[\[127b.2\]]rgya yang stobs po che zhes par rnam par grags pa/_re ba thams cad yongs su rdzogs pa'o/_/spyan drang ba'i sngags ni/_oM he he ku mA ra bi shwa rU pi NI/_sarba bA la b+hA Shi ta pra bo d+ha ne/_e h+ye hi b+ha ga bAn/_e h+ye hi ku mA ra/_krI Da nut+pa la d+hA ri Ne maN+Da la ma d+h+ye tiSh+Tha tiSh+Tha sa ma ya 
[\[127b.3\]]ma nu sma ra/_a pra ti ha ta shA sa nA nAM hUM/_mA bi laM ba ku ru phaT swA hA/_'di ni bcom ldan 'das 'jam dpal gyi spyan drang ba'i sngags so/_/sangs rgyas thams cad dang /_byang chub sems dpa' thams cad dang /_rang sangs rgyas thams cad dang /_'phags pa nyan thos dang /_
[\[127b.4\]]lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_sha za dang /_srin po dang /_'byung po thams cad kyi'ang yin no/_/tsan+dan gyi chur byas te/_lan bdun bsngags nas/_phyogs bzhi 
[\[127b.5\]]dang /_steng dang /_'og dang /_thams cad du gtor na sangs rgyas dang /_byang chub sems dpa' dang /_'jam dpal gzhon nur gyur pa rang nyid 'khor dang bcas pa thams cad dang /_'jig rten dang 'jig rten las 'das pa thams cad dang /_sngags dang de bzhin du 'byung po'i tshogs 
[\[127b.6\]]dang sems can thams cad 'gugs par 'gyur ro/_/na maHsarba bud d+hA nAM/_a pra ti ha ta shA sa nA nAM/_oM d+hu d+hu ra d+hu ra d+hu ma bA si ni/_d+hu ma ra tsi shi hUM tiSh+Tha sa ma ya ma nu sma ra swA hA/_bdug pa'i sngags so/_tsan+dan dang /_ga pur dang /_gur gum gcig tu byas te/_bdug pas bdugs na 
[\[127b.7\]]de bzhin gshegs pa rnams dang /_byang chub sems dpa' thams cad dang /_sems can thams cad bdug pas tshim zhing dgyes nas bzhugs par 'gyur ro/_/'dir yang phyag rgyar 'gyur ba ni/_/pad+ma'i phreng ba zhes grags pa/_/thams cad 'gugs byed zhi ba yin/_/spyan 
[\[128a\]]
[\[128a.1\]]drang ba yi sngags la yang /_/pad+ma'i phreng ba bzang po zhes/_/bya ba'i phyag rgya 'di nyid do/_/sangs rgyas dang byang chub sems dpa' thams cad dang /_sems can thams cad byon pa la mchod yon dbul bar bya ste/_ga bur dang tsan+dan dang gur gum chu dang sbyar nas/_
[\[128a.2\]]me tog ku su dang ma li ka dang /_dbyar gyi me tog dang me tog pun nA ga dang me tog ba ku la dang /_me tog paN+DI ta ga ru 'di dag gang yang rung ba'i me tog gam/_dus ci lta ba'i me tog dri zhim po bcug ste/_sngags 'dis mchod yon dbul bar bya'o/_na maHsarba bud d+hA nAM/_
[\[128a.3\]]a pra ti ha ta shA sa nA nAM/_tad+ya thA/_he he ma hA kA ru Ni ka bi shwa rU pa d+hA ra ni/_ar+g+haM pra tIts+tsha pa ya/_sa ma ya ma nu sma ra/_tiSh+Tha tiSh+Tha/_maN+Da la ma d+h+ye pra be sha ya pra be sha ya/_sarba b+hu tA nu kaM pa ka grih+na grih+na hUM/_aM ba ra bi tsA ri Ne swA hA/_'dir yang phyag rgya ni gang ba zhes bya bar 
[\[128a.4\]]grags pa sems can thams cad dang rjes su mthun zhing brtan pa'o/_/'dir yang dri'i sngags su 'gyur ba ni/_na maHsa man+ta bud d+hA nAM/_na maHsa man+ta gan+d+hA ba b+hA sa shri ye/_ta thA ga tA ya/_tad+ya thA/_gan+d+he gan+d+he gan ng+h+yA de/_gan+d+ha ma no ra the/_pra tIts+tsha pra tIts+tsha maM/_gan+d+haM sa ma tA nu tsA ri 
[\[128a.5\]]Ni swA hA/_'dir phyag rgyar 'gyur ba ni lo ma zhes bya ba re ba thams cad yongs su rdzogs par byed pa'o/_/'dir me tog gi sngags su 'gyur ba ni/_na maHsa man+ta bud d+hA nAM/_a pra ti ha ta shA sa nA nAM/_na maHsaM ku su mi ta rA dza s+ya/_ta thA ga ta s+ya/_tad+ya thA/_ku su me ku su me ku 
[\[128a.6\]]su mA d+h+ye/_ku su ma pU ra bA si ni/_ku su ma ba ti swA hA/_bdug pa'i sngags 'di nyid dang gong du bstan pa'i bdug pas bdug par bya'o/_/sku ni rmad byung bsam mi khyab/_/sangs rgyas thams cad phyag 'tshal te/_/rdzogs sangs rgyas kyis gsungs pa yi/_/gtor ma'i 
[\[128a.7\]]sngags ni bshad par bya/_na maHsarba bud d+hA nAM/_a pra ti ha ta shA sa nA nAM/_tad+ya thA/_he he b+ha ga bAn/_ma ha sa twa sarba lo ki te i maM ba li gr-ih+NA pa ya gr-ih+NA pa ya hUM hUM/_sarba bi shwa ra ra Ta Ta s+pha Ta swA hA/_'dis ni bshos dbul bar bya ste/_'byung po thams cad kyi gtor ma yang bya'o/_/
[\[128b\]]
[\[128b.1\]]'dir yang phyag rgyar 'gyur ba ni/_/mdung zhes bya ba ma rungs pa/_/thams cad zlog par byed pa'o/_/na maHsa man+ta bud+d+hA nAM/_a pra ti ha ta shA sa nA nAM/_sarba ta mo \u0f85n+d+ha kA ra bid+hAn sa nAM/_na maHsa man+ta dz+yo ti gan d+hA ba b+hA sa shri ye/_ta thA ga tA ya/_tad+ya thA/_he he b+ha ga 
[\[128b.2\]]bAn/_dz+yo ti ra smi sha ta sa ha sra pra ti maN+Di ta sha rI ra bi kurba bi kurba ma ha bo d+hi sa twA sa man+ta dz+wa lod d+yo ti ta mUr ti khurda khurda/_a ba lo ka ya/_a ba lo ka ya mAn/_baM sarba/_sa twA nAM tsa swA hA/_mar me'i sngags te 'dis mar me dbul bar bya'o/_/kha bye ba zhes bya ba'i phyag 
[\[128b.3\]]rgya ni/_/sems can kun gyis mthong ba'o/_/na maHsa man+ta bud d+hA nAM/_a pra ti ha ta shA sa nA nAM/_tad+ya thA/_dz+wa la dz+wa la/_dz+wa lA ya dz+wa lA ya/_hUM bi b+ho da ka ha ri kr-iSh+Na ping+ga la swA hA/_me'i bya ba byed pa'i sngags so/_/'dir yang phyag rgyar 'gyur ba ni/_/sems can kun 
[\[128b.4\]]la 'od gsal byed/_/kha sbyar zhes byar 'jig rten grags/_/byang chub sems dpa' blo ldan gyir/_/thub pa mchog gis sngon bshad pa'o/_/de nas 'jam dpal gzhon nur gyur pas byang chub sems dpa' phyag na rdo rje la smras pa gsang ba pa'i bdag po sngags kyi tshig 'di 
[\[128b.5\]]ni gsang ba dang bcas shing mchog tu gsang bar bya ba yin te/_khyod bu 'jig rten rnams grags pa'i/_/mi bzad pa ni gang yin pa/_/sngags rnams dag ni thams cad kyis/_/mkhas pa rnams kyis bsgrubs pa ste/_/spyi bo'i gdu bu zhes grags pa/_/rdo rje pad+ma'i 
[\[128b.6\]]rigs kyang yin/_/de ni rnam par gzhig bya'i phyir/_/rig pa 'di ni yang dag brjod/_/na maHsa man+ta bud d+hA nAM/_a pra ti ha ta shA sa nA nAM/_oM ka ra ka ra/_ku ru ku ru/_ma ma kAr+yaM b+hany+dza b+hany+dza/_sarba big+h+na da ha da ha sarba badzra bi nA ya kaM mUr+N+ha ga TaM dzri bi tAn+ta ka ra ma hA bi kr-i ta 
[\[128b.7\]]rU pa d+hA ri Ni/_pa tsa pa tsa sarba duSh+TA na/_ma hA ga na pa ti dzI bi tAn+ta ka ra ban d+ha ban d+ha sarba gra hAn/_ShaT mu kha ShaT b+hu dza/_ShaT tsa ra Na ru dra mA na ya/_biSh+Nu mA na ya bra h+mA d+ya de ba mA na ya mA bi laM ba/_la hu la hu maN+Da la ma d+h+ye pra be sha ya/_sa ma ya ma nu sma ra hU~M hU~M hU~M hU~M hU~M hU~M s+pha Ta s+pha Ta 
[\[129a\]]
[\[129a.1\]]swA hA/_gsang ba pa'i bdag po 'di ni 'jam dpal gzhon nur gyur pa'i mchog tu gsang ba'i sngags chen po gdong drug pa zhes bya ba yin te/_khro bo'i rgyal po bgegs thams cad 'jig par byed pa ste/_'di brjod pa tsam gyis sa bcu'i dbang phyug la gnas 
[\[129a.2\]]pa'i byang chub sems dpa' yang 'jigs par byed pa yin na/_bgegs ma rungs pa lta smos kyang ci dgos 'di brjod pa tsam nyid kyis srung ba chen po byas par 'gyur ro/_/'dir yang phyag rgyar 'gyur ba ni/_/nag po chen po zhes bya ba'i/_/bgegs rnams thams cad 'jig byed 
[\[129a.3\]]pa'o/_/'di nyid kyi khro bo'i rgyal po'i snying po ni/_oM hrIHSh+TIHbi kr-i tA na na hU~M sarba sha trUM nA sha ya staM b+ha ya phaT phaT swA hA/_sngags 'di brjod pas dgra thams cad zug gzer chen po dang /_nad chen po dang nyin bzhi pa'i rims kyis thebs par 'gyur ro/_/rtag tu dga' ba 
[\[129a.4\]]med pa dang /_byams pa med pa dang /_snying rje'i sems thob par mi 'gyur te/_bzlas pa zin gyi bar du grol bar mi 'gyur zhing 'chi bar 'gyur ro/_/dkon mchog gsum la gnod pa byed pa dag la bya'i/_zhi ba'i sems yod pa gzhan dag la ni ma yin no/_/phyag 
[\[129a.5\]]rgya ni rtse gsum chen po zhes bya ba sbyar bar bya'o/_/'dir nye ba'i snying por 'gyur ba ni/_oM tri kA la rU pa hU~M khaM swA hA/_phyag rgya ni rtse gsum chen po zhes bya ba nyid sbyar bar bya'o/_/ma rungs pa thams cad la gang 'dod pa de byed par 'gyur ro/_/snying po'i mchog sangs rgyas 
[\[129a.6\]]thams cad kyis byin gyis brlabs pa'i yi ge gcig pa zhes bya'o/_/hU~M/_'di ni las thams cad byed pa'o/_/phyag rgya yang rtse gsum chen po zhes bya bar sbyar bar bya'o/_/phung khrol thams cad zlog par byed pa/_'byung po thams cad dbang du byed pa ste/_mdor na khro 
[\[129a.7\]]bo'i rgyal po 'di ni las thams cad la sbyar bar bya'o/_/dkyil 'khor gyi dbus su bzlas pa byas na grub pa'i dus su khyad par du 'phags par 'gyur ro/_/'dir gshegs su gsol ba'i sngags su 'gyur ba ni/_na maHsarba bud d+hA nAM/_a pra ti ha ta shA sa nA nAM/_tad+ya thA/_
[\[129b\]]
[\[129b.1\]]dza ya dza ya su dza ya/_ma hA kA ru Ni ka bi shwa rU pi Ni gats+tsha sarba bud d+hAsh+tsa/_bi sar+dz+dza ya sa pa rI bA raM swa b+hA ba nAM tsa pra be sha ya sa ma ya ma nu sma ra sarbAr+thAsh+tsa me sid d+h+yan+tu man+t+ra pa da ma no ra thany+tsa/_me pa ri pU ra yan+tu swA hA/_'di ni gshegs su gsol ba'i sngags te/_las thams cad la 
[\[129b.2\]]sbyar bar bya'o/_/phyag rgya ni bzang po'i gdan zhes bya ba yin te/_'dis gdan la yang sbyar bar bya'o/_/yid kyis bzlas pa bdun byas te gshegs su gsol lo/_/'jig rten dang 'jig rten las 'das pa thams cad kyi dkyil 'khor dang sngags dang sngags grub pa dag dang /_
[\[129b.3\]]dam tshig dang /_bzlas pa dang /_dus dang nges par sdom pa dag la yang sbyar bar bya'o/_/de nas 'jam dpal gzhon nur gyur pas gnas gtsang ma'i gzhal med khang la yang bltas te/_'khor gyi dkyil 'khor chen po dang /_rang gi rig pa'i tshogs kyi sngags kyi le'u rab 
[\[129b.4\]]'byam smras so/_/na maHsa man+ta bud d+hA nAM/_a pra ti ha ta gA trA NAM/_oM ri Ti ni swA hA/_'di ni 'jam dpal gyi rjes su 'brang ba skra can ma zhes bya ba'i rig pa/_las thams cad byed pa/_phyag rgya chen po gtsug phud lnga zhes bya ba dug gi las thams cad la sbyar bar bya'o/_/
[\[129b.5\]]na maHsarba bud+d+hA nAM/_a pra ti ha ta shA sa nA nAM/_oM ni ti Ti/_'di ni nye ba'i skra can ma zhes bya ba'i rig pa yin te las thams cad byed pa'o/_/phyag rgya ni kha bye ba zhes bya ba gza' thams cad kyi las la sbyar bar bya'o/_/na maHsa man+ta bud d+hA nAM/_a pra ti ha ta ga tI nAM/_laM ni/_rig 
[\[129b.6\]]pa 'di ni pad+ma can zhes bya ste/_las thams cad byed cing dge ba'o/_/phyag rgya bzang po'i gdan zhes bya ba dang ldan pas gnod sbyin mo nges par dgug par bya'o/_/na maHsa man+ta bud d+hA nAM/_a tsin t+yAd b+hu ta rU pI NAM/_oM Sh+Tai Sh+Tai swA hA/_phyag rgya mdung ni bsdam pa yis/_
[\[129b.7\]]mkha' 'gro ma rnams 'joms par byed/_/sangs rgyas dag ni thams cad kyis/_/thams cad gzugs can rab bsngags pa/_/rig pa thod can zhes bya ba/_/'jam pa'i dbyangs kyis bshad pa yin/_/na maHsa man+ta bud d+hA nAM/_a pra ti ha ta tsa rI NAM/_tad+ya thA/_
[\[130a\]]
[\[130a.1\]]oM ba ra de swA hA/_/phyag rgya gtsug phud gsum nyid ni/_/dpal sbyin byed pas sbyar bar bya/_/gzugs mnga' 'chang ba lha mo ni/_/myur du longs spyod sgrub byed pa'o/_/na maHsa man+ta bud d+hA nAM/_a tsin t+yAd b+hu ta rU pI NAM/_oM b+hu ru swA hA/_phyag rgya mdung rtse yang 
[\[130a.2\]]dag sbyar/_/rims nad thams cad rnam 'jig yin/_/na maHsa man+ta bud d+hA NAM/_a tsin t+yAd b+hu ta rU pI NAM/_oM tA re swA hA/_rig pa phug ron zhes bya ba/_/las rnams kun la rab tu bsngags/_/phyag rgya mdung dang ldan pa yis/_/bgegs ni 'joms par byed pa yin/_/
[\[130a.3\]]na maHsa man+ta bud d+hA nAM/_a tsin t+yAd b+hu ta rU pI NAM/_tad+ya thA/_oM bi lo ki ni swA hA/_/rig pa snang ldan zhes bya ba/_/'jig rten thams cad dbang du byed/_/bde ba thams cad sbyin byed pa/_/gdong gi phyag rgya sbyar bar bya/_/na maHsa man+ta bud d+hA nAM/_a tsin t+yAd b+hu ta rU pI NAM/_
[\[130a.4\]]tad+ya thA/_oM bi shwe bi shwe saM b+hA be bi shwa rU pI Ni ka ha ka ha a be shwa be sha sa ma ya ma nu sma ra ru ru tiSh+Tha swA hA/_rig pa chen po stobs chen 'di/_/'jig rten 'dren pas bstan pa ste/_/mche ba'i phyag rgya ldan byas na/_/sems can thams cad 'bebs shing dge/_/'byung po kun la 
[\[130a.5\]]mchog sbyin pa/_/thams cad ces ni yang dag bsgrags/_/na maHsa man+ta bud d+hA nAM/_a tsin t+yAd b+hu ta rU pI nAM/_oM shwe te shrI ba su swA hA/_rma bya'i gdan gyi phyag rgya yis/_/rnam dgod las ni thams cad byed/_/dkar mo chen mo zhes bya ba/_/rmad byung bsam med 
[\[130a.6\]]gzugs can te/_/'jig rten rnams kyi skal ldan byed/_/skyes pa bud med dbang du 'gyur/_/na maHsa man+ta bud d+hA nAM/_a tsin t+yAd b+hu ta rU pI NAM/_tad+ya thA/_oM khi khi ri khi ri b+hang gu ri sarba sha truM staM b+ha ya dzam b+ha ya mo ha ya ba sha mA na ya swA hA/_rig pa 'di ni rig chen 
[\[130a.7\]]po/_/rnal 'byor ma zhes rab tu bstan/_/phyag rgya gdong gsum sbyar byas na/_/ma rungs sems can 'dul bar byed/_/na maHsa man+ta bud d+hA nAM/_a pra ti ha ta shAk+ti pra tsa rI NAM/_tad+ya thA/_oM shrIH/_rig pa 'di ni dpal chen mo/_/'jig rten mgon gyis bstan pa ste/_/
[\[130b\]]
[\[130b.1\]]phyag rgya kha sbyar sbyar byas na/_/rgyal srid chen po sbyin byed pa'o/_/na maHsa man+ta bud d+hA nAM/_sarba satwA b+ha ya pra da yi nAM/_oM a dzi te ku mA ra rU pI NI e h+ye hi A gats+tsha ma ma kAr+yaM ku ru swA hA/_rgyal byed ma zhes rnam grags pa/_/gzhon nu bdud rtsi las byung ba/_/rdzogs pa'i 
[\[130b.2\]]phyag rgya ldan pa yis/_/dgra rnams thams cad zlog par byed/_/na maHsa man+ta bud d+hA nAM/_a tsin t+yAd b+hu ta rU pI NAM/_tad+ya thA/_oM dza ye swA hA/_bi dza ye swA hA/_a dzi te swA hA/_a pa rA dzi te swA hA/_sring mo bzhi zhes rnam grags pa/_/byang chub sems dpa'i rjes 
[\[130b.3\]]'gro ba/_/sa rnams thams cad kun 'gro zhing /_/kun la rjes su 'dzin byed pa'o/_/ming po gtum bu ru zhes grags/_/'di dag gi ni rjes su 'brang /_/gru yi bzhon pa la zhon nas/_/rgya mtsho la ni gnas pa yin/_/khu tshur phyag rgya bcings pa yis/_/bsam pa thams cad 
[\[130b.4\]]yongs rdzogs byed/_/na maHsa man+ta bud d+hA nAM/_lo kA grA d+hi pa tI nAM/_tad+ya thA/_oM ku mA ra ma hA ku mA ra kri Da kri Da/_shaM mu kha bo d+hi satwA nu dz+nyA ta/_ma yU rA sa na/_shak+to d+ya ta pA Ne/_rak+tAM ga rak+ta gan d+hA nu le pa na pri ya/_kha kha khA hi khA hi hUM nr-i t+ya nr-i t+ya/_rak+ta puSh+pA rtsi ta mUrti sa ma 
[\[130b.5\]]ya ma nu sma ra/_b+h+ra ma b+h+ra ma/_b+h+rA ma ya b+h+rA ma ya/_lA hu lA hu mA bi lam+ba sarba kA Ni me ku ru ku ru/_bi tsi tra rU pa d+hA ri NAM/_tiSh+Tha tiSh+Tha hU~M sarba bud d+hA nu dz+nyA ta swA hA/_skyob pa byang chub sems dpa' ni/_/'jam pa'i dbyangs kyis bshad pa na/_/sa rnams ma lus rnam drug tu/_/
[\[130b.6\]]kun nas yongs su rab tu g.yos/_/sems can kun gyi don phyir dang /_/ma rungs sems can zlog pa'i phyir/_/mi bzad dbang phyug bu'i gzugs su/_/gdul ba'i don du 'dir ston te/_/skem byed dang ni mig dmar gyi/_/phyag mtshan gyis ni mtshon pa ste/_/snying 
[\[130b.7\]]rjes thugs ni brlan pa yis/_/'jam pa'i ngag gis gsungs pa yin/_/sems dpa'i nang na bdag nyid che/_/byis pa rnams la phan byed gang /_/sems can spyod phyir brtson pa ni/_/'gro ba kun la rnam par spyod/_/phyag rgya mdung dang ldan pa yis/_/bdag nyid chen pos 
[\[131a\]]
[\[131a.1\]]sbyar na ni/_/tshangs pa sogs pa'ang 'gugs byed na/_/mi rnams la ni smos ci dgos/_/gzhon nu'i sems su mtha' dag ni/_/bsdus nas yongs su bshad par bya/_/smin drug bu dang 'jam dpal gyi/_/sngags su 'di ni yang dag bstan/_/sems can 
[\[131a.2\]]rjes su gzung ba'i phyir/_/byang chub sems dpar 'di ston to/_/yig gsum zhes bya'i snying po ni/_/'di yi sngags su brjod pa yin/_/sems can kun la phan pa'i phyir/_/longs spyod 'dren pa'i mchog de yin/_/phyag rgya mdung dang ldan pa yis/_/bkod na las kun 
[\[131a.3\]]byed pa yin/_/oM hUM dz+dzaH/_sngags 'di mdo ru bsdu byas na/_/mi rnams kyi ni don byed do/_/na maHsa man+ta bud d+hA nAM/_sa man+ta d+yo ti ta mU rtI nAM/_oM bi kr-i ta gra ha hUM phaT swA hA/_'di yang nye ba'i snying po ste/_/de bzhin phyag rgya mdung ldan pas/_/'byung po thams cad 
[\[131a.4\]]'gugs byed cing /_/de bzhin gza' dang ma mor bcas/_/phyag rgya kun gyis phyag rgya la/_/bkod na 'bras bur bcas par 'gyur/_/'byung po rnams ni dngangs byed cing /_/ma rungs 'jug pa zlog par byed/_/'jam dpal gzhon nur gyur pa 'di'i gdong drug gi bu 
[\[131a.5\]]zhes bya ba'i 'jam dpal gzhon nu'i rjes su 'brang ba ste/_las thams cad byed pa ste/_bzlas pa tsam kho nas las thams cad byed par 'gyur ro/_/'byung po thams cad dngangs par byed pa dang /_skrag par byed pa dang /_'gugs par byed pa dang /_dbang du byed pa 
[\[131a.6\]]dang skem par byed pa dang /_'jig par byed pa dang rig pa 'dzin pa ji ltar 'dod pa de thams cad sgrub par byed pa'o/_/na maHsa man+ta bud d+hA nAM/_a pra ti ha ta shA sa nA nAM/_tad+ya thA/_oM bra h+ma bra h+ma bar tsa sa shAn+tiM ku ru swA hA/_sngags 'di tshangs pa chen po ste/_/
[\[131a.7\]]byang chub sems dpas bshad pa yin/_/'byung pos zhi gyur rab tu thob/_/skad cig nyid la bsil bar gyur/_/phyag rgya gtsug phud lnga sbyar na/_/myur du dge legs thob par 'gyur/_/mngon spyod dag ni thams cad la/_/srid srung gi ni rig byed 'dod/_/'di ni 
[\[131b\]]
[\[131b.1\]]mdor bsdu bstan pa ste/_/'di yi cho ga bsdus pa yin/_/na maHsa man+ta bud d+hA nAM/_a pra ti ha ta shA sa nA nAM/_tad+ya thA/_oM ga ru Da bA ha na tsa kra pA Ni/_tsa tur b+hu dza hUM hUM sa ma ya ma nu sma ra/_b+ho d+hi satwa A dz+nyA pa ya ti swA hA/_'jam pa'i dbyangs kyis bka' stsal 
[\[131b.2\]]pa/_/zhi ba'i don ni myur byed yin/_/'byung po rnams ni rnam 'jig cing /_/khyab 'jug gzugs kyi lus can yin/_/phyag rgya gtsug phud gsum sbyar na/_/las rnams kun byed brtan pa yin/_/gang dag khyab 'jug rgyud la ni/_/bya ba rgya cher bstan pa dag_/
[\[131b.3\]]thabs kyis gdul bya'i sems can la/_/'jam pa'i dbyangs kyis bshad pa yin/_/na maHsa man+ta bud d+hA nAM/_a pra ti ha ta shA sa nAM nAM/_tad+ya thA/_oM ma hA ma he shwa ra b+hU tA d+hI pa ti br-i Sha b+ha d+h+wa dza pra laM ba dza Ta dza Ta mu ku Ta d+hA ri Ne/_si ta b+hasma d+hu sa ri ta mUrti hUM hUM phaT phaT bo d+hi sa twa A dz+nyA 
[\[131b.4\]]pa ya ti swA hA/_sems can rnams la phan 'dod pas/_/sngags 'di bdag gis smras pa ste/_/phyag rgya mdung rtse gsum sbyar na/_/'byung po thams cad rnam 'jig pa'o/_/bdag gis sngon ni gang bstan pa/_/'di yi cho ga sngon byung ba/_/sems can sa steng gnas pa la/_/
[\[131b.5\]]zhi ba pa zhes brjod pa ste/_/yon tan sna tshogs rgya che ba/_/zhi ba'i rgyud las nga yis bstan/_/na maHsa man+ta bud d+hA nAM/_a pra ti ha ta shA sa nA nAM/_tad+ya thA/_oM shA ku na ma hA shA ku na/_pad+ma bi dA ta pa k+Sha sarba pan+nA ga na shA ga kha kha khA hi khA hi sa ma ya ma nu sma ra ha tiSh+Tha bo d+hi 
[\[131b.6\]]sa twa A dz+nyA pa ya ti swA hA/_sngags 'di'i mthu ni chen po ste/_/nam mkha' lding zhes rnam par grags/_/gdul dka' 'dul byed rnams kyi mchog_/gdengs ka can gyi dug rnams 'joms/_/phyag rgya che dang sbyar byas na/_/phung khrol shin tu mi bzad 'joms/_/
[\[131b.7\]]gnas dang 'gro ba'i dug dag ni/_/gso bar byed la the tshom med/_/sems can gdul bya'i thabs su ni/_/byang chub sems dpa'i yang dag bka'/_/nam mkha' lding gzugs sa la spyod/_/'dab chags dbang po 'od chen ldan/_/ci srid nam mkha' lding rgyud 
[\[132a\]]
[\[132a.1\]]du/_/cho ga rgya cher bstan de dag_/sems can rnams la phan pa'i phyir/_/thams cad nga yis bstan pa ste/_/byang chub sems dpa' nam mkha' lding /_/dul ba'i don du 'di bstan to/_/gdengs can dug ni gzhom bya'i phyir/_/'dab chags tshul gyis 
[\[132a.2\]]rnam par rgyu/_/'jig rten sngags ni ji srid pa/_/cho ga 'di ni bstan pa na/_/sems can gdul bya'i don du ni/_/de lta de ltar rnam par rgyu/_/gang yang de bzhin gshegs sngags dang /_/rdo rje pad+ma'i rigs dag kyang /_/nga yis cho ga rab 'byam dang /_/mdo dag kyang ni 
[\[132a.3\]]bstan pa yin/_/ji ltar ma mo mang po ni/_/'bad pas byis pa rnams srung ba/_/de bzhin byis pa'i blo can la/_/sngags kyi tshul gyis nga yis bshad/_/sngon ni stobs bcu ldan pas bstan/_/da ni nga yis bstan pa yin/_/sngags rgyud don ni ma lus pa/_/'od chen gzhon nus 
[\[132a.4\]]bstan pa yin/_/rgyal ba mchog gis gang gsungs dang /_/stobs bcu ldan pa'i sras gsungs dang /_/rmad byung bsam mi khyab tshul gyis/_/'jam dbyangs kyis gsungs de dag go/_/de nas 'jam dpal gzhon nur gyur pas thams cad dang ldan pa'i gnas gtsang ma'i 
[\[132a.5\]]gzhal med khang dang /_'khor gyi dkyil 'khor chen po la gzigs nas/_dam tshig thams cad yang dag par bskul ba zhes bya ba'i ting nge 'dzin la snyoms par zhugs so/_/gang du ting nge 'dzin la snyoms par zhugs pa na sems can mtha' dag gi sgrub pa'i spyod 
[\[132a.6\]]pa sems la rab tu zhugs par gyur to/_/'jam dpal gzhon nur gyur pa snyoms par zhugs ma thag tu thams cad dang ldan pa'i gnas gtsang ma'i gzhal med khang nor bu rin po che sna tshogs pa'i rgyan bkod pa'i dkyil 'khor du gyur te/_bsam gyis mi khyab cing rmad 
[\[132a.7\]]du byung ba'i byang chub sems dpa'i rnam par 'phrul pa rang sangs rgyas thams cad dang /_'phags pa nyan thos dang /_byang chub sems dpa' spyod pa la zhugs pa dang /_sa bcu'i dbang phyug la gnas pa dag gis kyang dkyil 'khor de bri ba'am 'drir gzhug par mi 
[\[132b\]]
[\[132b.1\]]nus na so so'i skye bor gyur pa'i sems can gyis lta smos kyang ci dgos/_'phags pa'i dkyil 'khor bzang po de grub pa'i gnas skabs la gnas pa 'jam dpal gzhon nur gyur pas gzigs nas/_sangs rgyas bcom ldan 'das thams cad dang /_rang sangs 
[\[132b.2\]]rgyas thams cad dang /_'phags pa nyan thos thams cad dang /_byang chub sems dpa' sa bcu la rab tu gnas pa/_rgyal tshab tu dbang bskur ba thams cad dang /_spyod pa la zhugs pa thams cad dang /_zag pa dang bcas pa dang /_zag pa med pa thams cad 'jam 
[\[132b.3\]]dpal gzhon nur gyur pa'i byin gyis brlabs kyis sangs rgyas dang /_byang chub sems dpa'i mdzad pa bsam gyis mi khyab pa'i rgyu mthun pa dang ting nge 'dzin gyi khyad par gyi thugs las byung ba'i dkyil 'khor la zhugs par bdag nyid kyis yang dag par shes par gyur to/_/
[\[132b.4\]]sems can so so'i skye bo'i yid kyis kyang de dmigs par mi nus na bri ba'am 'drir 'jug pa lta smos kyang ci dgos/_de nas 'jam dpal gzhon nur gyur pas dkyil 'khor chen po bzang po de la rab tu zhugs pa'i sems can de dag la smras pa/_grogs po dag nyon cig 'di ni de 
[\[132b.5\]]bzhin gshegs pa rnams dang /_byang chub sems dpa' rnams kyis 'da' bar bya ba ma yin na/_sems can gzhan 'phags pa dang /_'phags pa ma yin pa rnams kyis lta smos kyang ci dgos/_de nas 'jam dpal gzhon nur gyur pas gas gsang ba pa'i 
[\[132b.6\]]bdag po phyag na rdo rje la smras pa/_kye rgyal ba'i sras mi las 'das pa'i dkyil 'khor dam pa/_yid las byung ba ni bstan to/_/mi rnams kyi dkyil 'khor bstan par bya ste/_de bzhin gshegs pa rnams yongs su mya ngan las 'das na'ang /_sems can 
[\[132b.7\]]rnams gang du yang dag par zhugs na/_'jig rten dang 'jig rten las 'das pa'i sngags thams cad 'grub par 'gyur ro/_/de nas gsang ba pa'i bdag po lag na rdo rjes 'jam dpal gzhon nur gyur pa la smras pa/_rgyal ba'i sras gang de dus la bab par shes na 
[\[133a\]]
[\[133a.1\]]gsungs shig gsungs shig_/shAkya seng ge mgon po ni/_/yongs su mya ngan 'das 'og na/_/sems can rnams kyi sangs rgyas nyid/_/sa steng khyod kyi dkyil 'khor byed/_/mthong ba tsam gyis 'jig rten na/_/sngags ni rab tu 'grub par 'gyur/_/
[\[133a.2\]]mi shes cho ga nyams pa'am/_/dam tshig bdag por ma gyur na/_/bdag nyid chen po tshangs pa yang /_/sngags rnams 'grub par mi 'gyur ro/_/sngags la dad pa med pas ni/_/'bad pa du ma byas gyur kyang /_/sngags rnams 'grub par mi 'gyur bas/_/ma rungs dam 
[\[133a.3\]]tshig mi bstan to/_/dam tshig sbyor ba nyams pa ni/_/rab 'byam brgya byin yin na yang /_/sngags rnams 'grub par mi 'gyur na/_/mi rnams smos kyang ci zhig dgos/_/dam tshig bstan bcos de nyid shes/_/las kyi spyod pa sgrub pa la/_/'jig rten 'jig rten 'das pa yi/_/
[\[133a.4\]]sngags rnams thams cad 'grub par 'gyur/_/'jam pa'i dbyangs kyi dkyil 'khor ni/_/las kun byed la rab zhugs na/_/bstan pa la ni gzhon nu bzhin/_/sngags rnams 'grub par 'gyur ba yin/_/de nas gsang ba pa'i bdag po lag na rdo rjes sems dpa' chen po de 
[\[133a.5\]]la gsol ba btab pa/_kye sems can chen po sems can gyi don gyi phyir mdor bsdus pa'i dkyil 'khor gsungs shig ces so/_/gsang ba pa'i bdag pos de skad ces smras pa dang /_'jam dpal gzhon nur gyur bas sems can gyi don gyi phyir/_dkyil 'khor 
[\[133a.6\]]gyi cho ga smras pa/_re zhig dang po cho 'phrul gyi zla phyed dam dpyid zla 'bring po'am dpyid zla tha [{]chungs sam [,]chung ngam [}]zla ba yar ngo 'am/_nyin zhag dge ba dang gza' bzang po bltas te/_rgyu skar bzang po dang ldan pa yar ngo'i tshes gcig dang /_zla ba nya ba'am dus gzhan la 
[\[133a.7\]]dbyar gyi dus spangs la/_snga dro sa byin gyis brlab par bya ste/_gang du grong khyer chen po la brten pa'am/_dkyil 'khor gyi slob dpon rang nyid 'dug par bya'o/_/rgya mtsho chen por 'jug pa'i gnas sam/_rgya mtsho'i ngogs dang nye ba'i grong khyer chen po'i byang shar 
[\[133b\]]
[\[133b.1\]]gyi phyogs su ha cang yang mi ring ha cang yang mi nye bar dkyil 'khor gyi slob dpon song ste lo ma'i spyil bu byas pa la zhag bdun nam zla ba phyed kyi bar du gcig pu rab tu gnas par bya ste/_gang gnas de dag tu'ang gtsang ma'i sa phyogs rdo ba med pa/_gyo mo dang thal ba dang sol ba 
[\[133b.2\]]dang /_/phub ma dang rus pa spangs pa shin tu gtsang ba shin tu yongs su sbyangs pa'i sa phyogs su srog chags med pa'i chu la ba'i rnam lnga'am/_tsan+dan dang ga pur dang /_gur gum gyi chus bsres pa khro bo gshin rje gshed kyi sngags stong rtsa brgyad bzlas te/_gtsug phud lnga'i 
[\[133b.3\]]phyag rgya chen po dang ldan pas sa phyogs der phyogs bzhi dang steng dang /_'og dang thad ka dang phyogs mtshams thams cad du bsang gtor bya'o/_/de nas phyogs der kun nas gru bzhir khru bcu drug gam khru bcu gnyis sam khru brgyad pa bya ste/_de la chen po ni khru bcu drug 
[\[133b.4\]]pa'o/_/'bring ni khru bcu gnyis pa'o/_/chung ngu ni khru brgyad pa'o/_/dkyil 'khor 'di ni rnam pa gsum/_/thams cad gzigs pas gsungs pa yin/_/rgyal po 'dod pas chen po ste/_/'bring ni longs spyod 'phel byed pa/_/chung ngu'i dam tshig yang dag srung /_/las 
[\[133b.5\]]rnams kun byed zhi ba yin/_/de dag las yid la gang 'dod pa'i dkyil 'khor bri ba ni de la sa phyogs der khru do tsam brkos la/_der rdo ba dang sol ba dang thal ba dang rus pa dang skra la sogs pa dang /_srog chags kyi rigs rnam pa sna tshogs gal te mthong na/_sa'i phyogs 
[\[133b.6\]]gzhan du brko ba byas na gnod pa med pa dang 'tshe ba med par 'gyur ro/_/ri bo'i rtse mo dang chu bo'i ngogs dang rgya mtsho'i 'gram dang chu bo chen po'i ngogs su bye ma'i phung po chen po rnams 'bad pas/_shin tu so sor brtags te/_shin tu gtsang ba dang srog chags med par byas 
[\[133b.7\]]la bri bar bya'o/_/sa phyogs de yang srog chags med pa'i chu la ba'i rnam lnga bsres te/_chu bo'i klung gis gtsang ma'am/_grog mkhar gyi sa gang du srog chags med pa'i sa des dgang bar bya'o/_/bkang nas kyang legs par brdungs te kun nas mnyam par byas 
[\[134a\]]
[\[134a.1\]]la dkyil 'khor rnam pa gsum gang 'dod par bya'o/_/seng ldeng gi phur ba bzhi la khro bo'i rgyal po'i sngags lan bdun bzla zhing phyogs bzhir gdab bo/_/tshon sna lnga'i skud pa la khro bo'i snying po lan bdun bzlas pa byas te/_dkyil 'khor phyogs bzhi kun 
[\[134a.2\]]nas bskor bar bya'o/_/de bzhin du dbus kyi gnas su nang du yang zur bzhir bya'o/_/dbus na gnas pa'i dkyil 'khor gyi slob dpon gyis rang gi rig pa rtsa ba'i sngags stong rtsa brgyad bzla bar bya'o/_/gtsug phud lnga'i phyag rgya chen po bcings nas rtsa ba'i sngags kyis grogs po dang /_
[\[134a.3\]]bdag nyid bsrung bar byas la/_sngags zlo bzhin du dkyil 'khor gyi phyi rol tu byung ste/_dkyil 'khor de la g.yas su bskor ba byas nas kha shar phyogs su bltas te/_ku sha'i stan la 'dug par bya'o/_/sangs rgyas dang byang chub sems dpa' thams cad yid la 
[\[134a.4\]]byas te/_dkyil 'khor de'i gru bzhi kun du ku shas bskor zhing dgram par bya'o/_/de nyid kyi phyi rol du yang ba rnams zhag gcig gnas pas bsnyal zhing dbyung bar bya'o/_/de la dkyil 'khor gyi slob dpon gyis sngon du bya ba rnams byas nas rang gi rgyud kyi sngags la 
[\[134a.5\]]mkhas pa dang /_sems can gyi don gyi thabs kyi phyir theg pa chen po la mos pa dang /_zhag gcig smyung bar byas pa dang grogs bzang po dang ldan pa dang /_bstan bcos sna tshogs kyi las mthong bas/_tshon sna lnga'i phye ma zhib mo shin tu gsal zhing legs par 
[\[134a.6\]]sbyar bar byas la/_yi ge drug pa'i snying po mngon par bzlas pa'i phye ma dkyil 'khor gyi dbus su gzhag par bya'o/_/phyi rol du yang rgyal mtshan dang ba dan bsgreng ba dang rta babs bzhis brgyan pa chu shing 'bras bu'i tshogs kyis g.yur za ba dang rnga bo che dang rdza rnga 
[\[134a.7\]]brdung ba dang dung gi sgra dang dga' ba dang /_bkra shis pa'i sgra sgrogs pa dag bya'o/_/zur bzhi nas chos mnyan pa dag la bshad par bya'o/_/phyogs bzhir theg pa chen po'i mdo sde bklag par bya ba la 'di lta ste/_bcom ldan 'das yum shes rab kyi pha rol tu phyin pa lho 
[\[134b\]]
[\[134b.1\]]phyogs su bklag par bya'o/_/'phags pa zla ba'i sgron ma'i ting nge 'dzin nub phyogs su bklag par bya'o/_/'phags pa sdong pos brgyan pa byang phyogs su bklag par bya'o/_/'phags pa gser 'od dam pa'i mdo sde shar phyogs su bklag par bya'o/_/glegs bam dag med na mdo sde bzhi 
[\[134b.2\]]po shes pa'i gang zag chos 'chad pa po la chos mnyan pa'i phyir bskul bar bya'o/_/de nas dkyil 'khor gyi slob dpon langs nas tsan+dan dang ga pur dang gur gum bsres pa'i me tog dri zhim pa dkar po la rtsa ba'i sngags bzlas te/_dkyil 'khor de thams cad du chal par dgram par bya'o/_/
[\[134b.3\]]mngon par bkram pa byas nas phyi rol tu byung ste/_zhag bdun gyi bar du 'dod pa'i kha zas bsten pa'i ri mo mkhan gnyis sam gsum byang chub tu sems bskyed pa gso sbyong nye bar bsten pa mkhas pa dag bcug ste/_rtsa ba'i sngags kyis gtsug phud bcing ba byas la/_de nas gser 
[\[134b.4\]]dang dngul dang zangs dang rin po che rnam pa sna tshogs las tshon sna lnga shin tu mdzes pa yid du 'ong ba'i phye ma zhib mo rab tu blangs te longs spyod chen po dang ldan pa dang chos dang ldan pa'i rgyal po dag 'drir gzhug pa byas na/_dkyil 'khor mthong ba tsam gyis nges par byang chub 'thob pa yin 
[\[134b.5\]]na/_/sngags sgrub par byed pa lta smos kyang ci dgos/_shAkya'i skyes mchog 'das gyur nas/_/sems can bsod nams chung ba la/_/'di 'dra'i longs spyod ga la yod/_/de bas cho ga 'di bstan bya/_/'jam dbyangs 'od chen ldan pa yis/_/skye bo phongs par gzigs 
[\[134b.6\]]nas ni/_/nyung zhing dkyil bsdus dkyil 'khor ni/_/mdor bsdus nas ni bstan pa yin/_/'bras sA lu dang thug po che'i phye ma shin tu zhib pa'i tshon sna lnga bzang po/_dkar ba dang ser ba dang dmar ba dang nag po dang ljang gu dag gis bsgyur te/_sngar bzhag pa'i tshon gyi phye ma slob 
[\[134b.7\]]dpon rang gis blangs nas/_gtsug phud lnga'i phyag rgya chen po bcings te/_rtsa ba'i sngags kyi bzlas pa byas nas phye ma de la phyag rgya bcing ngo /_/sgrub pa'i grogs mchog gi slob dpon gyis dkyil 'khor gyi phyi rol shar lho mtshams kyi phyogs su cho ga mthong ba'i las kyis 
[\[135a\]]
[\[135a.1\]]thab khung bya ste/_rgyar khru do la zabs su khru gang ba kun nas 'khor bar pad+ma'i ze ba 'dra ba/_phyi rol yang pad+ma'i ze ba 'dra ba shing pa la sha'i yam shing gis me sbar bar bya/_shing bil ba'i yam shing mtho gang tsam rlon pa la zho dang sbrang rtsi dang /_mar la 
[\[135a.2\]]btags pa la rtsa ba'i sngags 'bru drug pa'am snying pos khu tshur gyi phyag rgya bcings te me lha spyan drang bar bya'o/_/spyan drangs nas sngar bstan pa nyid kyi rtsa ba'i sngags yi ge gcig pa'i snying pos phyir yang brgya rtsa brgyad sbyin sreg bya'o/_/de nas dkyil 'khor gyi slob dpon gyis cod pan dang 
[\[135a.3\]]'tshog chas byas nas bdag nyid dang ri mo mkhan yang rtse gcig par byas nas sbyin sreg byed du gzhug go/_/de nas dkyil 'khor gyi slob dpon sangs rgyas dang byang chub sems dpa' rnams yid la byas te/_sngar bstan pa'i bdug pas bdugs nas thal mo sbyar te byang chub 
[\[135a.4\]]sems dpa' thams cad la rab tu btud nas/_'jam dpal gzhon nur gyur pa la yang phyag byas te/_tshon gyi phye ma blangs nas sku'i gzugs kyis bcad pa la/_ri mo mkhan gyis yongs su rdzogs par bya'o/_/cho ga 'di dag gis dang por sangs rgyas bcom ldan 'das 
[\[135a.5\]]shAkya thub pa nyid rnam pa thams cad kyi mchog dang ldan pa/_seng ge'i khri la bzhugs pa gnas gtsang ma'i gzhal med khang na chos ston cing bzhugs pa bri bar bya'o/_/dkyil 'khor gyi slob dpon ri mo 'dri ba na 'dir sgrub pa'i grogs mchog gis slob dpon bdag nyid 
[\[135a.6\]]bsrung ba'i phyir/_rtsa ba'i sngags kyis 'byung po thams cad pa'i gtor ma gtang bar bya ste/_phyi rol gyi phyogs bzhi dang steng dang 'og dag tu gtor bar bya'o/_/de nas khrus byas te thab khung du nye bar song nas gos gtsang ma bgos te/_gtsang sbra dang srung ba'i cho ga byas 
[\[135a.7\]]nas gur gum dang bsres pa'i mar gyi sbyin sreg stong rtsa brgyad bya'o/_/de nas ku sha'i khres la 'dug nas bzlas pa bya ste/_de nyid du gnas par bya'o/_/yungs kar la khro bo'i rgyal po gshin rje gshed kyi sngags brgya rtsa brgyad kyis mngon par bsngags la kham phor kha sbyar 
[\[135b\]]
[\[135b.1\]]gyi nang du gzhag par bya'o/_/bgegs kyi rnam pa 'jigs su rung ba'i gzugs can mi bzad pa'i sgra rnam pa du ma rlung dang char dang yul ngan gzhan dang gzhan gang gi yang rung ba mthong na/_khros pas yungs kar kham phor nas phyung la chang par bcangs te lan bdun sbyin sreg byas pa des ni 
[\[135b.2\]]bgegs rab tu 'joms par 'gyur ro/_/mi'i bgegs la ni lan lnga chang pa nas sbyin sreg byas na skyes bu de rengs par 'gyur ba'am/_nus pa med par 'gyur ba'am/_'chi bar 'gyur ba'am/_skad cig de nyid la mi ma yin pas zin par 'gyur ba la nams kyang the tshom med de/_
[\[135b.3\]]brgya byin yang 'chi bar byed na ma rungs ba'i sems dang ldan pa'i mi'am/_bgegs tha mal pa lta smos kyang ci dgos/_khro bo gshin rje gshed kyi 'jigs pas bgegs rnams phan tshun du 'bros shing mi snang bar 'gyur ro/_/de nas sgrub pa'i grogs mchog gis de nyid du ku sha'i 
[\[135b.4\]]khres la gnas nas khro bo'i rgyal po gshin rje gshed kyi bzlas pa byed cing gnas par bya'o/_/de nas dkyil 'khor gyi slob dpon gyis bcom ldan 'das shAkya thub pa'i sku gzugs kyi g.yas ngos su/_rang sangs rgyas nyid pad+ma'i gdan la bzhugs par bya'o/_/de gnyis kyi 'og tu 
[\[135b.5\]]nyan thos chen po gnyis chos nyan par bya'o/_/de dag gi yang g.yas su bcom ldan 'das 'phags pa spyan ras gzigs dbang phyug rgyan thams cad kyis brgyan pa/_ston ka'i 'dam bu'i mdog ltar dkar ba/_pad+ma'i gdan la bzhugs pa/_phyag g.yon pa na pad+ma 
[\[135b.6\]]bsnams pa/_phyag g.yas pa na mchog sbyin pa/_de'i yang g.yas na bcom ldan 'das ma yum gos dkar mo phyag g.yon pa na pad+ma bsnams pa/_phyag g.yas pas bcom ldan 'das shAkya thub pa la phyag 'tshal ba pad+ma'i gdan la bzhugs pa gser gyi cod pan 'chang 
[\[135b.7\]]ba dar la dkar po'i na bza' mnabs pa/_thal ba nag pos thig le gsum byas pa de bzhin du sgrol ma dang /_khro gnyer can yang rang rang gi gnas su spyod lam dag gis gnas par bya'o/_/de dag gi steng du ni bcom ldan 'das yum shes rab kyi pha rol tu phyin ma dang /_
[\[136a\]]
[\[136a.1\]]de bzhin gshegs pa'i spyan dang gtsug tor gyi rgyal mo rnams bya'o/_/de bzhin du byang chub sems dpa' bcu drug bya ba la 'di lta ste/_kun tu bzang po dang /_sa'i snying po dang /_nam mkha' mdzod dang /_sgrib pa thams cad rnam par sel ba dang /_ngan song 
[\[136a.2\]]rnam par sbyong ba dang /_byams pa rnga yab lag na thogs shing sangs rgyas bcom ldan 'das la blta ba dang /_dri ma med par 'gro ba dang /_dri ma med pa'i tog dang /_nor bzang dang /_zla ba'i 'od dang /_dri ma med par grags pa dang /_nad thams cad gso bar byed pa dang /_
[\[136a.3\]]chos thams cad kyi dbang phyug gi rgyal po dang /_'jig rten 'gro ba dang /_blo chen po dang /_blo bzang po ste/_sems dpa' chen po 'di dag ni lus shin tu zhi ba dang rgyan thams cad kyis brgyan pa bri bar bya'o/_/rig pa'i rgyal po'i gtso bo dang /_rig pa'i rgyal mo dang 
[\[136a.4\]]pad+ma'i rigs gzugs dang phyag rgya lung ci lta ba bzhin du gnas ci lta ba ma lus pa dag tu bri bar bya'o/_/mtha'i gru bzhi'i gnas dag tu ni gnas rnams gzhag par bya'o/_/pad+ma'i me tog legs par byas pa dang rig pa'i lha gang dran pa yang de dag tu gzhag par bya'o/_/de bzhin 
[\[136a.5\]]du lho phyogs su bcom ldan 'das shAkya thub pa dang rang sangs rgyas gnyis ni/_ri spos kyi ngad ldang ba la bzhugs pa bri bar bya'o/_/de bzhin du dkyil 'khor kyi shar du bdag nyid blta ba dang /_thams cad la yang 'jug pa'i sgo rnams bya'o/_/bcom ldan 'das shAkya 
[\[136a.6\]]thub pa'i g.yon gyi phyogs su rang sangs rgyas gzhan gnyis te/_tsan+dan dang grub pa zhes bya ba gnyis bri bar bya'o/_/de gnyis kyi 'og tu nyan thos gnyis ni 'od srung chen po dang kA t+yA ya na chen po bri bar bya'o/_/de dag gi'ang g.yon du 'phags pa phyag na rdo rje ut+pa la 
[\[136a.7\]]ltar mdog sngo bsangs gzugs shin tu mdzes pa rgyan thams cad kyis brgyan pa/_lag pa g.yas pa na rnga yab thogs pa/_g.yon pa khro bo'i lus kyis gnas pa rdo rje khu tshur ma rdo rje lcags kyu ma rdo rje lu gu rgyud ma dpung bzang ma rdo rje sde ma cha byad ci lta ba bzhin du bgegs 
[\[136b\]]
[\[136b.1\]]kyi gdan la gnas pa/_rig pa'i rgyal po thams cad dang rig pa'i rgyal mo 'khor dang bcas pa bzlas pa dang /_phyag rgya dang ldan pa ji ltar shes pa bzhin bri bar bya'o/_/de dag gi yang g.yon du zur bzhir sna tshogs rdo rje'i phyag rgya bri bar bya ste/_bris nas kyang gnas gang du rig 
[\[136b.2\]]pa'i tshogs ma dran pa'i gnas de dag kyang 'dir bzhugs shig ces brjod par bya'o/_/de'i steng du pha rol tu phyin pa drug dang /_bcom ldan 'das yum mA ma kI bri bar bya ste rgyan thams cad kyis brgyan pa/_gzugs shin tu mdzes par bya'o/_/de dag gi steng du gtsug 
[\[136b.3\]]tor gyi rgyal po brgyad kun nas 'bar ba'i phreng ba'i phyag rgya bcings nas rang rang dag gi 'khor los sgyur ba'i rgyal po chen po'i gzugs su bri bar bya ste/_gser gyi mdog can dbang po shin tu dul la rgyan thams cad kyis brgyan pa/_de bzhin gshegs pa la zur 
[\[136b.4\]]gyis blta ba dag la/_'di lta ste/_gtsug tor 'khor los sgyur ba dang /_gtsug tor mngon par 'phags pa dang /_gtsug tor gdugs dkar po dang /_rgyal ba'i gtsug tor dang /_pad+ma'i gtsug tor dang /_rnam par rgyal ba'i gtsug tor dang /_
[\[136b.5\]]gzi brjid phung po'i gtsug tor dang /_gtsug tor mthon po ste/_brgyad po 'di dag ni gtsug tor gyi rgyal po rnams so/_/g.yon du bri ba ni rang sangs rgyas rnams so/_/'jug pa'i phyogs kyi sgor ni byang chub sems dpa' gnyis bya ste/_g.yas phyogs su ni 'jig 
[\[136b.6\]]rten las 'das par 'gro ba zhes bya ba ral pa'i cod pan 'chang ba/_lus zhi ba lag pa g.yas pa mchog sbyin pas phreng ba 'dzin pa/_lag pa g.yon pas spyi blugs 'dzin cing sgo la mngon du phyogs pa bzhin cung zad khro gnyer dang bcas pa bri bar bya'o/_'jug 
[\[136b.7\]]pa'i sgo'i g.yon phyogs su ni byang chub sems dpa' chen po ma rgyal ba las rgyal ba zhes bya ba bri bar bya ste/_lus rab tu zhi ba ral pa'i cod pan 'chang ba/_lag pa g.yon pa na dbyig pa dang spyi blugs 'dzin pa/_lag pa g.yas pa na mchog sbyin pa phreng ba 'dzin 
[\[137a\]]
[\[137a.1\]]pa bzhin cung zad khro gnyer dang ldan pa sgo la mngon du phyogs pa bri'o/_/seng ge'i khri'i 'og tu chos kyi 'khor lo kun tu 'bar bas khyab pa/_de'i 'og tu rin po che'i gzhal med khang de la gnas pa bcom ldan 'das byang chub sems dpa' chen po 'jam dpal gzhon 
[\[137a.2\]]nur gyur pa/_gzhon nu'i gzugs can sku mdog dmar skya zhi ba'i gzugs dang /_mdzes pa'i gzugs can cung zad zhal 'dzum pa/_phyag g.yon pa na ut+pa la sngon po bsnams pa phyag g.yas pa na bil ba bsnams pa/_byis pa'i rgyan thams cad kyis brgyan pa/_gtsug 
[\[137a.3\]]phud lngas nye bar mdzes par gyur pa mu tig gi phreng bas mchod phyir thogs pa dar la'i stod g.yogs mnabs pa dar gyi na bzas smad g.yogs mdzad pa 'od kun nas 'phro ba 'bar ba'i phreng bas kun nas khyab pa pad+ma'i gdan la nye bar bzhugs pa khro bo'i rgyal po gshin rje gshed la 
[\[137a.4\]]gzigs pa dkyil 'khor du 'jug pa'i sgo la mngon du phyogs pa blta na sdug pa bri bar bya'o/_/de'i g.yas phyogs kyi ngos kyi pad+ma'i 'og tu khro bo'i rgyal po gshin rje gshed bri bar bya ste/_mi sdug pa chen po'i gzugs can kun nas 'bar ba'i phreng bas khyab pa/_bka' len 
[\[137a.5\]]cing 'dzin pa/_byang chub sems dpa' chen po'i phyogs su lta ba'o g.yon phyogs kyi pad+ma'i 'og tu gnas gtsang ma'i ris kyi lha'i bu'i gzugs can/_byang chub sems dpa' lnga bri bar bya ba la 'di lta ste/_shin tu dri med dang shin tu dul ba dang dag pa dang mun sel dang kun 
[\[137a.6\]]tu snang ba'o/_/de dag thams cad kyang gnas gtsang ma'i gzhal med khang na 'dug pa/_rin po che du ma 'bar ba'i rdo'i steng dang 'dra ba kun nas 'bar ba me tog sna tshogs kyis gcal bkram pa shin tu mdzes pa bri bar bya'o/_/phyi rol 'khor yug tu zur bzhi'i rnam par byas 
[\[137a.7\]]te/_rta babs bzhi dang ldan pa phyogs bzhi nas rnam pa sna tshogs pa'i tshon sna lnga gsal bas ri mo shin tu drang ba dang ldan pa nang gi dkyil 'khor bri bar bya'o/_/shar gyi bcom ldan 'das shAkya thub pa'i steng du ri mo'i dbus su me tog kun nas skyes pa'i rgyal po'i dbang po 
[\[137b\]]
[\[137b.1\]]pad+ma'i gdan la bzhugs pa/_de bzhin gshegs pa'i gzugs cung zad chung bar bya'o/_/'od kun nas 'bar ba'i phreng bas khyab pa/_mchog sbyin gyi phyag rgya dang ldan pa/_skyil mo krung gis bzhugs pa/_de'i g.yas su gtsug tor 'khor los sgyur ba'i phyag rgya bri bar 
[\[137b.2\]]bya'o/_/g.yon du ni gzi brjid phung po'i phyag rgya bri bar bya'o/_/de bzhin gshegs pa'i spyan gyi steng du ni shes rab kyi pha rol tu phyin pa'i phyag rgya bri bar bya'o/_/bcom ldan 'das 'phags pa spyan ras gzigs dbang phyug gi steng dang /_shes rab kyi pha rol tu phyin 
[\[137b.3\]]ma'i phyag rgya'i g.yas su bcom ldan 'das 'od dpag tu med pa de bzhin gshegs pa'i gzugs can bya ste/_phyag mchog sbyin pa/_pad+ma'i gdan la bzhugs pa kun nas 'od 'bar ba'i phreng bas khyab pa/_de'i yang g.yas phyogs su ni lhung bzed dang chos gos kyi 
[\[137b.4\]]phyag rgya bya'o/_/de bzhin du mthar gyis 'jug pa'i gnas la ni pad+ma'i phyag rgya bya'o/_/bcom ldan 'das me tog yang dag par skyes pa'i rgyal po'i dbang po de bzhin gshegs pa'i g.yon phyogs su gtsug tor gzi brjid phung po'i phyag rgya bri ste kun nas 'od 'bar ba'i 
[\[137b.5\]]phreng bas khyab pa/_de'i g.yon phyogs su de bzhin gshegs pa rin chen tog bya ste/_rin po che'i ri bo'i steng du chos ston cing bzhugs pa/_bai DUr+ya sngon po dang margad dang pad+ma rA ga rnam pa sna tshogs 'bar ba'i 'od 'phro ba'i kun nas 'od dang ldan pa bri bar bya'o/_/de'i 
[\[137b.6\]]yang g.yon phyogs su rgyal ba'i gtsug tor gyi phyag rgya kun nas 'bar ba'i phreng bas khyab pa bri'o/_/de'i yang g.yon phyogs su chos kyi 'khor lo'i phyag rgya kun nas 'bar ba dang ldan pa bri'o/_/de'i yang g.yon phyogs su 'khar gsil dang /_spyi blugs dang phreng 
[\[137b.7\]]ba dang bzang po'i gdan gyi phyag rgya bri'o/_/mthar gyis sgo'i gnas su rdo rje rtse gsum pa gnyis ka la yang kun nas 'bar ba bri'o/_/bcom ldan 'das 'jam dpal gzhon nur gyur pa'i 'og tu phyag rgya chen po gtsug phud lnga zhes bya ba dang /_ut+pa la'i phyag rgya 
[\[138a\]]
[\[138a.1\]]kun nas 'bar ba 'di gnyis phan tshun 'brel ba bya'o/_/dkyil 'khor kun nas sgo bri bar bya'o/_/sgo dag ni rgyab kyis lta ba dang /_'jug pa na ni mdun gyis blta bar bya'o/_/phyi rol gyi dkyil 'khor thams cad du 'gyur ba yang kha dog lnga'i tshon shin tu gsal ba sna 
[\[138a.2\]]tshogs blta na sdug pa/_zur bzhis rnam par 'byes pa/_rta babs bzhi'i rnam pa phyogs bzhir khru gnyis tsam nang gi dkyil 'khor gyi phyi rol gyi shar phyogs su tshangs pa chen po bri bar bya ste/_gdong bzhi pa gos dkar po bgos pa la stod g.yogs gos dkar po dang /_tshangs 
[\[138a.3\]]skud dkar po thogs pa/_kha dog gser 'dra ba/_ral pa'i cod can 'dzin pa/_lag na dbyug pa dang /_spyi blugs 'dzin pa/_de'i g.yas phyogs su 'od gsal gyi lha'i bu bya ste/_mdog gser 'dra ba bsam gtan khyad par can gyi gzugs can/_dar la'i gos bgos 
[\[138a.4\]]pa dar la'i stod g.yogs byas pa/_bzhin shin tu gsal ba ral ba'i cod can 'dzin pa mchod phyir thogs dkar po can/_skyil mo krung gis 'dug pa lag g.yas pas mchog sbyin pa/_de'i g.yas phyogs su 'og min gyi lha'i bu bya ste/_rgyan thams cad kyis brgyan pa/_
[\[138a.5\]]lus rab tu zhi ba bsam gtan gyi rnam pa'i cha byad can/_dar la'i gos bgos pa dar la'i gos kyis stod g.yogs byas pa/_skyil mo krung gis 'dug pa lag pa g.yas pas mchog sbyin pa/_mchod phyir thogs dkar pos byas pa/_de'i rim gyis dga' ldan dang /_
[\[138a.6\]]'phrul dga' dang /_gzhan 'phrul dbang byed dang /_'thab bral dang /_brgya byin la sogs pa'i lha'i bu bri bar bya ste/[ {]go rims [,]go rim [}]ji lta ba dang cha byad dang dbyibs ci lta ba bzhin du'o/_/brgya byin gyi 'og tu rgyal po chen po bzhi'i ris la rtag tu myos dang /_phreng thogs 
[\[138a.7\]]dang /_lag na gzhong thogs dang /_pi bang gnyis pa dang sa bla'i lha'i bu dag [{]go rims [,]go rim [}]ji lta ba dang /_cha byad ji lta ba bzhin du bri bar bya'o/_/de bzhin du lho phyogs su mi che ba dang /_mi gdung ba dang shin tu mthong ba dang gya nom snang dang /_dge chung dang bsod nams skyes 
[\[138b\]]
[\[138b.1\]]la sogs pa'i lha'i bu cha byad dang dbyibs ci lta ba bzhin bri bar bya'o/_/nub phyogs dang byang phyogs su yang de bzhin te/_de dag ni rim pa 'og ma gnyis la brten te bri bar bya'o/_/dkyil 'khor gnyis kyi phyi rol du dkyil 'khor gsum par 'gyur ba la/_mthar gyis phyogs 
[\[138b.2\]]bzhir rgyal po chen po bzhi ste/_byang phyogs nas 'jug pa'i g.yas ngos su gter nye bar gnas pa la/_nor sbyin rgyan thams cad kyis brgyan pa/_gtsug phud cung zad 'dud pa gnod sbyin gyi gzugs can/_de'i g.yas su nor bu bzang po dang gang ba bzang po gnod sbyin gyi 
[\[138b.3\]]bdag po gnyis bri'o/_/de bzhin du mthar gyis gnod sbyin ma chen mo 'phrog ma yang bri'o/_/de bzhin du mthar gyis nub phyogs su chu lha lag na zhags pa thogs pa dang /_klu dga' bo dang /_nye dga' bo dang /_'jog po dang /_nor rgyas la sogs pa klu'i rgyal po chen po brgyad 
[\[138b.4\]]po bri'o/_/de bzhin du rim pa gnyis la gnas pa'i mthar gyis gnod sbyin dang /_srin po dang /_mi'am ci dang /_lto 'phye chen po dang /_drang srong dang /_grub pa dang /[ {]yi dgas [,]yi dwags [}]dang /_sha za dang /_nam mkha' lding dang mi dang mi ma yin pa la sogs pa dang /_sman dang 
[\[138b.5\]]nor bu rin po che'i bye brag dang ri dang chu bo dang gling dang mthar gyis gtso bo thams cad bri bar bya'o/_/lho phyogs su ni gshin rje ma mo bdun gyi 'khor dang bcas pa bri bar bya'o/_/shar lho mtshams su me kun nas 'bar ba'i phreng bas khyab pa/_dbyug pa dang spyi blugs dang 
[\[138b.6\]]phreng ba lag na thogs pa/_ral pa'i cod pan 'dzin pa/_gos dkar po bgos pa/_dar la'i stod g.yogs byas pa/_mchod phyir thogs dkar po thogs pa/_mdog gser 'dra ba thal ba'i thig le gsum byas pa/_de bzhin du rgyan dang mtshon cha dang cha byad 
[\[138b.7\]]dang dbyibs dang kha dog rnam pa sna tshogs pa rim pa gnyis pa la brten te bri bar bya'o/_/thams cad kyi dkyil 'khor du 'jug pa'i sgo'i phyi rol du dka' zlog gi bdag po khyu mchog la zhon pa/_lag na mdung rtse gsum thogs pa lha mo dka' zlog ma kha dog sna tshogs 
[\[139a\]]
[\[139a.1\]]pa rgyan thams cad kyis brgyan pa/_smin drug gi bu rma bya'i stan la 'dug pa mdung thogs pa/_gzhon nu'i gzugs can gdong drug pa lus dmar por snang ba/_gos ser po bgos pa/_gos ser po'i stod g.yogs can lag pa g.yon pa na dril bu dang ba dan 
[\[139a.2\]]dmar po thogs pa/_mthar gyis b+h+ring gi ri ti shin tu rid pa 'dra ba dang /_tshogs kyi bdag po chen po dang /_dga' byed dbang phyug dang nag po chen po dang /_ma mo bdun po rgyan dang mtshon cha dang kha dog dang dbyibs ci lta ba bzhin bri bar bya'o/_/nor lha brgyad dang drang srong bdun 
[\[139a.3\]]dang khyab 'jug lag pa bzhi na 'khor lo dang dung dang ga dA dang ral gri thogs pa/_gdan nam mkha' lding rgyan thams cad kyis brgyan pa/_gza' brgyad dang rgyu skar nyi shu rtsa bdun dang /_gang yang nye ba'i gza' brgyad sa steng gi dkyil 'khor na rab tu rgyu ba yang bri bar bya'o/_/
[\[139a.4\]]mthar gyis tshes grangs [{]bcwa [,]bco [}]lnga dang yar ngo dang mar ngo'i phyogs dang /_khyim bcu gnyis dang dus drug dang zla ba bcu gnyis dang lo tshigs dang /_sring mo bzhi gru la zhon pa dang ming po lnga gru la zhon zhing chu la gnas pa ste/_mdor na phyag rgyar gzhag par bya ba yang yin no/_/lha mo 
[\[139a.5\]]de dag mthar gyis rim pa gnyis pa la brten te bya ba yin no/_/slob dpon bdag nyid phyi rol tu byung nas dkyil 'khor de la g.yas phyogs su bskor ba byas te/_mdor na dkyil 'khor gsum yang dkyil 'khor la brten cing bri bar bya ste/_dkyil 'khor gsum char yang gru 
[\[139a.6\]]bzhir rnam par gnas par bya ba yin no/_/mdor na 'di ltar sangs rgyas bcom ldan 'das sems can rnams kyi mgon po ni nges par bri bar bya'o/_/pad+ma'i rigs 'phags pa spyan ras gzigs dbang phyug kyang nges par bri bar bya'o/_/rdo rje'i rigs 'phags pa phyag na rdo rje'ang 
[\[139a.7\]]nges par bri bar bya'o/_/byang chub sems dpa' rnams kyi gtso bo 'phags pa kun du bzang po'ang nges par bri bar bya'o/_/'jam dpal gzhon nur gyur pa'ang nges par bri bar bya'o/_/lhag ma rnams ni ji ltar rnam par bzhag pa bzhin phyag rgya bri bar bya'o/_/'di ni nang gi dkyil 
[\[139b\]]
[\[139b.1\]]'khor ro/_/dkyil 'khor bar ma la yang shar phyogs su ni mi mjed kyi bdag po tshangs pa bri bar bya'o/_/de bzhin du 'od gsal ba ni lho phyogs su'o/_/'og min gyi gzugs can rnams lha'i dkyil 'khor gyi rnam par ro/_/'du shes med 'du shes med min gyi skye mched kyi bar ni 
[\[139b.2\]]brjod par mi bya'o/_/byang phyogs su brgya byin lha'i rgyal po dang /_rab 'thab bral dang /_yongs su dga' ldan dang /_rab 'phrul dga' dang /_gzhan 'phrul dbang byed dang /_'od chung la sogs pa'i lha'i bu rnams nges par lha'i rgyal po re re bya'o/_/lhag ma rnams ni phyag 
[\[139b.3\]]rgyar gnas par bya'o/_/de bzhin du dkyil 'khor gsum par yang byang phyogs su 'byung po'i bdag po dbang ldan dka' thub zlog ma dang bcas pa nges par bri'o/_/'jam dpal gyi sgo gnyis pa'i sgo'i drung du ni smin drug gi bu rma bya'i stan yod pa lag na mdung thogs pa/_
[\[139b.4\]]lus kyi kha dog dmar ba/_gos ser pos stod g.yogs dang gos byas pa lag pa g.yas pa na dril bu dang ba dan thogs pa/_gzhon nu'i gzugs can gyi 'khor la lta ba'o/_/shar phyogs su ni nam mkha' lding 'dab chags kyi gzugs can dang /_drang srong gi nang 
[\[139b.5\]]nas mar ka Na Da nges par bri bar bya'o/_/lhag ma ni ji ltar gnas pa bzhin phyag rgyar bri bar bya'o/_/shar lhor ni gzhon nu ma bzhi dang /_ming po gzhon nu dang bcas pa/_gru'i bzhon pa la gnas pa/_rgya mtsho chen po la rnam par rgyu ba dang /_me lha'i rgyal po yang nges par 
[\[139b.6\]]bri bar bya'o/_/de bzhin du lho phyogs su ni srin po'i bdag po las ni grong khyer lang ka'i bdag po bi b+hi sha na shing pi tsu marda la gnas pa dang /_dzam b+ha la chu dbang zhes bya ba gnod sbyin gyi gzugs can byang chub sems dpa' nges par bri bar bya'o/_/de bzhin du mthar gyis gshin rje'i 
[\[139b.7\]]rgyal po [{]yi dgas [,]yi dwags [}]rdzu 'phrul chen po nges par bri bar bya'o/_/de bzhin du sha za'i rgyal po rnam par g.yengs byed ces bya ba nges par bri bar bya'o/_/lhag ma ni ji ltar gnas pa bzhin phyag rgyar bri bar bya'o/_/de bzhin du lho nub kyi mtshams su ni klu'i gtso bo dga' bo dang /_nye dga' 
[\[140a\]]
[\[140a.1\]]bo nges par bri bar bya'o/_/gza'i gtso bo nyi ma bri bar bya'o/_/nub phyogs su ni drang srong thub pa'i mchog gcer bu pa mu stegs kyi mchog gcer bu'i gzugs bri bar bya'o/_/lhag ma ni ci ltar gnas pa bzhin phyag rgyar bri bar bya'o/_/nub byang mtshams su ni gnod sbyin gyi rgyal po 
[\[140a.2\]]mchog sbyin dang /_dri za'i rgyal po gtsug phud lnga pa dang /_mi'am ci'i rgyal po ljon pa nges par bri bar bya'o/_/lhag ma ni gnas ji lta ba dang /_dbyibs ci lta ba bzhin du phyag rgyar bri bar bya'o/_/dkyil 'khor bzhi po phyi rol du ri mo lngar bkod de/_phyag rgya'i phreng bas nye bar mdzes par 
[\[140a.3\]]byas pa/_zur bzhi nas rta babs bzhi dang rgyal po chen po bzhis brgyan pa ci ltar gnas pa la 'di lta ste/_phyag rgyar 'gyur ba ni sgor 'jug pa la ut+pal sngon po bri'o/_/g.yas dang g.yon gyi phyogs su ni pad+ma rdo rje dgra sta/_ral gri mdung dang mdung rtse gsum pa dang /_ga dA dang 'khor lo 
[\[140a.4\]]dang swa sti ka dang /_bum pa dang /_nya dang /_dung dang /_gdub kor dang /_spyi blugs dang /_rgyal mtshan dang /_ba dan dang /_zhags pa dang /_dril bu dang /_chu gri dang /_gzhu dang /_tho ba dang /_'di dag rnam pa 'di dag 'dra ba'i mtshon cha'i mchog gi phyag rgyas dkyil 'khor gyi phyogs su 
[\[140a.5\]]kun nas khyab par bya'o/_/de nas phyi rol gyi phyogs bzhir rgya mtsho chen po gzhag par bya ste/_byang phyogs su ni dkyil 'khor gru bzhir bya ste/_sna tshogs rdo rje rtse gsum yod pa kun nas 'bar ba bya'o/_/shar phyogs su ni dkyil 'khor gzhu'i dbyibs can byas te bzhag la kun nas 
[\[140a.6\]]'bar ba'i pad+ma'i phyag rgyas mtshan pa'o/_/lho phyogs su ni dkyil 'khor zur gsum pa byas te kun nas 'bar ba'i lhung bzed kyis mtshan pa'o/_/nub phyogs su ni dkyil 'khor kun nas zlum por byas te/_ut+pa la sngon po sdong bu dang 'dab ma dang bcas pa kun nas 'bar bas 
[\[140a.7\]]mtshan pa'o/_/phyogs mtshams bzhir yang phyag rgya bri bar bya ste/_nub byang gi phyogs su ni dkyil 'khor zlum po bya ste/_zhags pa kun nas 'bar bas mtshan pa'o/_/lho nub mtshams su ni dkyil 'khor gzhu 'dra ba bya ste dbyug pa kun nas 'bar bas mtshan pa'o/_/shar 
[\[140b\]]
[\[140b.1\]]lho mtshams su ni dkyil 'khor gru gsum pa bya ste/_dgra sta 'od zer kun nas 'bar bas mtshan pa'o/_/byang shar gyi mtshams su ni ral gri 'od kun nas 'bar ba gzhag par bya'o/_/de ltar thams cad bris nas steng dang 'og dang thad kar phyag rgya gsum dkyil 'khor gyi phyi rol sgo dang nye 
[\[140b.2\]]bar phye ma dang bri bar bya la 'di lta ste/_na bza' dang rnga yab dang lham 'od zer kun nas 'bar ba bri bar bya'o/_/'jam pa'i dbyangs ni blo can gyis/_/sems can rnams la phan bzhed nas/_/dkyil 'khor gyi ni cho ga rnams/_/'dir ni mdor bsdus bstan pa yin/_/de nas 
[\[140b.3\]]dkyil 'khor gyi slob dpon gyis dang po nyid du slob ma gzung bar bya bya ba la/_dbang po ma tshang ba med pa dang yan lag thams cad mdzes pa dang /_bram ze dang rgyal rigs dang rje'u rigs dang dmangs rigs dang /_byang chub tu sems bskyed pa dang /_theg pa chen por zhugs 
[\[140b.4\]]pa'i rang bzhin can dang theg pa dman pa mi 'dod pa'i ngang tshul can dang /_sems dpa' chen po dang dad pa dang ldan pa dang /_dge ba'i chos can dang rgyal po chen po mngon par 'dod pa dang longs spyod chung ba la smod pa dang /_longs spyod chen po mngon par 'dod pa dang ldan pa dang /_
[\[140b.5\]]bzang ba dag dang dul ba dang ldan pa dang /_tshul khrims dang ldan pa'i dge slong dang dge slong ma dang /_dge bsnyen dang dge bsnyen ma rnams yang dag par sdom pa la nges par gnas pa dang /_gso sbyong la nye bar gnas shing sdom pa la gnas pa dang /_byang chub sems 
[\[140b.6\]]dpa' chen po la zhe mi sdang ba dang /_phyogs chen po dang rigs mthon po dang rang bzhin nyid kyis chos spyod pa dang zhag gcig smyung ba byas pa dang /_gos gtsang ma bgos pa dang skra dri zhim pa dang /_dus gsum du khrus byed pa dang /_de'i nyin zhag la ga pur dang gur gum dang 
[\[140b.7\]]li shi la wang ga'i dri zhim pos dri zhim par byas pa/_rtag tu nye reg dang ldan pa dang /_ku sha'i khres la 'dug pa dang srung ba'i cho ga byas pa dang /_tshangs par spyod pa dang bden pa dang ldan pa dang dus mtshams las rgyal ba'i dkyil 'khor gyi phyi rol de nyid du ha cang yang mi nye ha cang mi ring bar 
[\[141a\]]
[\[141a.1\]]gzhag par bya'o/_/shin tu gtsang ba dang shin tu gtsang sbra dang ldan pa gcig nas brgyad kyi bar te de las gzhan ma yin pa de dag kyang phan tshun gnyen du 'brel ba/_rgyal po rgyal rigs spyi bo nas dbang bskur ba'i rgyal po chen po dag gi bu gzhon nu ma'am gzhon nu ma grong 
[\[141a.2\]]gi chos mi shes pa'o/_/de ci'i phyir zhe na/_bcom ldan 'das gzhon nu'i gzugs can byang chub sems dpa' 'jam dpal ni byis pa'i skye bo dga' bar byed pa/_gzhon nu'i rol pa la dgyes pa des na dang po nyid du gzhon nu nang du gzhug par bya'o/_/rgyal po chen po mngon par 'phel 
[\[141a.3\]]ba dang tshe dang nad med pa dang /_dbang phyug dang skal ba chen po mngon par 'phel ba yin te/_khyad par du byis pa rnams la nges par sngags grub pas grub pa gnas pa yin te/_de dag sngar bzhag pa byas nas/_grogs po bag yod pa bzang po dang ldan pas/_dkyil 'khor 
[\[141a.4\]]gyi slob dpon gyis ga pur gyi bdug pas bdugs te/_rgyab kyis phyogs pa ma yin pas phyi rol du byung bar bya ste/_byung nas dus dang ci ltar mthun pa'i chu legs par gtsang sbra byas pa dang /_srog chags med pa la rtsa ba'i sngags brgya rtsa brgyad mngon par bzlas te/_gtsug phud 
[\[141a.5\]]lnga'i phyag rgya chen pos phyag rgyar byas pa'i chus khrus byas la nye reg byas nas/_gos gtsang ma bgos pa'i gtsang bas me thab kyi drung du song ste/_ku sha'i khres la 'dug nas byang shar gyi phyogs su mngon par bltas te/_mar gyi sbyin sreg ga pur dang gur gum dang /_tsan+dan dang 
[\[141a.6\]]bsres pas stong rtsa brgyad bya'o/_/sngar bshad pa'i cho gas spyan drang ba dang gshegs su gsol ba byas te/_yang dkyil 'khor du 'jug par bya'o/_/nges par yang bum pa gang ba brgyad ras gtsang ma'i gos dang ldan pa/_shing a mra'i lo ma dang 'bras bu dang ldan pa gser dang /_
[\[141a.7\]]dngul dang rin po che dang /_'bras dang 'bru nang du bcug pa gcig bcom ldan 'das shAkya thub pa la dbul lo/_/gnyis pa ni sangs rgyas thams cad la'o/_/gsum pa ni rang sangs rgyas thams cad dang 'phags pa nyan thos la'o/_/bzhi pa ni byang chub sems dpa' chen po thams cad la'o/_/
[\[141b\]]
[\[141b.1\]]lnga pa ni byang chub sems dpa' chen po 'phags pa 'jam dpal la'o/_/drug pa ni lha thams cad la'o/_/bdun pa dang brgyad pa ni dkyil 'khor gnyis pa'i sgo khang la gzhag par bya ste/_/gcig ni 'byung po thams cad la'o/_/gcig ni sems can thams cad kyi thun mong du gyur par bsngos nas 
[\[141b.2\]]gzhag par bya'o/_/de bas na sngar bshad pa'i cho gas spyan drang bar bya'o/_/de bzhin du me tog dang bdug pa dang dri dang /_mar me dang lha bshos kyang sngar bstan pa nyid kyi las kyis dbul bar bya ste/_thams cad kyi thams cad du [{]go rims [,]go rim [}]bzhin du bya'o/_/mar me 'dzin pas mar 
[\[141b.3\]]gyi mar me gzung bar bya'o/_/'phags pa dang 'phags pa ma yin pa thams cad la lha bshos zhes smos pa ni/_'bras sA lu'i chan zho dang bcas pa dang sbrang rtsi dang ldan pa'i 'o thug khyad par can gyis nye bar sbyar ba'i mar la btsos pa'i snum khur gyi 'breng bu la sogs pa dang /_khaN+Da la 
[\[141b.4\]]sogs pa'i bza' ba thams cad ni de bzhin gshegs pa rnams la dbul bar bya'o/_/mar gyis gang ba dang tsan+dan gyi thang chu sbrang rtsi'i snying po dang 'o mar btsos pa'i bza' ba ni rang sangs rgyas thams cad dang /_'phags pa nyan thos dang byang chub sems dpa' chen po dang 'phags pa'i 
[\[141b.5\]]lha thams cad la dbul bar bya'o/_/de bzhin du gar+b+hod u lo pi ka ri ka dang /_khyad par du snum khur gyi yo byad 'byung po thams cad dang /_sems can thams cad la sngags dang ldan pa'i cho gas sbyin par bya'o/_/de bzhin du me tog dri zhim pa sna ma'i me tog dang rgya spos dang /_klu'i 
[\[141b.6\]]me tog dang me tog pun nA ga la sogs pa sngar bstan pa sangs rgyas dang /_rang sangs rgyas thams cad dang 'phags pa nyan thos dang /_byang chub sems dpa' chen po dang 'phags pa dang 'phags pa ma yin pa'i lha thams cad la dbul bar bya'o/_/khyad par du ni de bzhin gshegs 
[\[141b.7\]]pa'i rigs la ni sna ma'i me tog dang /_pad+ma'i rigs la ni me tog pad+ma dang /_de bzhin du rdo rje'i rigs la ni me tog ut+pal dang /_lha gzhan dag la ni gzhan gang yang rung bas dbul bar bya'o/_/ga pur gyi bdug pa ni de bzhin gshegs pa'i rigs la'o/_/tsan+dan ni pad+ma'i rigs 
[\[142a\]]
[\[142a.1\]]la'o/_/de bzhin du gu gul ni gsang ba'i bdag po phyag na rdo rje la shes par bya'o/_/lha gzhan thams cad ni bdug pa tha mal pas bya'o/_/mar gyi mar me 'phags pa rnams/_/thams cad la ni dbul bar bya/_/'phags min lha ni thams cad la/_/dri zhim 'bru 
[\[142a.2\]]mar dbul bar bya/_/cho ga ji bzhin rim pas ni/_/bdug pa mthong ba'i rgyu yis so/_/de ltar gsungs pa de bzhin dri/_/sngags rnams kun la rtag tu bya/_/spyan ras gzigs la gang gsungs dang /_/gang gsungs phyag na rdo rje la/_/rang rang gi ni sngags dag gis/_/sngags spyod 
[\[142a.3\]]don du bsgrub pa'o/_/cho ga gcig pu blta bya ste/_/rtag tu rjes su mthun par bya/_/de nas dkyil 'khor gyi slob dpon gyis sngar mthong ba'i cho gas spyan drang ba dang /_mchod pa dang bdug pa la sogs pa byas nas/_gtsor mthun pa'i bya ba byas te de'i 'og tu sgrub pa'i grogs 
[\[142a.4\]]mchog gis mkhas pa dang /_myur bas 'byung po thams cad pa'i gtor ma sha med pa/_kun nas rnga pa Ta ha dang dung gi sgra dga' ba'i sgra sgrogs pa la sogs pa des bdug pa dang spos dang me tog dang phreng bas brgyan pa'i phyogs bzhi mtshams brgyad steng dang 'og dang thad ka thams cad du 
[\[142a.5\]]dkyil 'khor gyi phyi rol du bskor ba bya zhing /_'byung po thams cad pa'i gtor ma rgya cher gtong bar bya'o/_/de nas khrus byas te yang zho dang sbrang rtsi dang /_mar gyis bsgos pa'i sA lu dang /_'bras thug po che'i sbyin sreg rtsa ba'i sngags yi ge drug pa dang snying pos stong rtsa brgyad bya'o/_/
[\[142a.6\]]sbyin sreg byas nas dkyil 'khor la rjes su bcug cing sngar bzhag pa'i sems dpa' chen po la srung ba byas nas/_dkyil 'khor gyi slob dpon gyi slob ma nyid du khas blangs pa/_byang chub tu sems bskyed pa gso sbyong byas pa/_sangs rgyas dang byang chub sems dpa' la bdag nyid 
[\[142a.7\]]kyi lus phul ba/_dngos grub kyi phyir sems can thams cad kyi nye bar longs spyod pa dang yongs su longs spyod pa thun mong du gyur pa dang /_dge ba'i rtsa ba bla na med pa'i byang chub kyi snying po gnon par bya ba dang /_thams cad mkhyen pa'i ye shes kyi sangs rgyas thob par bya ba la 
[\[142b\]]
[\[142b.1\]]dkyil 'khor bstan par bya'o/_/bstan pa tsam nyid kyis sdig pa'i rnyog pa thams cad las grol bar 'gyur te/_mtshams med pa lnga byed pa'i skye bo yang de ma thag tu grol bar 'gyur ro/_/de nas dkyil 'khor gyi slob dpon gyis ras ma nyams pa thag mas btags ma thag pa 
[\[142b.2\]]skra med pa la/_rtsa ba'i sngags kyis lan gsum bzlas te/_dri zhim po'i tsan+dan dang gur gum gyis bsgos pa'i ras kyis gdong g.yogs par bya'o/_/dang por byis pa lo gsum nas lo bcu drug pa'i bar zur phud lngas nye bar mdzes pa'am/_gtsug phud gcig gis nye 
[\[142b.3\]]bar mdzes pa'am/_gtsug phud gsum gyis nye bar mdzes pa skra dang ldan pa/_rgyal po'i bu spyi bo nas dbang bskur ba'am/_rgyal rigs kyi bu'am gzhan bdag nyid chen po rgyal po chen po 'dod pa dkyil 'khor du gzhug par bya'o/_/dkyil 'khor gnyis pa la phyin 
[\[142b.4\]]pa na gdong g.yogs par bya ste/_ut+pa la'i phyag rgya bcings nas/_'jam dpal gzhon nur gyur pa'i rtsa ba'i sngags lan cig brjod du gzhug ste/_me tog dri zhim po tsan+dan dang gur gum dang bsres pa shin tu gtsang bar byas pa/_lag pa gnyis su byin la me tog 
[\[142b.5\]]'dor du gzhug go/_/gang du de'i me tog babs pa der de'i sngags sbyin par bya ste/_sngags 'di ni de'i yin par bstan te/_skye ba brgyud pa nas de dang rjes su 'brel pa yin te/_de nyid dge ba'i bshes gnyen byang chub kyi snying po la gnon pa/_byang chub sems dpa' chen 
[\[142b.6\]]po thams cad mkhyen pa'i ye shes yongs su rdzogs pa'i don du mngon par sgrub par byed pa/_longs spyod chen po dang rgyal po chen po dang grags pa chen po dang /_gang zag rtse gcig par mngon par sgrub pa yin no/_/tshe 'di nyid la yang chos thams cad la yang the tshom med par 
[\[142b.7\]]bsgrub par bya ba 'grub par 'gyur ro/_/de bzhin du mthar gyis dngos grub 'dod pas brgya rnyed kyi bar du bya ste gzhan la ni ma yin no/_/gzhan dag la ci ltar sdig pa spang ba'i phyir dam tshig tsam sbyin par bya'o/_/dkyil 'khor gyi slob dpon gyis dbang bskur na/_dang por 
[\[143a\]]
[\[143a.1\]]re zhig dkyil 'khor gyi phyi rol ha cang yang mi nye ha cang yang mi ring bar byang shar gyi phyogs su rtsa ba'i sngags kyis dag par byas pas byin gyis brlab par bya'o/_/rgyal po dbang bskur ba bzhin du bdag nyid sems pa dang gcig tu sangs rgyas dang chos dang dge 'dun 
[\[143a.2\]]la dad cing dad pa dang /_spro ba chen po dang ldan pa dang /_byang chub kyi sems dang ma bral ba dang /_theg pa chen po la zhugs pa dang /_dkon mchog gsum la phan par byed pa dang /_dbang po ma tshang ba med pa dang ma smad pa dang /_tshe 'di nyid la sngags grub par 'dod pa 
[\[143a.3\]]dang /_bsam pa bzang po dang sngags kyi spyod pa la spro ba dang /_blta bar 'dod pa'i rang bzhin can dang sad par 'dod pa'i phyir yang sngags kyi don la rnam par rtog pa med pa dang /_der gtad pa'i yid dang gcig la sogs pa nas lnga'i bar du dbang bskur bar bya'o/_/lhag 
[\[143a.4\]]ma ni spang bar bya'o/_/shes rab can dang spyod pa la rmongs pa med pa'i khyad par dang ldan pa la dbang bskur bar bya'i/_gzhan dag ni ma yin no/_/de nas rgyal po thams cad dbang bskur ba bzhin du yo byad thams cad bsogs te/_slob dpon mkhan po mnyes na/_de nas 
[\[143a.5\]]bla re chen po bres te/_rgyal mtshan dang ba dan mthon po bsgreng zhing gdugs dkar po dbu la 'dzin pa dang /_rnga yab dkar pos g.yob pa dang /_bkur sti chen pos dung dang /_rnga bo che'i dga' ba'i sgra sgrogs shing rgyal ba'i sgra dang /_bkra shis kyi tshigs su bcad pa 
[\[143a.6\]]dang bde legs dang rab tu bsngags pa'i tshigs su bcad pa/_rgyal bas gsungs pas mngon par bstod pa dang /_dkyil 'khor de la bskor ba byas te/_sangs rgyas dang byang chub sems dpa' thams cad la phyag byas nas/_'di skad du slob dpon bdag ni sangs rgyas 
[\[143a.7\]]dang byang chub sems dpa'i sngags kyi spyod pa sgrub pa la yang dag par 'jug pa dang /_'jig rten pa thams cad las yang dag par 'das pa'i gsang ba'i rnam par thar pa'i dkyil 'khor la yang dag par 'jug pa dang /_chos kyi rgyal srid thams cad kyi sangs rgyas 
[\[143b\]]
[\[143b.1\]]nyid rtogs par 'dod pa dang /_mdor na sangs rgyas nyid du 'gyur bar bya ba'i phyir ro zhes brjod par bya'o/_/de nas ku sha'i khres la 'dug ste/_shar gyi phyogs su phyogs te dkyil 'khor la blta zhing /_dang por re zhig rig pa'i dbang bskur ba byin te phyag rgya chen po gtsug phud lnga 'ching du 
[\[143b.2\]]gzhug par bya'o/_/de nas rang 'dod pa'i sngags gang dang gang la dga' ba gro ga'i 'dab ma la gi wang gis bri bar bya ste/_bris nas kyang tsan+dan dang gur gum gyi chus lag pa dang kham phor kha sbyar bkrus la/_de nas gro ga'i 'dab ma de kham phor kha sbyar ba'i nang du gzhag par byas 
[\[143b.3\]]pa dkyil 'khor gyi nang du byang chub sems dpa' 'jam dpal gyi zhabs drung du gzhag par bya'o/_/de nas ku sha de la gnas nas rig pa'i rtsa ba'i sngags brgya rtsa brgyad snga ma nyid du bzla bar bya'o/_/de nas ku sha'i khres la 'dug pa la dbang bskur bar bya ste/_phyi rol gyi dkyil 'khor 
[\[143b.4\]]la gang sems can thams cad dang thun mong du gyur pa'i bum pa gang ba sgo dang nye bar sngar bzhag pa blangs te/_slob dpon gyis rtsa ba'i sngags brjod pas spyi bo nas dbang bskur bar bya'o/_/gzhan dag la ni ci ltar 'dod pa'i chus so/_/de nas kham phor kha sbyar de de la sbyin par bya ste mar 
[\[143b.5\]]me la klog tu gzhug par bya'o/_/gal te de nyid yin na ni rim gyis 'bad pas 'grub par 'gyur ro/_/yang na ci ste gzhan na ni sngags bzlas pa kho nas 'grub par 'gyur ro/_/yang na yi ge'i yan lag nyams pa'am/_lhag pa byin ni dang po sgrub pa kho na la 'grub par the tshom med 
[\[143b.6\]]do/_/de ltar slob dpon gyis sngar bris pa'i sgrub pa gsum gyis nges par 'grub par the tshom med do/_/de bzhin du dang pos ni rig pa'i dbang bskur ba sbyin par bya'o/_/dkyil 'khor gnyis pa la dbang bskur ba ni gnyis pa'i dkyil 'khor du lha thams cad la bstabs pa'i sngar gyi bum pa 
[\[143b.7\]]des dbang bskur bar bya'o/_/spyi bo la sngar gyi cho ga ci lta ba de nyid kyis byas na sdig pa'i rnyog pa thams cad las grol bar 'gyur te/_sangs rgyas bcom ldan 'das thams cad kyis gnang zhing /_sangs rgyas dang byang chub sems dpa' thams cad kyis 'jig rten dang 'jig rten 
[\[144a\]]
[\[144a.1\]]las 'das pa thams cad kyi dam tshig dang /_dkyil 'khor dang sngags dang phyag rgya thams cad sgrub pa la byin gyis brlabs par 'gyur zhing /_slob dpon du dbang bskur ba sbyin no/_/dkyil 'khor gsum pa la ni rang sangs rgyas thams cad dang /_nyan thos 
[\[144a.2\]]thams cad la phul ba'i bum pa gang ba de nyid kyi cho gas spyi bo nas dbang bskur bar bya'o/_/sangs rgyas dang byang chub sems dpa' rdzu 'phrul chen po dang ldan pa thams cad kyis 'jig rten dang 'jig rten las 'das pa thams cad kyi sngags rgyud dag 'don pa dang /_dkyil 'khor bri ba dang ston 
[\[144a.3\]]pa dang phyag rgya dang spyod pa ston pa dang rang nyid spyod cing ston par khyod la rjes su gnang zhing brjod par bya ba yang tshe 'di nyid la yin la/_phyi nas skye ba brgyud pa dag la ni sangs rgyas nyid thob par 'gyur ba yin no/_/de bzhin du rgyal ba dang rnam par rgyal ba'i dbang bskur ba yang sngar bstan 
[\[144a.4\]]pa'i cho gas/_sangs rgyas bcom ldan 'das la sngar phul ba'i bum pa dang /_byang chub sems dpa' la phul ba'i bum pa gang bas kyang de bzhin du dbang bskur ro/_/sangs rgyas bcom ldan 'das thams cad dang /_byang chub sems dpa' chen po dang /_nyan thos rnams 
[\[144a.5\]]kyis kyang de bzhin du brjod par bya zhing khyod la rjes su gnang ba yin no/_/'byung po thams cad kyis rab tu thub par dka' zhing lus can thams cad kyis mi pham pa dang sngags pa thams cad las khyod rgyal ba dang ci ltar 'dod pa sgrubs shig pa'o/_/de nas dkyil 'khor gyi slob dpon 
[\[144a.6\]]gyis re re la yang ci ltar 'dod pa bzhin du dbang bskur ba lnga sbyin par bya'o/_/sems can rnams la yang lnga po nyid kyis bya'o/_/de dag mthar gyis dkyil 'khor la bcug ste/_sangs rgyas dang byang chub sems dpa' thams cad la bdag nyid phul nas dkyil 'khor la bskor 
[\[144a.7\]]ba lan gsum byas te slar gtang bar bya'o/_/de las gzhan pa'i nyin zhag la mthar gyis sngags kyi spyod pa la bslab par bya zhing sbyar bar bya'o/_/skad cig de nyid la bcom ldan 'das byang chub sems dpa' chen po 'jam dpal gzhon nur gyur pa la sngar phul ba'i bum pa 
[\[144b\]]
[\[144b.1\]]gang ba blangs nas dkyil 'khor du zhugs pa de dag la chu khyor ba gsum shar du mngon par blta bar byas la blud par bya'o/_/'di skad du brjod par bya ste/_kye byang chub sems dpa' 'jam dpal gzhon nur gyur pa'i gsang ba'i dam tshig las 'das par gyur na bsod nams ma yin 
[\[144b.2\]]pa mang po skye bar ma byed cig_/sngags thams cad kyang 'dor bar ma byed cig_/sangs rgyas dang byang chub sems dpa' dag kyang slu bar ma byed cig_/bla ma mnyes par gyis shig_/gzhan du dam tshig las 'das par gyur na sngags 'grub par mi 'gyur zhing /_bsod nams 
[\[144b.3\]]ma yin pa mang por 'gyur ro/_/zhes de ltar smras la gtang bar bya'o/_/de nas dkyil 'khor gyi slob dpon gyis kyang zho dang sbrang rtsi dang mar gyis btags pa'i sA lu dang 'bras thug po che'i sreg blugs kyis yi ge brgyad pa'i snying po dang sbyin sreg bya'o/_/de nas langs nas 
[\[144b.4\]]dkyil 'khor gyi dbus su zhugs te/_sngar bstan pa'i me tog gis/_sngar bstan pa'i cho gas lha thams cad yid la byas te mchod yon dbul lo/_/bdug pas sangs rgyas dang byang chub sems dpa' thams cad dang /_rang sangs rgyas dang 'phags pa nyan thos thams 
[\[144b.5\]]cad dang /_lha dang /_klu dang /_gnod sbyin dang /_nam mkha' lding dang /_dri za dang /_mi'am ci dang /_lto 'phye chen po dang /_srin po dang /_sha za dang /_'byung po dang /_rnal 'byor pa dang grub pa dang /_drang srong rnams dang sems can thams cad yang dag par 
[\[144b.6\]]bdug nas me tog gtor te/_tsan+dan dang gur gum gyis bsangs la sngar bstan pa'i cho gas slar gshegs su gsol bar bya ste/_sems kyis thams cad btang ba yin no/_/de nas dkyil 'khor gyi slob dpon gyis bshos dang gtor ma dang /_sa tshon thams cad chu bor dor 
[\[144b.7\]]bar bya ba'am/_srog chags sdug bsngal ba rnams la sbyin par bya'o/_/sa phyogs de legs par byugs shing 'jam par byas te/_legs par phyag pa byas nas ba lang gi lci bas byug tu gzhug pa'am/_chus byug par bya ba'am/_shin tu gtsang ba'i sas byug 
[\[145a\]]
[\[145a.1\]]pa'am/_bye mas gtor bar byas la/_de nas ci ltar 'dod par 'gro bar bya'o/_/dkyil 'khor la zhugs pa des bdag nyid 'o ma dang /_'bras chan gyi zas sam/_lha la dbul ba'i kha zas bza' bar bya'o/_/byang chub sems dpa'i sde snod cho ga zhib mo'i rgyal 
[\[145a.2\]]po'i dbang po las/_'jam dpal gzhon nur gyur pa'i rnam par 'phrul pa byang chub sems dpa'i le'u rab 'byam las/_dkyil 'khor gyi cho ga bstan pa ste le'u gnyis pa rdzogs so//_//de nas gzhan yang 'jam dpal gzhon nur gyur pas gnas gtsang ma'i gzhal 
[\[145a.3\]]med khang gi 'khor gyi dkyil 'khor chen po 'dus pa la gzigs nas/_sangs rgyas dang byang chub sems dpa' thams cad la phyag 'tshal te/_yi ge gcig pa mchog tu gsang ba dug thams cad 'joms par byed pa/_las thams cad byed pa sngags dang dkyil 'khor chung 
[\[145a.4\]]ngu sgrub pa'i thabs dang /_las phran tshegs thams cad la nye bar sbyar bar bya ba smras so/_/de yang gang zhe na/_na maHsa man+ta bud d+hA nAM/_tad+ya thA/_oM dza/_grogs po dag 'di ni 'byung po thams cad nyon cig_/sngags 'di nyid ni yi ge gcig gi dkyil 'khor gnyis pa'i cho 
[\[145a.5\]]ga thams cad du dgos pa/_khru brgyad dam khru bzhi sa'i phyogs yang dag par byas la tshon sna lnga'i phye mas rang nyid kyis bri bar bya ste/_gzhan gyis ni ma yin te/_gang de dang de dag tu yang 'dir ni nges pa med do/_/dkyil 'khor gru bzhi mnyam pos nye bar mdzes pa/_gtsug 
[\[145a.6\]]phud lnga'i phyag rgya chen po dang por re zhig bri'o/_/bcom ldan 'das 'jam dpal gzhon nur gyur pa'i ut+pa la'i phyag rgya dang /_mche ba'i phyag rgya dang zhal gyi phyag rgya dang dbyug pa'i phyag rgya ste/_phyag rgya 'di dag dkyil 'khor gyi nang du shar gyi char bri bar bya'o/_/de nas pad+ma dang rdo rje 
[\[145a.7\]]dang ut+pal dang phyag mtshan dang ba dan dang gdugs dang rta babs dang /_shing rta dang glang po che dang rta dang glang dang ma he dang /_swa sti ka dang rma bya dang ra dang lug dang /_skyes bu gzhon nu'i gzugs can phyi rol gyi sgo'i rtsa bar bri bar bya ste/_mthar gyis rim pa la brten nas 
[\[145b\]]
[\[145b.1\]]bris te/_dkyil 'khor gsum la brten nas de ltar bri bar bya'o/_/de nas yi ge gcig pa'i sngags nyid kyis shar lho'i phyogs kyi char me'i las bya ste/_shing a pa marga'i yam shing zho dang sbrang rtsi dang /_mar la btags pas stong rtsa brgyad sbyin sreg bya'o/_/de nas me 
[\[145b.2\]]tog gi mchod yon dbul lo/_/yi ge gcig pa'i sngags kyis ci ltar 'dod par gtor ma dang lha bshos dang mar me dang bdug pa dang spyan drang ba dang gshegs su gsol ba rnams bya'o/_/de nas rgyal srid 'dod pas ni grong khyer gyi dbus su bri bar bya'o/_/longs spyod 'dod 
[\[145b.3\]]pas ni shing a mra'i drung du'o/_/bu 'dod pas ni bo de tse'i shing gi drung du'o/_/chung ma dang glang po che dang rta 'dod pas ni glang po che'i bres skyu'am/_rta'i bres skyur ro/_/chu 'dod pas ni mtsho chen po'am klu'i gnas su'o/_/nyin bzhi pa'i rims sam/_rtag pa'i rims sam/_
[\[145b.4\]]rims thams cad la rtag gcig pa'am/_grong gi g.yas phyogs su'o/_/srin pos zin pa ni dur khrod dam khang pa stong par bya'o/_/yang srin pos zin pa la ni ba ru ra'i shing gi drung ngam/_e raN+Da'i shing gi drung du bya'o/_/ma mo thams cad kyis zin pa la ni bzhi mdo'am shi ba'i khyim 
[\[145b.5\]]dang bu btsas pa'i khyim du nye bar bya'o/_/tshangs pa'am srin pos zin pa la ni ta la'i shing drung du'o/_/sbyar ba'i dug 'byin pa la ni yi ge gcig pa'i sngags kyis chu la lan gsum bsngags pa byas te/_dkyil 'khor de nyid du blud pa byas na grol bar 'gyur ro/_/de bzhin du bud 
[\[145b.6\]]med dam skyes pa grags pa 'dod pa la ni bzhi mdo'am bram ze gnas par bri bar bya'o/_/bu shi ba la ni shing 'bras bu can nam 'o ma can gyi shing drung du'o/_/'bras sA lu smin pa'i sa dang zhing gi dbus su ni bu med pa la bri bar bya'o/_/nad rnam pa gsum bdag gir byas pa dang gzhan gyis 
[\[145b.7\]]nyams pa la ni 'jug ngogs la sogs pa la'o/_/nad chen pos btab pa la ni dkyil 'khor chu bo'i ngogs dang 'gram du bya'o/_/nad thams cad kyis thams cad du btab pa la ni ri'i rtse mor bri bar bya'o/_/mkha' 'gro mas byas pa la yang bram ze'i ldum ra'am/_khang pa stong 
[\[146a\]]
[\[146a.1\]]pa'am/_gnas dben par gzhol ba'i sa phyogs su bya'o/_/de bzhin du las thams cad la nam phyed dam dus thams cad du mngon par bri bar bya'o/_/yi ge gcig pa de nyid kyi sngags kyis me tog gi mchod yon phul te gshegs su gsol lo/_/dkyil 'khor la chus 
[\[146a.2\]]gtor ba byas na nad thams cad bsrung ba chen po byas par 'gyur te nad thams cad las grol bar yang 'gyur ro/_/bu med pas ni bu rnyed cing /_/skal med rnams kyang skal ldan 'gyur/_/dbul po rnams kyis nor 'thob pa/_/dkyil 'khor mthong ba tsam gyis so/_/skyes pa'am yang 
[\[146a.3\]]na bud med kyang /_/thos nas the tshom med byas na/_/ci 'dod rnam pa sna tshogs ni/_/thob 'gyur rtag tu phun sum tshogs/_/byang chub sems dpa'i sde snod kyi cho ga rab 'byam las/_/'jam dpal gzhon nur gyur pa'i rtsa ba las kyi dkyil 'khor gsum pa'i le'u ste gsum pa rdzogs 
[\[146a.4\]]so//_//de nas 'jam dpal gzhon nur gyur pas thams cad dang ldan pa'i gnas gtsang ma la gzigs nas/_gzhan yang 'khor gyi dkyil 'khor chen po der 'dus pa la yang gzigs te/_bcom ldan 'das shAkya thub pa'i zhabs gnyis la btud nas zhal 'dzum pa 
[\[146a.5\]]dang ldan pas bcom ldan 'das la 'di skad ces gsol to/_/bcom ldan 'das sems can thams cad la phan pa'i phyir sngags kyi spyod pa'i cho ga'i sgrub pa'i rgyu mthun pa/_chos kyi char ci ltar 'dod pa'i 'bras bu sgrub pa'i cho ga rab 'byam las ras kyi ri mo'i cho ga bsod nams bla na med 
[\[146a.6\]]pa skyed pa yang dag par rdzogs pa'i byang chub kyi sa bon mngon par sgrub par byed pa/_mdor na bsam pa thams cad yongs su rdzogs par byed pa sngags thams cad kyi 'bras bu la rab tu sbyor zhing 'bras bu dang bcas par byed pa/_don med pa ma yin pa grub cing sgrub par byed pa/_byang 
[\[146a.7\]]chub sems dpa' thams cad kyi spyod pa yongs su rdzogs par byed pa/_byang chub sems dpa' chen po'i go cha bgos pa/_bdud thams cad kyi stobs zil gyis mnan cing rgyab kyis phyogs par byed pa bdag dang sems can thams cad la thugs brtse ba'i phyir de legs par bshad du 
[\[146b\]]
[\[146b.1\]]gsol/_'jam dpal gzhon nur gyur pas de skad ces gsol pa dang /_de nas bcom ldan 'das shAkya thub pas 'jam dpal gzhon nur gyur pa la 'di skad ces bka' stsal to/_/'jam dpal gzhon nur gyur pa khyod skye bo mang po la phan pa'i phyir zhugs pa dang /_'jig rten la snying 
[\[146b.2\]]brtse ba'i phyir gang khyod de bzhin gshegs pa la don 'di 'dri bar sems pa ni legs so legs so/_/de shin du legs par nyon la yid la zung shig dang /_ngas bshad par bya'o/_/khyod kyi ras ris kyi cho ga rab 'byam sngags thams cad sgrub par byed pa la rab tu 'jug pa mthar gyis ngas bshad 
[\[146b.3\]]par bya'o/_/sngon yang de bzhin gshegs pa thams cad kyis bstan te da ltar yang ngas bshad par bya'o/_/dang por re zhig sa'i phyogs gtsang ba rdul med pa las ras bal yang dag par blangs la/_dam tshig la zhugs pa'i sems can rnams kyis ras bal de yang dag par byas te/_yang 
[\[146b.4\]]sngags 'dis dkyil 'khor gyis brgya rtsa brgyad tu bsngags par bya'o/_/na maHsa man+ta bud d+hA nAM/_bo d+hi sa twa a pra ti ha ta ga ti ma ti pra tsA ri NAM/_na maHsaM shod+ha na duHkha pra sha ma nen+d+ra rA dzA ya/_ta thA ga tA ya ar+ha te samyak+saM bud d+hA ya/_tad+ya thA/_oM sho d+ha ya saM sho d+ha ya/_sarba big+h+naM g+ha ta 
[\[146b.5\]]ka ma hA kA ru Ni ka ku mA ra rU pa d+hA ri Ni/_bi kurba bi kurba/_sa ma yam nu sma ra tiSh+Tha tiSh+Tha hUM hUM phaT phaT swA hA/_de nas grong gi chos mi shes pa'i gzhon nu ma/_bram ze'i rigs dang rgyal rigs su skyes pa dang /_rje'u'i rigs su skyes pa dang rigs ngan pa'i skyes gnas yongs su spangs 
[\[146b.6\]]pa/_/dbang po ma tshang ba med pa/_yan lag thams cad mdzes pa pha dang mas rjes su gnang ba/_gso sbyong byas pa/_byang chub tu sems bskyed pa/_snying rje dang ldan pa/_bzhin dkar ba/_kha dog gzhan rnam par spangs pa/_mdor na bud med kyi mtshan nyid rab tu zhi ba'i 
[\[146b.7\]]mtshan nyid kyis mtshan pa/_shin tu nyin zhag shis pa dang /_zla ba yar ngo dang gza' bzang po bltas te/_du ba dang khug rna med cing sprin dang bral ba rlung med cing gtsang ba'i sa phyogs su sngar bstan pa'i gzhon nu ma khrus byas shing gos gtsang ma bgos te/_gos kyis legs par 
[\[147a\]]
[\[147a.1\]]bkab pa byas pa la sngags 'di phyag rgya chen po dang ldan pas bsrung bar bya ste/_tsan+dan dkar po dang /_gur gum srog chags med pa'i chu dang sbyar bas ras bal de dang bu mo de sngags de nyid kyis yang dag par sbyangs te gtor la/_tsan+dan dkar po dang /_gur gum 
[\[147a.2\]]gyi chus steng dang 'og dang phyogs bzhir yang gtor bar bya'o/_/tsan+dan dkar po dang gur gum dang ga bur gcig tu byas pa'i bdug pas bdug par bya ste/_rang nyid kyis sbyin pa'am/_sgrub pa'i grogs mchog gi slob dpon gyis sbyin par bya'o/_/sangs rgyas bcom ldan 'das dang 
[\[147a.3\]]sa bcu'i dbang phyug la gnas pa'i byang chub sems dpa' chen po rnams/_ras kyi dog pa 'di la lhag par gnas par mdzod cig ces lan gsum brjod par bya'o/_/de nas sangs rgyas bcom ldan 'das dang byang chub sems dpa' chen po rnams dgongs su gsol zhes byas nas/_
[\[147a.4\]]bdug pas bdug pa de'i dus su rma bya dang /_khrung khrung dang ngang pa dang bzhad dang ngur pa rnam pa sna tshogs bya dge ba thang la gnas pa'am/_chu la spyod pa rnams nam mkha' la 'gro bar 'gyur ba'am/_dge ba'i skad 'don na las 'di ni 'bras bu dang bcas pa yin no zhes sgrub 
[\[147a.5\]]pa pos shes par bya'o/_/sangs rgyas bcom ldan 'das dang byang chub sems dpa' chen po rnams kyis bdag gi ras skud 'di la byin gyis brlabs te/_bdag gi skye ba dam pa ni legs par 'tsho ba yin te/_bdag gi sngags sgrub pa 'bras bu med par mi 'gyur ro/_/rnga pa Ta ha 
[\[147a.6\]]dang rnga bo che dang rdza rnga dang dung dang pi bang dang gling bu dang khar rnga dang rdza rnga chen po'i sgra thos pa'am/_bud med dang khye'u'am/_bu mo'am skyes pa rnams bcos ma'am bcos ma ma yin pa de'i dus su blo bur du 'di skad ces/_rgyal ba dang grub pa dang sbyin pa dang byin pa dang khyer cig 
[\[147a.7\]]ces pa dang /_dpal dang 'bras bu dang /_'bras bu yod pa dang /_cho ga dang brgya byin dang /_mang po dang de dag la sogs pa'i sgra gzhan rab tu dge ba 'don pa'am dril bu'i sgra dang dga' ba'i sgra thos na/_des na rig pa 'dzin pas shes par bya ba ni/_sangs rgyas bcom ldan 
[\[147b\]]
[\[147b.1\]]'das dang byang chub sems dpa' chen po rnams kyis byin gyis brlabs pa ni 'di yin te/_don yod pa'i grub pa ni 'di yin zhing gzhan du ma yin no zhes so/_/ci ste de'i dus su ma rungs pa'i tshig 'don pa khyer cig zo shig zung shig_/nyams pa rnam par nyams pa/_kyi hud ring ba shin 
[\[147b.2\]]tu ring ba med pa zhes bya ba la sogs pa'i sgra 'don pa'am/_spre'u dang ma he dang ce spyang dang bong bu dang byi la dang /_ba lang dang dud 'gro smad pa rkang gnyis sam rkang bzhi pa'i sgra 'don par gyur na/_des ni sgrub pa pos bdag gi dngos grub ni med pa yin no zhes shes par 
[\[147b.3\]]bya ste/_skabs der brtul bar bya zhing yang snga ma bzhin du yang brtsam par bya'o/_/de bzhin du lan bdun gyi bar du byas la/_bdun pa'i las kyi bya ba la ni mtshams med pa lnga byas pa yang 'grub par 'gyur ro/_/de nas sgrub pa pos gzhon nu ma de bsrung ba byas la ku 
[\[147b.4\]]sha'i khres la gzhag par bya ste/_shar ram byang phyogs su phyogs par bzhag la bdag nyid srung ba dang lha la dbul ba'i kha zas zas su sbyin no/_/sngar sbyang ba byas pa'i ku sha'i khres de nyid kyi cho gas ras bal la yang bya'o/_/dog pa de 'jam pa dang legs par bsgrims 
[\[147b.5\]]pa dang sngar bslabs pa'i bu mos yang dag par blangs te/_gcig dang gsum dang lnga dang brgyad la sogs pa nas bcu drug gi bar ram/_kar sha'i grangs legs par bgrangs pa dang ldan pas bya'o/_/de la rab ni bcu drug bya/_/de bzhin brgyad ni bar ma ste/_/phran tshegs 
[\[147b.6\]]las la sgrub pa ni/_/gcig dang lnga ni tha ma'o/_/las rnams kun la sngags rig pas/_/ci ltar nus pa bzhin du bya/_/de nas brtsams te gang cung zad/_/sdig pa sngar ni byas pa dag_/dog par sems kyis dmigs pa na/_/de yi mod la 'jig par 'gyur/_/
[\[147b.7\]]dog pa 'di dag yang dag blangs/_/gtsang ma'i snod du gzhug par bya/_/de nas bzhag pa byas nas de/_/ga bur gyi ni bdug pas bdug_/srog chags yan lag byung ba'am/_/gur gum tsan+dan la sogs dang /_/me tog ma le tsam pa ka_/dri zhim sogs pas yongs 
[\[148a\]]
[\[148a.1\]]su bsgo/_/bsrung ba'i cho ga byas nas ni/_/gtsang ma'i phyogs su yang dag bzhag_/sngags rig las kun shes pa yis/_/shin du mnyam gzhag bzlas pa bya/_/de nas tha ga par song nas/_/ci 'dod pa yi rin sbyin no/_/rang dbang yan lag ma nyams dang /_/dkar 
[\[148a.2\]]po'i chos la rtag tu dad/_/rgan min nad kyis gdungs pa min/_/lud pa dbugs mi bde ba spangs/_/ma ning smad pa ma yin dang /_/'phye bo ma yin skra dkar spangs/_/kun gyis bkur ba'i mtshan nyid ldan/_/rab bsngags blta na sdug pa dang /_/blo dang yang dag spyod pa dge/_/'jig rten pa 
[\[148a.3\]]yi tshul la brten/_/dngos grub 'dod pas de la ni/_/ras bzang btags pa'i ched du bskul/_/grogs po rigs bzang rab bsngags shing /_/blo ldan bzo ni mkhas pa dang /_/shin tu khyad par mchog gyur pa'i/_/ras thag bzang la bskul bar bya/_/rab ni rab tu bsgrub par bya/_/'bring 
[\[148a.4\]]ni 'bring la bsgrub par bya/_/tha mal phran tshegs las la ni/_/dman pa nyid ni thams cad la/_/bzo bo ci ltar smra ba bzhin/_/rin ni de ltar sbyin par bya/_/dang po'i tshig ni yang dag 'byung /_/bzo bo la ni sngags rigs pas/_/de nas myur du rin byin pa/_/dpa' bo'i tshong zhes 
[\[148a.5\]]de la brjod/_/don du gnyer med de la ni/_/rin du smra byed sgrub pa po/_/'di ni myur du 'grub byed pa'i/_/ras ni bzang po bla na med/_/las kun byed cing mchod pa ste/_/lha dang mi yi bde ba sbyin/_/'byung po kun gyi dpal 'gyur zhes/_/yang dag rdzogs sangs rgyas kyis 
[\[148a.6\]]gsungs/_/de nas rig pa 'dzin pas tha ga pa la rgyu skar bzang po'am/_cho 'phrul gyi zla ba phyed dam nyin zhag dge ba'am gza' dge ba bltas te gso sbyong sbyin/_yang na dus kyi mchog dpyid kyi dus kyi zla ba yar gyi ngo la shing a mra'i me tog skyes shing shing gi mchog rnams kyi 
[\[148a.7\]]yal ga dang me tog rgyas pa de'i dus mtshams su/_snga dro nyi ma 'char ba la sngar bstan pa'i tha ga pa lha la dbul bar 'os pa'i kha zas bsten cing /_gos gtsang ma bgos la mgo la cod pan bcings nas khrus legs par byas te/_tsan+dan dkar po dang gur gum gang yang rung 
[\[148b\]]
[\[148b.1\]]bas lus byugs nas ga pur gyi dris kha la bsgos te yid dga' ba dang bkres pa dang skom pa med par byas te/_thags kyi lag cha tha ga pa la sogs pa'i yo byad thams cad kyang sar pa la sa dang ba lang gi lci bas bkrus te/_yang ba'i rnam lngas bkru bar bya'o/_/de nas srog chags 
[\[148b.2\]]med pa'i chus kyang bkru bar bya'o/_/tsan+dan dkar po dang gur gum gyi chus kyang gtor bar bya'o/_/gtsang ma'i sa phyogs su ca co med cing skye bo dang bral ba dben pa'i gnas su bkab pa dang gsang bar me tog gis mchod do/_/de nas sgrub pa pos yang dag par dag par byed pa'i sngags 
[\[148b.3\]]kyis brgya rtsa brgyad mngon par bsngags pa'i yungs kar gyis phyogs bzhi steng 'og phyogs mtshams su gtor bar bya'o/_/de nas tha ga pa la yungs kar gyis gtor bar bya zhing /_phyag rgya chen po gtsug phud lnga bcings te/_gtsug phud bcing ba byas na srung ba chen po byas par 'gyur ro/_/
[\[148b.4\]]gal te ras ris rab yin na ni/_zur bzhir zheng du khru bzhi chur khru brgyad de/_tha ga pas de tsam la yongs su goms par bya'o/_/'bring ni zheng du khru do chur khru lnga pa'o/_/tha ma ni zheng du bde bar gshegs pa'i mtho gang chur ni khru brgyad kyi phyed do/_/de la sangs rgyas bcom ldan 'das 
[\[148b.5\]]kyi mtho gang la ni yul dbus kyi skyes bu tshad dang ldan pa'i khru gcig ste/_'di la bde bar gshegs pa'i mtho zhes bsgrags te/_tshad 'dis tshad du bstan pa yin no/_/ras ni rab kyis dngos grub mchog_/'jig rten gang zag mchog gis gsungs/_/thub pa mya ngan 'das 'og tu/_/
[\[148b.6\]]rgyal srid 'dod la bar ma yin/_/longs spyod che 'dod skyes bu dang /_/lha mi lha min gdengs can ni/_/tha ma la ni grub par bshad/_/'bring gis 'bring ni grub pa'o/_/las rnams phran tshegs dag la ni/_/ras ni tha mas rtag tu 'grub/_/rdzas rnams kun la rtag tu ni/_/las 
[\[148b.7\]]rnams thams cad 'grub par 'gyur/_/ras gsum gyis kyang bstan pa ni/_/skal 'dod mi la 'grub pa yin/_/brgya byin bde sogs bdag po la'ang /_/cho ga nyams na 'grub mi 'gyur/_/cho ga yang dag ldan na ni/_/mi yi skye ba tha ma la'ang /_/las rnams thams cad 'bad med 
[\[149a\]]
[\[149a.1\]]par/_/myur ba nyid du 'grub par byed/_/rgyal ba rgya mtsho sras dag gis/_/lam 'di dag ni yang dag bstan/_/phongs pa mgon med sdug bsngal ba'i/_/sems can kun la legs sbyin pa'o/_/byang chub lam ni ma lus kyang /_/de nyid gzigs pas bstan pa ste/_/byang 
[\[149a.2\]]chub rgyu yi chos 'di ni/_/sngags kyi lam gyis bstan pa yin/_/'jig rten dkyil 'khor ma lus dang /_/'jig rten 'das pa'ang 'grub 'gyur te/_/dkyil 'khor gang dag bstan pa yis/_/'bad pa med par sngags rnams 'grub/_/gang zhig byang chub rgyu 'dod pas/_/de la rtag tu 
[\[149a.3\]]dngos grub 'gyur/_/'gro la phan sems rtag med pa/_/gzhan la 'grub par mi 'gyur ro/_/bdag nyid chen po 'jam dpal ni/_/gzhon nur gyur pas khyad par du/_/byang chub 'jug pa'i khyad sems la/_/ras ris 'grub par gsungs pa yin/_/bya ba myur du 'grub pa'i phyir/_/
[\[149a.4\]]thams cad 'dir ni thob pa yin/_/de nas mthar gyis bzo bos ni/_/ras ni 'bad pas btags par bya/_/nyin zhag lnga dang brgyad dang ni/_/bcu drug gnyis dang bzhi dang ni/_/nyin zhag gcig gis myur du ni/_/myur bar ras kyi tha ga bya/_/grub pa mchog ni 'dod pa yis/_/nyin 
[\[149a.5\]]zhag gcig pa dge ba yin/_/gtsang sbra'i spyod pa phun sum tshogs/_/bzo bo rtag tu byin brlabs ldan/_/gnas nas thag ring song nas ni/_/bshang dang gci ba yongs su dor/_/de nas gos bcas khrus byas te/_/gos gzhan dag kyang bgo bya zhing /_/gos dkar phreng ba ldan par 
[\[149a.6\]]'chang /_/yang dang yang du nye reg bya/_/lus ni tsan+dan dkar pos byugs/_/bzo bos lag pa gnyis kyang byugs/_/legs 'jam rtag tu dri med par/_/'bad pas kyang ni tha ga bya/_/de la sogs pa'i sbyor ba 'am/_/gzhan ni rgyal bas gsungs pa dang /_/rnam dpyad rang bzhin 
[\[149a.7\]]'bad pa yis/_/ras ni ma lus tha ga bya/_/ras kyi tha ga zin pa dang /_/sngar gsungs las kyis legs byas pa/_/tshad ldan nyams pa med pa ni/_/nyin zhag bzang la bltab ste bzhag_/yar ngo'i shin tu bzang po la/_/de la sngags ni gzhug par bya/_/ras ni yongs su gsal 
[\[149b\]]
[\[149b.1\]]byas pa/_/kha tshar mthar ni mdud mdzes bya/_/'od ma'i shing la btags nas ni/_/de nas ras ni blangs te 'gro/_/bzo bo bde legs byas nas ni/_/nor mang pos ni bgo bsha' bya/_/brtul zhugs bzang po legs spyod pa'i/_/sngags pa ci ltar 'dod song nas/_/me tog dri 
[\[149b.2\]]zhim gyis mchod de/_/gtsang ba'i phyogs su gzhag par bya/_/'di nyid kyi ni sngags kyis su/_/srung ba'i cho ga rab tu bya/_/sngon ni ras bal gang de yis/_/lan mang du ni yongs sbyangs la/_/bdag nyid dang ni ras dag la/_/de nyid kyis ni bsrung bar bya/_/dpa' bo chen po 
[\[149b.3\]]'jam dpal gyis/_/sngags kyi bzlas pa gsungs pa dang /_/'das pa'i sangs rgyas mang po dang /_/ngas kyang da ltar gsungs pa yin/_/de nyid sngags ni thams cad kyi/_sngags kyi ngo bos rnam par spyod/_/brtson 'grus che zhing gzi brjid che/_/sngags kyi don kun 
[\[149b.4\]]sgrub byed pa/_/cha byad rnam pa sna tshogs byed/_/skyob pa rnam pa sna tshogs rgyu/_/'dzam gling gnas pa'i sems can rnams/_/rmongs pa spyod cing sems pa med/_/ma dad phyin ci log par byed/_/log spyod shin tu brkam chags kyis/_/rdzas rnams ma lus pa dag dang /_/
[\[149b.5\]]sngags rnams kyis kyang 'grub mi byed/_/'khor ba'i mun pa'i btson rar ni/_/de nyid kyis ni 'khor bar 'gyur/_/gang yang rtag tu yi dag cing /_/dad ldan bkra shis dag la dga'/_/sngags rnams kun la spro ba dang /_/rtag tu 'dzin dang 'chang ba dang /_/bdag nyid chen 
[\[149b.6\]]po dngos grub 'dod/_/spro ba che zhing gzi brjid che/_/rgyal bas gsungs pa'i sngags dag ni/_/'bad pa med par 'grub par 'gyur/_/dad pa med pa'i skye bo la/_/dkar po'i chos rnams mi skye ste/_/sa bon tshwa sgor btab pa la/_/myu gu skye ba med pa bzhin/_/dad pa'i rtsa 
[\[149b.7\]]ba rtag tu chos/_/chos don gzigs pas gsungs pa ste/_/chos don spyod pa de dag la/_/sngags rnams rtag tu 'grub par gsungs/_/de nas sgrub pa pos bzo bo legs par bslab pa'i ri mo mkhan nam/_bdag nyid 'dri ba la mkhas pas/_tshon ma 'dres shing 
[\[150a\]]
[\[150a.1\]]kha dog gsal ba dang ldan pa'i tshon rtsi rnams blangs te/_sngar tha ga pa la byas pa'i cho ga ci lta ba de nyid kyi mtshan nyid dang ldan pas/_ri mo mkhan la snga ma bzhin sbyar bar bya ste/_sngar ci ltar tha ga pa la byas pa de nyid kyis ras la ri mo 'drir gzhug go/_/yang na bdag nyid 
[\[150a.2\]]kyis bri bar bya'o/_/ga pur dang tsan+dan dang gur gum la sogs pa'i dris tshon rtsi la bsgo bar bya zhing bdug spos bsregs te/_de nyid kyi sngags kyis lan brgya rtsa brgyad 'khor dang bcas pa la yang bzla ste/_me tog nA ga ge sar dang pun nA ga dang ba ku la dang tsam pa ka dang dbyar gyi me tog dang 
[\[150a.3\]]d+hA nush+ka ri dang mA la ti'i me tog la sogs pas ras de gcal bkram pa byas la/_shar du mngon par phyogs pas ku sha'i khres la 'dug ste blo legs par gnas pa dang /_sangs rgyas dang byang chub sems dpa' la dmigs pa'i sems kyis pir phra mo lag par blangs nas/_
[\[150a.4\]]'khrug pa med pa'i sems kyis ras de la bri bar bya'o/_/dang por re zhig bcom ldan 'das shAkya thub pa bri bar bya ste/_rnam pa thams cad kyi mchog dang ldan pa skyes bu chen po'i mtshan sum cu rtsa gnyis kyis mtshan pa/_sku dpe byad bzang po brgyad cus nye bar mdzes pa rin po che'i 
[\[150a.5\]]pad+ma la bzhugs pa kun nas 'od 'bar ba/_sku 'od 'dom gang gis nye bar mdzes pa chos 'chad bzhin pa/_sku dang zhing rnam pa thams cad kyi mchog dang ldan pa/_dbus na gnas pa'i pad+ma bai DUr+ya'i sdong bu can 'og na ni klu'i rgyal po gnyis kyi gdan chen po'i pad+ma'i sdong bu la 
[\[150a.6\]]'dzin cing /_de bzhin gshegs pa la blta ba/_lag pa g.yas pas phyag 'tshal ba/_mdog dkar po rgyan thams cad kyis brgyan pa mi dang 'dra ba/_phyed sbrul gyi gzugs can dga' bo dang nye dga' bri bar bya'o/_/kun nas pad+ma'i mtsho pad+ma'i 'dab ma dang me 
[\[150a.7\]]tog cung zad kha bye ba dang /_rnam par kha bye ba dang chu las skyes pa'i srog chags rnams dang /_bya dang nya la sogs pas khyab pa yangs shing mdzes par skyes pa bri bar bya'o/_/gang bcom ldan 'das kyi rtsa ba'i pad+ma'i sdong bu de las 'phros pa'i yal ga las pad+ma'i me tog 
[\[150b\]]
[\[150b.1\]]du ma mthar gyis mtho ba bya'o/_/g.yon gyi phyogs su pad+ma'i me tog brgyad byas te/_pad+ma de dag la byang chub sems dpa' chen po brgyad kyi gzugs bzhugs pa bri bar bya'o/_/dang po la re zhig 'phags pa 'jam dpal cung zad kha dog pad+ma'i ge sar bzhin du ser skya'am 
[\[150b.2\]]gur gum mam gser gyi mdog 'dra ba gzhon nu'i cha byad byis pa dang /_khye'u'i gzugs can skra zur phud lnga dang ldan pa/_gzhon nu'i rgyan gyis brgyan pa/_lag pa g.yon pa na ut+pal sngon po bsnams pa/_lag pa g.yas pas de bzhin gshegs pa la phyag byed pa/_
[\[150b.3\]]sku mdzes pa zhi ba'i cha byad kyis de bzhin gshegs pa la blta ba/_bzhin cung zad rgod pa 'od 'bar ba dang ldan pas dkyil 'khor kun du khyab pa bri'o/_/pad+ma gnyis pa la 'phags pa zla ba'i 'od shin tu gzhon sha can de bzhin du bri bar bya'o/_/gsum pa la ni nor bzang 
[\[150b.4\]]ngo /_/bzhi pa la ni sgrib pa rnam par sel ba'o/_/lnga pa la ni nam mkha' mdzod do/_/drug pa la ni sa'i snying po'o/_/bdun pa la ni sdig med do/_/brgyad pa la ni spyan bzang yin te/_de dag thams cad kyang gzhon nu khye'u'i cha byad can/_gzhon nu'i rgyan gyis brgyan pa bri bar 
[\[150b.5\]]bya'o/_/bcom ldan 'das kyi g.yas phyogs su ni/_byang chub sems dpa' chen po brgyad byams pa ma gtogs pa rgyan thams cad kyis brgyan pa/_'phags pa byams pa ni bcom ldan 'das dang nye bar bri bar bya ste/_tshangs par spyod pa'i cha byad 'dzin pa/_mgo ral pa'i cod 
[\[150b.6\]]pan bcings pa/_mdog gser 'dra ba/_ga sha dmar po gyon pa/_dar la dmar po'i stod g.yogs byas pa/_thal ba'i thig le gsum gyis mtshan pa/_gzugs mdzes pa dang ldan pa dbyig pa dang spyi blugs 'dzin pa kriSh+Na sa ra'i pags pa thal gong g.yon 
[\[150b.7\]]par bgos pa/_lag pa g.yon pas phreng ba 'dzin cing de bzhin gshegs pa la phyag byed pa/_der gtod pa'i lta ba sems kyi spyod pa bsam gtan la dmigs pa'i rnam pa can no/_/pad+ma gnyis pa la 'phags pa kun du bzang po mdog me tog pri yang ku ltar 
[\[151a\]]
[\[151a.1\]]sngo sangs/_lus rgyan thams cad kyis brgyan pa/_lag pa g.yon pa na nor bu rin po che thogs pa/_lag pa g.yas pa na bil ba thogs shing mchog sbyin pa/_gzugs mdzes pa dang ldan pa de bzhin du bri bar bya'o/_/gsum pa la ni 'phags pa spyan 
[\[151a.2\]]ras gzigs dbang phyug 'dam bu'i mdog 'dra ba/_rgyan thams cad kyis brgyan pa/_ral pa'i cod pan 'chang ba/_mchod phyir thogs dkar pos byas pa/_'phags pa 'od dpag med gzugs mdzes shing yid du 'ong ba/_stobs bcu dang ldan pa/_ral pa'i mthar 
[\[151a.3\]]skyil mo krung gis bzhugs shing cod pan du byas pa/_lag pa g.yon na pad+ma bsnams pa/_lag pa g.yas pa mchog sbyin pa/_sems kyi spyod pa bsam gtan la dmigs pa'i rnam pa can/_lus kun nas 'od kyis gsal bar byas pa'o/_/bzhi pa la ni 'phags pa 
[\[151a.4\]]phyag na rdo rje lag pa g.yon na rdo rje 'dzin pa/_lag pa g.yas na bil ba thogs pas mchog sbyin pa mdog gser 'dra ba/_rgyan thams cad kyis brgyan pa/_gzugs mdzes pa/_zhi ba'i lta ba dang ldan pa dang /_dra ba dang dra ba phyed pas lus nye bar dkris pa mu tig gi phreng bas 
[\[151a.5\]]mchod phyir thogs byas pa/_cod pan rin po che 'bar bas rnam par 'phro ba gos g.yo ba dang ldan pa bgos pa dar la dkar po'i stod g.yogs byas pa'o/_/'phags pa spyan ras gzigs dbang phyug dang kun du bzang po'i na bza' stod g.yogs kyang 'di bzhin du 
[\[151a.6\]]bya'o/_/cha byad ni ci ltar sngar bstan pa bzhin bya'o/_/de bzhin du pad+ma lnga pa la ni 'phags pa blo gros chen po/_drug pa la ni blo gros zhi ba/_bdun pa la ni rnam par snang mdzad snying po/_/brgyad pa la ni ngan song spong ba ste/_byang chub sems dpa' 'di dag bri bar bya ste/_
[\[151a.7\]]bil ba'i 'bras bu dang glegs bam lag na thogs pa/_rgyan thams cad kyis shin tu mdzes pa/_dar las stod g.yogs byas pa/_rgyan thams cad kyis brgyan pa/_g.yo ba dang ldan pa'i gos bgos pa'o/_/de dag gi steng du'ang rang sangs rgyas brgyad bri bar 
[\[151b\]]
[\[151b.1\]]bya ste/_dge slong gi cha byad 'dzin pa lus skyes bu chen po'i mtshan dang ldan pa/_chos gos dmar po gyon pa/_skyil mo krung gis nye bar gnas pa/_rin po che'i ut+pal la 'dug pa cha byad zhi ba'i bdag nyid kun nas 'od 'phro ba'i phreng bas khyab pa/_me tog dri zhim pos gcal 
[\[151b.2\]]bkram pa la 'di lta ste/_me tog mA li ta dang dbyar gyi me tog dang /_d+hA nuSh+ka ri ka dang pun nA ga dang nA ga ge sar la sogs pa'i me tog gis ras ris kun nas gcal bkram par bri bar bya'o/_/bcom ldan 'das shAkya thub pa'i g.yon phyogs su 'phags pa 'jam dpal gyi steng 
[\[151b.3\]]du rin po che du mas nye bar spras pa/_shin tu yangs pa'i gzhal med khang gi dkyil 'khor brag gi tshogs kyis shin tu nye bar mdzes par byas pa/_rin po che'i ut+pa las shin tu bkab pa ri'i rnam pa lta bu bri bar bya'o/_/gnas der sangs rgyas bcom ldan 'das brgyad bri 
[\[151b.4\]]bar bya ste/_'di lta ste rin chen gtsug tor can rin po che bai DUr+ya'i 'od rnam par 'phro ba/_kun nas 'od 'dom gang ba/_rin po che pad+ma rA ga dang in+d+ra nI la dang /_margad la sogs pa dang /_bai DUr+ya dang asma gar b+ha la sogs pa nor bu rin po che chen po'i bye brag kun nas 'od 
[\[151b.5\]]'phro ba dang ldan pa nyi ma 'char ka'i mdog 'dra ba/_de bzhin gshegs pa'i sku lhung bzed dang chos gos dang bla gos dang ldan pa/_skyil krung gis bzhugs shing chos 'chad pa/_na bza' ser po mnabs pa/_skyes bu chen po'i mtshan gyis sku la khyab pa/_dpe byad bzang po 
[\[151b.6\]]brgyad cus sku nye bar mdzes pa/_zhi ba'i gzigs pa dang ldan pa/_rnam pa thams cad kyi mchog dang ldan pa'i de bzhin gshegs pa rin chen gtsug tor can bri bar bya'o/_/gnyis pa de bzhin gshegs pa me tog yang dag par skyes pa'i dbang po'i rgyal po kha dog gser 'dra ba bri bar 
[\[151b.7\]]bya'o/_/gsum pa pad+ma'i gtsug tor pad+ma'i ge sar dang 'dra ba chos 'chad pa bri bar bya'o/_/bzhi pa spyan bzang po yang bri bar bya'o/_/lnga pa bsnyen par dka' ba dang /_drug pa rgyal ba rnam par snang mdzad dang /_bdun pa sman gyi bla bai DUr+ya'i 'od kyi rgyal po dang /_brgyad pa de bzhin 
[\[152a\]]
[\[152a.1\]]gshegs pa sdug bsngal thams cad zhi bar byed pa'i spyan gyi rgyal po bri bar bya'o/_/'di dag thams cad kyang gser gyi mdog can de bzhin gshegs pa'i sku'i gzugs su bri bar bya'o/_/de bzhin gshegs pa de dag gi steng gi phyogs su g.yas g.yon nas sprin 
[\[152a.2\]]gyi gseb nas gnas gtsang ma'i lha'i bu gnyis lus mi snang bar me tog gi char 'bebs pa bri bar bya ste/_bar snang la gnas nas sangs rgyas dang byang chub sems dpa' thams cad dang /_rang sangs rgyas dang 'phags pa nyan thos rnams la phyag 'tshal ba bri bar bya'o/_/rang sangs 
[\[152a.3\]]rgyas thams cad kyi 'og tu nyan thos chen po brgyad byang chub sems dpa'i mgo la 'dug pa spangs te bri bar bya ba la 'di lta ste/_gnas brtan shA ri'i bu dang maud gal gyi bu chen po dang 'od srung chen po dang /_rab 'byor dang sgra gcan 'dzin dang /_dga' bo dang bzang ldan dang /_
[\[152a.4\]]ka pi na'o/_/rang sangs rgyas dag kyang 'di lta ste/_spos kyi ngad ldang dang dman pa dang nye ba'i 'chi ltas dang /_dkar po dang dkar po'i tog dang /_mu khyud dang mu khyud bzang po'o/_/'di dag thams cad kyang shin tu mdzes pa/_zhi ba'i cha byad kyi bdag nyid can 
[\[152a.5\]]shin tu dul ba'i cha byad can no/_/nyan thos chen po dag kyang sangs rgyas bcom ldan 'das shAkya thub pa la lta ba'o/_/steng du gnas gtsang ma'i lha'i bu gzhan gnyis nye bar kun nas gos kyi bla re chu zhing yangs pa shin tu mdzes pa 'dzin cing sangs rgyas dang byang chub sems dpa' 
[\[152a.6\]]thams cad dang /_rang sangs rgyas dang 'phags pa nyan thos rnams kyi steng du lha'i gos dang phreng ba 'dzin pa bri bar bya'o/_/bcom ldan 'das shAkya thub pa'i steng dbu'i steng du mu tig gi phreng ba dang /_thag gu dmar po pad+ma rA ga dang /_in+d+ra nI la la sogs pa'i 
[\[152a.7\]]mdud pa byas pa rin po che'i thag gu'i tshogs bya'o/_/de la yang gos kyi bla re shin tu legs par kun nas bkod pa dang /_mu tig gi phreng ba 'phyang bas mdzes pa bri bar bya'o/_/sangs rgyas bcom ldan 'das kyi 'og tu ni pad+ma'i mtsho las 'phags pa 'jam dpal gyi 
[\[152b\]]
[\[152b.1\]]zhabs drung dang nye ba na/_klu'i rgyal po nye dga'i phyogs su rin po che chen po'i ri bo pad+ma'i mtsho las mngon par 'thon pa rin po che'i myu gu dang phug dang ri sul dang byi ru'i yal ga dang rin po che'i shing gis yongs su bskor ba/_drang srong chen po'i gnas dang grub pa dag gis de la brten 
[\[152b.2\]]pa/_ri'i rtse mo'i steng du khro bo'i rgyal po gshin rje gshed shin tu mi bzad pa'i gzugs can/_lag pa g.yas pa na zhags pa thogs pa/_lag pa g.yon pa na gzhu thogs pa/_bzhin khro gnyer dang ldan pa/_bka' nyan cing 'phags pa 'jam dpal la phyogs 
[\[152b.3\]]te lta ba gsus pa 'phyang ba/_skra gyen du brdzes pa/_mig sman nag po dang sprin nag po dang 'dra ba/_kha spu ser ba sen mo ring ba mig dmar ba/_mgul ba'i phyogs sbrul gyis brgyan pa/_stag gi pags pa mnabs pa bgegs thams cad rnam par 'joms par byed pa rab tu mi bzad 
[\[152b.4\]]pa chen po khro bo'i rgyal po chen po kun nas 'bar ba khro bo'i rgyal po gshin rje'i gshed bri bar bya'o/_/ri de'i 'og tu rdo'i steng na 'dug pa/_lus sa la btud de spos kyi snod lag na thogs pa/_cha byad dang dbyibs ci lta ba bzhin rtags 'dzin pa/_ji ltar rjes su mthun pa'i 
[\[152b.5\]]spyod pa dang /_'phags pa 'jam dpal gyi rjes su lta ba'i sgrub pa po bri bar bya'o/_/klu'i rgyal po dga' bo dang nye bar bcom ldan 'das shAkya thub pa'i 'og de'i g.yas ngos su pad+ma'i mtsho las mngon par byung ba'i rin po che'i ri'i rgyal po/_ji ltar sngar ri'i rgyal por bstan 
[\[152b.6\]]pa de bzhin du bri bar bya'o/_/khro bo'i rgyal po gshin rje'i gshed med pa lha'i me tog gis khyab pa bri bar bya'o/_/ri de yang 'phags pa spyan ras gzigs dbang phyug gi 'og tu bri'o/_/ri de yang shin tu mtho ba rin po che pad+ma rA ga'i them skas 'dra ba/_bai DUr+ya'i rang bzhin rtse mo myu 
[\[152b.7\]]gu 'dra ba bri bar bya'o/_/de la brten pa'i lha mo 'phags pa spyan ras gzigs dbang phyug gi thugs rje'i ngo bo 'phags ma sgrol ma rgyan thams cad kyis brgyan pa/_dar la dmar pos stod g.yogs byas pa kha dog rnam pa sna tshogs dang ldan pa'i gos can/_bud med kyi rgyan 
[\[153a\]]
[\[153a.1\]]thams cad kyis lus brgyan pa/_lag pa g.yon pa na ut+pa la thogs pa/_gser gyi kha dog can rked pa phra ba ha cang yang mi skem ha cang yang mi sbom ha cang yang mi rgan/_sems bsam gtan la zhugs pa/_bka' nyan cing 'dug pa/_lag pa g.yas pa 
[\[153a.2\]]mchog sbyin pa/_cung zad gdong dang lus 'dud pa/_skyil krung gis 'dug pa/_'phags pa spyan ras gzigs dbang phyug la cung zad lta zhing 'dug pa/_kun nas 'bar ba'i 'od kyi phreng bas yongs su bskor ba/_der yang bai DUr+ya rin po che'i rtse mo la shing pun+n+nA ga'i yal gas 
[\[153a.3\]]kun nas bskor ba/_yal ga dag la yang me tog 'phel zhing kha bye bas legs par rgyas pas bcom ldan 'das ma sgrol ma mngon par bkab pa/_yal ga mngon par 'dud pa de nyid kyang shin tu kha dog sna tshogs pa byi ru'i myu gu'i 'brel ba rnam pa sna tshogs kyi ngo bo'i tshon 'bar ba na/_
[\[153a.4\]]lha mo sgrol ma mngon du phyogs shing lta ba bri bar bya'o/_/lha mo bgegs rnams ma lus 'joms/_/'jigs pa sel bar byed pa'i mchog_/sgrub pa po ni srung don du/_/des ni dam pa sbyin zhing dge/_/stobs bcu ldan sras thugs rje ni/_/bud med gzugs 'chang lha mo yin/_/
[\[153a.5\]]'byung po kun gyi dpal don dang /_/mchog sbyin byed pa bri bar bya/_/'jam pa'i dbyangs can 'od chen ni/_/gzhon nu'ang lha mo 'di la dgyes/_/bgegs rnams thams cad bsal ba'i phyir/_/sgrub pa pos kyang yang dag bkur/_/mi yi bdag po srung don dang /_/dpal 
[\[153a.6\]]sgrub phyir yang ri mo bri/_/khro bo'i rgyal po gang yin te/_/ri yi rtse mor gzhag bris pa/_/bgegs rnams thams cad gzhig pa'i phyir/_/rgyal ba mchog dang sras kyis gsungs/_/mi bzad chen po 'khyil ba che/_/gtum chen 'od chen ldan pa po/_/ma rungs sems can tshar 
[\[153a.7\]]gcad phyir/_/sgrub pa la ni rab tu brtags/_/sgrub pa po ni srung ba dang /_/bgegs rnams thams cad sel bar byed/_/mi bzad khro bo'i ngang tshul can/_/sngags kyi lha dag 'gugs par byed/_/shin tu mi bzad drag po'i gzugs/_/brtse ba med pa thams cad 
[\[153b\]]
[\[153b.1\]]'dul/_/sdig dang drag por spyod pa rnams/_/dbang du mi 'gyur dbang du byed/_/mkha' spyod sa la spyod pa dang /_/sa 'og spyod pa thams cad kyi/_/thub pa'i bstan la 'gal byed gang /_/ma rungs thams cad 'dul bar byed/_/ras ni kun nas gru bzhi dang /_/zur bzhi 
[\[153b.2\]]dag tu bri ba yin/_/ras kyi 'og tu tha mar ni/_/chu bo rgya che'i gnas bya ste/_/klu yi gdengs ka yan lag can/_/gcig ni kun du bya ba yin/_/yan lag bzang po dkar po dang /_/lus phyed mi yi rnam par skyes/_/byang du mgo ni gzhag bya ste/_/rtag tu thal mo sbyar byed 
[\[153b.3\]]pa/_/stobs chen gdengs ka bdun dang ldan/_/mtha' yas zhes ni bya ba yin/_/de bzhin gshegs la nges par lta/_/nor bu rin chen gyis mdzes pa/_/legs par mdzes dang gzugs mdzes dang /_/rin chen rgyan gyis yongs brgyan pa'i/_/'bar ba'i phreng can bri ba ni/_/
[\[153b.4\]]klu rgyal chen por rnam par grags/_/'jig rten kun la phan par brtson/_/sangs rgyas bstan la rab tu zhugs/_/bgegs rnams thams cad rnam gzhig phyir/_/chu bo la brten bri bar bya/_/ras kyi cho ga dam pa 'di/_/rgyal ba rnams kyis gsungs pa yin/_/de bzhin gshegs 
[\[153b.5\]]pas sngon gsungs pa/_/rgyas bstan ngas ni mdor bsdus yin/_/mkhas pa gang zhig 'dri byed pa/_/de yi bsod nams mtha' yas 'gyur/_/bskal pa bye bar byas pa yi/_/sdig pa shin tu mi bzad pa/_/sa steng ri mo mthong ba tsam/_/de yi mod la 'byang bar byed/_/
[\[153b.6\]]mtshams med lnga po byed pa dang /_/tshul khrims nyams dang smad pa dang /_/sdig pa kun la 'jug pa dang /_/'khor ba'i mun par spyod pa dang /_/'gro ba'i skye gnas ngan pa dag_/der ni ras ris gzhag mi bya/_/ras ris mthong ba'ang don ldan zhes/_/thub pa'i dbang pos 
[\[153b.7\]]gsungs pa yin/_/mthong ba tsam gyis dag 'gyur te/_/de bas skad cig de tsam gyis/_/yid dag lus ni dag 'jug dang /_/rjes su bzlas pa byed pa dang /_/sngags rten nyid la rtag brtson pa'i/_/mi rnams grub 'dod smos ci dgos/_/bskal pa bye bar sangs rgyas la/_/mchod 
[\[154a\]]
[\[154a.1\]]pa'i bsod nams gang yin pa/_/sa steng ras ris 'dri ba yi/_/sngags pas bsod nams de 'thob 'gyur/_/gang gA yi ni bye ma dag_/tshad du bstan pa gang yin pa/_/de dang mnyam pa'i sangs rgyas dang /_/rang rgyal dang ni byang chub sems/_/bse ru nyan 
[\[154a.2\]]thos 'jig rten na/_/lan mang dag tu mchod ston byas/_/ras ris mthong ba tsam gyis ni/_/mi yis de bzhin bsod nams 'thob/_/cho ga klog pa tsam dang ni/_/mchod dang rjes su yi rang ba/_/cho ga thams cad rab brtags pa/_/de la sngags kyi dngos grub des/_/'jig rten 
[\[154a.3\]]sngags rnams ci snyed pa/_/gang dag rgyal ba skyes mchog dang /_/de'i slob bse ru byang chub sems/_/bdag nyid chen pos gang gsungs pa/_/ri mo 'di ni mdun bzhag na/_/sngags rnams ma lus grub par 'gyur/_/byang chub sems dpa'i sde snod phal po che theg pa chen 
[\[154a.4\]]po'i mdo sde las/_ras ris chen mo dang po'i cho ga'i le'u ste bzhi pa rdzogs so//_//de nas bcom ldan 'das shAkya thub pas thams cad dang ldan pa'i 'khor la gzigs nas/_'jam dpal gzhon nur gyur pa la bka' stsal pa/_gzhan yang khyod kyi 'bring gi 
[\[154a.5\]]ras kyi cho ga de ngas bshad par bya yis/_legs par rab tu nyon la yid la zung shig_/dang por re zhig sngar bstan pa'i dog pa dang /_sngar bstan pa'i cho ga dang /_sngar bstan pa'i bzo bo dang sngar gyi tshad bar ma dang ldan pa/_ras shin tu bzang ba dang 'jam pa dang shin 
[\[154a.6\]]tu bkrus pa kha tshar dang bcas pa dang /_tshon ma 'dres pa dang skra la sogs pa med par byas la/_tshad ma gtogs pa dang po ci lta ba de bzhin du byas pa'i ras de la phyi nas bri bar bya ste/_dang por re zhig gnas gtsang ma kun nas mdzes pa/_rin po che shel gyi rang bzhin 
[\[154a.7\]]lta bu mu tig dkar pos brgyan pa/_de'i dbus su bcom ldan 'das shAkya thub pa bri bar bya ste/_rin po che'i seng ge'i khri la rnam pa thams cad kyi mchog dang ldan pa chos 'chad cing bzhugs pa'o/_/g.yas phyogs na 'phags pa 'jam dpal pad+ma'i ge sar ram/_gur 
[\[154b\]]
[\[154b.1\]]gum mam/_nyi ma'i mdog 'dra ba g.yon pa'i dpung pa'i phyogs su ut+pal bsnams shing thal mo sbyar bas bcom ldan 'das shAkya thub pa la blta ba/_bzhin cung zad rgod pa gzhon nu'i gzugs can/_zur phud lngas mgo mdzes par byas pa/_byis pa gzhon nu'i rgyan gyis 
[\[154b.2\]]brgyan pa/_pus mo g.yas pa'i lha nga dang mgo 'dud pa'o/_/bcom ldan 'das shAkya thub pa'i g.yon logs su 'phags pa spyan ras gzigs dbang phyug ston ka'i zla ba'i mdog ltar dkar ba/_snga ma ci lta ba de bzhin du bri bar bya ste/_'on kyang bcom ldan 'das la rnga yab 
[\[154b.3\]]g.yob par bya'o/_/de'i phyogs su 'phags pa byams pa dang /_kun du bzang po dang phyag na rdo rje dang /_blo gros chen po dang zhi bar gshegs pa dang nam mkha' mdzod dang /_sgrib pa thams cad rnam par sel ba ste/_'di dag kyang snga ma bzhin du bri bar bya'o/_/
[\[154b.4\]]dang po ci lta ba de bzhin du rgyan thams cad kyis brgyan par bri bar bya'o/_/'di dag gi steng du sangs rgyas bcom ldan 'das brgyad bri bar bya ste/_bzhengs pa dang lag pa g.yas pas mchog sbyin pa dang /_sku la na bza' ser pos stod g.yogs byas pa/_lag pa 
[\[154b.5\]]g.yon pas chos gos kyi dkyil nas 'dzin pa/_chos gos kyi kha dog cung zad dmar ba mnabs pa/_kun nas 'od dang ldan pa rnam pa thams cad kyi mchog dang ldan pa la 'di lta ste/_de bzhin gshegs pa me tog yang dag par skyes pa'i rgyal po'i dbang po dang /_rin chen 
[\[154b.6\]]gtsug tor dang /_gtsug tor can dang /_thams cad skyob dang /_log par dad sel dang /_gser thub dang /_'od srung dang /_spyan bzang ste/_sangs rgyas bcom ldan 'das de dag bri bar bya'o/_/bcom ldan 'das kyi g.yas phyogs su 'phags pa 'jam dpal gyi 
[\[154b.7\]]mdun du 'khor chen po'i dkyil 'khor bri bar bya ste/_nyan thos chen po brgyad dang /_rang sangs rgyas brgyad snga ma ci lta ba de bzhin du bri ste/_'on kyang 'phags pa maud gal gyi bu chen po dang /_shA ri'i bu ni bcom ldan 'das shAkya thub pa la rnga yab kyis g.yob pa 'greng 
[\[155a\]]
[\[155a.1\]]bag tu bri bar bya'o/_/de bzhin du gnas gtsang ma'i ris kyi lha'i bu bri bar bya'o/_/lha rnams kyi dbang po brgya byin dang 'thab bral dang dga' ldan dang 'phrul dga' dang dag pa dang /_dri ma med pa dang 'jam pa dang mi gdung ba dang 'od gsal dang /_tshangs pa mi 
[\[155a.2\]]mjed kyi bdag po dang 'og min dang de la sogs pa'i lha'i bu gzugs na spyod pa dang /_'dod pa na spyod pa'i lha'i bu dag mthar gyis bri bar bya'o/_/'phags pa 'jam dpal dang nye bar 'khor gyi dkyil 'khor legs par dgod par bya ste/_rang rang gi gzugs dang cha byad du bri 
[\[155a.3\]]bar bya'o/_/bcom ldan 'das kyi seng ge'i khri'i 'og tu ni/_rgya mtsho chen po las mngon par byung ba'i kun nas rin po che'i ri bo ras kyi mtha' mar bri bar bya'o/_/ras ris kyi phyogs gcig gi mtha' la sgrub pa po cha byad dang dbyibs ci lta bu'i rnam pa pus mo'i lha nga dang mgo btud pa/_
[\[155a.4\]]spos snod lag na thogs pa bri bar bya'o/_/rin po che'i ri bo de'i steng 'phags pa 'jam dpal gyi 'og tu khro bo'i rgyal po gshin rje'i gshed ci ltar bstan pa de ltar bri bar bya'o/_/bcom ldan 'das kyi g.yon phyogs seng ge'i khri'i 'og tu 'phags pa spyan ras gzigs dbang phyug gi 
[\[155a.5\]]zhabs drung dang nye ba der/_rin po che'i ri bo'i steng du lha mo sgrol ma sngar ci ltar bstan pa de bzhin du bri bar bya ste/_ras ris de'i kho ra khor yug tu me tog gtor ba bri bar byas la gcal bkram par bya ba la me tog tsam pa ka dang nI lod pa la pad+ma dang dri mchog dang mA la ti dang /_
[\[155a.6\]]bAr shi ka dang d+hA nu Sh+kA ri ka dang pun nA ga dang /_nA ga ge sar la sogs pa'i me tog gis ras ris de la kho ra khor yug tu gtor bar bya'o/_/ras ris kyi steng gi mtha'i zur gnyis su lha'i bu gnyis me tog gi tshogs 'thor ba/_gzugs rnam par bkra ba bar snang la gnas pa/_char 
[\[155a.7\]]'byin pa'i sprin gyi nang nas mgo tsam 'thon pa lding bzhin pa/_kha dog dkar po bri bar bya'o/_/ras ris 'bring du gsungs pa 'di/_/dpal don gnyer la yang dag 'byung /_/sa yi steng gi mi rnams la/_/grub pa 'bring ni 'di la brten/_/'khor bar sngon chad 'khor ba na/_/sdig pa cung 
[\[155b\]]
[\[155b.1\]]zad gang byas pa/_/'dir ni ras ris mthong tsam gyis/_/de yi mod la rnam par 'jig_/'gro ba lngar ni 'khor ba na/_/sems can rmongs pas mi shes te/_/'jam pa'i dbyangs kyi ras ris ni/_/'bring po mthong bar mi byed pa'o/_/mtshams med lnga po byed pa dang /_/sdig pa'i rnyog 
[\[155b.2\]]pa byed gyur pa/_/sngags rnams sna tshogs gsungs gyur pas/_/tshul khrims nyams pa'ang 'grub par 'gyur/_/myur du rtogs pa'ang 'grub pa ni/_/bzlas pas thob par byed pa yin/_/ras ris 'bring po mthong bas ni/_/nad pa dag kyang nad las thar/_/dbul po dag kyang nor thob 
[\[155b.3\]]byed/_/bud med rnams kyang bu 'thob 'gyur/_/de tshe mthong ba tsam gyis ni/_/bsod nams rgya chen thob par 'gyur/_/nges par lha dang mi rnams kyi/_/bde ba mi yis bsten par 'gyur/_/skye ba gzhan du nges par ni/_/sangs rgyas nyid ni nges thob 'gyur/_/klog dang 'dri ba nyid dang ni/_/
[\[155b.4\]]de bzhin mchod dang phyag 'tshal dang /_/mthong dang reg pa tsam gyis ni/_/sdig pa'i rnyog pa kun las grol/_/ras ris 'di ni mthu chen la/_/don du gnyer dang bskul bas ni/_/myur du skye ba don yod 'thob/_/rjes su yi rang de bzhin no/_/ras ris mthong ba'i skye bo yi/_/bsod nams 
[\[155b.5\]]thob pa don yod pa/_/bskal pa bye ba rnams su yang /_/brjod par yang ni mi nus so/_/byang chub sems dpa'i sde snod phal po che theg pa chen po rgya che ba'i mdo las/_'phags pa 'jam dpal gyi rtsa ba'i cho ga zhib mo le'u lnga pa'i cho ga rab 'byam las ras ris gnyis pa'i cho ga 
[\[155b.6\]]rdzogs so//_//de nas gzhan yang bcom ldan 'das shAkya thub pas 'jam dpal gzhon nur gyur pa la bka' stsal pa/_'jam dpal gzhon nur gyur pa gzhan yang khyod kyis ras ris gsum pa'i cho ga rab tu gsungs pa zhes bya ba yod de/_gang sems can rnams la 'bad 
[\[155b.7\]]pa med par 'grub par 'gyur ba sngar bstan pa'i bzo bo dang /_cho ga dang bde bar gshegs pa'i mtho gang tsam thad kar de bzhin du kun nas zur bzhi snga ma bzhin du ras la ri mo bya'o/_/sngar bstan pa'i tshon gyis dang por re zhig 'phags pa 'jam dpal seng ge'i khri la bzhugs 
[\[156a\]]
[\[156a.1\]]pa snga ma bzhin du byis pa khye'u'i gzugs mdzes pa'i gzugs can 'od zer 'phro ba dang ldan pa chos 'chad pa bri bar bya'o/_/g.yon gyi phyogs su 'phags pa kun du bzang po rin po che'i ri la gnas pa/_rnga yab lag na thogs pa lag pa g.yon pa na nor bu rin po che 
[\[156a.2\]]thogs pa/_me tog pri yang ku ltar sngo sangs snga ma bzhin du bri bar bya'o/_/'phags pa 'jam dpal gyi g.yas phyogs su 'phags pa spyan ras gzigs dbang phyug snga ma bzhin rin po che'i ri la gnas pa/_rnga yab lag na thogs pa lag pa g.yon pa na pad+ma 'dzin pa/_lus kun 
[\[156a.3\]]nas 'od dang ldan pa bri bar bya'o/_/seng ge'i khri'i 'og tu rin po che'i ras ris kyi mtha'i bar du bri bar bya'o/_/ras kyi mtha' ma dang nye ba'i zur du 'phags pa 'jam dpal gyi seng ge'i khri'i 'og g.yas phyogs su khro bo'i rgyal po gshin rje gshed snga ma bzhin du bri bar bya'o/_/
[\[156a.4\]]de'i 'og tu sgrub pa po snga ma bzhin du bri bar bya ste/_spos snod lag na thogs pa thams cad kyang snga ma ji lta ba bzhin du bya'o/_/'phags pa 'jam dpal gyi steng du de bzhin gshegs pa me tog yang dag par skyes pa'i dbang po'i rgyal po bri bar bya ste/_rin po che'i ri'i phug sor 
[\[156a.5\]]bcu drug gi tshad tsam gyi nang na bzhugs pa/_ri'i stod kyi cha khang pa brtsegs pa 'dra ba bri bar bya'o/_/ras ris kyi kho ra khor yug tu ri'i rnam pas yongs su 'khor ba bri bar bya'o/_/steng gi ras kyi mtha' gnyis la gnas pa'i ri'i stod kyi cha la lding ba bzhin du me tog gi 
[\[156a.6\]]tshogs 'thor ba'i gnas gtsang ma'i ris kyi lha'i bu dag pa dang rnam par dag pa zhes bya ba gnyis snga ma bzhin du bri bar bya zhing /_/ras la me tog rnam pa sna tshogs kyi gcal bkram pa yang bri bar bya'o/_/rnam gsum ras ris mtshan nyid ni/_/thams cad 'dir ni 
[\[156a.7\]]bstan pa las/_/'di ni tha ma zhes bya ste/_/phran tshegs las rnams dag la shes/_/bskal pa bye bar mi bzad las/_/ras ris mthong ba tsam gyis grol/_/ras ris mthong ba tsam gyis ni/_/skad cig de la grol bar 'gyur/_/sangs rgyas bye ba stong phrag ni/_/
[\[156b\]]
[\[156b.1\]]mthong ba tsam gyis grol 'gyur te/_/ras ris mthong ba tsam gyis kyang /_/de yi mod la grol bar 'gyur/_/sangs rgyas bye ba stong phrag la/_/blo dang ldan pas bsnyen bkur bas/_/ras ris tha ma mthong ba ni/_/bcu drug char yang mi phod do/_/sangs rgyas skyob pa kun la 
[\[156b.2\]]ni/_/mchod byas bsod nams gang yin pa/_/mkhas pas bsod nams gang thob de/_/ras ris mtha' ma mthong ba'i yin/_/dge ba dag gi las rnams la/_/longs spyod phyir yang 'dir spyad do/_/sngags rnams gang dag ci yod pa/_/tshangs dbang drang 
[\[156b.3\]]srong gis bshad dang /_/nam mkha' lding gis gang bshad dang /_/chu lha nyi ma lus ngan dang /_/nor sbyin sogs dang srin po dang /_/lha min dbang po lto 'phye dang /_/zla ba rlung dang gshin rje sogs/_/khyab 'jug lha chen sogs bshad pa/_/sngags rnams 'dir ni bkug 
[\[156b.4\]]pa dag_/ras ris mdun du dngos grub 'gyur/_/'dir ni zhi ba bya ba ste/_/de bzhin du ni rgyas pa bya/_/'dir ni mngon spyod spang bya ste/_/thub pa mchog gis smad pa yin/_/byang chub sems dpa'i sde snod phal po che theg pa chen po'i mdo sde shin tu rgyas pa las/_'jam 
[\[156b.5\]]dpal gyi rtsa ba'i cho ga zhib mo le'u drug pa'i cho ga rab 'byam las/_ras ris chung ngu gsum pa'i cho ga rdzogs so//_//de nas 'jam dpal gzhon nur gyur pa stan las langs te/_bcom ldan 'das kyi zhabs la phyag 'tshal nas/_bcom ldan 'das shAkya thub pa la 
[\[156b.6\]]lan gsum bskor ba byas te/_bcom ldan 'das la 'di skad ces gsol to/_/bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis chos kyi rnam grangs 'di bshad pa ni legs so legs so/_/rig pa thams cad kyi 
[\[156b.7\]]brtul zhugs spyad pa'i don dang /_phan pa dang bde ba dang 'jig rten la snying brtse ba'i phyir dang /_byang chub sems dpa' rnams kyi thabs la mkhas pa ston pa/_phung po lhag ma dang bcas pa'i mya ngan las 'das pa'i grong khyer du 'gro bar byed pa/_byang chub 
[\[157a\]]
[\[157a.1\]]sems dpa' rnams kyi rgyud nges par byang chub sgrub par byed pa/_sngags kyi spyod pa thams cad kyi don sgrub par byed pa/_bdag gi gsang sngags 'di skye bo thams cad la rgyas par byed par 'gyur ro/_/ma 'ongs pa'i dus na 'jig rten gyi bla ma 'das pa na/_de bzhin 
[\[157a.2\]]gshegs pa'i nyi ma'i rigs nub pa dang /_sangs rgyas kyi zhing thams cad spangs pa dang /_sangs rgyas dang byang chub sems dpa' thams cad dang /_'phags pa nyan thos dang rang sangs rgyas rnams kyis mun par gyur pa dang /_snod kyi 'jig rten rnam par 'jig pa dang 'phags 
[\[157a.3\]]pa'i lam dang /_rig pa thams cad dang sngags dang sman dang /_nor bu rin po che med pa dang /_skye bo dam pa rnams kyis 'jig rten na yongs su ma zin pa dang /_sems can gyi khams thams cad 'byung bar 'gyur te/_le lo can dang dran pa nyams pa dang /_ma dad pa dang mi 
[\[157a.4\]]srun pa dang mi dge ba'i bshes gnyen gyis yongs su zin pa dang g.yo sgyu dang ldan pa dang /_slu ba spyod pa de dag chos kyi rnam grangs 'di thos nas skrag par 'gyur te/_le lo la mngon par 'dod cing dad par mi 'gyur la/_'dod pa tshol zhing yid ches par mi 'gyur ro/_/log pa'i 
[\[157a.5\]]lta ba skye zhing bsod nams ma yin pa 'phel bar 'gyur ro/_/mtshams med par gzhol zhing shin tu mi bzad pa'i yang shin tu mi bzad pa 'thob pa sdug bsngal ba de dag gi don dang dbang med pa la dbang du bya ba'i don dang /_dbang du gyur pa la mi 'jigs pa sbyin pa'i phyir dang /_thabs 
[\[157a.6\]]mkhas pas bsdu ba'i sbyor ba/_sngags kyi ras kyi ri mo'i cho ga gang de'i dus la bab par mkhyen na bcom ldan 'das kyis bshad du gsol/_de nas bcom ldan 'das shAkya thub pas 'jam dpal gzhon nur gyur pa la legs so zhes bya ba byin te/_'jam dpal gzhon nur 
[\[157a.7\]]gyur pa de bzhin gshegs pa la don 'di 'dri bar sems pa legs so legs so/_/'jam dpal khyod kyi mchog tu gsang ba rig pa'i brtul zhugs spyod pa'i le'u ras ris kyi cho ga rab 'byam yod de/_snying po mchog rnams kyi don mchog tu gsang ba dam pa don chen po sngags thams 
[\[157b\]]
[\[157b.1\]]cad kyi cho gar gyur pa drug po 'di dag yi ge drug gi snying po'i mchog_/the tshom med pa de'i tshe 'grub par 'gyur te/_sems can de dag gdul ba'i phyir dang /_thabs la mkhas pa la yang dag par rab tu zhugs pa'i phyir dang /_nges par yang dag pa'i byang chub thob pa'i 
[\[157b.2\]]phyir/_sangs rgyas bye ba phrag bdun cu rtsa drug gis sngar gsungs shing da ltar yang ngas bshad de/_ma 'ongs pa'i skye bo'i tshogs la phan pa'i phyir legs par nyon la yid la zung shig dang /_ngas bshad par bya'o/_/de gang zhe na/_de nas bcom ldan 'das shAkya thub pas sngags 
[\[157b.3\]]gsungs pa/_oM bAkye \u0f85r+tha dza ya/_oM bAkye she sha swA/_oM bAkye baM dza ya/_oM bAkye ni Sh+the ya/_oM bAkye ya na maH/_oM bAkye daM na maH/_de ltar 'di dag 'jam dpal gzhon nur gyur pa khyod kyi sngags drug dang yi ge drug pa mthu chen po dang stobs mnyam pa/_snying 
[\[157b.4\]]po dam pa mchog tu grub pa/_sangs rgyas bzhin du 'byung ba sems can thams cad kyi don gyi phyir/_sangs rgyas thams cad kyis rab tu gsungs pa/_dam tshig nyams pa dang dam tshig g.yos pa rnams kyi las thams cad byed pa/_byang chub kyi lam rjes su ston pa/_
[\[157b.5\]]de bzhin gshegs pa'i rigs la sngags kyi mchog tu gyur pa/_mchog dang 'bring dang tha ma gsum la rab tu sbyor ba/_legs par sbyangs pa'i las kyi 'bras bu'i rnam par smin pa sbyin pa/_bstan pa nub pa'i dus su yang dngos grub thob par 'gyur ro/_/las kyi tshul 
[\[157b.6\]]dang bcas pa la yang dag par gzhol ba la/_skad cig gis don bsgrub par 'gyur ba de dag myur du shin tu myur bar de'i tshe dang de'i dus su 'grub par 'gyur ro/_/nyam sad pa'i phyir yang snying po dam pa 'di dag bsgrub par bya ste/_mdor na ji lta ji ltar rab tu sbyar ba de lta de 
[\[157b.7\]]ltar 'grub par 'gyur ro/_/des na ras ris kyi cho ga 'di bya ba yin te/_de'i tshe de'i dus na 'jigs pa chen po dang /_snyigs ma la sems can bsod nams chung ba 'byung bar 'gyur te/_grags pa chung ba dang /_tshe thung ba dang longs spyod chung ba dang /_chos spyod pa 
[\[158a\]]
[\[158a.1\]]chung bas shin tu rgya che ba'i ras ris kyi cho ga'i sgrub pa la sogs pa rtsom par mi nus te/_de dag gi phyir shin tu mdor bstan par bya'o/_/dang por re shig dpa' bo'i tshong gis dog pa srang gcig gam srang phyed kyis nyos la chur khru gang /_zheng du khru phyed tsam gyi ras 
[\[158a.2\]]kha tshar dang bcas pa thag pa la 'thag tu gzhug go/_/yang na skra med pa'i ras kyi dum bu sar pa gzhan steng dang 'og tu ci ltar 'dod pa khru gnyis dang bzhi dang drug dang lnga dang bcu dang brgyad pa'i ras blangs te/_ci ltar 'dod pa'i ri mo bas ri mo bri bar bya'o/_/tshon ma 'dres pa dang tsan+dan dang 
[\[158a.3\]]ga pur dang /_gur gum gyis bsgos te/_ras kyang tsan+dan dang ga pur dang /_gur gum gcig tu byas pa srog chags med pa'i chu rdul med pa dang bsres te/_snod sar pa'i nang du bkrus la zhag gsum gyi bar du legs par bkab ste/_bzhag nas gtsang ba'i phyogs su 
[\[158a.4\]]srung ba byas shing bdag nyid kyang gtsang bar byas te/_zla ba yar ngo'i tshes [{]bcwa [,]bco [}]lnga la ras snod kyi mdun du shar du mngon par phyogs te/_ku sha'i khres la 'dug nas/_sngags kyi tshig lan brgya rtsa brgyad brjod par bya ba la 'di lta ste/_oM he he b+ha ga bAn ba hu rU ba d+hA ra di bya tsak+Shu 
[\[158a.5\]]She/_a ba lo ka ya/_a ba lo ka ya/_mAM sa ma ya ma nu sma ra ku mA ra rU pa d+hA ri Ne/_ma hA bo d+hi sa twa kiny+tsi rA ya si hUM s+pha Te s+pha Te swA hA/_sngags 'di bzlas pa byas la de nyid du nyal bar bya'o/_/gnyid log pa'i rmi lam du 'grub pa 'am mi 'grub pa ston par 'gyur ro/_/
[\[158a.6\]]de nas langs nas rmi lam du grub pa'i mtshan ma mthong na ring po mi thogs par ras ris bri bar bya'o/_/gal te grub pa'i mtshan ma rmi lam du ma mthong na/_ras de snod de las phyung la nyi ma la bskams nas yang snod sar pa gzhan du bcug la/_shin tu dben par legs 
[\[158a.7\]]par bsrung ba byas la bzhag go/_/de nas yang snying po'i mchog de dag las gang yang rung ba'i sngags blangs la/_gang 'dod pa'i yi ge drug pa yang yi ge 'bum bzla bar bya'o/_/des na ras mi dge ba yang 'grub par 'gyur ro/_/dang por re zhig ras de blangs la cho 
[\[158b\]]
[\[158b.1\]]'phrul gyi zla phyed dam/_yar ngo'i nyin zhag la rgyu skar bzang po dang ldan pa'i grangs bzang po la/_'phags pa 'jam dpal byis pa khye'u yi gzugs can mgo zur phud lnga dang ldan pa/_byis pa'i rgyan gyis brgyan pa mdog gser 'dra ba/_na bza' sngon po g.yo bzhin 
[\[158b.2\]]pa mnabs pa/_na bza' dar la sngon pos stod g.yogs byas pa/_chos 'chad pa seng ge'i khri la skyil mo krung phyed pas bzhugs la/_zhabs g.yas pas rin po che'i zhabs rten la bzhag pa/_g.yon pa seng ge'i gdan la bzhugs pa/_rgyan thams cad dang 
[\[158b.3\]]ldan pa bzhin cung zad 'dzum pa dang bcas pa/_sgrub pa po la lta ba bri bar bya'o/_/g.yas phyogs su 'phags pa kun du bzang po rnga ma dkar po g.yob pa/_pri yang ku'i mdog ltar sngo bsangs lag pa g.yon pa na nor bu rin po che thogs pa/_yan lag thams cad mdzes 
[\[158b.4\]]pa/_rgyan thams cad kyis brgyan pa/_na bza' sngon po g.yo ba mnabs pa/_mu tig gi phreng bas mchod phyir thogs pa/_pad+ma dkar po'i gdan la 'dug pa bri bar bya'o/_/'phags pa 'jam dpal gyi g.yon phyogs su 'phags pa spyan ras gzigs dbang 
[\[158b.5\]]phyug ston ka'i zla rgyu'i mdog ltar dkar ba/_na bza' sngon po g.yo ba mnabs pa/_yan lag thams cad mdzes pa/_rgyan thams cad kyis brgyan pa/_mu tig gi phreng bas mchod phyir thogs byas pa/_lag pa g.yon pa na pad+ma dkar po 'dzin pa/_lag pa g.yas 
[\[158b.6\]]pa na rnga yab gser gyi yu ba can dkar po thogs pa/_zhi ba'i cha byad can 'phags pa 'jam dpal la lta ba/_de bzhin du 'phags pa kun du bzang po pad+ma dkar po la gnas pa/_gnyi ga yang de ltar bri bar bya'o/_/de nas sdong bu gcig las skyes pa'i pad+ma 
[\[158b.7\]]gsum la dbus kyi rtsa ba'i pad+ma'i ge sar la ni 'phags pa 'jam dpal gyi seng ge'i khri dang rin po che'i zhabs rten no/_/gnyis pa'i pad+ma la ni 'phags pa kun du bzang po'o/_/gsum pa'i pad+ma la ni spyan ras gzigs dbang phyug go/_/pad+ma'i sdong bu mdzes pa rin po che 
[\[159a\]]
[\[159a.1\]]margad 'dra ba/_pad+ma'i me tog du ma kha ma bye ba dang /_phyed tsam bye ba dang kha bye ba dang ldan pa/_mtsho chen po ma dros pa las skyes pa klu'i rgyal po dga' bo dang nye dga' gnyis pad+ma'i sdong bu la 'dzin pa/_klu'i rgyal po de dag gi kha dog dkar ba/_gdengs ka bdun gyis nye bar 
[\[159a.2\]]brgyan pa/_lus rgyan thams cad kyis brgyan pa/_lus kyi stod mi la sbrul gyi gdengs kas mtshan pa/_'phags pa 'jam dpal la lta ba/_lus phyed chu'i nang du nub pa nor bu rin po che dang gos kyis nye bar mdzes pa bri bar bya'o/_/mtsho chen po kun gyi 'og tu sgrub pa po ras ris kyi 
[\[159a.3\]]g.yas phyogs kyi mtha'i zur du 'phags pa 'jam dpal gyi zhal gyi dkyil 'khor la lta ba/_spos snod lag na thogs pa mgo dang pus mo'i lha nga 'dud pa/_cha byad dang kha dog snga ma ci lta ba bzhin bri bar bya'o/_/'phags pa 'jam dpal gyi steng ras kyi zur gnyis su lha'i bu me 
[\[159a.4\]]tog gi phreng ba 'dzin pa/_nam mkha' la lding ba/_sprin gyi nang nas byung ba/_me tog gi tshogs chen po 'thor ba shin tu mdzes pa bri bar bya'o/_/ras ris kyi 'khor yug tu me tog nA ga ge sar la sogs pas rab tu gtor bar bri bar bya'o/_/ci ltar 'dod pa'i gzugs de bzhin du 
[\[159a.5\]]bri bar bya'o/_/'phags pa 'jam dpal chos 'chad pa dang /_'phags pa kun du bzang po dang 'phags pa spyan ras gzigs lag na rnga yab g.yob pa bri bar bya'o/_/yang na sgrub pa po ci ltar 'dod pa bzhin du ras ris kyi gzugs nges par bri bar bya ste/_ci ltar 'dod 
[\[159a.6\]]pa'i cha byad dam/_ci ltar 'dod pa'i dbyibs sam/_sgrub pa po ci lta ci ltar 'dod pa de lta de ltar bri bar bya'o/_/dbus su 'phags pa 'jam dpal g.yas g.yon du 'phags pa 'jig rten dbang phyug dang /_kun du bzang po ci ltar 'dod par nges par bri bar bya'o/_/yang na 
[\[159a.7\]]ci rnyed pa'i ras kyi dum bu mtho gang ngam/_khru gang la bdag nyid dam gzhan gyis sam/_ri mo mkhan gso sbyong byas pa'am gso sbyong ma byas pa dad pa'am ma dad pa'am/_gtsang ba 'am mi gtsang ba 'am/_tshul khrims dang ldan pa 'am tshul khrims 'chal pa'i ri mo mkhan 
[\[159b\]]
[\[159b.1\]]gyis kyang bri bar bya'o/_/bdag nyid dam sgrub pa pos nges par sngon du bsnyen pa byas pa dang /_dad pa dang byang chub tu sems bskyed pa ni nges par bya'o/_/de ltar byas na sngags 'grub par 'gyur gyi gzhan du sdig pa'i las can gyis ni mi 'gyur te/_de ltar dad pa dang de ltar gyur pas 
[\[159b.2\]]bsgrub par bya'o/_/sngags kyi rgyal po dang sngags kyi lha dag 'dir dad pa dang ldan pas 'grub par 'gyur gyi gzhan dag gis ni ma yin no/_/gang phyir dad pa theg pa mchog_/gang gis rnam par 'dren pa mchog_/dad pa med pa'i mi la ni/_/dkar po'i chos rnams mi skye 
[\[159b.3\]]ste/_/sa bon tshig par gyur pa las/_/myu gu sngon po ci bzhin no/_/dad dang ldan pa'i mi dag la/_/sangs rgyas las ni 'grub 'gyur te/_/sngags rnams thams cad khyad par du/_/dad pa med la mi 'grub bo/_/gang yang 'jig rten lha dag dang /_/de bzhin 'jig rten 'das 
[\[159b.4\]]pa dag_/dad ldan kun la 'grub 'gyur te/_/sdig pa dag dang bral phyir ro/_/byang chub der song yid kyis ni/_/de dag myur du nges 'grub ste/_/gzhan la 'grub par mi 'gyur zhing /_/bstan pa 'di la rnam par bzlog_/ras ni chung dang chen po dang /_/'bring du nye bar 
[\[159b.5\]]bsgrags pa yin/_/las rnams kun la sgrub pa ni/_/da ni rab tu bstan par bya/_/byang chub sems dpa'i sde snod phal po che theg pa chen po shin tu rgyas pa'i mdo las/_'phags pa 'jam dpal gyi rtsa ba'i cho ga bdun pa'i le'u rab 'byam las/_ras ris kyi cho ga 
[\[159b.6\]]bzhi pa'i le'u rab 'byam rdzogs so//_//de nas bcom ldan 'das shAkya thub pas 'jam dpal gzhon nur gyur pa la bka' stsal pa/_'jam dpal gzhon nu gang khyod kyis bstan pa'i sems can de dag gi phyir/_le'u'i cho ga rab 'byam 'di thabs sla bas 
[\[159b.7\]]'grub par 'gyur ba ngas kyang bstan te/_de dag gi don gyi phyir yon tan rgya che ba'i bye brag gi dbye ba/_las rnam par 'byed pa sems can thams cad kyi don gyi phyir yang dag par bshad par bya yis/_de legs par shin tu rab tu nyon cig dang bshad par 
[\[160a\]]
[\[160a.1\]]bya'o/_/de nas 'jam dpal gzhon nur gyur pas/_bcom ldan 'das la 'di skad ces gsol to/_/bdag gi tshig gi nus pa gsal bar mdzad cing /_sngags kyi spyod pa'i yon tan grub par mdzad pa ni legs so legs so zhes gsol to/_/bcom ldan 
[\[160a.2\]]'das de'i dus la bab par mkhyen na bdag la thugs brtse ba'i slad du de bshad du gsol/_de nas bcom ldan 'das shAkya thub pa thams cad dang ldan pa'i 'khor la gzigs te 'dzum pa mdzad do/_/de nas bcom ldan 'das shAkya thub pa'i zhal gyi sgo nas 'od zer sngon po dang /_
[\[160a.3\]]ser po dang ljang gu dang shel gyi kha dog lta bu byung ste/_'od zer de byung ma thag tu thams cad dang ldan pa'i dkyil 'khor snang bar byas nas stong gsum gyi stong chen po'i 'jig rten gyi khams kyi bdud thams cad zil gyis mnan nas/_rgyu skar gyi 'od dang ri bo'i tshogs thams cad 
[\[160a.4\]]kyi 'od dang /_gang 'di zla ba dang nyi ma rdzu 'phrul che zhing mthu che ba de dag gi 'od kyang zil gyis mnan te/_mi gsal zhing 'od med par 'gyur ba dang /_rnam par mdzes par mi 'gyur zhing gsal bar mi 'gyur ro/_/nor bu thams cad dang /_sngags dang sman dang /_rin po che'i 
[\[160a.5\]]'od thams cad 'od med par byas nas slar log ste/_bcom ldan 'das shAkya thub pa'i zhal gyi sgor nub par gyur to/_/de nas byang chub sems dpa' sems dpa' chen po phyag na rdo rje 'khor gyi dkyil 'khor de nyid du 'dus shing 'khod par gyur pa de stan las langs nas/_
[\[160a.6\]]rings pa'i tshul gyis bcom ldan 'das kyi zhabs gnyis la btud de/_bcom ldan 'das la 'di skad ces gsol to/_/bcom ldan 'das ni rgyu ma mchis rkyen ma mchis par 'dzum pa mi mdzad na/_bcom ldan 'das 'dzum pa mdzad pa'i rgyu gang lags/_rkyen gang lags/_
[\[160a.7\]]de skad ces gsol pa dang /_bcom ldan 'das kyis byang chub sems dpa' phyag na rdo rje la bka' stsal pa/_phyag na rdo rje de de bzhin no/_/de de bzhin te/_ci skad smras pa de bzhin no/_/bcom ldan 'das ni rgyu med pa dang /_rkyen med par 'dzum pa mi mdzad de/_rgyu yod rkyen 
[\[160b\]]
[\[160b.1\]]yod do/_/gang zhig mdo sde'i dbang po'i rgyal po 'di 'jam dpal gyi rtsa ba'i cho ga rig pa'i spyod pa rjes su sgrub pa las sgrub pa'i thabs la yang dag par gzhol ba/_chos kyi sprin la rten pa la yang dag par 'jug cing rjes su 'brang bar byed pa dang /_'dzin par 'gyur ba dang /_klog 
[\[160b.2\]]par 'gyur ba dang /_dad par 'gyur ba dang /_glegs bam la 'dri ba byas nas mchod par 'gyur ba dang /_tsan+dan gyi phye ma dang byug pa dang /_bdug pa dang /_phreng ba dang /_gdugs dang /_rgyal mtshan dang /_ba dan rnam pa sna tshogs pa'am/_tshig gi bye brag gis sam/_sil 
[\[160b.3\]]snyan rnam pa sna tshogs dang /_pheg rdob pa dag gam tha na rjes su yi rang ba dang ldan pa'i sems rgyud la thob pa 'am/_ba spu ldang bar byed pa 'am/_rig pa'i mthu thos nas dga' ba skyes pa 'am/_rjes su yi rang bar 'gyur ba 'am/_spyod pa thob par 'gyur ba de dag ni ngas 
[\[160b.4\]]bla na med pa yang dag par rdzogs pa'i byang chub tu sangs rgyas bcom ldan 'das su 'gyur bar lung bstan te/_des na rgyal ba de ltar 'dzum pa mdzad kyi gzhan du ni ma yin no/_/'dir dang por re zhig cho ga'i rgyal po 'di la dam tshig mthong ba sngon du bya ba rnams byas pa dang dbang bskur ba 
[\[160b.5\]]thob pa/_rtsa ba'i sngags sam snying po 'am nye ba'i snying po 'am/_sngags gang yang rung ba bzung nas yi ge gcig pa 'am/_gang 'dod pa dgon pa chen por song ste 'bum phrag gsum bzla bar bya'o/_/'bras bu dang chus 'tsho ba 'am/_rtsa ba dang /_lo ma'i bza' ba 
[\[160b.6\]]byas na/_sngon du bya ba byas par 'gyur ro/_/de nas ri'i rtse mor 'dzegs nas ras ris chen po'i tshad nub phyogs su mngon du lta ba bzhag pa byas la bdag nyid shar du bltas te/_ku sha'i khres la 'dug nas/_pad+ma dkar po la tsan+dan dang gur gum gyis btags te/_bcom ldan 
[\[160b.7\]]'das shAkya thub pa dang /_sangs rgyas dang byang chub sems dpa' thams cad dang /_rang sangs rgyas dang nyan thos dag la 'bum phrag gcig ri mo'i ras ris kyi 'og tu dbul bar bya'o/_/ga pur gyi bdug pa yang ci 'byor pas bdug go/_/lha'i bu dang klu rnams la yang ci rnyed 
[\[161a\]]
[\[161a.1\]]pa'i me tog gis mchod par bya'o/_/de nas mtshan phyed kyi dus su cho 'phrul gyi zla phyed kyi zla ba nya ba la/_ras ris kyi mdun du pad+ma'i rnam pa lta bu'i me thab byas pa la/_tsan+dan dkar po'i shing gis me sbar nas/_gur gum dang ga pur bsres pas sreg blugs ci 
[\[161a.2\]]'byor pas stong rtsa brgyad sbyin sreg bya'o/_/de nas bsrung ba bya'o/_/de nas bcom ldan 'das shAkya thub pa las 'od zer byung ste/_ras kyi ri mo'i 'khor yug nas gcig tu 'bar bar 'gyur te/_sgrub pa pos gur gum dang /_tsan+dan gyis btags pa'i tsan+dan dkar po'i me 
[\[161a.3\]]tog gis mchod yon dbul lo/_/de nas sgrub pa pos rings pa'i tshul gyis ras ris la lan gsum bskor ba byas te/_sangs rgyas dang byang chub sems dpa' thams cad dang /_rang sangs rgyas thams cad dang 'phags pa nyan thos rnams la phyag byas nas/_sgrub pa pos 
[\[161a.4\]]bris pa'i ras ris kyi mtha' ma'i phyogs nas 'jigs pa med pas ras ris gzung bar bya'o/_/de nas bzung ba tsam gyis 'phur te/_se gol gtogs pa tsam gyis tshangs pa'i 'jig rten du phyin par 'gyur te/_me tog can gyi 'jig rten gyi khams su rab tu gnas par 'gyur 
[\[161a.5\]]te/_gang du bcom ldan 'das me tog yang dag par skyes pa'i rgyal po'i dbang po de bzhin gshegs pa de bzhugs te/_'tsho zhing gzhes la chos kyang ston to/_/'phags pa 'jam dpal yang mngon du mthong ngo /_/chos kyang thos so/_/byang chub sems dpa' du ma dag kyang 
[\[161a.6\]]mthong zhing /_de dag la bsnyen bkur yang byed de bskal pa chen po stong du rga ba dang 'chi ba med cing gnas par 'gyur ro/_/ras ris kyang de na gnas par 'gyur ro/_/sangs rgyas dang byang chub sems dpa' thams cad kyis byin gyis brlabs par 'gyur ro/_/de dag gis byin gyis 
[\[161a.7\]]brlabs par yang yang dag par shes so/_/sangs rgyas kyi zhing stong yang 'da' bar byed do/_/lus stong yang ston par byed do/_/rdzu 'phrul gyi mthu du ma yang 'byin par byed do/_/'phags pa 'jam dpal yang dge ba'i bshes gnyen du 'gyur ro/_/nges par byang 
[\[161b\]]
[\[161b.1\]]chub la gzhol bar 'gyur ro/_/byang chub sems dpa'i sde snod phal po che theg pa chen po rgya che ba'i mdo las/_'phags pa 'jam dpal gyi rtsa ba'i cho ga zhib mo rab 'byam sgrub pa'i thabs mchog gi las kyi le'u brgyad pa las dang po rdzogs so//_//de nas bcom ldan 'das 
[\[161b.2\]]shAkya thub pas thams cad dang ldan pa'i 'khor gyi dkyil 'khor gyi lha 'dus pa rnams la bka' stsal pa/_grogs po dag khyed cag nyon cig_/'jam dpal gzhon nur gyur pa'i spyod pa'i dkyil 'khor sngags sgrub pa'i thabs kyi las byed pa/_sgrub pa po bsrung ba'i phyir/_mchog tu 
[\[161b.3\]]gsang ba dam pa snying po dam pa de bzhin gshegs pa thams cad kyis gsungs pa rig pa'i rgyal po chen po bzlas pa gang gis sngags thams cad bzlas par 'gyur te/_kye lha'i tshogs dag 'di ni 'da' bar bya ba ma yin te/_rig pa'i rgyal po 'di ni 'jam dpal gzhon nur gyur pa 
[\[161b.4\]]yang rig pa'i rgyal po 'dis 'gugs shing dbang du byed la/_'byor pa med par byed na byang chub sems dpa' gzhan lta smos kyang ci dgos/_'jig rten dang 'jig rten las 'das pa'i sngags thams cad dang /_bgegs thams cad kyang 'jig par byed de/_'di ni stobs 
[\[161b.5\]]che ba dang mthu che ba dang dpa' bo gcig pa dang sngags thams cad kyi mchog gcig tu bstan pa dang /_yi ge gcig pa rnams kyi nang na gcig par bstan pa dang /_yi ge gcig gis don thams cad sgrub par byed pa/_bya ba thams cad byed pa/_sngags thams cad gcod par 
[\[161b.6\]]byed pa/_ma rungs pa'i las rnams kyi sdig pa thams cad rab tu 'jig par byed pa/_sngags thams cad yongs su rdzogs par byed pa/_dge bar byed pa dang /_'jig rten dang 'jig rten las 'das pa'i sngags rnams kyi gong nas gong du 'dug pa/_thogs pa med pa de bzhin 
[\[161b.7\]]gshegs pa thams cad kyi snying po bsam pa thams cad yongs su rdzogs par byed pa de gang zhe na/_oM n+thI grogs po dag 'di nyid ni mchog tu gsang ba dam pa las thams cad byed pa/_yi ge gcig pa zhes bya ba rig pa'i rgyal po 'da' bar bya ba ma yin pa/_sems can 
[\[162a\]]
[\[162a.1\]]thams cad kyis thub par dka' ba 'byung po thams cad kyi bkra shis pa/_sangs rgyas thams cad sgrub par byed pa/_sngags thams cad kyi mnga' bdag 'jig rten thams cad kyi dbang phyug_/rnam par sdang ba rnams la byams pa'i bdag nyid dang skye bo thams 
[\[162a.2\]]cad la snying brtse bar byed pa/_bgegs thams cad 'jig par byed pa ste/_mdor na ci lta ci ltar rab tu sbyar ba de lta de ltar las byed de/_bsgrubs pa med kyang las 'grub par 'gyur ro/_/sngags 'di bzlas la reg pas de dbang du 'gyur ro/_/gos la bsngags nas 
[\[162a.3\]]gyon na skal ba bzang por 'gyur ro/_/so shing la bsngags na so nad nye bar zhi bar 'gyur ro/_/ka ra bI ra dkar po'i so shing la/_lan bdun bsngags te zos na don du ma gnyer bar yang kha zas 'byung bar 'gyur ro/_/mig gi nad la rgyam tshwa btags te lan bdun mngon 
[\[162a.4\]]par bsngags la mig bkang na mig gi nad sel to/_/rna ba'i nad la 'brug sgrogs pa las skyes pa'i rtswa tsha tri ka zhes bya ba/_glang po che'i rgyab tu reg par byas la/_rang gi lo ma'i nang du btums nas me chung ba la bsregs te shin tu 'jam par byas la/_rgyam tshwa'i phye ma chu 
[\[162a.5\]]dro 'jam tsam dang sprus te lan bdun bsngags pas rna ba bkang ba dang /_skad cig de nyid la rna ba na ba nye bar zhi bar 'gyur ro/_/bud med bu 'byung ba'i dus su mngal nas mthon te/_na zhing nyam thag pa la ni shing A DA ru sha ka'i rtsa ba srog chags med pa'i chu la btags te lte ba'i 
[\[162a.6\]]phyogs su bskus na nye bar zhi bar 'gyur ro/_/mtshon nang du lus pa'i skyes bu la ni mar rnying pa la lan brgya rtsa brgyad mngon par bsngags te/_btung ba'am byugs na phyogs de nas de'i skad cig la zug rngu med par 'gyur ro/_/ma zhu ba dang gsud pa dang /_'khru ba'i nad la ni 
[\[162a.7\]]lan tshwa nag po 'am rgyam tshwa 'am tshwa gzhan gang yang rung ba la lan bdun bsngags te zos na nad de las grol bar 'gyur te/_de nyid kyi nyin par bde legs su 'gyur ro/_/ldan pa'i nad kyi tshad pas 'khru ba 'am/_'khru ba la ni ma du lung ga'i rtsa ba btags te/_lan gcig gam 
[\[162b\]]
[\[162b.1\]]gnyis bzlas pa byas nas srog chags med pa'i chu dang 'thungs na gnod pa med par de las grol bar 'gyur ro/_/bud med mo sham bu mi skye ba skye bar 'dod na/_a shwa gan d+ha'i rtsa ba mar bzang po dang lhan cig bskol la/_ba'i 'o ma dang lhan cig bskol te ba'i 'o ma dang bsres 
[\[162b.2\]]la lan nyi shu rtsa lngar bzlas la zla mtshan gyi dus su blud la khrus byas pa'i 'og tu khyim bdag gzhan gyi chung ma spangs shing 'dod pas log par g.yem pa spangs pas/_rang gi chung ma la mngon par song na rang gi khyo dang 'dra ba'i bu skye bar 'gyur ro/_/lo gsum mam lo lnga'i bar du bu 
[\[162b.3\]]btsa' ba'i dus su khrag 'byung ba 'am/_lo du ma'i bar du bu ma chags pa 'am/_gzhan gyi sngags rgyud dang sman dang gzhan gyi phyag rgyas bcings pa dang /_gzhan gyis ma rungs par byas pa'am/_bu zla ba ma tshang bar byung ba 'am/_nad las yang dag par byung ba 'am/_
[\[162b.4\]]gzhan gyi sbyor bas yang dag par byung ba 'am/_gzhan gang yang rung ba cung zad gzhan gyis byas pa'i nad dang /_gnas pa dang 'gro ba dang bcos ma dang /_bcos ma ma yin pa'i dbyig dug la sogs pa byin pa 'am rtsa ba dang sman dang sngags thams cad 
[\[162b.5\]]dang /_mdza' ba dang mi mdza' bas sbyor ba byas pa la lan nyi shu rtsa bdun bsngags te/_mar rnying pa la rma bya'i sgro zla ba 'dra ba dang bsres te btags la de nas shin tu zhib par byas la sha kha ra dang lhan cig sbyar te/_a ru ra tsam bza' bar bya'o/_/zhag bdun gyi bar du 
[\[162b.6\]]kha ra dang ldan pa'i bskol ba btung bar bya ste/_yang dang yang du sngags kyang bzla bar bya'o/_/mgo bo'i nad la ni khwa'i gshog pa la lan bdun bsngags te byabs na bde legs su 'gyur ro/_/bud med la spyad drags pa la sogs pa'i nad ni shing a la ma bu sa'i rtsa 
[\[162b.7\]]ba'i lo ma dang lhan cig btags nas/_sman ni li ka'i rtsa ba dang ldan pa la brgya rtsa brgyad bsngags te 'o ma de dang bsres la btung bar bya'o/_/de bzhin du rims nyin gcig pa dang nyin gnyis pa dang nyin gsum pa dang nyin bzhi pa dang /_ther zug pa'i rims dang /_
[\[163a\]]
[\[163a.1\]]rtag pa'i rims dang rims mi bzad pa la sogs pa la 'o thug mar dang ldan pa la brgya rtsa brgyad mngon par bsngags te blud pa byas na bde bar gnas par 'gyur ro/_/de bzhin du mkha' 'gro ma'i gdon gyis zin pa dag la ni/_bdag nyid kyi gdong la lan 
[\[163a.2\]]brgya rtsa brgyad mngon par bsngags te nad pa la bltas na bde bar gnas par 'gyur ro/_/de bzhin du ma mo dang byis pa dang lus srul po dang ro langs dang gzhon nu'i gdon la sogs pa mi ma yin pa'i mi bzad pa'i gdon thams cad kyis zin pa la ni/_bdag nyid kyi lag pa la lan 
[\[163a.3\]]brgya rtsa brgyad mngon par bsngags pa byas nas gdon gyis zin pa'i mgo la reg par byas na bde bar gnas par 'gyur ro/_/lan cig bzlas pas bdag nyid bsrung bar 'gyur ro/_/lan gnyis bzlas pas grogs po bsrung bar 'gyur ro/_/lan gsum bzlas pas khyim bsrung 
[\[163a.4\]]bar 'gyur ro/_/lan bzhi bzlas pas ni grong bsrung bar 'gyur ro/_/lan lnga bzlas pas ni grong gi spyod yul gyi 'gro ba bsrung bar 'gyur ro/_/de bzhin du lan stong gi bar du bzlas na dmag gi tshogs bsrung ba byas par yang 'gyur ro/_/de dag dang gzhan yang ma bsgrubs par las 
[\[163a.5\]]thams cad byed par 'gyur ro/_/ci ste sgrub par 'dod na ni las phran tshegs rnams bya ba ma yin te/_gcig pu dben pa'i gnas su song nas rgya mtshor 'bab pa'i chu bo 'byung ba'i gnas dang /_rgya mtsho'i ngogs dang chu bo gang gA'i ngogs dang /_gzhan gang yang rung ba'i chu 
[\[163a.6\]]bo chen po'i ngogs la brten nas/_gtsang ma'i gnas su lo ma'i spyil po byas te/_khrus lan gsum bya zhing gos lan gsum brjes la/_thub par gnas shing slong mo'i kha zas bza' ba'am tshod rngad dam/_khyor gang tsam mam 'o ma 'am/_'bras bu za zhing bzlas pa sum 
[\[163a.7\]]'bum byas te/_grub pa'i mtshan ma mthong na de nas sgrub pa brtsam par bya'o/_/phyogs de nyid du ras ris chen po bzhag la/_ras ris la mchod pa chen po byas te/_mar me'i snod gser ram dngul lam zangs sam sa'i rang bzhin la/_shing du ru ska'i 'bru mar gyis bkang ba'am dri 
[\[163b\]]
[\[163b.1\]]zhim po'i 'bru mar gyis bkang ba 'am ba'i mar gyis yongs su bkang ba'i mar me ras kyi dum bu sar pa'i snying po byas te ras ris kyi mdun du 'bum phrag gcig gi mar me dbul bar bya'o/_/kho ra khor yug tu mar me'i phreng ba phul ma thag tu ras ris las 'od 'byung ste/_'od byung ma thag tu 
[\[163b.2\]]ras ris kyi kho ra khor yug tu 'od 'bar ba'i phreng bas kun nas khyab par 'gyur ro/_/steng gi nam mkha' bar snang las rnga bo che'i sgra sgrogs shing legs so zhes bya ba'i sgra yang thos te/_de nas rig pa 'dzin pas rings pa'i tshul gyis sgrub pa pos ras ris kyi mtha' la sngar bris pa'i 
[\[163b.3\]]ras ris kyi mtha' nas mchod yon gsol/_lan gsum bskor ba byas te sangs rgyas thams cad la phyag 'tshal nas gzung bar bya'o/_/de nas de bzung ba tsam gyis mar me thams cad 'dzin pa'i sems can rnams gcig gis lhag pa'i gzhal med khang 'bum dang lhan 
[\[163b.4\]]cig 'phur bar 'gyur ro/_/lha'i sil snyan dang yang dag par ldan pa dang /_glu snyan pa'i sgra la sogs pa dang ldan pa dang /_gar dang ldan pa'i rig pa 'dzin ma 'khor yug tu khyab pa dag gis mar me thogs pa dang lhan cig sgrub pa po rig pa 'dzin pa'i 'khor los sgyur 
[\[163b.5\]]ba'i rgyal por dbang skur bar byed do/_/rga ba dang 'chi ba med pas rol par 'gyur zhing /_bskal pa chen por gnas shing nyi ma dang 'dra ba dang /_lha'i yan lag lta bur mdzes pa dang /_gos rnam pa sna tshogs kyis brgyan pa dang /_'khor de dag dang yang 'di lhan cig tu 
[\[163b.6\]]spyad par 'gyur ro/_/rig pa 'dzin pa thams cad kyang 'di'i bran bzhin du nye bar gnas par 'gyur te/_rig pa 'dzin pa'i 'khor los sgyur bar 'gyur ro/_/ring du 'tsho ba dang grub pa thams cad kyis mi tshugs par 'gyur ro/_/rig pa 'dzin pa rnams kyi bu mo rnams la 
[\[163b.7\]]mchog tu yid du 'ong bar 'gyur ro/_/rdzas thams cad la dbang du 'gyur ro/_/sangs rgyas dang byang chub sems dpa' rnams rgyal mtshan gyi rtse mo la bzhugs par 'gyur ro/_/skad cig gis tshangs pa'i 'jig rten du 'gro zhing brgya byin la yang bgrang ba med na/_rig pa 'dzin 
[\[164a\]]
[\[164a.1\]]pa gzhan lta ci smos/_'di ni mthar yang sangs rgyas nyid du 'gyur zhing /_'phags pa 'jam dpal yang 'di'i dge ba'i bshes gnyen du 'gyur ro/_/gzhan yang las kyi sgrub pa po yod de/_de nas shin tu brtson pas gcig pu dben pa/_skye bo med 
[\[164a.2\]]la 'dres pa med cing 'dres pa dang bral bas dgon pa chen por zhugs te/_gnas gang du pad+ma chen po yod pa'i mtsho dang ldan pa'i ri'i rtse mo gcig tu brten nas/_ri'i rtse mo de'i steng du 'dzegs te/_rig pa'i rgyal po yi ge gcig pa 'jam dpal gyi cho ga las bshad 
[\[164a.3\]]pa'am/_de bzhin gshegs pa'am/_gzhan byang chub sems dpas bshad pa'am/_gang yang rung ba'i sngags 'dod pa de dag bzung ste/_pad+ma'i rtsa ba'am 'o ma'i kha zas kyis 'tsho zhing /_rig pa 'bum phrag sum cu rtsa drug bzlas la/_bzlas pa'i mthar cho ga de 
[\[164a.4\]]nyid kyis sngar bstan pa'i ras ris kyi ri mo chen po rab tu bzhag ste/_me tog pad+ma la tsan+dan dkar po dang /_gur gum gyis btags la seng ldeng gi shing gi me sbar te/_sngar yongs su btags pa'i me tog gis stong phrag drug cu rtsa drug gi sbyin sreg bya'o/_/de nas sbyin 
[\[164a.5\]]sreg gi mthar bcom ldan 'das shAkya thub pa'i ras ris las 'od zer 'byung ngo /_/de nas sgrub pa po snang bar byas te/_spyi bor zhugs par 'gyur la des reg ma thag tu sgrub pa pos mngon par shes pa lnga thob par 'gyur ro/_/byang chub sems dpa'i sa thob par 'gyur/_lha'i 
[\[164a.6\]]lus kyis ci ltar 'dod pa bzhin du 'gro bar 'gyur/_bskal pa sum cu rtsa drug gi bar du 'tsho bar 'gyur/_sangs rgyas kyi zhing sum cu rtsa drug gnon par 'gyur/_de dag gi mthu yang dag par rjes su mthong bar 'gyur/_sangs rgyas sum cu rtsa drug gi gsung rab 'dzin par 
[\[164a.7\]]'gyur/_de la mchod cing bsnyen bkur ba la mngon par dga' bar 'gyur/_mthar yang byang chub la gzhol bar 'gyur/_'phags pa 'jam dpal gyis byang chub kyi mthar thug pa/_mya ngan las 'das kyi bar du dge ba'i bshes gnyen du yongs su 'dzin par 'gyur ro/_/byang 
[\[164b\]]
[\[164b.1\]]chub sems dpa'i sde snod phal po che theg pa chen po shin tu rgyas pa'i mdo sde 'phags pa 'jam dpal gyi rtsa ba'i cho ga dgu pa'i le'u rab 'byam las/_gnyis pa sgrub pa'i thabs dam pa'i las kyi le'u rab 'byam rdzogs so//_//de nas bcom ldan 'das shAkya thub pas sgrub pa'i 
[\[164b.2\]]las dam pa gzhan yang gsungs te/_cho ga'i rgyal po 'di las gang yang rung ba'i sngags bzung nas/_gang gA'i klung chen por zhugs te/_dkyil du gru'i bzhon pa la 'dug ste/_'o ma dang sbyar ba'i 'bras chan za zhing ci ltar 'dod pa'i nyi ma la bzlas pa sum 'bum bya'o/_/
[\[164b.3\]]de nas bzlas pa'i tha ma la klu thams cad mthong ste/_de nas bsgrub pa brtsam par bya'o/_/gru'i steng de nyid kyi nang du me thab pad+ma'i rnam pa 'dra ba byas nas/_me tog nA ga ge sar dag gis ras ris la mchod pa chen po byas te/_ras ris chen po nub du bstan pas bzhag la/_
[\[164b.4\]]bdag nyid shar du bltas nas ku sha'i khres la 'dug ste/_me tog nA ga ge sar re re la yang lan bdun bdun bsngags pa byas nas/_shing seng ldeng gis me sbar ba la sbyin sreg bya ste/_tsan+dan dkar po dang gur gum dang bsres pa'i me tog nA ga ge sar gyis lan stong phrag sum 
[\[164b.5\]]cu rtsa drug gi bar du bya ste/_gzhan gyis ni ma yin no/_/klu rnams mthong ba yang don yod pa yin te/_grub pa'i rdzas rnams la rab tu chags pas blang bar mi bya ste/_grub pa'i rdzas rnams la chags pas len par mi byed na/_des na sbyin sreg rdzogs pa dang gru'i bzhon pa 
[\[164b.6\]]dang bcas par 'phur bar 'gyur te/_rig pa 'dzin pa'i 'khor los sgyur bar 'gyur la/_klu'i rgyal po'i dbang po thams cad kyang su 'brang zhing bran bzhin du gnas par 'gyur ro/_/bar gyi bskal pa sum cur 'tsho bar 'gyur ro/_/'di rang dbang du'ang 
[\[164b.7\]]spyod par 'gyur ro/_/'gro ba la thogs pa med par 'gyur ro/_/'phags pa 'jam dpal mngon sum du mthong bar 'gyur ro/_/spyi bo la phyag gis reg par mdzad de/_reg pa tsam gyis mngon par shes pa lnga thob par 'gyur ro/_/nges par sangs rgyas nyid kyang 
[\[165a\]]
[\[165a.1\]]'thob par 'gyur ro/_/las kyi mchog gzhan yang bstan pa ni bil ba'i shing gcig gi rang bzhin las gru'i bzhon pa shin du brtan pa dang /_legs par byas te de la zhon nas gang gA'i klung chen por zhugs te/_bil ba'i shing las rlung yor byas te/_de nyid 
[\[165a.2\]]kyis gru de rlung yor 'dzin pa mkhas pa gsal ba des phyag par bya'o/_/gang gA'i klung chen po mi dor bar yongs su thad ka'am/_chur phyag par bya'o/_/de nas gzhan gang yang rung ba'i sngags rtsa ba'i sngags sam/_'bru drug pa'am/_'bru gsum pa'am/_'bru brgyad pa'am 'bru 
[\[165a.3\]]gcig pa'am/_khro bo'am pho nya'am/_'khor gyi sngags bzung nas/_dang por ras ris chen po de nyid nub tu bltas pas bzhag la/_sgrub pa po shar du blta bar bya'o/_/de nas ci ltar 'dod pa'i 'o ma dang /_nas chan khyor gang ngam 'bras bu'i kha zas sam/_chu dang rtsa 
[\[165a.4\]]ba dang /_'bras bu'i kha zas kyis 'tsho la mi smra ba'i dka' thub dang /_dus gsum du khrus bya zhing gos lan gsum brjes nas dge ba'i las bzang po yang dag par spyod pa dang /_blo dge ba bzang po dang ldan pa'o/_/dang por re zhig ras ris kyi mdun du sngar ci ltar bstan pa'i sngar 
[\[165a.5\]]bshad pa'i cho gas rig pa 'bum phrag drug cu bzla'o/_/bzlas pa zin pa na gru de rgya mtsho chen por 'gro bar 'gyur ro/_/sgrub pa po'i yo byad yang dag par blangs te sngar gyi gnas su gzhag par bya'o/_/de nas gru'i bzhon pa rgya mtsho chen por 'gro ba na 'jigs par mi bya ste bzlog 
[\[165a.6\]]par yang mi bya'o/_/sgrub pa po ma gtogs pas zlog par nus pa yang ma yin no/_/de nas dpag tshad stong du gnas pa'i rgya mtsho chen por yang yud tsam gyis 'jug par 'gyur na/_lam thung ngu lta smos kyang ci dgos/_rgya mtsho chen po der phyin pa na sgrub pa pos bsgrub pa'i 
[\[165a.7\]]las brtsam par bya'o/_/de nas seng ldeng gi shing gi me sbar la/_sngar byas pa'i me thab bam/_rdza mkhan gyis byas pa'i sa'i snod la/_me tog nA ga ge sar tsan+dan dkar po dang ga pur gyis bsres pa'i sreg blugs kyis shin tu nyung ba'am rab tu mang ba yang rung 'bum phrag 
[\[165b\]]
[\[165b.1\]]drug cu sbyin sreg bya'o/_/sbyin sreg byed pa na yang lang ka'i grong khyer na gnas pa'i srin po gzugs dang cha byad mang po 'dzin pa ha ha zhes bya ba'i sgra sgrogs pa dang /_klu'i grong khyer gdengs ka dang ldan pa na gnas pa'i rgyal po rnams langs par 'gyur te/_cha byad rnam pa sna 
[\[165b.2\]]tshogs 'dzin pa rab tu drag pa dang /_rab tu zhi ba'i klu de rnams dang /_srin po de rnams 'di skad du khyed bzhengs shig bzhengs shig_/bdag cag gi bdag po mdzad du gsol zhes brjod do/_/de bzhin du lha ma yin dang gnod sbyin dang /_lha dang lto 'phye chen po dang grub pa dang mi ma yin 
[\[165b.3\]]pa thams cad kyang rab tu chags par byed na ldang bar mi bya/_'jigs par mi bya'o/_/de nas rig pa 'dzin pas sngags zlo zhing /_lag pa g.yon pa'i mdzub mos sdigs mdzub byas na/_de nas phan tshun du 'gro ba dang 'byor ba dang 'bros par byed do/_/de nas sbyin sreg 
[\[165b.4\]]zin pa na gru de sgrub pa po des blangs na skad cig gis 'og min du 'gro bar 'gyur ro/_/'jig rten gyi khams gzhan du yang 'gro ba dang 'ong bar 'gyur ro/_/byang chub sems dpa'i sems dang mthu mnyam par 'gyur/_mngon par shes pa lnga dang rdzu 'phrul chen po dang mthu 
[\[165b.5\]]chen po dang ldan par 'gyur ro/_/'dis 'phags pa 'jam dpal yang rtag tu mthong bar 'gyur ro/_/sangs rgyas dang byang chub sems dpa' dang /_rang sangs rgyas dang 'phags pa nyan thos ma gtogs pa/_klu'i rgyal po thams cad dang srin po thams cad 
[\[165b.6\]]dang gnod sbyin thams cad dang /_lha thams cad dang lha ma yin thams cad dang /_sems can thams cad kyang 'di'i bka' bzhin byed cing dbang du 'gyur ro/_/'di'i sngags grub pa de dag la yang byams pa'i bdag nyid du 'gyur zhing rjes su dga' bar 'gyur ro/_/
[\[165b.7\]]sems can thams cad kyis kyang mi thub pa'i bar du 'gyur ro/_/gzhan yang las sgrub pa'i thabs dam pa yod de/_shing bil ba chen po las gru'i bzhon pa byas la yang shing gcig gi shing gi tshogs las gnas chen po byas te/_gang gA'i dbus kyi gling 
[\[166a\]]
[\[166a.1\]]der gru'i bzhon pa'i gnas byas la/_der yang gru'i bzhon pa la zhon pa'i skyes bu brgya nyi shu rnams mar me lag na thogs pa/_gos dkar po bgos pa srung ba byas pa/_cho ga snga mas yang dag par bzhag pa'i ras ris mdun du gzhag par bya ste/_de nas ras ris 
[\[166a.2\]]la mchod pa chen po byas nas/_nA ga ge sar gyi phye ma tsan+dan dkar po dang gur gum dang ga pur gyis bsres pa'i sreg blugs kyis seng ldeng gi me la stong phrag sum cu rtsa drug sbyin sreg bya'o/_/de nas sbyin sreg zin pa na/_skad cig gis tshangs pa'i 'jig rten du 'gro ba dang 'ong bar 
[\[166a.3\]]'gyur ro/_/ci ltar 'dod pa bzhin du rnam par rgyu bar byed do/_/'phags pa 'jam dpal gzhon nur gyur pa mngon sum du mthong bar 'gyur te/_mthong ba tsam gyis sa thob par yang 'gyur ro/_/mngon par shes pa lnga 'thob pa dang yun ring du 'tsho zhing bskal pa chen por 
[\[166a.4\]]gnas par yang 'gyur ro/_/rig pa 'dzin pa'i 'khor los sgyur bar yang 'gyur ro/_/mar me 'dzin pa de dag kyang rig pa 'dzin pa 'di'i grogs por 'gyur te/_de dag dang lhan cig ci ltar 'dod pa bzhin du rgyu zhing rang dbang du 'gro bar yang 'gyur ro/_/sangs rgyas bcom 
[\[166a.5\]]ldan 'das rnams la mchod pa dang bsnyen bkur byed par mngon par dga' bar 'gyur zhing /_'phral yang sangs rgyas nyid du nges par 'gyur ro/_/gzhan yang sgrub pa'i thabs kyi las dam pa yod de/_chu klung rgya mtsho'i 'gram dag gam/_/de bzhin ri bo kha ba can/_/ri yi 
[\[166a.6\]]rgyal po 'bigs byed la/_/las kyi mchog ni bsgrub par bya/_/ma la ya ri sa ha dang /_/spos kyi ngad ldang ar bu dang /_/ri yi rgyal po sum brtsegs la/_/las kyi mchog ni bsgrub par bya/_/de bzhin rgya mtsho chen po dang /_/ri ni shing ldan me tog yod/_/'di dag gi 
[\[166a.7\]]ni phyogs dag tu/_/sngags grub par ni rgyal bas gsungs/_/gtsang zhing bas mtha' dben phyogs su/_/grong gi chos ni rnam par spangs/_/de bzhin ri yi tshang tshing du/_/sngags kyi rgyal po thams cad 'grub/_/bas mtha'i gnas mal nyams dga' dang /_/rgyal bas 
[\[166b\]]
[\[166b.1\]]de bzhin bsngags pa dang /_/ma rungs sems can thams cad la/_/sngags kyi rgyal po thams cad 'grub/_/chos ldan rgyal po yod pa dang /_/gtsang sbra spyod pa'i skye bo yod/_/pha dang ma la gus pa dang /_/bram ze'i rigs ni yod pa yi/_/gnas der lha rnams 'grub 'gyur 
[\[166b.2\]]te/_/gzhan du 'grub pa ma yin no/_/chu bo gang gA'i 'gram dang ni/_/de bzhin legs mdzes ya mu na/_/sin+du nar ma dA nang dang /_/zla ba'i cha ni gtsang ngogs dang /_/de bzhin kA ba'i sa ra swad/_/chu bo chen po sI ta rnams/_/'di dag grub pa'i zhing du ni/_/stobs bcu ldan 
[\[166b.3\]]sras rnams kyis bshad/_/stobs bcu ldan pas bshad pa'i zhing /_/byang phyogs yod pa'i ri dag dang /_/kha che dang ni rgya yul dang /_/bal po de bzhin mang yul dang /_/rgya yul che dang li yul dag_/de dag ma lus grub pa'i zhing /_/byang phyogs la ni gnas pa dang /_/nas dang 
[\[166b.4\]]gro la spyod pa dang /_/ri dang chu bo dag la yang /_/bsod nams yul du bstan pa yin/_/sems can snying rje ldan gang gnas/_/de dag la ni nges 'grub 'gyur/_/dpal gyi ri bo'i ri chen ni/_/lho yi phyogs na yang dag gnas/_/dpal ldan 'bras phung mchod rten ni/_/rgyal 
[\[166b.5\]]ba'i ring bsrel gnas pa'i sa/_/thams cad don gyi gnas dag la/_/der ni sngags rnams myur du 'grub/_/mchod rten chen po rdo rje gdan/_/chos kyi 'khor lo rab bskor dang /_/thub mchog zhi bar rab gshegs pa/_/der yang grub par rab tu snang /_/lha las babs 
[\[166b.6\]]pa'i mchod rten dang /_/nai ka sha dang cho 'phrul bstan/_/grong mchog ser skya zhes bya dang /_/nags tshal lum bi nir 'khrungs la/_/sngags kyi rgyal po 'grub 'gyur zhes/_/rgyal bas rab bsngags brjod pa yin/_/bya rgod phung po'i ri dang ni/_/de bzhin sa steng 
[\[166b.7\]]bsil ba'i tshal/_/grong mchog me tog ces bya dang /_/rtag tu de bzhin ga sha dang /_/bcom brlag ka n+ya kub dza dang /_/sa steng grong ni 'phags rgyal dang /_/de bzhin yangs pa can mchod rten/_/mi thi la yi grong khyer sa/_/grong dang grong khyer mchog dag ni/_/
[\[167a\]]
[\[167a.1\]]gang gzhan skye bo yang dag 'byung /_/rab bsngags bsod nams yul dag ni/_/de dag la ni bsgrub pa bya/_/de dang gzhan yang yul dag dang /_/grong dang ljongs dang ri bor dang /_/gnas dang grong mchog gtso bo ni/_/bsod nams gnas la rab brten nas/_/
[\[167a.2\]]der ni slong mos rjes 'tsho zhing /_/bzlas dang sbyin sreg dga' ba dang /_/gnas khang bla gab med pa dang /_/rtag tu khyim ni stong pa la/_/sngags rnams las ni thams cad la/_/thog ma nyid du bya ba yin/_/sngags pas rtag tu yul dbus su/_/sngags bzlas mngon par 'dod 
[\[167a.3\]]pas bya/_/bzlas la rab zhugs rtag tu brtson/_/sngags rig gtong ba dag la goms/_/tshul khrims spyod cing shin tu dben/_/'byung po kun la phan par dga'/_/sngags spyod pa la dga' ba yi/_/sdom brtson gyis ni sngags bzlas bya/_/gtsang zhing gtsang sbra yod phyogs 
[\[167a.4\]]dang /_/kla klo rkun ma rnam par spangs/_/sems can sdig sbrul la sogs pa/_/spangs pa'i sa phyogs 'dod pa yis/_/'bras bu me tog yang dag ldan/_/dri med rab bsngags chu yod par/_/sngags rigs sngags ni brten byas na/_/sbyor ba thams cad rab tu 'grub/_/gzhan 
[\[167a.5\]]yang dur khrod chen po ni/_/der ni bzlas pa rtag tu bya/_/dri med chu dang 'bab chu ni/_/srog chags dag kyang rnam par spangs/_/der ni de nyid bzla bya ste/_/mnyam par bzhag pas sngags bzlas bya/_/'jig rten spyod pa'i bsod nams min/_/der ni cung zad mi mthong ste/_/
[\[167a.6\]]'on kyang sngags ni bstan pa yis/_/cung zad dus ni bstan pa'o/_/dam tshig tshogs pa'i rgyu ldan na/_/de las gzhan du'ang 'gro bya ste/_/der ni dam tshig thob bsten pa/_/cung zad dus te gzhan du min/_/de nas gzhan du'ang myur du ni/_/sngags rig pas ni ci nus 'gro/_/
[\[167a.7\]]bde gshegs mchod rten bzhugs pa yi/_/sa steng dag la rtag tu bsten/_/'jig rten mu stegs thams cad ni/_/lta ba log par ltung ba dang /_/gzhan yang stegs su gyur pa rnams/_/sngags rig pas ni rtag tu spang /_/rgyu ngan 'gro ba ngan yod par/_/sngags rig 
[\[167b\]]
[\[167b.1\]]pas ni der mi bsten/_/gang du rgyal ba mchog bzhugs dang /_/sa steng bse ru rang rgyal dang /_/byang chub sems dpa' skal ba che/_/nyan thos rgyal ba'i sras dag ni/_/de dag gnas pa'i phyogs dag tu/_/zlos pa sngags rig ldan pas bsten/_/'bad pas snga ma nyid du ni/_/
[\[167b.2\]]gnas de la ni rtag tu spyod/_/sngags shes cho ga mthong ba yis/_/yang dang yang du sngags zlos bya/_/lus can sdig pa ma lus dag_/bzlas dang sbyin sreg dag gis sel/_/de bas 'bad pa kun gyis ni/_/mnyam bzhag sngags ni bzla bar bya/_/las thams cad la 
[\[167b.3\]]gnas 'di dag gsungs pa las sgrub pa mchog gi las kyi thabs sgrub pa la gnas 'di dag ma rnyed na/_gang yang rung ba'i gnas de dag tu gtsang sbra byas te sngon du bsnyen pa byas la/_dad cing mos pas sgrub pa'i thabs kyi lam dam pa brtsam par bya ste/_dang por re zhig ras 
[\[167b.4\]]ris chen po nub tu bltas pas bzhag ste/_bdag nyid shar du bltas la/_grog mkhar gyi sa'am/_gang gA'i klung gi ngogs na yod pa'i sa blangs te/_rtswa u shi ra dang tsan+dan dkar po dang gur gum dang ga pur la sogs pas bsre ba bya ste/_rma bya'i gzugs byas la 
[\[167b.5\]]ras ris de'i mdun du bzhag go/_/ku sha'i rtse mo ma nyams pas phyogs gtsang mar skyes pa 'khor lo'i gzugs su byas te/_ras ris kyi mdun du lag pa g.yas pas bzung zhing /_lag pa g.yon pas rma bya bzung la/_yar ngo'i zla ba nya ba'i mtshan mor ras ris la mchod 
[\[167b.6\]]pa chen po byas te/_ga pur dang tsan+dan gyi dud pa bsregs la/_nam langs kyi bar du bzlas pa byas na/_de nas nyi ma shar ba'i dus su lha'i rang bzhin gyi rma bya ni rma bya chen po'i rgyal mor 'gyur ro/_/'khor lo ni kun du 'bar bar 'gyur zhing /_bdag nyid kyang lha'i lus su 'gyur 
[\[167b.7\]]ro/_/de nas lha'i phreng ba dang gos dang rgyan gyis brgyan par 'gyur ro/_/nyi ma shar ba dang 'dra ba'i 'dod pa'i gzugs mdzes par 'gyur ro/_/sangs rgyas dang byang chub sems dpa' la phyag byas nas/_ras ris la g.yas phyogs su bskor ba byas la/_ras ris blangs te rma bya'i stan 
[\[168a\]]
[\[168a.1\]]de la 'dug na yud tsam gyis tshangs pa'i 'jig rten gnon par 'gyur ro/_/rig pa 'dzin pa bye ba khri phrag brgya stong gi 'khor du ma dang ldan pa'i rig pa 'dzin pa'i 'khor los sgyur bar 'gyur ro/_/bar gyi bskal pa drug cur 'tsho bar 'gyur ro/_/ci ltar 'dod par 
[\[168a.2\]]'gro zhing spyod par 'gyur ro/_/'gro ba la thogs pa med pa dang lha'i phun sum tshogs pa dang ldan par 'gyur ro/_/'phags pa 'jam dpal yang mngon sum du 'gyur zhing /_de nyid 'di'i dge ba'i bshes gnyen du 'gyur ro/_mthar yang sangs rgyas nyid thob par 'gyur ro/_/
[\[168a.3\]]de bzhin du dbyug pa dang /_spyi blugs dang tshangs skud dang ldong ros dang gi wang dang ral gri dang /_lcags mda' dang mtshon rtse gcig pa dang dgra sta dang /_mtshon rnam pa sna tshogs kyi khyad par sa'i rang bzhin nam/_rkang gnyis dang rkang bzhi dang bya dang bzhon pa'i bye brag seng 
[\[168a.4\]]ge dang stag dang dom la sogs pa'am/_grog mkhar gyi sa'i rang bzhin la dri zhim po'i dris bsres pa las/_gdan dang bzhon pa dang gnas mal dang /_gdugs dkar po dang cod pan dang rgyan gyi bye brag thams cad dang rin po che'i bye brag thams cad dang /_rab 
[\[168a.5\]]tu byung ba'i yo byad kyi bye brag phreng ba dang lham dang shing lham dang /_lhung bzed dang chos gos dang khar gsil dang khab dang /_gri la sogs pa lcags khyad par can gyi rang bzhin nam/_gzhan yang gang cung zad sems can gyi yo byad snod la sogs pa/_lcags bzang po'i 
[\[168a.6\]]rang bzhin nam/_grog mkhar gyi sa'am/_chu bo'i ngogs kyi sa las byas pa de dag thams cad pa'i rnam lngas bkrus pa'am/_chus gtor ba tsam byas la snga ma bzhin du yongs su dag par byed pa'i sngags sam/_yi ge gcig pa'i sngags sam/_gzhan gang yang rung 
[\[168a.7\]]ba'i sngags cho ga'i rgyal po sgrub pa'i thabs kyi sngags ma gtogs pas lan brgya rtsa brgyad mngon par bsngags pa byas te/_ci ltar 'dod par bdag nyid bsrung ba byas pa dang grogs po yang yongs su bskyab pa byas pa dang shin tu gsang ba'i sngags dang rgyud shes pa sngar bstan 
[\[168b\]]
[\[168b.1\]]pa'i gnas dag tu ras ris nub tu bltas pas gzhag la/_bdag nyid snga ma bzhin du byas te/_ras ris la mchod pa chen po byas nas ras ris chen po la ga pur gyi bdug pas bdugs te/_sngar bstan pa'i mtshon dang yo byad dang sems can gyi khyad par sngar bstan pa'i bcos 
[\[168b.2\]]mar byas pa la/_yar ngo'i zla ba nya ba'i mtshan mo gong ma'i rdzas gang yang rung ba de dag blangs te/_mtshan mo nyi ma shar ba'i dus kyi bar du bzla bar bya'o/_/bar 'dir 'od chen po'i phreng ba ras ris la yang dag par mthong la/_gal te bzhon pa'i khyad par sgrub pa pos 
[\[168b.3\]]gzung bar gyur na ni/_de la zhon nas ci ltar 'dod par 'gro bar 'gyur ro/_/gal te rgyan gyi khyad par ram tshon gyi khyad par de blangs pas de bcangs na/_rig pa 'dzin pa'i 'khor lo 'dzin par 'gyur te/_ci ltar 'dod par 'gro zhing lha'i gzugs dang ldan pa dang /_nyi ma shar 
[\[168b.4\]]ba dang 'dra bar 'gyur ba dang 'od kyi phreng ba chen po dang ldan pa dang /_lus shin tu gsal bar 'gyur ba dang rig pa 'dzin pa thams cad kyi mnga' bdag tu 'gyur ro/_/ring du 'tsho zhing bskal pa chen por gnas pa dang rig pa 'dzin pa bye ba khri phrag brgya stong gi 'khor du ma 
[\[168b.5\]]dang ldan pa dang /_lha'i nor bu rin po che'i gzhal med khang la spyod pa dang bzhon pa gang sngar yongs su brtags pa sa'i rang bzhin grub na/_de nyid 'dir mthu chen po dang ldan par 'gyur te bzhon pa de nyid 'di'i grogs por 'gyur ba dang gzhan gyi sngags 'gugs par byed pa 
[\[168b.6\]]grub pa rnams kyi brten pa'i gnas su gyur pa/_bdag gi sngags kyi grub pa la yang dag par sbyor bar byed pa/_byams pa'i bdag nyid dang phan par 'dod pas rab tu 'brel ba gang 'di nyid kyi mtshon dang rgyan dang rin po che'i khyad par dang /_stan dang gnas mal dang sems 
[\[168b.7\]]can la sogs pa nyid 'di la srung ba chen po nyid dang sba ba dang sbed pa la rtag tu 'brang bar 'gyur ro mthu chen po dang brtson 'grus chen po dang lus chen po dang ldan par 'gyur ro/_/'jam dpal gzhon nur gyur pa mngon sum du mthong bar 'gyur zhing legs so zhes bya ba yang 
[\[169a\]]
[\[169a.1\]]sbyin par mdzad la/_spyi bo la reg par mdzad cing byang chub kyi snying po thob kyi bar du dge ba'i bshes gnyen du sgrub par mdzad do/_/stobs bcu nyid kyang nges par thob par mdzad cing /_sems can thams cad zil gyis gnon cing mchod par yang 'gyur ro/_/'byung po 
[\[169a.2\]]thams cad kyis mi tshugs par 'gyur ro/_/yang dag pa'i rgyud kyi mtha' gcod pa med par 'gyur ba dang sa thob par 'gyur ba dang stobs bcu dang /_byang chub sems dpa'i sa nges par thob par 'gyur te/_mdor na las dam pa thams cad gnas dam pa dag tu gnas nas/_ras 
[\[169a.3\]]ris dam pa dag gi mdun du mchod pa dam pa la mngon par dga' bas las dam pa gzhan dag kho na bya'o/_/rig pa 'dzin pa nyid du nam mkha' la 'gro ba dang /_byang chub sems dpa'i rjes su zhugs pa dang mngon par shes pa lnga nyid dang sa dang sngags thob pa nyid dang lus 'di nyid 
[\[169a.4\]]kyis 'jig rten gyi khams dag tu 'gro ba nyid dang stobs bcu'i rgyud yongs su rdzogs par bya ba'i phyir dang /_'phags pa 'jam dpal mngon sum du mthong ba nyid kyi phyir dang 'bras bu yod par mthong ba'i chos ston pa mnyan pa'i phyir dang /_sangs rgyas kyi gdung rgyun mi gcad pa'i 
[\[169a.5\]]phyir dang /_thams cad mkhyen pa'i ye shes mthar gyis rjes su thob pa nyid kyi phyir dang /_chos kyi sprin las byung ba'i sngags bzang po la 'jug pa nyid kyi phyir dang /_nyon mongs pa bskam pa dang bdud rtsi'i char gyis nyon mongs pa zhi bar bya ba'i phyir dang /_'jig rten rjes su gzung 
[\[169a.6\]]ba la rab tu 'jug par rjes su sgrub pa nyid kyi phyir dang /_de bzhin du chos kyi tshul gzung ba'i phyir dang /_de bzhin gshegs pa'i gsung don yod par bya ba'i phyir dang /_sngags kyi thabs kyi sgrub pa'i cho ga rab tu gsang ba nyid kyi phyir dang /_sangs rgyas dang byang chub 
[\[169a.7\]]sems dpa' thams cad dang rang sangs rgyas dang 'phags pa nyan thos kyi bdag nyid chen po 'byung ba nyid kyi phyir/_cho ga'i rgyal po rab 'byam sngags kyi mthu dang rab tu rnam par ldan pa 'di ras ris chen po'i mdun du nye bar gnas la bsgrub par bya ste/_'jig rten dang 'jig rten 
[\[169b\]]
[\[169b.1\]]las 'das pa'i sngags kyi cho ga dang /_sngags rgyud thams cad kyi cho ga'i lam gyi ste/_mdor na 'dir cho ga gzhan du gsungs pa'i las kyis kyang cho ga'i rgyal po 'di bsgrub par bya ste/_myur du de dag gi sngags rnams 'grub par 'gyur te/_gang ngas bstan pa de dag nges par 'grub 
[\[169b.2\]]par 'gyur ro/_/byang chub sems dpa'i sde snod phal po che theg pa chen po shin tu rgyas pa'i mdo las/_'phags pa 'jam dpal gyi rtsa ba'i cho ga bcu pa ras ris chen po'i cho ga'i le'u rab 'byam rdzogs so//_//de nas bcom ldan 'das shAkya thub pas yang gnas gtsang 
[\[169b.3\]]ma'i gzhal med khang la gzigs nas/_'jam dpal gzhon nur gyur pa la bka' stsal pa/_'jam dpal khyod kyi ras ris bar ma'i cho ga gzhan sgrub pa'i thabs kyi cho ga yod de/_mdor bsdus nas bshad kyis de legs par rab tu nyon la yid la zung shig dang bshad do/_/
[\[169b.4\]]de nas 'jam dpal gzhon nur gyur pas bcom ldan 'das la 'di skad ces gsol to/_/bcom ldan 'das 'jig rten la thugs brtse ba dang ston pa sems can thams cad la phan par dgyes pa dang /_bdag cag la thugs brtse ba'i phyir dang /_ma 'ongs pa'i skye bo rnams la 
[\[169b.5\]]gzigs nas/_de'i dus la bab par mkhyen na de bshad du gsol/_de skad ces gsol pa dang /_'jam dpal gzhon nur gyur pa la 'di skad ces bka' stsal to/_/'jam dpal nyon cig dang por re zhig tshul khrims dang brtul zhugs dang /_gtsang sbra'i spyod pa dang 
[\[169b.6\]]nges par sdom pa dang bzlas pa dang /_sbyin sreg dang bsam gtan dang cho ga gang du legs par rab tu gnas pa la sngags thams cad kyi spyod pa sgrub pa'i las 'bras bu dang bcas shing don yod par 'gyur te/_sngags thams cad kyi sbyor ba 'grub par 'gyur ro/_/ngas bshad 
[\[169b.7\]]pa de gang zhe na/_gzhon nu nyon cig_/dang por re zhig rig pa dang brtul zhugs dang /_tshul khrims kyi yi dam dang po nyid du blang bar byas la/_dang po re zhig dkyil 'khor gyi slob dpon gyis bstan pa'i dam tshig khyod kyi cho ga'i rgyal por bstan cing sngar bshad pa 
[\[170a\]]
[\[170a.1\]]la rjes su 'jug par bya'o/_/blo gsal ba yid gzhungs pa dang ldan pa/_slob dpon du dbang bskur ba khyod kyis bstan pa'i cho ga shes pa/_dge ba gsal ba'i chos dang ldan pa/_bden par smra ba spro ba chen po dang ldan pa byas pa gzo ba/_yid gzhungs 
[\[170a.2\]]pa dang ldan pa/_'dris brten pa ha cang mi rgan ha cang mi gzhon pa rnyed pa dang /_bkur sti la chags pa med pa tshangs par spyod pa/_snying rje dang ldan pa rnyed pa tsam mam/_longs spyod kyi rgyu tsam mam/_rjes su chags pa'i rgyur yang rdzun mi smra na cung zad tsam mam/_
[\[170a.3\]]chags pa'am rmongs pa tsam gyis rnam par lta smos kyang ci dgos/_dam bcas pa brtan pa dang sems can thams cad la sems mnyam pa dang /_snying rje dang ldan pa dang tshul khrims dang ldan pa dang /_sngon du spyad pa byas pa dang khyod kyi gsang ba'i sngags rjes su 
[\[170a.4\]]zlos pa dang snga ma nyid du rig pa goms par byas pa dang /_khyod kyi dkyil 'khor la mthar gyis yang dag par zhugs pa dang /_'jig rten shes pa dang cho ga shes pa dang yang dag par rjes su 'dzin par byed pa dang /_'bras bu dang ldan zhing mkhas pa dang legs pa la 
[\[170a.5\]]rab tu zhugs pa dang gzugs mdzes pa dang 'dod pa med pa dang /_chags pa med pa dang dpa' ba dang brtson 'grus brtan pa dang nad med pa ste/_nad gang gis las mi nus pa'i ngang tshul can gyi nad med pa dang rigs mthon por skye ba'o/_/yon tan de dag dang ldan 
[\[170a.6\]]na ni dkyil 'khor gyi slob dpon du 'gyur la/_sgrub pa po yang de dang mnyam pa ste/_yan lag lhag pa'am ma tshang ba cung zad kyang med pa'o/_/de lta bu'i dkyil 'khor gyi slob dpon la mchod pa byas shing don du gnyer bar byas te/_slob dpon dang lhan cig byang 
[\[170a.7\]]chub sems dpa' chen po 'phags pa 'jam dpal gzhon nur gyur pa'i dam tshig la rjes su 'jug par 'tshal na/_slob dpon gyis bdag la thugs brtse ba'i slad du/_phan pa'i thugs dang brtse ba'i thugs kyis de bshad du gsol/_de nas dkyil 'khor gyi 
[\[170b\]]
[\[170b.1\]]slob dpon des sngar bstan pa'i cho gas slob ma la snga ma ci lta bu bzhin du brtags nas rab tu gzhug par bya ste/_sngar ci ltar dbang bskur ba bzhin du phyis kyang sbyin par bya'o/_/[{]go rims [,]go rim [}]ci lta ba bzhin du dam tshig bstan te/_gsang ba'i phyag rgya dang rgyud dang sngags dang las 
[\[170b.2\]]kyang dus ring po nyid nas nges par brtags te/_bsam pa shes nas bstan par bya ste/_sngags la sogs pa'i las rnams kyang thams cad du gzhan du ma yin no zhes cho ga 'di ltar bstan pa yin no/_/de nas slob mas dkyil 'khor gyi slob dpon la ci nus pas/_gang 
[\[170b.3\]]gis slob dpon dgyes pa bdag dang longs spyod rab tu dbul bar bya'o/_/de nas dkyil 'khor gyi slob dpon des bu'i 'du shes nye bar gzhag par bya ste/_bu bzhin du bsgrub par bya zhing ma bzhin du yang longs spyod kyis nye bar bsdu bar bya'o/_/de nas sgrub pa po des 
[\[170b.4\]]sngags gang yang rung ba bzung ste/_gcig pu dben par song nas sngar bstan pa gong ma bzhin du rgya cher sbyar te/_de dag nyid kyis sngags dag gis ni spyan drang ba dang gshegs su gsol ba dang /_mar me dang dri dang bdug pa dang gtor ma dang lha bshos dkyil 
[\[170b.5\]]'khor la gsungs pa nyid kyi cho gas rgya cher bya ste/_spyan drangs nas gdan dang mchod yon phul la/_dus mtshams gsum du khrus lan gsum bya zhing /_gos lan gsum brje zhing nyin re bzhin du bzlas pa bya'o/_/de la dus gsum zhes bya ba ni mtshan mo'i mtha' 
[\[170b.6\]]nas brtsams pa yin te/_zung tsam nas nyi ma 'char ba'i bar 'dir dang po'i dus su brjod do/_/nyi ma gung ni nyi ma gnyi ga'i gung tsam gyi tshad du nam mkha' la gnas pa'i nyi ma'i dkyil 'khor la ni nyi ma gung gi dus zhes brjod do/_/nyi ma nub pa'i dus su lhag ma zung 
[\[170b.7\]]tsam lus pa'i dus gsum pa zhes brjod do/_/tshul khrims brtul zhugs yang dag ldan/_/slob dpon mkhas pa chen po dang /_/mthon po'i rigs su skyes pa dang /_/rnam pa kun du brtson 'grus brtan/_/sngags rgyud dag la mngon brtson dang /_/bya ba kun la blo gros 
[\[171a\]]
[\[171a.1\]]dge/_/zhib cing mkhas la chog shes dang /_/chos kyi dbyings ni rtag tu 'dzin/_/spro ba che zhing gzi brjid che/_/'jig rten chos la ltos pa med/_/thub mchog chos la dad pa dang /_/'jig rten na ni yongs su bsngags/_/dben pa shes shing bzlas pa byed/_/
[\[171a.2\]]sngon du bsnyen pas rjes bsnyen byed/_/'jam pa'i dbyangs kyi sngags shes shing /_/mthong bas nges 'dzin de mchog byed/_/sangs rgyas gsungs pa'i sngags rnams la/_/'jig rten pa yi sbyor ba shes/_/srung byed mthu ni brtan pa dang /_/rtag tu gtsang sbra'i spyod la dga'/_/
[\[171a.3\]]sangs rgyas bstan pa'i lam la ni/_/thams cad du ni 'jug par byed/_/rab bsngags rgyal bas bstod pa yi/_/sngags zlos pa la brtson par byed/_/las 'bras dag la rtag yid ches/_/'jig rten pha rol de bzhin no/_/sdig pa kun la 'jigs byed pa/_/shin tu 
[\[171a.4\]]phra ba'ang de bzhin no/_/gtsang zhing grims dang le lo med/_/yid gzhungs blta na sdug pa dang /_/stobs bcu ldan pas sngags bshad dang /_/de bzhin rgyal ba'i sras dang ni/_/gang dag 'jig rten sngags dag dang /_/rdo rje pad+ma'i rigs dag gis/_/de la rtag tu brtson byed 
[\[171a.5\]]dang /_/gzhung dang bstan bcos don klog pa/_/nad med pa dang stobs ldan dang /_/rgan dang gzhon pa rnam par spangs/_/sngags grub de bzhin shes nyen can/_/kun nas myur du byed pa dang /_/las mtha' mi ring nga rgyal chung /_/zur tsam gyis go khyad par can/_/tshangs par 
[\[171a.6\]]spyod cing shes rab che/_/gcig pu 'dre bar mi byed dang /_/'jam dpal gyis gsungs rgyud dag la/_/dbang bskur thob cing dpa' ba dang /_/bzlas pa'i mthar byas ldan pa dang /_/de bzhin rig pa goms byas dang /_/sems dpa' che zhing 'jig rten shes/_/'gro ba'i de nyid 
[\[171a.7\]]rjes sems dang /_/legs pa'i lam nyid rab sbyar byed/_/sbyin byed 'byung po phan la dga'/_/khyad par can de'i slob dpon la/_/rtag tu don du gnyer bar bya/_/dkyil 'khor de ni bris pa la/_/sngags rnams grub pa ster bar 'gyur/_/de nyid kyis ni dbang bskur na/_/'bras bu chen 
[\[171b\]]
[\[171b.1\]]po ster bar 'gyur/_/grub pa 'dod pa'i slob mas kyang /_/thub mchog de ni rtag tu mchod/_/de yi bka' ni mi 'gom par/_/slob mas 'bad nas bya ba yin/_/ci ltar 'byor pa yod pa bzhin/_/longs spyod de la sbyin par bya/_/nyung ba'ang yang na mang ba'ang rung /_/gang 
[\[171b.2\]]gis dga' ba thob 'gyur ba/_/lus dang srog gi don phyir ni/_/nor ni ci ltar sbyin pa bzhin/_/slob ma chos rig de bzhin du/_/slob dpon phyir ni nor sbyin na/_/tshe dang nad med de bzhin du/_/grags pa thob par 'gyur ba yin/_/slob mas bla ma de mchod na/_/dag pa'i 'gro 
[\[171b.3\]]ba thob par 'gyur/_/lam ni sna tshogs nyer bstan pas/_/de la sngags ni 'grub par 'gyur/_/de la bsten dang bsnyen bkur byas/_/ri mo byas dang mchod pas ni/_/sangs rgyas rnams dang de bzhin du/_/rgyal ba'i sras rnams mnyes par 'gyur/_/bla ma rtag tu bsnyen bkur 
[\[171b.4\]]na/_/lha rnams thams cad dga' bar 'gyur/_/bla ma sngags rnams mthong ba yis/_/de ltar thams cad bstan pa yin/_/sgrub pa pos ni dang por yang /_/dam tshig la ni 'jug par bya/_/dma' ba'am de dang mnyam pa'ang rung /_/gal te khyad par gyur na yang /_/rmongs 
[\[171b.5\]]pa'am lhag pa yin yang rung /_/rtag tu bla ma brnyas mi bya/_/ci ltar de nyid rjes mthong la/_/sngags 'grub pa la bya ba yin/_/sngar bstan pa yi slob ma yis/_/de la phrag dog bya ba min/_/lus can brtse ba 'phel byed pa'i/_/mig ni gang la yod gyur pa/_/de ni 
[\[171b.6\]]slob ma nyid bya ste/_/slob dpon rgyur yang bya ba yin/_/gang du phan tshun rgyud la ni/_/brtse ba'i phreng ba yod pa dang /_/brtse ba'i rgyud ni 'dzin pa la/_/de la sngags ni sbyin par bya/_/slob dpon la ni slob ma 'am/_/bla mas slob ma mthong ba'ang rung /_/rtag tu spro bar 'gyur 
[\[171b.7\]]ba la/_/gnyi ga la ni grub pa gnas/_/de dag la ni rtag tu yang /_/sngags spyod lam ni bstan par bya/_/gnyi gas pha dang bur shes la/_/sngags ni 'bras bcas gnas pa yin/_/slob ma bla mas rtag tu ni/_/brtan dang dga' ba de bzhin thob/_/bu ni chos dang rjes mthun 
[\[172a\]]
[\[172a.1\]]la/_/'bad pas rtag tu bsrung bar bya/_/de dag la ni sangs rgyas chos/_/rtag tu rgyun mi chad par 'gyur/_/gal te de med mgon bral la/_/sngags rnams ci skad gsungs pa bzhin/_/sems can dbul po rnams la ni/_/khyad par du yang sngags byin na/_/
[\[172a.2\]]sems can kun la'ang sbyin pa bas/_/sngags kyi spyod pa khyad par 'phags/_/mchog dang bar ma tha ma ni/_/dus rnams kun du bya ba ste/_/rtag tu sems can kun la ni/_/rjes su gzung ba'i phyir bya'o/_/'gro ba'am skye gnas rnam brtags nas/_/'dod pa dag la sbyin par bya/_/
[\[172a.3\]]de ni ci ltar 'dod pa'i sngags/_/slob mas de la blang bar bya/_/de nyid kyis bstan lam yin te/_/gzhan du de lta ma yin no/_/'jig rten pha rol pa la ni/_/grub pa de las bslang bar bya/_/pha bzhin mgo bos phyag byas nas/_/de nas ci ltar 'dod bzhin 'gro/_/de nas gcig 
[\[172a.4\]]pu 'gro byas nas/_/mnyam par bzhag ste bzlas pa bya/_/slong mo slong bas rjes 'tsho zhing /_/thub pa dus gsum zlos par byed/_/sngar ni ci ltar bstan pa bzhin/_/lam du rab tu 'jug par byed/_/de la rjes 'jug bsten pa dang /_/'dug pa dang ni gnas pa'o/_/dben pa 
[\[172a.5\]]chen po ri rtse dang /_/de bzhin chu bo'i ngogs gtsang dang /_/ba lang gnas dang mtsho chen dang /_/dben pa skye bo rnam spangs dang /_/lha khang stong dang shing dang ni/_/mtshan gcig ri ni mthon po dang /_/rgya mtsho che ngogs dga' ba dang /_/gling rnams chen po dag dang ni/_/rnam pa sna tshogs 
[\[172a.6\]]sngar bstan pa'i/_/yul ni yid du 'ong ba dang /_/'di dag las ni phyogs gzhan du/_/mnyam bzhag sngags ni bzla bar bya/_/grogs po mtshan nyid ldan pa ni/_/sngags don lugs dang tshad mar ldan/_/zur gyi rnam pa de nyid shes/_/bdag dang de yang 'dra ba'o/_/dpa' 
[\[172a.7\]]zhing g.yul las rnam rgyal dang /_/snying stobs che zhing bzod dang ldan/_/rgyal bas gsungs pa'i bstan pa dang /_/sngags kyi spyod pa la dad cing /_/sngags pa'i mtshan nyid dang ldan la/_/bzod dang ldan pa'i grogs po la/_/de la 'bad pa med par ni/_/sngags kyi las 
[\[172b\]]
[\[172b.1\]]rnams 'grub par 'gyur/_/tho rangs mal nas langs nas ni/_/mtsho chen las byung chu bo las/_/byung chu srog chags skyon med pa'i/_/bzang pos khrus ni rab tu bya/_/sa dang lci ba phye ma yis/_/sngags shes pas ni lus dril bya/_/sngags kyis de bzhin dag byas pa'i/_/
[\[172b.2\]]dri med gtsang sbrar byas pa'i chus/_/sngags ldan bdag nyid khrus bya zhing /_/ha cang ring bar 'dug mi bya/_/de nas langs nas chu ngogs 'dug_/sa dag gis kyang lag gnyis bkru/_/bdun dang bdun dang yang bdun ni/_/nyi shu rtsa gcig bar du 'o/_/de bzhin du yang nye reg 
[\[172b.3\]]bya/_/so shing dag kyang yang dag byed/_/so shing rnam par bor nas ni/_/de nas skyob la phyag kyang bya/_/'jig rten mgon la phyag 'tshal nas/_/mchod pa yid du 'ong bar bya/_/rnam pa sna tshogs mchod bstod dang /_/yang dag bstod pa yang yang bya/_/dri zhim me tog 
[\[172b.4\]]de bzhin du/_/ston la zlos pas mchod yon dbul/_/sangs rgyas rnams dang de'i slob la/_/spyi bos rab tu phyag 'tshal lo/_/'jig rten mgon po de dag gi/_/mdun du sdig pa bshags par bya/_/ras ris bar ma'i mdun du ni/_/bdag nyid dag kyang dbul 
[\[172b.5\]]bar bya/_/ku sha'i khres ni byas pa der/_/legs par mnyam gzhag 'dug nas ni/_/des ni phreng ba thogs nas su/_/'bad pas bzlas pa bya ba yin/_/ci ltar rnyed pa'i sngags kyis bya/_/de tshe sngags gzhan bzlas mi bya/_/ha cang ngan pa spang bya ste/_/ha cang 
[\[172b.6\]]bzang po'ang de bzhin no/_/bar ma bar ma'i las dag la/_/sdom chen sngags ni rtag tu bzla/_/ha cang skad mthon 'bad pas spang /_/tshig ni dma' ba'ang ma yin no/_/bar ma dbus kyi yul dag tu/_/rjes mthun rgyal bas bsngags pa'o/_/ha cang skad mtho dma' ba'ang 
[\[172b.7\]]min/_/bar mas rtag tu bzlas pa bya/_/sangs rgyas snga ma kun gyis ni/_/tshig ni legs ldan yin zhes gsungs/_/rtag tu gzhan gyi rna lam dang /_/gzhan gyi drung du mi bzla 'o/_/dben pa'i phyogs su'ang bdag rig pas/_/sngags kyang bar ma bzla bar bya/_/
[\[173a\]]
[\[173a.1\]]de ltar sngags bzlas rab sbyar na/_/sngags ni gang yang myur du 'grub/_/bar ma'i sngags ni 'grub 'dod na/_/yang dang yang du bzlas pa bya/_/de bas bzlas pa rnam bral dang /_/sngags kyi de nyid don legs thos/_/dben zhing gdung ba med par ni/_/
[\[173a.2\]]zlos pas sngags ni bzla bar bya/_/mtshan mo yi ni bzhi cha dang /_/de phyed de bzhin phyed nyid dang /_/skya rengs dmar po zung tsam la/_/nyi ma'i dkyil 'khor 'char ba na/_/dang po'i bar ma nyid du ni/_/thub pa mchog gis gsungs pa yin/_/zung tsam khru ni bzhi pa ste/_/bar mar 
[\[173a.3\]]yongs su bsgrags pa yin/_/de nas nyi ma phyed shar na/_/sngags bzlas de tshe spang bar bya/_/sngags bzlas de tshe btang ba na/_/sdom brtson mchod yon slar gshegs gsol/_/de tshe btang ba'i lhag dus la/_/thub pa'i bstan la dge ba bya/_/dam chos bklag 
[\[173a.4\]]la sogs pa ni/_/shes rab pha rol phyin la sogs/_/glegs bam sa bcu zhes bya ba/_/mchod dang bklag pa rtag tu bya/_/de nas dus la bab gyur na/_/rang sngags sngags kyi mgon po dang /_/thub pa mchog la phyag 'tshal nas/_/de nas 'tsho ba'i don du 'gro/_/dus 
[\[173a.5\]]gsum spyod dang de bzhin ldan/_/dus su zas spyod dbang po thul/_/chos can sgrub la brtson pa dang /_/sangs rgyas bstan la rab tu dad/_/mi smra grong gi nang du 'dug_/rtag tu gtsang sbra spyod la dga'/_/chos ldan sems can khyim du ni/_/slong dus rtag zlos 
[\[173a.6\]]byed cing 'dug_/srog chags med chos grub pa yi/_/zas ni gtsang bar grags pa dang /_/yang dag lta ba'i khyim dag dang /_/sangs rgyas bstan la dad pa yi/_/de 'dra'i khyim la rtag tu ni/_/slong ba'i don du slong mo blang /_/ci ltar dpa' bos go bgos 
[\[173a.7\]]te/_/nyam nga'i g.yul du 'jug pa na/_/rtag tu dgra ni 'joms byed de/_/dgra yis 'joms kyang mi nus pa/_/de bzhin sngags pa rtag grong du/_/slong mo'i 'tsho bas 'jug pa na/_/gzugs sgra la sogs bzang po ni/_/de ltar mthong bas chags gyur na/_/
[\[173b\]]
[\[173b.1\]]'dod chags zhi ba'i don gyi phyir/_/dge ba mi gtsang bsgom par bya/_/lang tsho'i rnam pas brgyan pa yi/_/bud med gzugs ni mthong ba na/_/mi gtsang dri ngan bsgom bya zhing /_/shin tu smad pa rnag dang gcin/_/srin bus zos dang dur khrod gnas/_/lus 
[\[173b.2\]]ni mi rtag sdug bsngal yin/_/byis pa sngags la rmongs pa yis/_/'gro ba lnga po dag tu 'khor/_/las kyi skud pas bcings nas ni/_/yun ring dus su mya ngan byed/_/mi shes sgrib pas rmongs pas na/_/dmus long sdug bsngal rgyu yang yin/_/gang du blo ni 
[\[173b.3\]]phyin ci log_/skye bo chags pas phongs par 'gyur/_/rnam pa sna tshogs las gar gyi/_/rnam pa du mar chags byed pas/_/yun ring res kyis gnas nas ni/_/'gro dang 'ong bar spyod par byed/_/gar byed bzhin du spyod pa yis/_/bran bzhin du ni gtong 
[\[173b.4\]]bar byed/_/mi gtsang dga' ba'i sems can gang /_/yun ring lam du phongs par 'gyur/_/'khor ba'i rgya mtsho'i chu 'byung ba/_/zo chun gyi ni rnam pa bzhin/_/'gro ba de dag mi bzad pa'i/_/sdug bsngal chu yis khyab pa yin/_/sangs rgyas kyis ni bud 
[\[173b.5\]]med dag_/ma 'dres sdug bsngal rtsa bar gsungs/_/nyan thos byang chub sems dpa' dang /_/rang rgyal thub pas de bzhin gsungs/_/'khor ba'i rgya mtsho mi 'khrugs pa/_/rgya mtsho 'di ni skam par dka'/_/bud med sems kyis bslus pas na/_/gang 
[\[173b.6\]]du sems can bying gyur nas/_/dmyal ba dud 'gro'i 'jig rten dang /_/[{]yi dgas [,]yi dwags [}]'jig rten lha ma yin/_/de bzhin mi yi 'jig rten dang /_/lha yi 'gro ba'i 'gro bar 'gro/_/bud med chags pas bslu pas na/_/kun nas yongs su 'khor 'gyur zhing /_/
[\[173b.7\]]'dam chen nang du 'bying 'gyur la/_/'khor ba'i rgya mtsho btson ra yin/_/bud med chags pa'i blun po'i mi/_/rul ba'i ro la wa bzhin no/_/gang du mi ni chags byed pa/_/shin tu mi bzad sdug bsngal bzod/_/dkar po'i chos ni des nyams byed/_/sangs rgyas 
[\[174a\]]
[\[174a.1\]]bstan la zhugs pas ni/_/sdug bsngal 'khor ba'i rgya mtsho nyid/_/thams cad yongs su zlog byed cing /_/sngags zlos dga' zhing brtson pa dang /_/grags pa che zhing chags dang bral/_/gzi brjid ldan zhing kun dang mdza'/_/de dag la ni sdug bsngal med/_/
[\[174a.2\]]yang dag sdom dang tshangs bden shes/_/bla ma lha la mchod byed dang /_/ma dang pha la gus pa rnams/_/de dag la ni sdug bsngal med/_/dam pa'i don la brten na ni/_/mi rtag sdug bsngal stong pa dang /_/de bzhin dbyig dug zug rngu bzhin/_/zlos pas bud med lus bsam bya/_/
[\[174a.3\]]blo ngan phung po'i lcags kyus zin/_/'khor ba las ni 'byung mi nus/_/rtag tu bud med chags gyur pa/_/de la grub pa yod ma yin/_/zlos pa 'di la tshul khrims nyams/_/de la grub pa mchog med cing /_/grub pa 'bring yang yod med de/_/grub pa tha ma'ang yod ma 
[\[174a.4\]]yin/_/tshul khrims 'chal la thub dbang gis/_/sngags grub par ni ma gsungs te/_/mya ngan 'das grong 'gro ba yi/_/yul dang phyogs kyang ma yin no/_/byis pa ngan pa 'di la ni/_/sngags grub pa ni ga la yod/_/skye bo tshul khrims 'chal 'di la/_/de la bde 
[\[174a.5\]]'gro ga la yod/_/mtho ris su yang mi 'gyur zhing /_/bde ba mchog tu'ang mi 'gyur na/_/rgyal bas gsungs pa'i sngags rnams ni/_/'grub par 'gyur ba smos ci dgos/_/ta la'i shing gi mgo bo ni/_/gang tshe bcad par gyur pa na 'ang /_/sngon po nyid kyi skal med na/_/
[\[174a.6\]]myu gu nam zhig 'byung bar 'gyur/_/de bzhin sngags grub rmongs pa dang /_/tshul khrims nyams shing sdig las byed/_/rtag tu bud med chags pa la/_/'dir ni rab tu bstan pa yin/_/mi dge'i bshes gnyen bsten pa la/_/sngags kyi rgyal po ga la 'grub/_/
[\[174a.7\]]de bas dul dang rtag bzlas byed/_/bud med skyon ni rnam spyod la/_/de la chags pa rnam spang ba/_/de la grub par brjod pa yin/_/byis pa bud med la brgyal ba/_/gzhan la grub pa bsten pa min/_/blo ldan g.yeng ba med la dga'/_/gtsang zhing ma chags 
[\[174b\]]
[\[174b.1\]]shes nyen can/_/rigs mtho brtan dang dpa' ba dang /_/brtser ldan mthong na dga' ba dang /_/chos dang chos min rnam dpyod shes/_/de la grub pa rnyed mi dka'/_/de ltar sngags shes zhugs pa ni/_/grong du slong phyir rab tu 'jug_/sngar ni brtags pa'i gnas dag 
[\[174b.2\]]tu/_/ci ltar 'dod bzhin song nas ni/_/blo ldan dag pas bslang ba'i snod/_/gtsang ba'i phyogs su yang dag gzhag_/phyi rol song nas rkang gnyis bkru/_/de nas yang ni yan lag ste/_/de tshe srog chags med pa'i chus/_/lag pa g.yas pas byin pa g.yas/_/
[\[174b.3\]]lag pa g.yon pas byin pa g.yon/_/yang na gnyi ga dus gcig bkru/_/sa ni lag g.yon yang bzhag nas/_/sngar ni yang dag bzhag pa yi/_/bdug pa gtsang ma'i sa dag gis/_/lag pa gnyis ni rab tu bkru/_/de nas sngags kyi dag byas pa'i/_/dri med 
[\[174b.4\]]gtsang sbra dag snod la/_/ba ni ser skyas bor ba yi/_/lci ba sar pa blang bar bya/_/srog chags med pa'i chur sbyar bas/_/ston pa la ni dkyil 'khor bya/_/dang po thub pa mchog la ni/_/khor yug khru gang tsam du bya/_/gnyis pa rang sngags mgon po la/_/gsum 
[\[174b.5\]]pa rang rig lha la'o/_/sngags pa bzlas pa gang byed pa/_/rtag tu 'ang de nyid bya ba yin/_/yang ni sems can thams cad kyi/_/longs spyod phyir ni bstan pa yin/_/g.yas su 'jig rten mgon po yi/_/dkyil 'khor 'di ni rtag tu bya/_/dkon mchog gsum gyi 
[\[174b.6\]]dkyil 'khor ni/_/gru bzhi dag tu bya ba yin/_/gnyis pa rang sangs rgyas rnams la/_/gsum pa stobs bcu ldan pa'i sras/_/dkyil 'khor bdun po 'di dag ni/_/kun nas gru bzhir bya ba yin/_/khru gang ngam ni khru phyed du/_/nyin re zhing ni bya ba yin/_/sdig pa 
[\[174b.7\]]'jig byed bzlas pa ni/_/dben pa'i phyogs su nyin re bya/_/sngags pa de nas langs nas ni/_/'bad pas lag gnyis rab tu bkru/_/gtsang ba'i chu yis nye reg bya/_/dag cing srog chags spangs pa yi/_/dri med gtsang sbras 'bad nas ni/_/gtsang ba'i snod 
[\[175a\]]
[\[175a.1\]]ni de tshe blang /_/mtsho chen dang ni 'bab chu 'am/_/chu mig chu bo la gnas dang /_/gtsang ba'i phyogs nas byung ba yi/_/sems can dag pa lag blangs la/_/gnyis sam gsum du rtag tu yang /_/sngags pas nye reg bya ba yin/_/de nas chus reg gdong 
[\[175a.2\]]dang ni/_/de bzhin du ni rna khung dag_/mig dang sna dang lag gnyis dang /_/spyi bo lte ba'i phyogs reg bya/_/dge ba spyod pas lan lnga'am bdun/_/cho ga ji bzhin thams cad bya/_/gtsang sbra'i spyod pa legs ldan pas/_/zlos pa gtsang bar gyur pa yis/_/slong snod yang 
[\[175a.3\]]dag blangs nas ni/_/chu yi gzhir ni 'gro bar bya/_/gang du chu yi rgyun 'bab gnas/_/de bzhin du ni chu mig dang /_/chu bo rab tu 'bab pa la/_/rtag tu zas ni bkru bar bya/_/gtsug lag khang ngam gnas khang du/_/de nas langs nas 'gro bar bya/_/gang du sngon ni 
[\[175a.4\]]brten pa dang /_/gang du gnas pa der 'gro bya/_/de nas zlos pas lhung bzed de/_/song nas phyogs ni der gzhag bya/_/de nas nye reg myur byas nas/_/de bzhin yang ni lhung bzed blangs/_/lhung bzed sa 'am lo ma 'am/_/dngul dang gser gyi snod dang ni/_/zangs 
[\[175a.5\]]ma shing shun dag kyang rung /_/ston pa la ni dbul bar bya/_/ston pa la ni bshos phul nas/_/rang sngags sngags kyi rgyal po 'ang brjod/_/'gron gcig sdug bsngal gyur 'ongs nas/_/ci nus par ni sbyin pa bya/_/rnam pa kun du kha zas ni/_/ha cang mang ba sbyin mi bya/_/
[\[175a.6\]]sngags rig lus gdung mi bya ste/_/rnam pa kun du ci rigs bya/_/lto ba'i tshad tsam gzhag byas te/_/lhag ma'i zas ni rtag tu sbyin/_/bkres dang skom pas nyen gyur na/_/sngags kyi don la rten mi nus/_/kha zas mang dang nyung zos na/_/sngags rnams mnyes par mi 
[\[175a.7\]]nus so/_/de nyid phyir na thub dbang gis/_/sems can zas kyis gnas pa'o zhes/_/lus can rnams la gsungs pa ste/_/gang gis mi rnams 'tsho ba dang /_/lha dang lha min dri za dang /_/klu dang gnod sbyin mi 'am ci/_/srin po [{]yi dgas [,]yi dwags [}]sha za dang /_/'byung po skar ma 
[\[175b\]]
[\[175b.1\]]gza' rnams dag_/gang zhig kha zas mi za ba/_/de ni gang yang yod ma yin/_/rags pa'i zas ni gang yin pa/_/kham gyi zas su rnam par bsgrags/_/sems can phra ba'i zas can yang /_/de bzhin gshegs pa nyid kyis gsungs/_/bsam gtan zas can rnams la 
[\[175b.2\]]ni/_/gzugs kyi khams na spyod pa'o/_/gzugs med khams kyi lha dag ni/_/ting 'dzin 'bras bu la spyod pa'o/_/srid pa bar ma'i sems can rnams/_/dri yi zas su rab tu bsgrags/_/de bzhin 'dod khams sems can dag_/sna tshogs zas la spyod pa yin/_/de nyid 
[\[175b.3\]]phyir ni thub dbang gis/_/las kyi rgyu yis gsungs pa ni/_/sems can zas kyis gnas pa zhes/_/thams cad la ni rab tu bsgrags/_/zlos la rtag tu brtson pas ni/_/zas kyi tshod rig bya ba yin/_/gang phyir sngags brten nus pa ni/_/kha zas la ni rab tu gnas/_/
[\[175b.4\]]spyod pa yongs su dag pa dang /_/dge zhing tshangs par spyod pa dang /_/kha zas tshod ni rig pa la/_/de la grub pa rnyed mi dka'/_/ci ltar shing rta'i shing rta pas/_/mig ni yongs su bskus pa ni/_/yun ring dus su brten phyir dang /_/khal ni 'degs par bya phyir ro/_/de 
[\[175b.5\]]bzhin sngags pa sngags shes pas/_/kha zas gnas phyir 'dzin byed dang /_/lus kyang tshim par bya ba'i phyir/_/zlos pas rtag tu gso bar bya/_/sngags rnams bsgrub pa'i phyir dang ni/_/byang chub tshogs ni bya ba'i phyir/_/de bzhin du ni sngags bzla ba/_/mi yi 'jig rten 
[\[175b.6\]]bsrung bya ba'o/_/de nyid phyir na thub mchog ni/_/'od srung zhes bya sngon byung ba/_/de tshe de dus sa steng 'dir/_/'od chen ldan pa des gsungs pa/_/'byung po rnams la legs don du/_/sngags 'di rab tu gsungs pa ni/_/'jig rten ma lus sdug bsngal dang /_/dman 
[\[175b.7\]]dang dbul dang skyo ba dang /_/'bad rtsol dag la nyon mongs pa/_/de dag don phyir gsungs pa ni/_/'byung po rnams la legs don dang /_/de bzhin gnas par 'dod pa yang /_/'byung po rnams la zas don du/_/sngags mchog 'di ni gsungs pa yin/_/nyan thos dag 
[\[176a\]]
[\[176a.1\]]ni thams cad dang /_/byang chub la gnas thams cad nyon/_/bdag gis sngags 'di rab brjod kyis/_/nad rnams 'jig byed zung shig dang /_/gang yang bkres nad kyis nyen dang /_/gang yang sems can skom pa rnams/_/kun gyi sdug bsngal nyer zhi'i 
[\[176a.2\]]phyir/_/'byor pa 'dod rnams rab nyon cig_/'od srung 'od ni chen po pa/_/thub pa mchog gis de skad gsungs/_/nyan thos rnams ni yid dga' nas/_/khyab bdag la ni gsol ba 'debs/_/chos mkhyen sngags ni bshad du gsol/_/chos kyi rgyal po thub pa che/_/
[\[176a.3\]]sems can brtse ba'i mchog gyur pa/_/dus ni rab tu nye bar gnas/_/de skad gsol nas thub mchog gis/_/ka la ping ka'i sgra skad dang /_/rnga bo che yi sgra skad dang /_/tshangs dbyangs stobs ni chen po dang /_/tshangs shes rgyal ba sngon 'dren pas/_/'byung po'i tshogs 
[\[176a.4\]]ni gang su dag_/'dir lhags gyur pa kun nyon cig_/rkang med dang ni rkang [{]mangs [,]mang [}]dang /_/rkang gnyis pa dang rkang bzhi pa/_/mdor na sems can kun gyi phyir/_/bde 'byung sngags ni bshad par bya/_/'das dang ma 'ongs da ltar gyi/_/sems can gang dag 'dir 
[\[176a.5\]]lhags pa/_/'byor pa 'dod rnams da nyon cig_/mdor na bdag gis rab bshad bya/_/na maHsarba bud d+hA nAM/_a pra ti ha ta shA sa nA nAM/_tad+ya thA/_o~M ga ga ne ga ga na gany+dza A na ya sarbaM la hu la hu sa ma ya ma nu sma ra/_A kar+Sha Ni/_mA bi laM ba mA bi laM ba/_ya 
[\[176a.6\]]the pe staM me saM pa dA ya swA hA/_bcom ldan 'das 'od srung gis de skad ces gsungs nas cang mi gsung bar gyur to/_/yang dag par rdzogs pa'i sangs rgyas bcom ldan 'das 'od srung gis/_bar der rig pa'i sngags kyi tshig rgya cher gsungs pa na/_nam mkha' 
[\[176a.7\]]de thams cad chen po la 'os pa'i zas kyi sprin gyis yongs su khengs par gyur to/_/stong gsum gyi stong chen po'i 'jig rten gyi khams thams cad kyi nam mkha'i dkyil kun du zas kyi sprin gyis khyab par snang bar gyur to/_/sems can gyi bsam pa ci ltar mngon 
[\[176b\]]
[\[176b.1\]]par 'dod pa'i bza' ba dang ci ltar 'dod pa'i zas de dag la char bzhin du bab par gyur to/_/ci ltar 'dod pa'i zas dang bza' ba'i bya ba ni bkres pa'i sdug bsngal zhi ba'i don dang /_skom pa rnams kyis btung bar bya ba ni/_yan lag brgyad dang ldan pa'i chu'i rgyun yid la 
[\[176b.2\]]'dod pa bzhin du der bab par gyur to/_/de'i tshe de'i dus kyi skad cig de nyid la bkres pa'i nad thams cad rab tu zhi ba dang skom pa thams cad dang bral bar gyur to/_/thams cad dang ldan pa'i 'khor de yang ngo mtshar dang rab tu dga' ba thob par gyur nas/_bcom ldan 
[\[176b.3\]]'das kyis gsungs pa la mngon par bstod de rjes su yi rangs nas/_bcom ldan 'das kyi zhabs gnyis la spyi bos phyag 'tshal te de nyid du mi snang bar gyur to/_/bcom ldan 'das de bzhin gshegs pa 'od srung yang de bzhin gshegs pa'i gnas su rnam par 
[\[176b.4\]]bzhugs so/_/bcom ldan 'das shAkya thub pa ngas kyang de'i tshe de ltar bshad cing rjes su yi rang bar byas so/_/sngags kyi rgyal po'i mchog 'di la sems can thams cad kyi don du bkres pa dang skom pa sel ba'i phyir dang /_sngags thams cad zlos pa dag la yang 
[\[176b.5\]]khyad par du sel bar 'gyur ro/_/dang por re zhig zlos pas sngags 'di bsgrub par bya ste/_gal te bsod snyoms la 'gro bar spro ba med na/_ri'i rtse mor 'dzeg ste 'bum phrag bdun bzla bar bya zhing /_zas dkar gsum mam 'o ma'i zas bza' zhing ri'i rtse mo 
[\[176b.6\]]de nyid du 'phags pa 'jam dpal gyi ras ris bar ma gong ma bzhin bzhag ste/_mchod pa chen po byas nas shin tu rgya che ba'i gtor ma phul te/_yang dag par rdzogs pa'i sangs rgyas 'od srung 'di nyid kyis gsungs pa'i sngags kyis seng ldeng gi yam shing gi 
[\[176b.7\]]me rab tu sbar te/_shing u dum bA ra'i yam shing la mar dang sbrang rtsis btags pa'i shing rlon mtho gang tsam mam/_bil ba'i 'bras bu'i yam shing stong rtsa brgyad kyis sbyin sreg bya'o/_/de nas nam phyed kyi dus mtshams su sprin nag po chen po dang rlung gi dkyil 'khor 
[\[177a\]]
[\[177a.1\]]byung na 'jigs par mi bya/_langs te gzhan du 'gro bar mi bya zhing /_'phags pa 'jam dpal gyi yi ge brgyad kyi snying pos bdag nyid bsrung ba dang /_dkyil 'khor bcing ba dang grogs bsrung ba yang byas na/_snga ma lta bu'i sprin nag po chen po de dang 
[\[177a.2\]]rlung nag po de yang mi snang bar 'gyur te/_bud med yang rgyan thams cad kyis brgyan pa/_'od kyi dkyil 'khor gyis phyogs thams cad snang bar byas te sgrub pa po'i mdun du 'dug nas smra ba ni/_kye sems can chen po longs shig_/khyod ni grub pa yin no zhes so/_/
[\[177a.3\]]de nas sgrub pa pos sna ma'i me tog gis bsres pa'i dri zhim po'i chus mchod yon sbyin no/_/de nas de nyid du mi snang bar gyur to/_/gang de'i nyin mo nas bdag nyid dang grogs po nyi shu rtsa lnga'am/_yang na ci 'dod pa'i grogs po dag la ci 'dod pa'i kha zas dang ci ltar 
[\[177a.4\]]'dod pa'i yo byad rnams yang dag par ster bar byed do/_/de nas sgrub pa pos ras ris la gshegs su gsol ba'i mchod yon dbul te/_lan gsum bskor ba byas nas ras ris blangs te/_sangs rgyas dang byang chub sems dpa' rnams la phyag byas nas/_
[\[177a.5\]]sngar bstan pa'i sgrub pa'i thabs ci lta bu'i gnas dgon pa chen po'am/_ri'i rtse mo'am mi med pa'i gnas su 'gro bar bya'o/_/der lo ma'i spyil po byas te bdag nyid dang grogs po gnyi gar bcas te rab tu gnas par bya'o/_/der gnas pa dang gnas de la nam mkha' 
[\[177a.6\]]la 'gro ba la sogs pa'i las byas te/_de nas sgrub pa pos snga ma bzhin du ku sha'i khres la 'dug nas/_ras ris bar ma snga ma bzhin du bzhag ste/_seng ldeng gi yam shing gis me rab tu sbar la/_dus gsum du me tog pad+ma dkar po zho dang sbrang rtsi dang mar 
[\[177a.7\]]gyis btags pa stong rtsa brgyad nyi ma nyi shu rtsa gcig gi bar du sbyin sreg bya'o/_/de nas mtshan phyed kyi dus su sbyin sreg gi mthar 'phags pa 'jam dpal mngon sum du mthong bar 'gyur ro/_/'dod pa'i mchog stsol bar yang 'gyur ro/_/nam mkha' la 'gro 
[\[177b\]]
[\[177b.1\]]ba dang mi snang ba dang byang chub sems dpa'i sa dang rang sangs rgyas nyid dam nyan thos nyid dam/_tshe ring ba nyid dam rgyal srid chen po dang /_longs spyod chen po nyid dam rgyal po dga' ba nyid dam/_'phags pa 'jam dpal dang lhan cig rjes su spyod par 'gyur te 
[\[177b.2\]]mdor na gang 'dod pa de thams cad stsol bar 'gyur ro/_/gang don du gnyer ba de yang rjes su stsol bar 'gyur ro/_/grub pa'i rdzas thams cad kyang 'grub par 'gyur ro/_/sems can chen po rnams kyang 'gugs par byed par 'gyur ro/_/mdor na ji lta ji ltar brjod 
[\[177b.3\]]pa de thams cad byed par 'gyur ro/_/sngon gyi las kyi nyes pa yang yang dag par sbyong bar byed do zhes bcom ldan 'das shAkya thub pas gsungs so/_/gzhan yang las kyi thabs bar ma sgrub pa yang yod de dang por re zhig de ltar khyad par du gyur pa'i gnas sam gtsang ba'i 
[\[177b.4\]]sa phyogs sam/_chu bo'am chu gling gi ngogs su snga ma bzhin du thams cad bya ste/_ras ris nub tu bstan te bzhag la bdag kyang shar du mngon par phyogs par byas nas ku sha'i khres la 'dug ste/_snga ma bzhin du rgya cher sbyar bar byas nas dus gsum du yi ge drug 
[\[177b.5\]]pa bzla bar bya ste/_bzlas pa rdzogs pa dang dong ka'i me tog la tsan+dan dkar po'am gur gum gyis bsgos pas snga ma bzhin du sbyin sreg stong phrag brgya bya'o/_/de bzhin du me sbar nas sbyin sreg gi mjug tu ras ris rab tu 'gul ba na ni blon po nyid thob par 'gyur ro/_/ras 
[\[177b.6\]]ris las 'od kyi snang ba byung na ni 'od las rgyal srid thob par 'gyur ro/_/ras ris 'od 'bar ba'i phreng bas kun du khyab na ni rgyal po chen po bzhi'i rgyal srid thob par 'gyur ro/_/ras ris las me stag byung na ni sum cu rtsa gsum gyi dbang phyug brgya byin nyid thob 
[\[177b.7\]]par 'gyur ro/_/ras ris las chos 'chad pa'i sgra byung na ni/_byang chub sems dpa' sa gsum gyi dbang phyug nyid thob par 'gyur ro/_/ras ris kyi phyag gis mgo la byug par mdzad na ni/_mngon par shes pa lnga dang /_sa bdun pa thob pa dang stobs bcu 
[\[178a\]]
[\[178a.1\]]la gnas pa mthar gyis thob pa yin no/_/de nas sgrub pa po la bcom ldan 'das 'od srung gis gsungs pa'i sngags bsgrubs te/_bkres pa dang skom pa rab tu bas la ba'i don rjes su thob pa de nyid kyi 'tshog chas/_sngags spyod pa'i don sgrub pa'i 
[\[178a.2\]]thabs kyi chos la yang dag par rjes su bsgrub par bya'i/_gzhan du ni 'di 'grub par mi 'gyur ro/_/de ltar mthar gyis sngags kyi spyod pa la rjes su 'jug cing /_mdor na nges par 'bad pa la ni rdzas dang sman dang yo byad kyi khyad par dang /_nor bu rin po che sngar ji 
[\[178a.3\]]skad bshad pa rnams 'grub par 'gyur ro/_/sngags rig sngags ni zlos pa dang /_/sems ni cho ga la mkhas pa dang /_/sngags pa de tshe de yul du/_/de tshe gtsang ba'i kha zas bza'/_/zos nas yid ni dga' ba dang /_/rtag tu dbang po rgyas pa dang /_/lhung bzed 
[\[178a.4\]]lhag ma blangs nas ni/_/chu bo gtsang ba dag du 'gro/_/dben par yongs su bor nas ni/_/sdom can gyis sbyin dud 'gro la/_/dud 'gro la ni byin nas kyang /_/'bad pas snod ni bkru bar bya/_/de nas 'bad pa byas nas ni/_/sa yi snod kyang bsreg par bya/_/lhag 
[\[178a.5\]]ma lhung bzed bya ba ni/_/snum med zas ni med pa dang /_/dri nyid yongs su spang bya zhes/_/lhag ma lhung bzed thub pas gsungs/_/gang du slong ba'i lhung bzed la/_/der ni kha zas mi spyad do/_/shing thog dngos rnams thams cad dang /_/bca' ba rnams kyang der 
[\[178a.6\]]mi spyad/_/pad+ma'i lo mar bza' mi bya/_/ut+pal snod la bza' ba min/_/me tog dri mchog la min te/_/sngags pas de la bza' mi bya/_/gang yang lo ma ku mu dang /_/p+lak+sha u dum bAr las byung /_/pa Ta shing gi lo ma'ang min/_/tsher ma'i shing dang ri khrod 
[\[178a.7\]]byung /_/a mra'i lo ma dag la'ang min/_/de bzhin pa Ta la las byung /_/sa la shri sha'i lo ma dang /_/byang chub shing las yang dag byung /_/gang du bcom ldan sangs rgyas ni/_/shAkya seng ge bzhugs pa yi/_/shing de 'bad pas spang bya ste/_/so shing du yang 
[\[178b\]]
[\[178b.1\]]bca' mi bya/_/klu shing gi ni ge sar dang /_/lo ma dag kyang mi btu zhing /_/gang du'ang nam yang bza' mi bya/_/mkhas pas de kun rnam par spongs/_/thub pa'i lo ma'i spyil po las/_/rmongs pas nam yang 'gong mi bya/_/sngags pa dam tshig nyams 'gyur 
[\[178b.2\]]bas/_/lo ma de dag la mi bza'/_/lo ma gzhan la bza' bya ste/_/sngags pas der ni bza' bar bya/_/sa dang zangs mar bstan pa dang /_/de bzhin dngul dang gser las byung /_/shel dang rdo yi rang bzhin las/_/rtag tu bza' ba blang bar bya/_/lo ma'i rgyab 
[\[178b.3\]]tu mi bza' ste/_/lag pa'i mthil du'ang de bzhin no/_/stobs bcu ldan dang de yi sras/_/gang yang rang rgyal bse ru dang /_/nyan thos gang zag dag la ni/_/phul ba'i lo ma gang yin pa/_/de dag zlos pas spang bya ste/_/rkang pas kyang ni mi 'gong ngo /_/zas 
[\[178b.4\]]snod rnam pa sna tshogs dang /_/de bzhin btung dang bza' ba rnams/_/thams cad de ltar phul bas na/_/sngags pas 'bad pas blang mi bya/_/rgyal dang rgyal ba'i mchog rnams dang /_/de bzhin nyan thos gang zag dang /_/dkon mchog gsum la phul ba 
[\[178b.5\]]yang /_/zlos pas de dag rtag tu spang /_/cung zad tsam yang lus can la/_/sngags rnams de la mi 'grub ste/_/bkra shis thams cad 'dod pa dang /_/legs pa bzang po smos ci dgos/_/rgyas pa dang ni zhi ba dang /_/bsam pa thams cad rdzogs byed pa/_/
[\[178b.6\]]bshos ni za bar byed de la/_/de tshe 'grub par mi 'gyur ro/_/gtsang zhing shes rab tshul khrims ldan/_/snying rjes snying rje'i las can dang /_/gtsang sbra'i spyod la dga' ba nyid/_/sngags rnams kun du 'grub par 'gyur/_/sems can gzhan la sbyin pa'i zas/_/
[\[178b.7\]]zlos pas de ni bza' mi bya/_/gzhan gyis rab tu ma bstabs pa'i/_/zas gzhan bza' bar mi bya'o/_/cung zad tsam gyi kha zas kyang /_/rang la byin pa blang bar bya/_/sngags shes de ltar 'jug gang yin/_/de la grub pa dpag na gnas/_/zlos pa 'di yi cho 
[\[179a\]]
[\[179a.1\]]ga yis/_/sdom can bza' ba blang bar bya/_/thub pa rnams kyis bsngags pa yi/_/sngags rnams ma lus bsgrub par bya/_/mdor na cho ga mthong bas ni/_/bza' ba kun bya las rnams la/_/de nas gzhan yang bshad bya ba/_/sngags kyis ma lus 
[\[179a.2\]]dbang du byed/_/de nas zlos pas nye reg byas/_/de tshe sngags ni bzlas par bya/_/sngags pas de tshe lan bdun du/_/lus sbyang phyir ni bzlas nas su/_/'byung po'i tshogs dang lha rnams dag_/de don rgya cher rab nyon cig_/lus kun nye reg byas nas ni/_/thub 
[\[179a.3\]]pa'i sngags 'di brjod par bya/_/na maHsarba bud d+hA nAM/_a pra ti ha ta shA sa nA nAM/_tad+ya thA/_o~M sarba kilbi Sha nA sha ni/_nA sha ya nA sha ya/_sarba duSh+Ta pra yug+tan/_sa ma ya ma nu sma ra hU~M dzaHswA hA/_sngags 'dis bslangs pa'i zas ji ltar yongs su spyod 
[\[179a.4\]]pa'i kha zas la lan bdun du bsngags te yongs su spyad par bya'o/_/zos nas kyang snga ma bzhin du nye reg bya ste/_spyi bo la sogs pa lus thams cad tu nye reg byas nas/_de nas ngal bso bar bya ste/_ngal sos nas yud tsam gyi phyed dam thun gcig ste/_de nas 
[\[179a.5\]]ras ris dang sangs rgyas thams cad la phyag 'tshal nas dam pa'i chos kyi glegs bam bklag par bya'o/_/'phags pa shes rab kyi pha rol tu phyin pa dang /_'phags pa zla ba'i sgron ma'i ting nge 'dzin dang /_'phags pa sa bcu pa dang /_'phags pa gser 
[\[179a.6\]]'od dam pa dang /_'phags pa rma bya chen mo dang /_'phags pa rin po che tog gi gzungs dang 'di dag las gang yang rung ba bklag par bya'o/_/nyi ma'i dkyil 'khor zung tsam gyi tshad kyi dus na/_de nas yongs su grub pa ni ji ltar nus pa de bzhin du bklag par 
[\[179a.7\]]byas nas/_glegs bam brtul ba'am gos gtsang ma bgos te/_dam pa'i chos la phyag byas nas/_de nas khrus kyi don du chu bo'i ngogs sam/_mtsho chen por song ste 'jug par bya'o/_/phyin nas srog chags med pa'i sa blangs te/_lan bdun bzlas 
[\[179b\]]
[\[179b.1\]]te de chu la gdab bo/_/de yang gang zhe na/_na maHsarba bud d+hA nAM/_a pra ti ha ta shA sa nA nAM/_tad+ya thA/_o~M sarba duSh+TAM staM b+ha ya hU~M/_na di ba rA bA ra Ni/_ku mA ra kr-I Da rU pi Ne ban+d+ha ban+d+ha/_sa ma ya ma nu sma ra phaT phaT swA hA/_'dis bsrung ba byas nas phyogs rnams 
[\[179b.2\]]bcing ba dang /_grogs rnams dang dkyil 'khor dang thab khung bcing ba dang /_ma rungs pa dang rab tu ma rungs pa thams cad 'gugs par byed pa dang /_skud pa dkar po la lan bdun bzlas te rked pa'i phyogs su bcings na thams cad du 'gro bar 'gyur ro/_/
[\[179b.3\]]bzlas pa'i dus thams cad dang khrus kyi dus thams cad du yang bgegs ma rungs pa rnam par 'jig pa dang /_rab tu zhi bar bya ba'i phyir sngags 'di 'bum phrag gcig bzlas na/_des ni las thams cad byed par 'gyur ro/_/gtsug phud lnga'i phyag rgya chen po 
[\[179b.4\]]dang ldan pa dgod par bya'o/_/las thams cad byed par 'gyur te gzhan du ma yin no/_/de nas sgrub pa pos sa dang lci ba'i phye ma la sogs pa blangs te/_ci bde bar khrus byas te/_srog chags med pa'i chus kyang bkrus te/_las thams cad la yang srog 
[\[179b.5\]]chags med pa'i chus bya'o/_/de nas sa dang lci ba'am gzhan yang dri zhim po dang ldan pa'i yo byad kyi khyad par gyis byugs te de'i 'og tu khrus bya'o/_/chu'i nang du bshang gci yang dor bar mi bya'o/_/chu gtor zhing dor bar yang mi bya'o/_/chu la rtse bar yang mi bya'o/_/
[\[179b.6\]]snying rjes bdag dang sems can thams cad la so sor brtag par bya'o/_/bdag med pa dang stong pa dang /_sdug bsngal gyis khyab pa/_tshor bas mngon par gnod pa dang /_sdug bsngal thob pa bzhin du 'gro ba dang 'ong ba'i sbyor bas sdug bsngal ba/_de bzhin 
[\[179b.7\]]du sems can sgrub pa dang bral ba/_sngags rig pas 'di lta bur 'jig pa dang rnam par g.yeng ba dang /_rnam par 'jig pa la sogs pa'i sdug bsngal gyi tshogs kyis nye bar khyab pa/_'khor ba'i rgya mtsho brgal dka' ba la gnas pa'i bdag nyid du mthong 
[\[180a\]]
[\[180a.1\]]zhing gnas med pa dang /_skyob pa med pa dang skyabs med pa dang shin tu dman pa'i yid can du bdag nyid brtags la/_sgom pa pos mi gang tsam gyi chu'am lte ba tsam gyi chu la gnas te chu de nyid kyi dbus su sems rtse gcig tu nye bar gnas par bya'o/_/dang 
[\[180a.2\]]po re zhig pad+ma chen po'i rtsa lag la me tog pad+ma chen po dang ldan pa/_pad+ma chen po'i 'dab mas nye bar mdzes pa blta na sdug pa/_sdong bu rin po che bai DUr+ya'i rang bzhin las byung ba/_pad+ma'i ge sar rin po che margad las grub pa/_'dab ma stong shel las byas pa/_shin tu 
[\[180a.3\]]rnam par kha bye ba/_de'i rjes su skyes pa'i shel dang pad+ma rA ga'i me tog gis mdzes par byas pa de'i steng du seng ge'i khri rin po che'i rang bzhin las grub pa rin po che du mas nye bar mdzes pa/_ras bcos bu zung gis rab tu bkab pa de'i steng du bzhugs pa'i sangs rgyas 
[\[180a.4\]]bcom ldan 'das bsgom par bya ste/_chos 'chad cing bzhugs pa gser gyi mdog ltar snang ba/_kun nas 'od 'bar ba'i phreng ba can 'od 'dom gang gi dkyil 'khor gyis brgyan pa/_sku'i tshad chen po nam mkha' la thug pa dang 'dra ba/_skyil mo krung gis bzhugs 
[\[180a.5\]]pa g.yas su'ang 'phags pa 'jam dpal rgyan thams cad kyis nye bar mdzes par byas pa/_pad+ma'i gdan la bzhugs pa rnga yab thogs pa/_bcom ldan 'das bzhugs pa'i zur na gnas pa/_sku'i kha dog dmar skya'am gur gum bdar ba lta bu'o/_/g.yon du 
[\[180a.6\]]yang 'phags pa spyan ras gzigs dbang phyug kha dog ston ka'i zla rgyu 'dra ba rnga yab thogs pa de bzhin du byang chub sems dpa' brgyad la 'phags pa byams pa dang kun tu bzang po dang sa'i snying po dang nam mkha' mdzod dang sgrib pa thams cad rnam par sel ba dang /_ngan song 
[\[180a.7\]]sbyong ba dang 'phags pa phyag na rdo rje dang khams bzang can te/_byang chub sems dpa' bcu po de dag gi g.yas logs su rang sangs rgyas brgyad bsgom par bya ste/_tsan+dan dang spos kyi ngad ldang dang tog dang legs tog dang tog dkar dang 'dod pa dang nye ba'i 'dod pa dang mu khyud 
[\[180b\]]
[\[180b.1\]]de 'di brgyad do/_/de nyid du nyan thos chen po brgyad gnas pa la 'di lta ste/_'phags pa maud gal gyi bu chen po dang shA ri'i bu dang ba lang bdag dang ba ra dwa dza bsod snyoms len dang /_pi lin da'i bu dang 'phags pa sgra gcan 'dzin dang /_'od srung chen po dang 'phags 
[\[180b.2\]]pa kun dga' bo'o/_/nyan thos chen po de dag dang nye bar dge slong gi dge 'dun mtha' yas pa bsgom par bya'o/_/rang sangs rgyas dang nye ba na rang sangs rgyas bsam gyis mi khyab pa bsgom par bya'o/_/byang chub sems dpa' chen po brgyad kyi gnas su yang byang chub 
[\[180b.3\]]sems dpa'i dge 'dun bsam gyis mi khyab pa bsgom par bya'o/_/de bzhin du nam mkha'i dkyil thams cad du 'khor gyi dkyil 'khor dang ldan pa bsgom par bya ste/_bdag kyang lte ba tsam gyi chu la gnas bzhin du lha dang mi'i me tog rnam pa sna tshogs pa la me tog 
[\[180b.4\]]man dA ra ba dang /_man dA ra ba chen po dang pad+ma dang pad+ma chen po dang /_d+ha nu ska ri dang bar shi ka dang ut+pal sngon po dang /_me tog rnam pa sna tshogs la tshad chen po dang /_tshan chen por gyur pa ri rab tsam gyi me tog gi snyim pas bcom ldan 'das la yang dag par mchod 
[\[180b.5\]]de nyan thos dang rang sangs rgyas thams cad dang byang chub sems dpa' rnams la lha dang mi'i phye ma dang gos dang /_gdugs dang rgyal mtshan dang ba dan dag dang mar me rab tu mang po bye ba khri phrag brgya stong yid du 'ong bas yang dag par mchod par byed la/_de bzhin 
[\[180b.6\]]du lha dang mi'i gtor ma dang /_bdug spos dang bshos la sogs pa bsnyen bkur thams cad dang yo byad rnams nye bar dbul bar bya'o/_/bcom ldan 'das shAkya thub pa'i mdzod spu nas kyang 'od zer byung ste/_bdag nyid dang phyogs thams cad kyang snang 
[\[180b.7\]]bas khyab par bsgom mo/_/zlos pa po bsam gtan la zhugs ma thag tu tshangs pa'i bsod nams dang mnyam pa'i 'bras bu thob par 'gyur nges par byang chub la yang gzhol bar 'gyur ro/_/de la sogs pa'i bsam gtan ni/_/'jig rten gang zag mchog gis 
[\[181a\]]
[\[181a.1\]]gsungs/_/'byung po kun la legs pa dang /_/sngags pa rnams la phan pa'i don/_/bsam gtan de tshe dang po'i gtsos/_/sngags pa rnams la phan don du/_/gsungs pa sems can rnams la ni/_/de nas thub mchog bdun pa yis/_/dkyil 'khor 
[\[181a.2\]]rnam pa de nyid ni/_/gang yin dang po thub pas gsungs/_/gnyis pa yi ni dkyil 'khor yang /_/gsum par yang ni de las gzhan/_/dang po mchog gi grub pa yin/_/gnyis pa de bzhin de las gzhan/_/tha ma grub pa phra mo zhes/_/thub pa mchog gis nges par 
[\[181a.3\]]gsungs/_/mchog dang bar ma tha ma ni/_/de bzhin ras ris bar ma bsgom/_/mdor na rnam gsum sgom pa ni/_/sdig pa'i rnyog pa ma lus 'jig_/mkhas pas sgom pa'i rnam pa ni/_/de las gzhan du mi bsten te/_/sngags rnams de la 'grub par 'gyur/_/bsam 
[\[181a.4\]]gtan de la rab tu gnas/_/ci 'dod cho ga bstan nas ni/_/zlos pas bsam gtan byas nas su/_/sngags kyi lha ni gshegs gsol te/_/mchod yon gsol nas ci bde bar/_/chu bzhi de las byung nas ni/_/ci bde bar ni 'gro bar bya/_/gnas kyang sngar ni bstan pa yi/_/
[\[181a.5\]]cho ga legs dben mthong ba yi/_/sngags pas sngags ni de tshe bzla/_/ci bzhin las ni sngar bstan pa'o/_/rang gi lha ni spyan drangs pa/_/der ni sngags kyis gshegs su gsol/_/de nas rang nyid bsrung bya zhing /_/de bzhin grogs po dag kyang bsrung /_/dge ba'i 
[\[181a.6\]]las kyi de nyid shes/_/cho ga'i las la dga' zhing 'dod/_/bstod pa'i rnam pa mang pos mchod/_/gang zag mchog la bstod nas ni/_/rang sngags sngags kyi mgon po dang /_/nyan thos rang rgyal bse ru dang /_/byang chub sems dpa' sems dpa' che/_/'jig 
[\[181a.7\]]rten gsum la rjes gzung mdzod/_/sngags zlos pas ni gnas de nas/_/de nas kyang ni langs nas su/_/gnas ni thag ring song nas ni/_/phyi rol rlung ni rnam spangs par/_/snabs dang mchil ma rnam par dor/_/bshang dang gci ba'ang de bzhin te/_/nyin par byang du kha 
[\[181b\]]
[\[181b.1\]]bltas te/_/mtshan mo lhor ni blta bar bya/_/der ni don rnams mi bsam ste/_/sngags zlos nam yang bya ba min/_/der ni sngags kyang mi bzla zhing /_/las bcas rigs kyang bshad ma yin/_/rab sngags 'gros dang mtshan sogs kyis/_/de tshe sa la 'dug par bya/_/
[\[181b.2\]]gtsang phyir gos mtha' chur gzhug bya/_/chu gtsang gis ni nye reg bya/_/'bad pas rkang gnyis bkru bya ste/_/sa ni khyor ba bdun blangs nas/_/lan bdun sa de nyid kyis so/_/bshang ba la ni sum cus bya/_/mchil ma dor dang de bzhin du/_/snabs dor ba la re re 'o/_/de nas nye 
[\[181b.3\]]reg bya ba yin/_/sgra med de bzhin song nas ni/_/lam la sogs pa spangs pa'o/_/de nas gzhan yang ci 'dod par/_/lho phyogs mtha' ni phyi rol du/_/g.yang sa zhing dang tshwa sgo dang /_/de bzhin bye mas khyab pa la/_/chu bo spang zhing ngogs kyang spang /_/mi gtsang ba yang 
[\[181b.4\]]spang bar bya/_/rab tu bkab dang dben yid ches/_/bas mtha' skye bo rnam spangs pa/_/sngags pas de 'dra'i sa dag tu/_/mi gtsang ba ni dor bar bya/_/sngags zlos dus ni shes pa yis/_/ci ltar 'dod pa'i shugs dag min/_/de nas gtsang mtha'i phyogs song 
[\[181b.5\]]nas/_/bshang gci'i bya ba byas nas ni/_/de nas gnas su ci bder gnas/_/gsal ba'am dben pa'am g.yogs pa'am/_/skye bo med pa'i sa phyogs su/_/mi smra lus reg spangs nas ni/_/rtag tu bshang gci bya ba yin/_/bshang dang gci ba med byas nas/_/
[\[181b.6\]]sdom can gtsang sbra rtag tu bya/_/reg na 'jam dang 'dod pa yi/_/srog chags rnam par spangs pa yi/_/sa gsum yongs su blangs nas su/_/gcig gis bshang ba'i phyogs su bya/_/sa yi cha gnyis dag gis kyang /_/lag pa gnyis ni bkru bar bya/_/sngags 
[\[181b.7\]]pas sa dag rtag tu ni/_/sngar bstan pa dag blang bar bya/_/'bad pas rkang g.yon bkru bya ste/_/de nas g.yas pa bkru bar bya/_/phan tshun nyid du bshibs nas ni/_/zlos pas rkang pa bkru bar bya/_/sngags zlos pas ni gtsang sbra dag_/sngar ni rgya cher bstan pa yin/_/dri nga 
[\[182a\]]
[\[182a.1\]]med pa'i gtsang sbra yang /_/thub pas sngar ni bstan pa yin/_/sngags zlos pa yi gtsang sbra ni/_/'dir ni mdor bsdus bstan pa yin/_/dri ma bral ba'i gtsang sbra yi/_/gtsang sbra nyid ni rtag tu bya/_/rgyud rnams kun la snang ba zhes/_/thub pa'i dbang 
[\[182a.2\]]pos gsungs pa yin/_/de nas zlos pas nye reg bya/_/sdom can gyis grub las kyang bya/_/sngar bstan pa yi cho ga yis/_/yid ni nang gi dag pa yin/_/rgyud rnams kun la bsngags pa yi/_/gtsang sbra lnga yi cho ga gsungs/_/lus kyi dag dang ngag dag dang /_/
[\[182a.3\]]yid kyi dag pa yin par bstan/_/bzhi pa bden pa'i dag pa ste/_/chu yi dag pa lnga par bshad/_/bden pa'i chos can khro ba thul/_/de nyid shes shing bstan bcos mthong /_/phra ba'i de nyid don la mkhas/_/sngags shes las la grags pa dang /_/phyi dang nang la 
[\[182a.4\]]mkhas pa dag_/de la dngos grub rnyed mi dka'/_/bden pa'i chos ni rnam spangs pa'i/_/rdzun gyi tshig ni smra mi bya/_/de nyid thams cad rnam spangs pa'i/_/ma rungs rab tu ma rungs dang /_/rnam par sdang dang 'khrug bcas dang /_/rtsub dang gnad rnams smra ba 
[\[182a.5\]]dang /_/bden pa'i chos ni rnam nyams pa/_/sems can gzhan la gnod byed pa/_/phra ma nyon mongs can sems dang /_/chos kun rnam par spangs pa dang /_/rtag tu 'tshe ba'i bdag nyid dang /_/khrims 'chal chos min spyod pa dang /_/zlos pa'i sngags pas rtag 
[\[182a.6\]]tu spang /_/grong gi chos kyang de bzhin no/_/khro ba log par 'byung ba yi/_/'jig rten pha rol 'jigs rnams la/_/sangs rgyas byang chub sems dpa' dang /_/blo ldan rnams kyis yongs su smad/_/rtag tu rang rgyal bse ru dang /_/nyan thos kyis kyang rtag tu smad/_/
[\[182a.7\]{]brdzun [,]rdzun [}]pa de bzhin 'jig rten na/_/sa steng grub pa 'dod rnams la'o/_/[{]brdzun [,]rdzun [}]pa nye bar smra ba dag_/shin tu mi bzad dmyal bar 'gro/_/de bzhin dud 'gro [{]yi dgas [,]yi dwags [}]dang /_/gshin rje'i 'jig rten rtag tu 'gro/_/[{]brdzun [,]rdzun [}]ni nye bar smra ba yis/_/der ni rtag tu gnas pa yin/_/
[\[182b\]]
[\[182b.1\]]blo ngan mi bzad ltung ba ni/_/thig nag rab tu tsha ba dang /_/yang sos ral gri'i lo ma dang /_/de bzhin shal ma li nags su/_/[{]brdzun [,]rdzun [}]smra ba yi gang zag ni/_/bskal pa mang por der gnas so/_/log par smra bar gyur pa dang /_/rmongs pas log par brjod pa yis/_/
[\[182b.2\]]'byung po rnams la slu byed pa/_/de la sngags grub ga la yod/_/des na rmongs pa'i las de yis/_/sngags ni grub par ma mthong nas/_/'di skad du ni tshig smra ba/_/sngags las grub pa med do zhes/_/de skad kyi ni tshig smra ba/_/gang gis sangs rgyas bstan pa 'di/_/
[\[182b.3\]]sa steng 'dir ni spangs pa yin/_/bskal pa bye ba mang por yang /_/de la grub pa ga la yod/_/des na mi bzad dmyal bar 'tshed/_/mnar med 'jigs pa chen po dang /_/yang sos dang ni thig nag dang /_/rab tu tsha ba'i dmyal bar ni/_/dam pa'i chos la brnyas pa yis/_/
[\[182b.4\]]der ni bskal pa chen por gnas/_/gang yang dmyal ba mi bzad par/_/byis pa'i skye bo 'tshed byed pa/_/dam pa'i chos la brnyas byed dang /_/zhe sdang mun pas bsgribs pa'o/_/mi shes byis pa'i ngo bo 'am/_/rmongs pa log pa'i nga rgyal gyis/_/rig pa'i rgyal 
[\[182b.5\]]po brnyas byed pa/_/mi bzad dmyal bar 'gyur ba yin/_/de bas sdig pa mi bya zhing /_/log par smra ba'ang smad pa dang /_/dam pa'i chos kyang mi brnyas shing /_/lta ba log pa'ang smad par bya/_/de bas rtag tu dad gyur nas/_/sngags kyi cho ga rtag tu bsten/_/chos 
[\[182b.6\]]shes bden par smra ba dang /_/sems can rnams la phan par dga'/_/sngags dang sngags shes bsten gyur pa/_/nges par de la grub pa yin/_/mchog dang bar ma tha ma las/_/rnam pa sna tshogs las byed de/_/las ni bya bas byed pa ste/_/bya ba mi byed 
[\[182b.7\]]rtag tu ni/_/bya ba las ni ldan pa las/_/rtag tu de las grub par 'gyur/_/bya phyir las rnams thams cad phyir/_/las phyir rtag tu bya ba yin/_/bya ba'i don du bya ba min/_/bya ba las la sbyar ba yin/_/don bcas nyid kyi bya ba la/_/bya ba nyid kyis rtag tu 
[\[183a\]]
[\[183a.1\]]bya/_/bya ba las dang 'bras bu nyid/_/bya ba las 'bras rtag tu bya/_/'bras med pa las 'bras 'byung zhing /_/'bras bu nyid kyang rtag 'bras 'gyur/_/'bras med 'bras bur bcas pa yang /_/thams cad 'bras bu kho nar 'gyur/_/yang dag ldan 
[\[183a.2\]]pas sngags grub ste/_/yang dag ldan pas sngags grub pa'o/_/ldan pas rnam par bral ba ni/_/mi ldan ldan pa grub pa min/_/bsgrub bya sgrub pa med pa ni/_/de la grub pa mi 'grub bo/_/grub pa'i rdzas ni thams cad kyang /_/grub pa'i rgyu dang 'gal ba yin/_/sngags 
[\[183a.3\]]pa ma grub sgrub byed pa/_/sngags ni sgrub par byed pa yin/_/byed pa rab 'dod las yin te/_/las la 'dod pa bya bar 'dod/_/las min las ni thams cad la/_/las kyi rgyur ni mi bya'o/_/sngags dang rgyud kyi don ldan pa'i/_/'bras bcas las ni brtsam par bya/_/brtsam 
[\[183a.4\]]pa'i las ni brtsam par bya/_/las med nyid la brtsam mi bya/_/ma brtsams bya ba'i sngags rnams ni/_/lus can kun la 'grub mi 'gyur/_/sems can kun la thugs brtse bas/_/thub pa mchog gis sngon gsungs pa/_/sngags ni rgyu yi sgo dag nas/_/rgyal ba'i sras la 
[\[183a.5\]]dam tshig bshad/_/sgrub pa sngags ni kun shes shing /_/sngags kyi rgyal po mchog 'di ni/_/sngags kyi tshul du rab bstan yin/_/yang dag rdzogs lam rgyu yin pas/_/gang du rigs pa rtags yod la/_/sngags rnams thams cad 'grub par 'gyur/_/dus ni ring po mi 
[\[183a.6\]]thogs par/_/mkhas pas grub pa thob pa yin/_/'byung po rnams la zhi don du/_/rdzogs sangs rgyas kyis rab tu bstan/_/lam yang sngags kyi tshul gyis ni/_/mya ngan 'das grong 'gro ba yin/_/de bzhin rtag tu byang chub lam/_/las don thams cad rdzogs par 
[\[183a.7\]]byed/_/de yi mthar thug dpung gnyen ni/_/dang po'i gnas ni sangs rgyas nyid/_/de bzhin 'bad med grub pa ni/_/'di las 'bras bcas thob pa yin/_/sna tshogs las dang las shes yin/_/sngags bzlas dag ni byed par 'gyur/_/tshul khrims bsam gtan rnam 
[\[183b\]]
[\[183b.1\]]thar rnams/_/mdor bsdus 'di yis thob pa ste/_/don kun sgrub byed grub pa ste/_/rgyal ba mchog gis gsungs pa yin/_/nor rnams rgyas par 'thob 'gyur te/_/dam pa'i 'gro bar gnas pa dang /_/de bzhin rtag tu gnod sbyin spyan/_/lha mi'i rgyal srid byed par 
[\[183b.2\]]'gyur/_/mi lha lha min 'jig rten gyi/_/de bzhin bdag po thob 'gyur te/_/bdag po ma lus de dag gi/_/sngags pas thams cad 'thob pa dang /_/'bras bcas bya ba byed par 'gyur/_/gtsang sbra'i spyod dang ldan pa dang /_/tshul khrims bsam gtan rtag tu dga'/_/
[\[183b.3\]]rgyud rnams kun las gsungs pa yi/_/sngags pas bzlas pa rtag tu bya/_/sngags pa 'byor pa 'dod pa yis/_/las rnams sna tshogs bya ba ste/_/de bzhin mchog dang bar ma dang /_/tha ma nyid kyang bya ba yin/_/tha mas longs spyod 'phel pa'i gnas/_/'bring gis gong 
[\[183b.4\]]ma'i lus thob cing /_/mchog gis rab tu 'gro ba ste/_/zlos pas rtag tu thob par 'gyur/_/sngags pas zlos mthar ngal bso zhing /_/ji srid dus su bsdad par bya/_/zlos pas dus la bab pa na/_/der ni bsgrub pa bya ba yin/_/de ltar mod kyi de la sngags pas las 
[\[183b.5\]]rnams bsgrub pa na der rtag tu bzlas na/_skyes bu rnams kyi sdig pa zad par byed cing /_las rnam pa sna tshogs skye ba brgyud pa dag tu gang du gang byas pa de dag la grub pa gnas par nam zhig 'gyur zhe na/_skyes bus ji srid tshogs pa rnyed pa na/_sngags pa'i ngo bos sngags 
[\[183b.6\]]bzlas pa na sdig pa zad pa'i don dang las bsrabs pas sngags 'grub par 'gyur te/_de bzhin du mchog dang bar ma dang tha ma dang 'jig rten gyis mchod pa dang /_bzlas pas sdig pa mtha' dag zad par byed cing /_lus can thams cad kyi skye ba brgyud pa 
[\[183b.7\]]dag tu gang byas pa'i sdig pa de dag thams cad 'jig par byed de/_de bzhin gshegs pa rnams kyi sngags bzlas na lus rgyan rnam pa sna tshogs kyis brgyan pa yid dga' zhing /_yon tan thams cad kyis grags par 'gyur ba dang /_gnod sbyin gyi tshogs kyi 
[\[184a\]]
[\[184a.1\]]rgyal po nyid dang rtag tu don thams cad thob pa dang ldan pa yin no/_/byang chub sems dpa'i sde snod phal po che theg pa chen po shin tu rgyas pa'i mdo las/_'phags pa 'jam dpal gyi rtsa ba'i cho ga rab 'byam las/_sgrub pa'i thabs kyi las kyi gnas bzhi pa 
[\[184a.2\]]las bzlas pa dang nges par sdom pa dang sbyin sreg dang bsam gtan dang /_gtsang sbra'i spyod pa dang las thams cad kyi cho ga sgrub pa'i le'u rab 'byam bcu gcig pa rdzogs so//_//de nas bcom ldan 'das shAkya thub pas thams cad dang ldan pa'i gnas gtsang ma'i gzhal med 
[\[184a.3\]]khang la gzigs nas/_'jam dpal gzhon nur gyur pa la bka' stsal pa/_'jam dpal nyon cig_/khyod kyi rig pa'i sngags rjes su spyod pa/_sems can thams cad kyi don la rjes su brtson pa/_sems can rnams gang zlos par byed pa dang gang gis zlos par byed pa 
[\[184a.4\]]dang /_de'i phreng ba'i cho ga de thams cad rgyud thams cad kyi spyi sngags thams cad kyi sgrub pa'i thabs legs par rab tu nyon la yid la zung shig_/de skad ces bka' stsal pa dang /_'jam dpal gzhon nur gyur pas bcom ldan 'das la 'di skad ces gsol to/_/bcom 
[\[184a.5\]]ldan 'das legs so legs so/_/bdag la thugs brtse ba'i don dang /_sngags thams cad kyi spyod pa dang dam tshig la zhugs pa rnams kyis sems can rnams kyi slad du de bshad du gsol/_de skad ces gsol pa dang /_bcom ldan 'das kyis 'jam dpal gzhon nur 
[\[184a.6\]]gyur pa la 'di skad ces bka' stsal to/_/'jam dpal nyon cig_/rnam par dbye ba rgya cher bshad par bya ste/_sngags thams cad kyi spyod pa la mngon par brtson pa na sems can thams cad kyi don sgrub par byed de/_dang por re zhig sngags su 'gyur ba de gang zhe na/_na maHsarba 
[\[184a.7\]]bud d+hA nAM/_a tsin t+yAd bud d+ha rU pI NAM/_tad+ya thA/_o~M ku ru ku ru/_sarbA r+thAM sA d+ha ya/_sarba duSh+TaM bi mo ha ni/_ga ga nA bi lam+pe bi sho d+ha ya swA hA/_sngags 'dis phreng ba thams cad la las bya'o/_/sbyang ba dang dgug pa dang blang ba dang rgyu ba la sogs pa'i las bya'o/_/
[\[184b\]]
[\[184b.1\]]dang po phreng ba'i shing la ni/_/sngags kyis lan grangs nyi shu bdun/_/mngon par bsngags pa byas nas ni/_/sdom brtson rtag tu bsrung ba bya/_/mtshan gcig der ni nyal byas na/_/rmi lam nang du des mthong ba/_/mi ma yin gzugs grub pa ni/_/mi sdug mche ba 
[\[184b.2\]]gtsigs pa'o/_/sngags pa la ni des smras pa/_/nor ni ci 'dod khyer cig ces/_/sgrub byed nang par langs nas ni/_/shing de las ni 'gro bar byed/_/sngags pas shing de bor nas ni/_/gzhan dag tu ni 'gro byed na/_/mi sdug gzugs can 'jigs byed pa/_/rmi lam 
[\[184b.3\]]du yang mthong mi 'gyur/_/dang por ru drA k+Sha yin te/_/in drAk+Sha ni gnyis pa yin/_/tha ma bo de tse yin la/_/gzhan yang 'bras bu yod pa'o/_/shing la legs par 'dzeg mkhas pa'i/_/grogs dang lhan cig 'dzeg par bya/_/grogs po med par gyur na ni/_/rang nyid de la 
[\[184b.4\]]'dzeg par bya/_/steng gi yal ga'i 'bras gnas su/_/sdom brtson brtul zhugs can 'dzegs te/_/rtag tu de la bag yod pas/_/steng gi yal ga la byung nas/_/yal ga'i steng gi 'bras blangs te/_/steng gi las la sbyar bar bya/_/steng gi grub pa mchog tu ni/_/
[\[184b.5\]]gang zag mchog gis gsungs pa yin/_/bar ma bar ma'i grub pa ste/_/grub pa tha ma'ang tha ma'i yin/_/rtag tu srog chags ma zos pa'i/_/'bras bu yang dag blang bar bya/_/nub kyi yal ga las thob pa/_/rdzas kyi rgyur ni grub pa yin/_/byang gi gnod sbyin la 
[\[184b.6\]]sogs dang /_/lha rnams rtag tu 'gugs par byed/_/skad cig 'gugs par byed bsten pa'i/_/'byung po thams cad zhi phyir dang /_/lha dang lha min dri za dang /_/mi 'am ci dang srin po rnams/_/dbang du bya ba'i las byed de/_/'byung po kun yang rgyas par byed/_/
[\[184b.7\]]don yod las ni byed pa ste/_/las rnams sna tshogs ma lus byed/_/shar phyogs yal ga las skyes shing /_/yang dag 'byung ba'i 'bras bu ni/_/de tshe 'bad de byas gyur na/_/tshe ni ring ba'i rgyu yang yin/_/rtag tu sngags grub 'bras bu ni/_/rnam pa sna tshogs 
[\[185a\]]
[\[185a.1\]]byed pa yin/_/gang zhig lhor ni 'gro ba yi/_/yal ga lo mar rab ldan pa'i/_/sngags pas de ni 'bad de spang /_/sems can rnams kyi srog 'phrog byed/_/lhor brten pa yi yal ga dang /_/'bras bu gang dag skyes pa ni/_/blangs na gdung byed dgra 
[\[185a.2\]]rnams kyi/_/srog ni 'jig par byed pa yin/_/zlos pas 'bad de spang bar bya/_/bsod nams ma yin mang po'i rgyu/_/yal ga 'og tu 'phyang gnas la/_/'bras bu gang zhig rab bsgrags pa/_/lha min bu mo gnas pa yi/_/sa yi 'og tu 'gro bar 'gyur/_/
[\[185a.3\]]de yi 'bras bu'i phreng ba ni/_/blangs nas 'og tu 'gro brten pa/_/sa yi 'og tu gnas par ni/_/des na de ni 'gro bar byed/_/der zhugs lha yi bde ba ni/_/zlos pas thob par 'gyur ba yin/_/lha min bu mo chags bzhin du/_/bskal par de ni gnas par byed/_/me 
[\[185a.4\]]tog phreng ba kun blangs nas/_/de nas zlos pa slar log bya/_/grogs dang lhan cig bsrung byas nas/_/de nas ji ltar bde bar 'gro/_/gnas nas thag ring song nas ni/_/de bzhin gtsang phyogs cho ga bzhin/_/de nas sngags pas rtag tu 'dug_/phreng ba yongs su 
[\[185a.5\]]sbyang bar bya/_/brtson pas phreng ba'i 'bras blangs te/_/kun nas yongs su dag byas nas/_/sngags pa bzang pos phreng ba dbug_/gsum bdun brgyad dang gcig gam ni/_/nyi shu dang ni rtsa gcig tu/_/sngags kyi de nyid shes pas bkru/_/snga ma'i sngags kyis rtag 
[\[185a.6\]]tu yang /_/bdun nam brgyad du bzlas par bya/_/de nas dag par yang dag 'dod/_/pad+ma'i rtsa lag dag las ni/_/bu mos bkal ba'i skud pa dag_/gsum dang lnga ldab byas pa yi/_/sdom can gyis ni phreng skud bya/_/sngags kyi de nyid shes pas brgyu/_/'bru ni phra 
[\[185a.7\]]zhing shin tu zlum/_/rtag tu srog chags bu ga med/_/legs 'jam smad pa'ang med pa yin/_/mdzes dang kha dog mdzes pa dang /_/de bzhin gas med bu ga med/_/ru drAk+Sha dang bo de tse/_/in drAk+Sha yi 'bras bu nyid/_/rtag tu lung tang mdzes pa dang /_/gzhan 
[\[185b\]]
[\[185b.1\]]yang 'bras bu 'dod pa dag_/'bad pa yis ni phreng ba dag_/sngags pas brtson byas de tshe brgyu/_/gser ram yang na dngul dag gam/_/nor bu shel las byas pa dang /_/dung dang mu sa ra dag dang /_/mu tig las kyang bya ba yin/_/byi ru rnam pa sna tshogs kyi/_/phreng ba dag 
[\[185b.2\]]kyang bya ba yin/_/gzhan yang rin chen bzang po yi/_/phreng ba legs par rab tu bya/_/sa ni rab bzlums ril bu dag_/mnyam par bzhag nas skud pas brgyu/_/gzhan yang ril bu cung zad gang /_/'bras bu 'byung khung dag las bya/_/ku sha'i rtse mo'i mdud pas kyang /_/
[\[185b.3\]]sngags pas 'bad de bya ba yin/_/brgya rtsa brgyad dam nyi shu 'am/_/lnga bcu nyid ni bar ma yin/_/sngags pa mnyam par bzhag nas ni/_/tshad 'dis phreng ba brgyu ba yin/_/rtsa brgyad stong du bya ba ni/_/phreng ba'i mchog tu bya ba yin/_/phreng ba'i rnam pa 'di bzhi yang /_/sngags 
[\[185b.4\]]pas rtag tu brgyu ba yin/_/de ltar brgyu ba byas nas ni/_/rim pa gsum mam gnyis su bya/_/lcags bzang rang bzhin gdu bur bya/_/de bzhin gser dngul dag dang ni/_/de bzhin zangs ma'i gdu bu yis/_/phreng ba kun yang bcing bar bya/_/de nas yang mig kun mthar ni/_/
[\[185b.5\]]kun la'ang de bzhin gdags par bya/_/'bad pas dam du bcing bya ste/_/ji ltar dam por 'gyur bar ro/_/yongs su gsal bar byas nas ni/_/dkyil 'khor lta bur mthong ba yin/_/de ltar sbrul gyi gdengs ka ltar/_/yongs su 'khor bas brgyan pa yin/_/mu 
[\[185b.6\]]tig phreng ba 'dra ba yis/_/mgul bar brgyan pa lta bur bya/_/chu bo dag ni dri med pa'i/_/chu gtsang dag gis khrus bya zhing /_/ji ltar [{]go rims [,]go rim [}]khrus byas nas/_/chu bzhi las ni ldang nas su/_/'bad pas de bzhin nye reg bya/_/phreng ba rjes su blangs nas ni/_/ba yi rnam lngas 
[\[185b.7\]]rab tu bkru/_/de bzhin sa yi phye ma dang /_/chu gtsang dag gis rab bkrus te/_/dri zhim dag gis rjes byugs shing /_/rab tu bsngags pa'i kha dog kyang /_/tsan+dan dkar dang gur gum mo/_/de nas de bzhin gnyi ga 'gro/_/'bad pa yis ni rab tu bkru/_/de bzhin khrus 
[\[186a\]]
[\[186a.1\]]byas song nas ni/_/gang na ras ris bar ma de/_/rgyal ba gtso bo thub mchog ni/_/shAkya seng ge mi yi mchog_/de bzhin rtag tu ston pa'i gzugs/_/sa steng rgyal ba'i ring bsrel can/_/de yi mdun du phreng ba ni/_/de dang nye bar gzhag par bya/_/de dang nye 
[\[186a.2\]]bar bzhag nas ni/_/de yi mdun du nyer gnas nas/_/stong phrag gcig dang brgyad dang ni/_/brgya dang rtsa brgyad bzlas nas kyang /_/nyin zhag gcig ni smyung byas te/_/bdun pa thub la phreng ba dbul/_/snga ma de bzhin bzlas byas nas/_/tshad kyang de dang mnyam par bya/_/
[\[186a.3\]]de nas phreng ba la bzlas nas/_/de yi mtshan mo nyal bar bya/_/ku sha bting ba'i sa la ni/_/sngags shes der ni nyal bar bya/_/gal te des ni rmi lam na/_/dge ba'i rmi lam mthong na ni/_/'bras bcas rmi lam ston pa ste/_/de la grub par bstan pa yin/_/sangs rgyas nyan thos 
[\[186a.4\]]bse ru ni/_/gal te 'di yis rmi lam mthong /_/sngags pa de yi bya ba ni/_/'bras bcas nges par 'grub par 'gyur/_/gzhon nu'i gzugs can byis pa ni/_/rnam pa sna tshogs mdzes mthong ba/_/gal te rmi lam nges mthong dang /_/phreng ba stsol ba'ang de bzhin te/_/don yod de 
[\[186a.5\]]ni 'grub 'gyur te/_/sngags kyi don rnams sgrub byed pa'o/_/byang chub sems dpa'i sde snod theg pa chen po shin tu rgyas pa'i mdo las/_'phags pa 'jam dpal gyi rtsa ba'i cho ga las ras ris bar ma la brten pa cho ga rab 'byam las/_phreng ba'i cho ga rab 'byam bcu gnyis 
[\[186a.6\]]pa rdzogs so//_//de nas bcom ldan 'das shAkya thub pas/_gzhan yang thams cad dang ldan pa'i gnas gtsang ma'i gzhal med khang la gzigs nas/_'jam dpal gzhon nur gyur pa la bka' stsal pa/_'jam dpal khyod kyi sngags mtha' dag rnam par dgod pa'i khyad 
[\[186a.7\]]par gyi cho ga dang sbyin sreg gi las la rab tu sbyor ba'i rig pa sgrub pa yod de/_me la nye bar spyod pa'i khyad par gyi cho ga'i phyir/_gang gi rig pa thams cad kyi spyod pa la mngon par brtson pa'i sems can rab tu 'jug cing gnas par 'gyur ro/_/de gang zhe na/_gsang ba'i rig 
[\[186b\]]
[\[186b.1\]]sngags kyi gzhi ni 'di lta ste/_o~M ut+tiSh+Tha ha ri ping ga la lo hi tA k+Sha/_de hi da dA pa ya hUM s+pha Ta s+pha Ta sarba big+h+NAM bi nA sha ya swA hA/_'jam dpal 'di ni me'i snying po'i mchog las thams cad byed pa 'dod pa thams cad ster bar byed pa yin te/_dang po re zhig sgrub pa pos me'i snying po 'di 
[\[186b.2\]]lan cig bzlas pas/_sreg blugs gsum gyis me la sbyin sreg byas nas me spyan drang bar 'gyur ro/_/de ltar rab tu sbyar na zhi ba dang rgyas pa dang /_drag po'i las dag la yam shing rnam pa gsum du 'gyur te/_mya ngan med shing zhi don du/_/rlon pa nyid ni rab tu 
[\[186b.3\]]bsngags/_/mtho gang 'am ni khru gang tsam/_/sor gsum srid du bya ba yin/_/snum pa'i rnam pa rab tu bsngags/_/cho ga 'di ni bya ba yin/_/bu ga med cing nang stong min/_/de bzhin ne tso'i 'dab ma dang /_/ljang dang dkar ba'i kha dog gam/_/kha dog nag pa spang bar bya/_/
[\[186b.4\]]srin bu rnams kyis zos pa'ang spang /_/bu ga yod pa'ang rnam par bzlog_/gzhan yang kha dog rab bsngags min/_/tha ma nyid kyang rnam par spangs/_/ha cang skam min rlon pa'ang min/_/tshig min las ni brtsam par bya/_/rul ba dang ni yo ba'ang min/_/shin tu ring ba'ang 
[\[186b.5\]]spang bar bya/_/de nas me thab bya ba ni/_/kun nas gru bzhir bya ba ste/_/'og nyid du yang brko ba ni/_/'bad pas khru ni bzhi yi tshad/_/khru gsum dang ni khru gnyis dang /_/de bzhin khru gcig tshad du bya/_/rtag tu srog chags spangs pa dang /_/bye mas legs par sbyar 
[\[186b.6\]]ba gang /_/de nas pad 'dra'i lan kan ni/_/kun nas dkyil 'khor 'dra ba'o/_/yang na 'bad pas zur bzhi yang /_/de bzhin lan kan dbyibs su bya/_/rdo rje'i rnam pa 'dra ba yi/_/rtse mo gnyis su'ang rtse gsum bya/_/me thab kyi ni thad ka la/_/khru gnyis thad kar bya ba 
[\[186b.7\]]yin/_/gtsang dang de bzhin gsal ba'i gnas/_/chu klung de bzhin chu dbus dang /_/shing gcig gi ni phyogs dag dang /_/dur khrod dang ni khang stong du/_/sbyin sreg legs par yang dag brtsam/_/de bzhin ri bo'i rtse dag tu'o/_/rtag tu lha khang stong pa dang /_/dgon pa 
[\[187a\]]
[\[187a.1\]]chen po'ang de bzhin no/_/gang yang sgrub pa'i phyogs dag tu/_/gang zag mchog gis rab gsungs pa/_/sbyin sreg gnas ni thams cad la/_/gnas de dag ni thams cad gsungs/_/ku sha'i khres ni khru gang tsam/_/de la 'dug par byas nas ni/_/
[\[187a.2\]]sngags shes der ni sbyin sreg las/_/khyad par du yang bya ba yin/_/gnas de dag la 'dug na ni/_/myur du 'grub par the tshom med/_/shar dang byang du bltas pas kyang /_/zhi ba dang ni rgyas par bya/_/lhor bltas nas ni drag po'i las/_/sngags pas de ni spang bar bya/_/
[\[187a.3\]]shar du bltas pas zhi ba 'grub/_/byang du bltas pas rgyas pa'o/_/'di yis sngags pa dus rtag tu/_/sngags kyi ngo bo yang dag brtsam/_/bil ba p+lag sha n+ya gro d+has/_/rgyas pa'i las ni yongs su bya/_/mngon spyod shing las bya ba ni/_/dkar dang tshwa dang skyur 
[\[187a.4\]]dang rno/_/de dag thams cad spang bya ste/_/thub pa rnams kyis rtag tu bkag_/zhi dang rgyas pa'i las la ni/_/shing rlon dag ni rab tu bsngags/_/drag po'i las la shing skam ste/_/thub pa rnams kyis rtag tu spangs/_/yam shing de dag med na ni/_/tha mal shing 
[\[187a.5\]]dag kun du brtag_/gnyi ga'i rtse mor bya ba ni/_/ku shas kun du yang dag dkri/_/sngo dang snum pa 'dra ba dang /_/rma bya'i mgrin pa 'dra ba dang /_/de 'dra'i ku shas rtag tu ni/_/zhi ba dang ni rgyas pa bya/_/margad rnam pa 'dra ba dang /_/rtswa skam gyis ni rtag tu yang /_/
[\[187a.6\]]sdig pa'i las rnams bya ba yin/_/'dir ni thub pa mchog gis bkag_/dri med chu ni yongs dag pa/_/srog chags dag gis rtag spangs pa/_/des ni kun nas gtor byas nas/_/g.yas phyogs su ni bskor byas te/_/sdom brtson gyis ni me sbar bya/_/cho ga ji 
[\[187a.7\]]bzhin nye reg bya/_/gtsang ba'i rtswa yi rtsa bas ni/_/me sgron tshad dang ldan byas nas/_/de nas chang par bcangs nas ni/_/'bad pas me ni spar bar bya/_/kha yi rlung gis mi bya ste/_/rtag tu gos kyi mthas kyang min/_/sham thabs bla gos rnam par spangs/_/gos gzhan 
[\[187b\]]
[\[187b.1\]]dag ni bkag ma yin/_/shin tu drag pas de mi bya/_/gnod par dga' ba'i ma yin na/_/rlung yab gtsang dang de bzhin gos/_/lo mas kyang ni rlung yab bya/_/rlung gis khyad du mi gsod pa/_/me ni rab tu sad byas nas/_/sngags shes pas ni me sbar te/_/sbyin sreg don 
[\[187b.2\]]du legs mnyam gzhag_/lag pa de ni g.yon pa yis/_/lan gsum bar du chus gtor nas/_/der ni ba yi mar gyis ni/_/sreg blugs gsum ni des sbyin bya/_/de nas kyang ni phyag bya ste/_/sangs rgyas kun dang skyob pa dang /_/rang sngags sngags kyi mgon po 
[\[187b.3\]]la/_/de nas ci 'dod phyag bya'o/_/de tshe me yi snying po yis/_/sngags kyis lan bdun rtag bzlas pa'i/_/dri zhim me tog dag gis ni/_/sdom brtson me ni spyan drang bya/_/sngags shes rtag tu spyan drangs nas/_/mkhas pas gnas ni sbyin par bya/_/gdan dang gnas 
[\[187b.4\]]ni sbyin byed na'ang /_/de nyid sngags yin gzhan pas min/_/zho dang mar gyis sbags pa dang /_/sbrang rtsis sbags pa'i yam shing gis/_/rgyas pa'i las ni bya ba'i phyir/_/sngags kyis kun du sbyin sreg bya/_/mar dang sbrang rtsir ldan pa 'am/_/yang na zho dang ldan pa yi/_/
[\[187b.5\]]yam shing rdzas dang ldan pa yis/_/gnyi ga la gnas de tshe bya/_/stong ngam yang na 'bum mam ni/_/yang na brgya rtsa brgyad du brtag_/de tshe sngags pas sngags bzung nas/_/lan re bzlas shing me la dor/_/'bar ba'i me yi phreng ba 'am/_/de bzhin me lce gcig gyur la/_/zhi 
[\[187b.6\]]ba'i las kyi sbyin sreg bya/_/dud pa med la rgyas pa'ang bya/_/dud bcas drag po'i las la bya/_/de ni rgyal bas smad cing spangs/_/gal te me ni mdog ldan na/_/sbyin sreg las ni rab tu sbyar/_/zhi la kha dog dkar po ni/_/rgyal ba mchog gis rtag tu bsngags/_/gal te 
[\[187b.7\]]me dkar sbyin sreg byas/_/der ni sngags rnams 'grub par 'gyur/_/de bzhin rtag tu mdog dmar la/_/rgyas pa 'grub par 'dod pa yin/_/gnag dang du ba'i kha dog dang /_/ser skya la ni sdig ldan las/_/kha dog rnam gsum bstan pas ni/_/rnam gsum grub pa 
[\[188a\]]
[\[188a.1\]]'di dag yin/_/mdog gzhan sprin gyi kha dog gam/_/rnam pa sna tshogs mdog ldan pa/_/sa steng 'di la sngags rnams ni/_/grub pa yod pa ma yin no/_/de 'dra'i kha dog 'dra ba 'am/_/rnam pa sna tshogs mdog ldan pa'i/_/me ni 'bar ba de mthong na/_/las 
[\[188a.2\]]kyi sbyor ba'ang brtsam par bya/_/gal te sngags ni grub 'dod na/_/phyi rol me ni sbar bar bya/_/cho ga mthong ba'i las kyis ni/_/phyir yang sbyin sreg rab tu bya/_/me yi sngags ni zlos pa yis/_/gshegs gsol spyan drang nyid kyang bya/_/dkyil 'khor 'dir ni cho ga bzhin/_/sngar ni rab 
[\[188a.3\]]tu brtags pa yis/_/de nyid kyis ni sbyin sreg bya/_/gshegs gsol spyan drang la sogs pa'ang /_/de nyid kyi ni las dag gis/_/las rnams thams cad nyid kyang bya/_/me yi las dang de bzhin gzugs/_/ras ris mdun du brtsam byas na/_/der ni sngags rnams 'grub 'gyur 
[\[188a.4\]]zhes/_/sngon gyi bde gshegs rnams kyis gsungs/_/rgyal bas bsngags pa'i las rnams dag_/der ni rnam pa kun du bya/_/sdig pa dag ni khyad par du/_/gang yang rgyal bas smad pa dang /_/'jig rten 'gro bas smad pa dag_/gzhan gyis smad pa'ang bya ba min/_/'khor los 
[\[188a.5\]]sgyur bzang nyid dang ni/_/byang chub sems dpa'i sa 'thob dang /_/de bzhin mngon shes lnga 'thob dang /_/de nas lha nyid thob pa'o/_/ras ris la rtag brtson zhing gshegs/_/sbyin sreg las la 'jigs med dang /_/sa 'og gi ni bdag po 'am/_/yang na bar snang spyod par 'gyur/_/
[\[188a.6\]]sa bdag lha dang gnod sbyin nyid/_/rtag tu gnod sbyin mo 'gugs byed/_/rgyal srid bdag po nyid dang ni/_/yul nyid dang ni grong dag dang /_/rig pa 'dzin dang lha min nyid/_/sems can thams cad dbang du byed/_/bdag nyid che dang sems can che/_/'byung po rnams ni 'gugs 
[\[188a.7\]]par byed/_/byang chub sems dpa' sems dpa' che/_/sa bcu la ni yang dag gnas/_/sbyin sreg las kyis 'gugs byed na/_/sa steng mi rnams smos ci dgos/_/sde dpon dag dang de bzhin du/_/khyad par 'jig rten dbang phyug 'gyur/_/dbang 'gyur cig car 'byung po 
[\[188b\]]
[\[188b.1\]]kun/_/de bzhin mi yi dbang po nyid/_/sems can kun la dbang don dang /_/yang na rgyal po dbang du 'gyur/_/de bzhin rtag tu las kun la/_/sbyin sreg gis ni kun du bya/_/thams cad kun la brtson bdag nyid/_/las kun las ni bsten byas na/_/de ni nges par 'grub 
[\[188b.2\]]'gyur te/_/las dge'i don ni dam pa yin/_/bar ma nyid kyang 'grub par 'gyur/_/tha ma'i las kyang de bzhin no/_/rdzas rnams dag ni de bzhin du/_/grub dang ldan pa'ang rnam pa gsum/_/'bras dang bcas par grub snang ste/_/sbyin sreg las la rab tu bstan/_/phyag 
[\[188b.3\]]rgya gtsug phud lnga bcings nas/_/sngags kyang skra can mas byas na/_/las rnams kun ni bya ba dang /_/sngags pas bdag nyid bsrung ba bya/_/sbyin sreg las la rab 'jug pas/_/de nas sngags 'di brjod par bya/_/bdun nam brgyad du bzlas pa yis/_/las 'di 
[\[188b.4\]]la ni rtag tu bya/_/na maHsarba bud d+hA bo d+hi satwA nAM/_a pra ti ha ta ga tiM ga tA nAM/_tad+ya thA/_o~M dz+wa la tiSh+Tha hUM ru ru bi shwa saM b+ha ba saM b+ha be swA hA/_sngags kyi sbyor ba 'di yis ni/_/yang dang yang du shing la bzla/_/gnyis sam bdun du bzlas pa yis/_/sngags rig des ni 
[\[188b.5\]]sbyin sreg bya/_/me tog bdug pa dri yang rung /_/ma lus thams cad dag dang ni/_/chu la sngags rnams bzlas pa yang /_/'di nyid kyis ni sbyin par bya/_/las rnams kun gyi rgyu yi phyir/_/de nas cho ga brtsam par bya/_/las rnams dag ni thams cad la/_/snga ma'i 
[\[188b.6\]]sbyor ba nyid kyis bya/_/snga ma'i gtsug pud lnga bcings te/_/phyag rgya chen po grags ldan ma/_/snga ma'i gtsug pud lnga bcings bya/_/skra can ma nyid rab bzlas pas/_/des na srung ba byed par 'gyur/_/grub pa'i rgyu la 'jigs med pas/_/las rnams thams cad brtsam 
[\[188b.7\]]par bya/_/gal te la nye bzang mthong ba'am/_/rtag tu dge ba'i sgra thos na/_/de la sngags ni don yod de/_/ji ltar 'dod bzhin mchog stsol 'gyur/_/dang po'i las la rab sbyor dang /_/sngags kyi rgyu la rab 'jug na/_/thams cad 'bras bu bcas pa dang /_/de la grub 
[\[189a\]]
[\[189a.1\]]par brjod pa yin/_/rgyal sgra rnga ni pa Ta ha/_/rnga bo che yi sgra dag ni/_/brtson byas grub pa ma lus 'gyur/_/sbyin sreg las la yang dag bsten/_/gzhan yang la nye bzang po dang /_/'dab chags dge ba'i sgra dag dang /_/rnam pa sna tshogs nges pa'i sgra/_/rgyal 
[\[189a.2\]]ba rnams kyis bsngags pa dang /_/bkra shis bzang po rab bsngags dang /_/rnam pa sna tshogs yid 'ong sgra/_/gdugs dang rgyal mtshan ba dan dang /_/bud med rgyan gyis brgyan pa dang /_/de bzhin mchod yon bum pa gang /_/mthong na 'grub pa'i rgyu rnams yin/_/rnam pa du ma'i 
[\[189a.3\]]kha dog gam/_/'jig rten gyis mchod rab bsngags pa/_/de dag mthong na 'grub 'gyur ba/_/sngags rnams du ma'i spyod yul yin/_/byang chub sems dpa'i sde snod phal po che theg pa chen po shin tu rgyas pa'i mdo las/_'phags pa 'jam dpal gyi rtsa ba'i cho ga bcu 
[\[189a.4\]]gsum pa ste/_sbyin sreg gi cho ga rab 'byam rdzogs so//_//de nas bcom ldan 'das shAkya thub pas gzhan yang gnas gtsang ma'i gzhal med khang la gzigs te/_'jam dpal gzhon nur gyur pa la bka' stsal pa/_'jam dpal khyod kyi gsang ba'i rig pa yod de/_
[\[189a.5\]]sngags thams cad kyi sgrub pa po'i thabs/_de bzhin gshegs pa rnams kyis yang dag par rjes su gnang ba/_chos kyi mdzod las byung ba/_chos kyi sprin gyi rjes su zhugs pa/_nam mkha'i ngo bo nyid 'jig rten dang 'jig rten las 'das pa'i sngags thams cad kyi mnga' bdag shin 
[\[189a.6\]]tu gtso bor gyur pa/_gzhon nu ji ltar de bzhin gshegs pa ni sems can thams cad kyi mchog tu brjod de/_shin tu gtso bor gyur cing dam pa yin la/_lha dang mi rnams kyi skyes bu khyu mchog sangs rgyas bcom ldan 'das yin no/_/gzhon nu de bzhin du rig pa'i rgyal 
[\[189a.7\]]po 'di ni sngags thams cad kyi mchog tu bstan cing shin tu gtso bo yin te/_de bzhin gshegs pa gang gA'i klung gi bye ma snyed kyi sangs rgyas bcom ldan 'das brjod du med pa dag gis sngon gsungs so/_/de bzhin gshegs pa rin chen tog gi snying po mchog tu gsang 
[\[189b\]]
[\[189b.1\]]ba kun nas bkra shis par 'dod pa/_sangs rgyas thams cad kyis yang dag par bstod pa rab tu bsngags pa sems can thams cad yang dag par dbugs 'byin pa sdig pa thams cad rab tu 'jig par byed pa 'dod pa thams cad sbyin par byed pa re ba yongs su rdzogs par byed 
[\[189b.2\]]pa de yang gang zhe na/_bar 'dir bcom ldan 'das shAkya thub pas smin mtshams kyi mdzod spu nas sangs rgyas thams cad yang dag par bskul ba zhes bya ba'i 'od zer phyung bar gyur to/_/gang 'di phyogs bcu steng 'og thams cad dang ldan pa'i sangs rgyas kyi zhing snang bas 
[\[189b.3\]]khyab par mdzad de/_sems can thams cad kyi yid tshim par mdzad nas slar log ste/_bcom ldan 'das shAkya thub pa'i dbu'i gtsug tor du nub par gyur to/_/bcom ldan 'das kyi gtsug tor nas kun nas 'bar ba'i 'od dang ldan pa'i lus can blta bar mi nus pa/_
[\[189b.4\]]sems can thams cad kyis mi thub pa 'od chen pos yang dag par 'phags pa 'od kyi dkyil 'khor gyis lus brgyan pa rnam pa sna tshogs kyi gzugs dang ldan pa/_'khor los sgyur ba chen po'i gzugs can rig pa'i rgyal po yi ge gcig pa zhes bya ba byung bar gyur to/_/
[\[189b.5\]]byung nas nam mkha'i dkyil thams cad snang bar byas te/_rig pa'i rgyal po thams cad kyis yongs su bskor ba rig pa du ma bye ba khri phrag brgya stong 'byin par byed pa/_yi ge gcig pa'i sgra 'don cing 'od zer chen po 'bar ba rab tu 'byin pa steng gi phyogs nas bcom ldan 
[\[189b.6\]]'das shAkya thub pa la mngon du blta ba dang thams cad dang ldan pa'i gnas gtsang ma'i gzhal med khang gi 'khor gyi dkyil 'khor chen po yang snang bar byas nas bar snang la gnas par gyur to/_/de nas bcom ldan 'das shAkya thub pas yi ge gcig pa rig pa'i 'khor 
[\[189b.7\]]los sgyur ba/_de bzhin gshegs pa thams cad kyi snying po de bzhin gshegs pa rin chen tog ces bya ba'i snying po mchog tu rab tu gsang ba/_de bzhin gshegs pa thams cad las bcom ldan 'das rin chen tog gis yang dag par thob pa/_sA la'i dbang po'i rgyal 
[\[190a\]]
[\[190a.1\]]po dang 'od dpag med dang bsnyen par dka' ba dang spyan bzang dang tog bzang dang me tog dbang po dang gnyid mthar phyin dang 'jig rten thub pa dang /_gser thub la sogs pa'i de bzhin gshegs pa de dag gis gsungs shing rjes su yi rang ba dang 'das pa'i yang dag par 
[\[190a.2\]]rdzogs pa'i sangs rgyas thams cad kyis kyang gsungs shing rjes su yi rang ba de yang gang zhe na/_tad+ya thA/_oM b+h+ru~M/_'jam dpal 'di ni snying po dam pa de bzhin gshegs pa thams cad kyi mchog sngags thams cad kyi rig pa'i 'khor los sgyur ba yi ge gcig pa zhes bya ba dag byed chen po 
[\[190a.3\]]'di yang dag par bsgrubs na sngags thams cad 'grub par 'gyur te/_gzhon nu gang yang khyod kyi cho ga'i rgyal po'i mchog la sngags thams cad dang rjes su mthun pa/_mchog tu gsang ba'i mchog yang dag par rjes su gnang ba las kyi sgrib pa thams cad yang dag par sbyong bar 
[\[190a.4\]]byed pa/_dang po re zhig sgrub pa pos nges par 'bum phrag gsum bzlas brjod bya'o/_/de nas las rnams sngags dang bcas pa 'dir gzhon nu khyod kyi cho ga'i rgyal po la 'jig rten dang 'jig rten las 'das pa'i sngags dang rgyud rnams bsgrub par bya'o/_/'dis bsrung ba byas 
[\[190a.5\]]na 'byung po thams cad kyis tshugs par mi 'gyur ro/_/'jig rten dang 'jig rten las 'das pa'i bgegs thams cad kyis zil gyis non par mi 'gyur ro/_/bcom ldan 'das shAkya thub pas de gsungs ma thag tu stong gsum gyi stong chen po'i 'jig rten gyi khams 'di thams cad 
[\[190a.6\]]rnam pa drug tu g.yos par gyur te/_sangs rgyas kyi zhing thams cad du yang snang bas khyab cing sangs rgyas bcom ldan 'das thams cad kyang 'khor gyi dkyil 'khor der 'dus par gyur te/_gnas gtsang ma'i gzhal med khang du 'khod par gyur to/_/sa bcu thob pa'i byang 
[\[190a.7\]]chub sems dpa' thams cad dang bla na med pa yang dag par rdzogs pa'i byang chub las phyir mi ldog pa dang nyan thos dang rang sangs rgyas thams cad dang rdzu 'phrul chen po dang ldan pa'i sems can thams cad dang rig pa'i rgyal po rnams 'od zer gyis yang dag par bskul nas lhags par 
[\[190b\]]
[\[190b.1\]]gyur to/_/'jig rten gyi khams mtha' yas mu med pa dag na rnam par gnas pa'i sems can mang po dbang du gyur to/_/dmyal ba dang dud 'gro dang [{]yi dgas [,]yi dwags [}]kyi ngan 'gro la gnas pa rnams 'od zer chen po'i snang bas reg cing snang bar byas pas sdug bsngal gyi tshor ba'i rgyun 
[\[190b.2\]]la gnas pa yid shin tu bde bas tshim zhing skyo ba med par gyur te/_nges par theg pa gsum la gnas par gyur to/_/de nas bcom ldan 'das shAkya thub pas 'khor gyi dkyil 'khor de la gzigs nas 'jam dpal gzhon nur gyur pa la bka' stsal pa/_'jam dpal 
[\[190b.3\]]nyon cig rig pa'i rgyal po 'di rdzu 'phrul che ba dpa' bo gcig pu las thams cad byed pa/_rig pa thams cad kyi rgyal po 'khor los sgyur ba/_sems can thams cad kyi bsam pa yongs su rdzogs par mdzad pa cho ga zhib mo thams cad yongs su rgyas pa/_khyod kyi 
[\[190b.4\]]sngags dang rgyud dang /_cho ga rab 'byam la yang dag par zhugs pa/_sngags thams cad sgrub par byed pa/_thun mong du gyur pa/_grags pa che ba dang /_spro ba che ba dang /_sems can sgrub pa po'i khyad par gyi thabs dang shes rab la mkhas pa byang chub kyi lam 
[\[190b.5\]]thams cad yongs su sbyong bar byed pa/_mya ngan las 'das pa la rab tu 'jug par byed pa/_bdud zil gyis gnon par byed pa/_byang chub kyi snying po la gnas par byed pa/_dge ba'i tshogs yang dag par 'byung bar byed pa'o/_/'di nyid mdor bsdu na/_cho ga zhib mo 
[\[190b.6\]]rgyas pa ras ris kyi cho ga'i dkyil 'khor sgrub pa'i thabs/_sngon gyi sngags kyi spyad pa rjes su spyod pa/_gang la rab tu gnas na sems can gyi rig pa'i rgyal po 'khor los sgyur ba chen po sgrub par 'gyur te/_rmad du byung ba chen po sngags thams cad kyi dbang phyug dam pa/_
[\[190b.7\]]'od byed pa/_thams cad kyi bsam pa yongs su rdzogs par byed pa/_rnam par 'dren pa/_'gro ba thams cad la phan par byed pa/_sangs rgyas bzhin du mngon sum du nye bar bzhugs pa rang byung du gyur pa mchog dang bar ma dang tha ma'i las thams cad byed pa shin tu bde ba 
[\[191a\]]
[\[191a.1\]]dam pa shis pa dang zhi bar byed pa sdig pa thams cad rab tu 'jig par byed pa'o/_/lha rnams kyi yang lha nyid de/_/thub pa rnams kyi thub pa mchog_/sangs rgyas nyi ma'i gnyen gyur pa/_/dag pa 'jig rten rnam par grags/_/chos kun rang gi ngo bo mkhyen/_/yang 
[\[191a.2\]]dag mthar gyur rnyog pa med/_/de yi cho ga mchog bshad bya/_/'byor pa 'dod pas mnyan par gyis/_/re zhig dang por ras bzang po/_/skyon rnams dang ni ma 'dres pa/_/sar pa phra ba'i khyad par ldan/_/kha tshar dang bcas nyid la bri/_/chur ni khru do'i tshad yin la/_/
[\[191a.3\]]zheng du khru gang tshad du bya/_/de 'dra'i bzang po kho na la/_/dri med blta na sdug pa dang /_/bcos bu dkar po de bzhin du/_/phra dang legs bkrus ras bal spangs/_/phyag dar dri ma med pa yi/_/du gu la yi ras nyid la/_/rgyu ni shing kun nyid dang ni/_/dag la rgyud ni rnam spangs pa/_/
[\[191a.4\]]chu ngan las ni bkrus min dang /_/skye bos zhal mthong phul ba'ang min/_/ma bgos pa dang de bzhin du/_/gzhan yang cung zad dam pas bsngags/_/de 'dra'i ras ni bzang po la/_/gzhal med khang ni bri bar bya/_/'od kyi dkyil 'khor phreng ba can/_/ston pa'i gzugs ni yang 
[\[191a.5\]]dag bri/_/de bzhin gser gyi mdog can ni/_/'od zer phreng ldan bri bar bya/_/gcig pu phug na bzhugs pa ni/_/ri bo la gnas grags pa che/_/dar la'i bla re bre ba ni/_/rin chen phreng ba 'phyang ba'o/_/steng du lha ni gnyi ga yang /_/'dzin pa dag ni yang dag bri/_/ri rnams 
[\[191a.6\]]kyi ni steng dag tu/_/rin chen phreng ba rab tu bya/_/bla re'i 'khor yug mu tig gi/_/dra ba dra phyed dag gis brgyan/_/ri rgyal steng du 'bad pa yis/_/'di dag thams cad bri bar bya/_/ri bo dag gi rtsa ba yang /_/rgya mtsho chen por nub par bya/_/ras ris mthar yang me tog ni/_/
[\[191a.7\]]kun nas 'khor bar yang dag bri/_/nA ga ge sar pun nA ga_/ba ku la dang zhu ti ka_/sna ma'i me tog pri yang ku/_/de bzhin ku ra ba ka dang /_/ut+pa la dang dri mchog dang /_/de las gzhan yang pad+ma dkar/_/me tog rigs ni sna tshogs dang /_/de bzhin gzhan yang 
[\[191b\]]
[\[191b.1\]]drir ldan pa'i/_/me tog dag ni 'di dag nyid/_/gang yang rung ba rtag blangs nas/_/ston pa la ni mchod don du/_/yid du 'ong ba'i mchod yon dbul/_/sngar bstan cho gas ras ris ni/_/mchog dang de bzhin gzhan dag kyang /_/dog pa tha ga pa dag dang /_/ri mo mkhan yang 
[\[191b.2\]]de bzhin 'dod/_/cho 'phrul gyi ni zla phyed kyi/_/nyi ma dge ba dag la ni/_/dus ni de ltar gyur pa la/_/bzlas pa nyid kyang bya ba yin/_/'di la sems can thams cad kyis/_/sngar bstan bzhin du yang dag spyad/_/tshon gsal rnam pa sna tshogs kyis/_/ston pa'i gzugs ni bri bar bya/_/
[\[191b.3\]]rnam pa du mar ldan pa yi/_/dong ka'i me tog mdog 'dra dang /_/tsam pa ka yi mdog 'dra dang /_/gser gyi mdog dang 'dra bar bri/_/de lta'i rnam pa ldan pa yi/_/rin chen rigs skyes thub pa bri/_/chags pa chen po rin chen tog_/gtso bo thub mchog dam pa ni/_/chos rnams 
[\[191b.4\]]thams cad yongs thob pa'i/_/sangs rgyas dkon mchog de bri bya/_/rin chen ri bor gnas pa dang /_/rin chen phug gis nyer mdzes shing /_/skyil krung gis ni bzhugs pa dang /_/chos ni rjes su 'chad cing stsol/_/cung zad 'dzum zhing brtan pa dang /_/thugs ni bsam gtan la 
[\[191b.5\]]dmigs dang /_/phyi rol phug ni yang dag bri/_/'og dang de bzhin 'khor yug tu'o/_/ras mtha'i zur du sgrub pa pos/_/pus mo'i lha nga yang dag btsugs/_/bdug spos lag na thogs bzhin du/_/lus ni cung zad 'dud pa dang /_/bla gos gcig tu byas nas ni/_/cha byad ji lta 
[\[191b.6\]]bzhin du yang /_/bcom ldan 'das kyi g.yas phyogs kyi/_/'og gi rgya mtsho che steng du/_/sngags pas dge ba'i don gyi phyir/_/sdom brtson rtag tu bri bar bya/_/las kyi cho ga 'di dag ni/_/'jig rten gyi sngags bstan pa yin/_/dkyil 'khor de yi lha dag kyang /_/da ni rab tu 
[\[191b.7\]]brjod par bya/_/de tshe sngags pas rig pa'i sngags/_/de tshe sngags ni rig pa des/_/sngags la rtag tu bsnyen byas dang /_/bzlas pa phun sum tshogs mngon shes/_/'jam dbyangs cho ga 'di la ni/_/de tshe sngags pa dbang bskur ba/_/dkyil 'khor rnam pa la mkhas shing /_/rtag 
[\[192a\]]
[\[192a.1\]]tu gtsang sbra byed pa dang /_/sngags rnams kun la dbang bskur dang /_/dkyil 'khor 'di la 'jigs pa med/_/rig pa'i sngags dang sngags bcas dang /_/bdag nyid bsrung dang phan 'dod dang /_/grogs kyang de bzhin bsrung shes dang /_/yongs su legs brtags 'od chen ldan/_/
[\[192a.2\]]slob dpon legs par yang dag rtsom/_/rtsom zhing sbyangs yon bsten pa dang /_/shes rab che zhing legs 'jam dang /_/dpal ldan snying rjer rtag tu ldan/_/grogs po dag ni thams cad kyang /_/mtshan nyid de bzhin kun tu bstan/_/gcig gnyis gsum dang de bzhin du/_/gzhan yang de bzhin brgyad kyi 
[\[192a.3\]]bar/_/slob ma legs par sbyang bar bya/_/mang po dag ni spang bar bya/_/sngar bstan cho ga ji lta bar/_/dkyil 'khor 'di la'ang yang dag spyad/_/stobs bcu ldan pas dang por ni/_/dkyil 'khor gang dag rab bstan pa/_/'jam pa'i dbyangs las gzhan min dang /_/rgyu gzhan dag gis bri mi bya/_/dkyil 
[\[192a.4\]]'khor 'od chen ldan pa yi/_/tshad ni rab tu bstan par bya/_/khru bzhi'am khru ni gnyis pa dang /_/de bzhin gzhan yang khru brgyad par/_/gtsang ba'i phyogs sam chu klung ngam/_/khyad par du ni ri bo'i rtser/_/tshon sna lnga yi phye ma dang /_/sngar bstan pa yi las kyis so/_/gru bzhi sgo ni bzhi pa dang /_/rta babs bzhi yis 
[\[192a.5\]]brgyan pa dang /_/zur bzhi mnyam zhing bzang ba dang /_/lha yi rnam pa 'dra ba'i mdog_/tshon rtsi gsal ba sna tshogs dang /_/mdzes pa'i kha dog legs mdzes dang /_/dri zhim bzang dang gzugs bzang dang /_/grogs bzang dag gis yang dag brtsam/_/thub pa'i brtul zhugs yang dag spyad/_/yan lag 
[\[192a.6\]]brgyad pa'i brtul zhugs bsten/_/nyon mongs med sems zas tshod rig_/chos ldan rtag tu zlos pa byed/_/sdig med las dang yongs srung byed/_/de bzhin zhi dang rgyas pa shes/_/de nas dkyil 'khor dbus zhugs nas/_/bstan bcos las gsungs bzhin du bri/_/rin chen lha tshogs kyis brgyan pa'i/_/
[\[192a.7\]]ri mo dang por bri bar bya/_/der bzhugs gzi brjid chen po ni/_/de bzhin gshegs pa rin chen tog_/skyil krung gis ni legs bzhugs pa/_/chos kyi 'khor lo rjes bskor ba'o/_/ras ris la ni ji lta bar/_/bstan bcos la sngags thams cad bri/_/ri mo'i phreng ni gsum dag dang /_/phyag rgyas 
[\[192b\]]
[\[192b.1\]]rab tu brgyan pa dang /_/gser mdog rim pas khor yug tu/_/yongs su bri bar bya ba yin/_/gsal dang yongs su rdzogs pa dang /_/drang po de yi rnam pa'o/_/'khor los sgyur ba'i bdag po che/_/de yi dbus su bya ba yin/_/nyi ma 'char ka 'dra ba dang /_/gur gum rnam pa 'dra mdog can/_/
[\[192b.2\]]'khor lo chen po'i rjes 'brang ba/_/'bad par gnas pas kun tu bri/_/rgyal po chen po mnyam 'dra ba/_/gzhal med khang bcas rgyan gyis brgyan/_/sems dpa' chen po'i cod pan can/_/rgyan rnams kun gyis rab tu brgyan/_/dar la mdzes pa'i smad g.yogs can/_/sna tshogs dar las stod 
[\[192b.3\]]g.yogs shing /_/phreng ldan zhi ba'i kha dog 'od/_/gos dang phreng bas brgyan pa dang /_/me tog phreng ba bak+ku la/_/lag pa g.yas pas snoms par byed/_/bzhin ni cung zad 'dzum pa'i lha/_/mthu chen 'od dang ldan pa'o/_/gzugs bzang gzugs ni mdzes pa dang /_/byis pa rgan po rnam par spangs/_/lag 
[\[192b.4\]]pa g.yon na 'khor lo ste/_/'bar ba'i 'od kyi phreng ba can/_/de ni yongs su bskor ba dang /_/skyil krung phyed kyis gnas pa bri/_/gzugs bzang gzugs la bsten nas ni/_/lha yi gzugs 'dra bri bar bya/_/ri bo 'od chen ldan pa'i steng /_/rin chen du ma'i steng du gnas/_/sngags rnams kun la che ba dang /_/
[\[192b.5\]]rtag tu mchog sbyin la 'jug byed/_/'bar ba'i me dang 'dra ba dang /_/'od kyi dkyil 'khor gyis mdzes pa/_/rlung gis sbar ba'i me bzhin du/_/kun nas me ni 'bar ba'o/_/de bzhin sngags kyi sbyor ba yis/_/khyab bdag me yis 'bar bar byed/_/stobs chen de dang 'dra ba yi/_/sngags kun rab tu sgrub 
[\[192b.6\]]byed pa/_/gang gis bdag nyid chen po mthong /_/sdig pa kun las yongs su grol/_/mtshams med lnga po byed pa dang /_/tshul 'chal blo ni chung ba dang /_/sdig pa kun la 'dzud byed pa/_/khyab bdag mthong ba tsam gyis grol/_/lha yi lha ni 'khor lo'i bdag_/dkyil 'khor mthong ba tsam gyis 
[\[192b.7\]]ni/_/gzhan yang sdig tu yongs bstan pa/_/de yi mod la grol bar 'gyur/_/sngags pas rtag tu khyab bdag gi/_/de nas shar sgo yang dag sbyar/_/rta babs kun nas yongs bsgreng ste/_/ba dan dag gis nyer mdzes bya/_/mtha' dag gzugs ni mdzes pa yi/_/dkyil 'khor yongs su 
[\[193a\]]
[\[193a.1\]]gsal byas nas/_/bshos dang bdug pa dri dang ni/_/rtag tu phreng ba bzang po yis/_/cho ga snga ma kho na ltar/_/de dag thams cad gus par bya/_/dbus kyi bum pa gang ba ni/_/'khor lo can gyi mdun du dgod/_/de'i bum rnam par rgyal zhes bya/_/sngags shes pas ni de mi 
[\[193a.2\]]bteg_/cho ga mthong ba'i las kyis ni/_/me thab snga ma bzhin du bya/_/sbyin sreg cho ga yang dag brtsam/_/cho ga sngags ni gzhan pas min/_/sbyin sreg kyang ni brgya rtsa brgyad/_/seng ldeng bud shing me la ni/_/pa la sha dang bil ba'i shing /_/bil ba u dum arka dang /_/'bad pas las 
[\[193a.3\]]rnams kun la ni/_/a pa margas sbyin sreg bya/_/til la mar gyis btags pa 'am/_/zho la sbrang rtsis bsres pa yis/_/las rnams kun la sbyin sreg ni/_/stong rtsa brgyad ni rtag tu bya/_/dus gsum dus ni kun bstan pa/_/khrus dang gos ni brje ba dang /_/dkar gsum rgyu skar bzang po ni/_/mkhas 
[\[193a.4\]]pa rnams kyis bstan pa yin/_/las rnams sngar ni bstan pa yi/_/bzlas dang sbyin sreg de bzhin gzhan/_/sngags dang yang dag ldan pas sam/_/'khor los sgyur ba'i rigs kyis bya/_/las rnams dag ni kun la yang /_/yi ge gcig pa'i sngags kyis bya/_/de ni mthu chen don ldan te/_/
[\[193a.5\]]dpa' bo gcig pu rtag pa mchog_/de la rtag tu zlos byed pa/_/sngags rnams kun gyi cho ga spyod/_/'jig rten pa yi 'jig rten 'dod/_/cho ga thams cad 'grub par 'gyur/_/'jig rten 'das pa'i brtson 'grus che/_/rig pa'i rgyal po dka' thub che/_/sngags kun 'grub par 'gyur ba ni/_/cho 
[\[193a.6\]]ga 'di las gzhan pas min/_/thub pa rnams kyis sngags gsungs dang /_/de bzhin stobs bcu ldan sras dang /_/'jig rten skyong ba brgya byin sogs/_/khyab 'jug dbang ldan tshangs pa dang /_/zla ba nyi ma de bzhin gzhan/_/gnod sbyin dbang po srin po dang /_/lto 'phye che dang mi 'am ci/_/de bzhin 
[\[193a.7\]]sa steng drang srong mchog_/nam mkha' lding dang rlung lha dang /_/sems can ming ldan 'jig rten gzhan/_/gang gis bshad pa'i sngags rnams ni/_/'dir yang 'grub par 'gyur ba yin/_/sngags rnams kun la 'gugs byed dang /_/las rnams kun la ston byed dang /_/'byung po kun gyi sngags rgyud ni/_/
[\[193b\]]
[\[193b.1\]]rgyas dang bcas pa dbang du byed/_/yi ge gcig pa'i sngags 'di ni/_/sngags pa kun gyi rab byed pa/_/bzlas pa tsam gyis don ldan te/_/lha rnams kun ni 'gugs byed la/_/cho ga rnams ni dbang du byed/_/yi ge gcig chen bdag po yin/_/dam pa rnams kyis rab bsngags pa'i/_/rnam pa sna tshogs byed pa yin/_/
[\[193b.2\]]'jig rten 'jig rten 'das pa'i sngags/_/yang dag sbyar na sgrub par byed/_/ma lus mthong na mdzes pa yi/_/ras ris gsal ba byas nas ni/_/gtsang ba'i phyogs dang 'bab chu'i ngogs/_/ri bo'i rtser yang gzhag par bya/_/snga ma'i las kyi sbyor ba yis/_/nub kyi phyogs su rtag tu bstan/_/cho ga mthong ba'i las kyis 
[\[193b.3\]]ni/_/sgrub pa po ni shar du blta/_/dUr ba'i khres la 'dug nas ni/_/'du 'dzi med par bzlas pa bya/_/sgra ni drag min ngal bas min/_/gzhan la ngan sems med gyur na/_/sangs rgyas ma lus kun gyi yang /_/'di la myur du 'grub pa yin/_/rtag tu 'jig rten byams sems dang /_/sdug bsngal can la snying brtser ldan/_/
[\[193b.4\]]mgon med sems ni dman pa dang /_/phongs pas nyam thag stobs chung dang /_/mi bzad 'khor bar ltung ba la/_/snying rje'i sems ldan 'grub par 'gyur/_/'bad pas ras ris mdun dag tu/_/mchod pa chen po rtag tu gzhag_/dngos su 'byor dang yid kyis sprul/_/bzang po sems las byung ba dang /_/rgyal dbang 
[\[193b.5\]]gzugs kyi ri mo ni/_/bsam pa'am yang na bya ba yin/_/de nyid kyi ni cho ga yis/_/de nyid du ni me thab bya/_/me ni shin tu 'bar ba la/_/sgrub pas sreg blugs sbyin sreg bya/_/tsan+dan dkar dang ga pur dang /_/gur gum gyis bsres mang po ni/_/brgya ni rtsa brgyad sreg blugs kyis/_/sngags rig me 'bar sbyin par 
[\[193b.6\]]bya/_/seng ldeng p+lag sha n+ya grod+ha/_/pa la sha ni gang yin pa/_/de dag las byung shing dag gis/_/me chen rtag tu sbar bar bya/_/shing de dag ni med gyur na/_/shing gzhan yongs su gzung bar bya/_/pi tsu mar da tsha dang skyur/_/po son cha las byung ba'i shing /_/tsher ma can sogs spang bya ste/_/sdig pa'i las la 
[\[193b.7\]]rab tu bsgrags/_/yi ge gcig pa'i sngags nyid kyis/_/zhi dang rgyas pa byas gyur na/_/de ni myur bar 'grub par 'gyur/_/sdig pa'i las ni spyad mi bya/_/sngags mchog kun kyang 'di la ni/_/las rnams cho ga rgya chen kun/_/rnam rtog med pas rab sbyar na/_/rtag tu 'grub par 'gyur ba yin/_/de 
[\[194a\]]
[\[194a.1\]]tshe sngags ni 'grub 'gyur zhing /_/mchog sbyin nyid du 'ang 'gyur ba yin/_/yam shing p+lag sha u dum bar/_/yang na p+lag sha n+ya grod+ha/_/mar gyis btags dang sbrang rtsir ldan/_/zho dang ldan pas mnyam bzhag nas/_/sa steng rgyal thabs 'dod pa yi/_/sngags pas dus kun sbyin sreg bya/_/lha yi rgyal po 
[\[194a.2\]]'dod pas ni/_/gur gum tsan+dan sbyin sreg bya/_/rig pa 'dzin pa'i lha dag gi/_/bdag po nyid ni 'dod gyur na/_/pad+ma'i sbyin sreg 'bum phrag ni/_/sum cu rtsa drug ge sar bcas/_/sbyin sreg mthar ni mchod yon yang /_/bstan bcos las byung bzhin du dbul/_/rgyal bas bsngags pa'i ras ris mchog_/der ni 
[\[194a.3\]]kun nas yongs su 'bar/_/de la reg pa tsam gyis ni/_/tshangs pa'i 'jig rten dag dang ni/_/'og min gyi ni bar dag gnas/_/yang na sa 'og rim par 'gro/_/bar skabs 'dir ni grub rnams kyi/_/der ni rgyal por rtag tu 'gyur/_/stobs chen brtan zhing pha rol gnon/_/'byung po rnams ni 'byer bar byed/_/rtag 
[\[194a.4\]]tu rig 'dzin rgyal por 'gyur/_/las rnams yongs su sbyong bar byed/_/de ni yun ring 'tsho 'gyur te/_/bskal pa tsam du 'ang gnas pa yin/_/gang tshe lus ni shi 'phos nas/_/nges par byang chub gzhol bar 'gyur/_/gzhan yang las ni 'di dag kyang /_/mdo dang rgyas pa bstan par bya/_/pad+ma dkar po 
[\[194a.5\]]yongs blangs nas/_/tsan+dan dkar dang ldan pa yi/_/sbyin sreg 'bum phrag brgya byas na/_/des ni rin chen tog mthong 'gyur/_/rgyal ba dam pa de mthong na/_/de tshe mngon shes lnga thob 'gyur/_/bskal pa chen por ring 'tsho zhing /_/sangs rgyas rjes su 'gro bar 'gyur/_/mtha' yas phyogs na bzhugs pa yi/_/
[\[194a.6\]]sangs rgyas de nas mthong bar 'gyur/_/de dag la ni rtag mchod cing /_/de dag nyid dang lhan cig gnas/_/rin chen ldan zhes 'jig rten khams/_/gcig na bcom ldan de bzhugs pa/_/thub gtso mchog ni dam pa ste/_/de bzhin gshegs pa rin chen tog_/de la de ni rtag gnas te/_/sngags kyis dag par 
[\[194a.7\]]the tshom med/_/gzhan yang las ni 'dod pa dag_/gang zag mchog gis gsungs pa ni/_/nA ga ge sar ga pur dang /_/tsan+dan gur gum cha mnyam pa/_/sngags pas de tshe gcig byas nas/_/sbyin sreg 'bum phrag bdun cu brgyad/_/de tshe lha ni sbyin sreg mthar/_/'khor lo can de 'dir byon 
[\[194b\]]
[\[194b.1\]]nas/_/rtag tu dgyes nas mchog stsol te/_/sgrub byed spyi bor byug par mdzad/_/de tshe reg pa tsam gyis ni/_/sngags pas bdun bdag por 'gyur/_/rgyal sras thugs las skyes pa yi/_/byang chub sems dpar de brjod do/_/nges pa'i byang chub sems dpa' yang /_/de ni lung bstan 'gyur ba yin/_/de nas 
[\[194b.2\]]brtsams nas cung zad gang /_/shes dang shes bya rgyal ba'i sras/_/shes 'gyur sngags rnams ma lus ni/_/rtogs pa'i bdag nyid cher rgyas yin/_/de la reg pa tsam gyis ni/_/mngon shes lnga ldan sngags rgyal 'gyur/_/rtag tu bdag dang gzhan bdag nyid/_/rnam pa sna tshogs byed par 'gyur/_/rnam pa 
[\[194b.3\]]kun mchog ldan pa yi/_/mchod pa'i las la rtag tu dga'/_/skad cig de nyid kho na la/_/byang chub las la brtson par 'gyur/_/de tshe skad cig tsam gyis ni/_/'jig rten sangs rgyas zhing der 'gro/_/'jig rten khams ni stong dag tu/_/thams cad du yang 'gro bar 'gyur/_/sangs rgyas byang chub sems 
[\[194b.4\]]dpa' ni/_/de tshe spyod bcas mthong bar 'gyur/_/de las chos ni thos pa dang /_/mchod pa'i las la brtson par 'gyur/_/rgyal ba 'khor los sgyur gsungs pa'i/_/'dir ni las rnams gzhan yod de/_/mar me yon du dbul ba ni/_/mar bcas snying po gtsang ba ni/_/gser dang dngul gyi snod dag dang /_/zangs 
[\[194b.5\]]ma sa dag nyid yin na/_/der ni mar me rab sbar te/_/skyes bu grangs ni 'bum dag gis/_/grangs kyi tshad tsam nges bzhag ste/_/brgya phrag stong las lhag pa min/_/bud med spangs pa'i skyes pa yis/_/kho ra khor yug mar me 'dzin/_/mchod pa'i las kyi don du ni/_/ston pa'i ras ris sku la dbul/_/sngags 
[\[194b.6\]]rnams re re'ang 'dod bzhin du/_/thams cad mnyam par rab zhugs nas/_/ston pa la ni 'bul byed na/_/de yi mod la grub par ston/_/kun nas sgra ni sgrogs byed cing /_/rnga bo che yi sgra yang sgrogs/_/gang phyir lha tshogs du ma ni/_/legs so zhes pa'i sgra rab 'don/_/sangs rgyas byang chub sems dpa' 
[\[194b.7\]]yang /_/de tshe nam mkha' la bzhugs nas/_/shes rab can khyod legs so legs/_/legs byas las ni yongs su byas/_/'khor ba'i rgya mtshor nub pa dang /_/sdug bsngal yang ni mthong mi 'gyur/_/bde dang zhi ba mya ngan 'das/_/'jigs med sangs rgyas nyid kyang 'thob/_/lam 
[\[195a\]]
[\[195a.1\]]ni dge dang dri ma med/_/yan lag brgyad la legs par spyod/_/yi ge gcig pa mnyes byas nas/_/sngags kyi ngo bo'i mgon po mnyes/_/gzhan yang las ni 'di yod de/_/dam pa'i 'gro ba la gnas nas/_/mthu chen por ni rnam shes pa'i/_/rdzogs pa'i sangs rgyas rnams kyis gsungs/_/
[\[195a.2\]]nim pa'i rang bzhin shing blangs nas/_/rtse gsum rdo rje gnyis mthar bya/_/dbus kyi phyogs su bya ba ni/_/rdo rje rigs te mi bskyod pa/_/de nas sngags kyis dag byas nas/_/de ni ras ris sngon du bzhag_/de nas sngags pas lag reg nas/_/sngags ni mnyam par bzhag nas bzla/_/rtsa brgyad 'bum phrag 
[\[195a.3\]]bcu drug ni/_/yongs su rdzogs nas grub par 'dod/_/de nas rdo rje gcig 'bar te/_/kun nas de ni rab tu 'bar/_/de nas rdo rje de blangs nas/_/'di ltar de ni steng 'gro'o/_/de nas tshangs pa'i 'jig rten nam/_/gzhan yang lha gnas gang 'dod 'gro/_/de nas nam mkhar 'gro 'gyur te/_/grub pa kun gyi 
[\[195a.4\]]sngon du 'dren/_/grub pa'i rig 'dzin la sogs kyi/_/bdag po nyid kyang byed par 'gyur/_/lha yi 'dus pa mang po yi/_/'khor los sgyur ba'i rgyal por 'gyur/_/bdag nyid kyi ni spyod pa yang /_/rnam pa sna tshogs byed par 'gyur/_/bar gyi bskal pa bcu yi bar/_/yun ring gnas te bar chad med/_/
[\[195a.5\]]bde ba la brten rtag tu mchod/_/rtag tu skyes bu dam par ldan/_/byang chub sems kyi yang dag spyod/_/skye ba'i sdug bsngal rnam par spangs/_/grub pa'i dbang phyug 'gyur ba ste/_/sdig pa thams cad rnam par spangs/_/de las shi 'phos mir skye zhing /_/bde ba mang la rab tu gzhol/_/'gro ba ma 
[\[195a.6\]]lus skyo byas nas/_/byang chub yang dag gzhol bar 'gyur/_/rnam pa sna tshogs las mtha' yas/_/mang po 'jig rten don mchod pa/_/sngags kyi rgyal po 'dir brjod pa/_/cho ga rgya chen cho gar bcas/_/sa bdag brgya byin nyid dang ni/_/'khor los sgyur nyid yang dang yang /_/rig 'dzin 
[\[195a.7\]]rnams dang de bzhin du/_/lha nyid dang ni bdag po'ang byed/_/rnam pa du ma'i ngo bo 'am/_/las ni gang dag 'di gsungs pa/_/thams cad grub pa thob 'gyur te/_/sngags pa legs par sbyor byed na'o/_/mtshan mo skyil mo krung bcas te/_/sdom can don yod bzlas byas na/_/tho rangs 
[\[195b\]]
[\[195b.1\]]grub pa thob 'gyur te/_/zlos pa mngon shes lnga thob 'gyur/_/dur khrod ro la 'dug nas ni/_/sdom can 'gul med zlos pa ni/_/yi ge gcig po don chen te/_/tho rangs grub par 'dod pa yin/_/rig pa'i rgyal po rdzu 'phrul che/_/gal te dur khrod gnas nas bzlas/_/zla ba drug gis 
[\[195b.2\]]grub thob ste/_/ji ltar 'dod pa'i 'bras bu byed/_/gang yang rung ba'i gnas dag tu/_/rdzu 'phrul chen po zlos byed na/_/der gnas grub pa thob 'gyur te/_/sngags pa legs par sbyor byed pa'o/_/gdugs dkar de bzhin ral gri dang /_/nor bu'i lham dang gdub kor dang /_/mu 
[\[195b.3\]]tig phreng ba dpung rgyan dang /_/gdu bu dang ni sor gdub dang /_/'og pag dang ni de bzhin gos/_/so shing dang ni spyi blugs dang /_/mchod phyir thogs dang zhwa dang ni/_/khrab dang go cha nyid dang ni/_/g.yang gzhi dang ni ril ba dang /_/phreng ba dang ni mchil lham dang /_/'jig rten gnyis na 'dod 
[\[195b.4\]]pa yi/_/rgyan gyi gtso bo thams cad de/_/lha dang mi dang de bzhin du/_/gzhan yang rgyan 'gyur 'di la brgyan/_/de dag thams cad thob 'gyur te/_/ras ris mdun du zlos byed la'o/_/rdzas rnams kun dang 'byung khung dang /_/rgyan dang nor bu rnams dang ni/_/mtshon cha thams cad du ma ni/_/ras 
[\[195b.5\]]ris mdun du bzhag nas ni/_/dag byas cig car bzla bya ba/_/'bum phrag brgyad kyis g.yo ba dang /_/thams cad bcas te 'bar ba dang /_/zlos pa reg pas gyen du 'gro/_/rnam pa sna tshogs gzugs ldan pa/_/sems can rang bzhin yin yang rung /_/rgyan dang mtshon cha yin yang rung /_/ngo bo 
[\[195b.6\]]nyid dam sa rang bzhin/_/rang tshul spyod dam bcos ma dang /_/'dab chags sna tshogs tshogs kyang rung /_/gang dag 'byung po kun la grags/_/bcos ma'am bcos ma ma yin pa/_/'du shes can nam 'du shes med/_/sngags pa mchod pas grub par 'gyur/_/rnam pa sna tshogs rdzas bzhag 
[\[195b.7\]]dang /_/rnam pa sna tshogs khams las byung /_/rang byas byed du bcug pa dang /_/'gro ba'i skye gnas dag na bsngags/_/sngar bstan cho ga bzhin du ni/_/ras ris mdun du rnam par gzhag_/lan ni drug gam bdun dag gis/_/sngags pas reg nas bzla bar bya/_/bzlas mthar de 
[\[196a\]]
[\[196a.1\]]dag rab 'bar te/_/grub pa rgyas pa thob par 'gyur/_/de ni de la reg tsam gyis/_/phyogs bzhi dag tu 'gro bar 'gyur/_/'dir ni lha yul thob nas ni/_/ring du 'tsho zhing bde bar 'gyur/_/rdzu 'phrul chen po rig rgyal la/_/ji lta ji ltar rab sbyor ba/_/de lta de ltar dga' 'gyur zhing /_/
[\[196a.2\]]rtag tu mchog kyang ster bar 'gyur/_/gzhan yang las la rab sbyor ba/_/las rnams dus ni yun ring ba/_/rig pa'i rgyal po rdzu 'phrul che/_/de nyid kyis ni myur 'grub 'gyur/_/gtsang zhing sems ni gtsang ba dang /_/gtsang ba'i las la rtag tu dga'/_/gtsang ba'i phyogs dang sngags shes pa/_/
[\[196a.3\]]gtsang ba'i grub pa thob par 'gyur/_/las gang byed pa de 'bras thob/_/mchog gi mchog tu 'gyur ba dang /_/'bring gi las kyi 'bring du 'gyur/_/tha mas kyang ni tha mar ro/_/ma bsgrubs las kyis grub pa yang /_/cung zad tsam gyis 'bras 'byin te/_/bu mo'am nor ni mang po dag_/yang dag spyod pas 
[\[196a.4\]]byed par 'gyur/_/rtag tu bzlas pa tsam gyis ni/_/longs spyod che zhing stobs kyang che/_/rgyal po dga' zhing blon po nyid/_/rtag tu bzlas pas byed par 'gyur/_/sngags kyi rgyal po lan cig bzlas/_/de yis sdig pa rab tu 'jig_/gnyis su bzlas sam bdun bzlas pas/_/bdag nyid 
[\[196a.5\]]srung ba chen por 'gyur/_/lan brgyad de ni bzlas pa yis/_/grogs po thams cad srung bar byed/_/gos la lan gnyis mngon bsngags na/_/sngags pa dag ni rtag tu yang /_/nad rnams kun las shin tu grol/_/gos ni gnyis ka la bsngags nas/_/gos dag la ni reg byas na/_/lus can nad 
[\[196a.6\]]ni med par 'gyur/_/gdong dang mig gnyis dag la ni/_/'bad pas mngon par rab bsngags na/_/khros pa rnams kyi khro ba ni/_/sngags pas bltas pa tsam gyis 'jig_/gang yang 'byung tshogs ma rungs pa/_/'tshe byed sdig pa'i las can la/_/sngags rgyal sum cu rab bzlas te/_/de dag 
[\[196a.7\]]gdong la blta ba 'am/_/rang lag nyid la yang dang yang /_/mngon par bsngags pa byas nas ni/_/de dag thal mo brdabs na ni/_/lus can kun ni grol bar 'gyur/_/byis pa la ni rtag bya ba/_/khrus dang bza' dang btung ba la/_/sngags mchog drug cu bzlas nas ni/_/lha yi dam pa mchod byas 
[\[196b\]]
[\[196b.1\]]na/_/sha za ma mo dag gi gdon/_/ma rungs kun las grol bar 'gyur/_/sngags kyi 'jigs pas 'jigs byed cing /_/rtag tu byis pa gtong bar byed/_/de ltar rnam pa du ma'i las/_/sa steng myur du rtag 'jig na/_/mi rnams la ni de bzhin byed/_/gang dag 'byung po sdig sbrul ni/_/
[\[196b.2\]]rnam pa sna tshogs gnas 'gro ba/_/dug bcas dug ni med pa nyid/_/sngags kyi mthu yis 'jig par byed/_/gang dag sdug bsngal sna tshogs dang /_/gang dag 'tshe ba thams cad ni/_/sngags kyi rgyal po bzlas pa yis/_/myur du zhi bar rab tu 'gro/_/rnam pa sna tshogs gnod sdug bsngal/_/
[\[196b.3\]]mang po 'chi ba 'go ba'i nad/_/sngags kyi rgyal po drug brgya bzlas/_/myur ba nyid du sel bar 'gyur/_/sbyin sreg las ni bya ba la/_/zho dang mar gyis thams cad bsre/_/ut+pal sngon po dri bzang ni/_/rtsa brgyad stong gis bzlas pa bya/_/zhi zhing 'byung po rnam song nas/_/'gro ba rnams ni 
[\[196b.4\]]bde gnas thob/_/de ltar rnam pa du ma ni/_/mang po'i las ni yang dag 'byung /_/sngags pa legs par rab sbyor na/_/myur du thams cad byed par 'gyur/_/bzlas pa tsam gyis byed pa ni/_/dgra rnams kyi ni khro ba sel/_/sngags 'di don dang ldan gyur pas/_/cho ga mang po rgya che ba/_/de 
[\[196b.5\]]dag cho ga mthong ba yis/_/de dag 'dir ni grub pa yin/_/'dir ni sngags rnams zlo byed pa/_/phran tshegs las kyang don yod 'gyur/_/thams cad la yang bzlas pa yis/_/myur du don rnams rtag tu byed/_/'byung po rnams ni dbang byed 'dod/_/dus gsum du ni bzlas pa yin/_/rtag 
[\[196b.6\]]tu sna ma'i me tog gis/_/sbyin sreg las kyang bya ba yin/_/tsan+dan dkar dang ga pur dang /_/gur gum gyis kyang bya ba yin/_/bzlas nas sngags pa mchog sbyin zhing /_/rtag tu 'bras bcas byed par 'gyur/_/rtag tu zlos pas sbyin sreg byas/_/yid la 'dod pa'i don sgrub byed/_/ga bur 
[\[196b.7\]]la sogs ldan pa yis/_/rtag tu sbyin sreg rab tu brtag_/ji ltar 'dod par yongs brtags pa'i/_/rnam pa sna tshogs cho ga bsgrub/_/tha ma las ni tha ma dang /_/chen po las ni chen po 'byung /_/bar ma bar ma'i las dag las/_/rtag tu grub par bstan pa yin/_/de bas las rnams kun 
[\[197a\]]
[\[197a.1\]]la ni/_/khyad par du ni sbyin sreg bya/_/byang chub sems dpa'i sde snod phal po che theg pa chen po shin tu rgyas pa'i mdo las/_'phags pa 'jam dpal gyi rtsa ba'i cho ga las/_le'u bcu bzhi pa 'khor los sgyur ba'i ras ris kyi cho ga'i dkyil 'khor sgrub pa'i thabs rab 'byam 
[\[197a.2\]]rdzogs so//_//de nas byang chub sems dpa' sems dpa' chen po phyag na rdo rje 'khor gyi nang der 'dus shing 'khod par gyur te/_'dug pa de stan las langs nas lan gsum bskor ba byas te/_bcom ldan 'das kyi zhabs gnyis la btud nas/_bcom ldan 'das la 'di skad ces 
[\[197a.3\]]gsol to/_/bcom ldan 'das legs so legs so/_/legs par rab tu bstan pa dang /_mchog tu legs par gsungs pa'i rig pa thams cad kyi sngags kyi sbyor ba/_chos chen po'i sprin las nges par byung ba/_de bzhin gshegs pa thams cad kyi snying po/_rig pa chen po'i rgyal po 'khor los 
[\[197a.4\]]sgyur ba/_cho ga chen po rgya che ba don thams cad yongs su rdzogs par byed pa/_'bras bu dang bcas pa sgrub par byed pa/_byang chub kyi lam bla na med pa/_bya ba'i bye brag yang dag par sdom pa dang bzlas pa dang sbyin sreg dang /_rig pa dang spyod pa'i rjes su 'brang ba rnams kyi lam 'bras bu brten pa'i 
[\[197a.5\]]las kyi rkyen skyed pa'i rgyu dang mtshan ma/_rmad du byung ba'i stobs bcu/_nod par byed pa'i dge ba'i rtsa ba/_byang chub kyi snying po nod par byed cing /_nges par pha rol du 'gro bar byed pa de bcom ldan 'das de ni legs so/_/sngags sgrub par byed pa dang /_rjes su mthun pa'i rmi lam na mthong bar byed 
[\[197a.6\]]pa'i mtshan ma de ston pas bshad du gsol/_gang gis rig pa thams cad sgrub pa'i rjes su dpyod pa'i sems can grub pa'i mtshan ma'i las rtsom par byed par 'gyur ba dang /_'bras bu dang bcas pa'i rig pa thams cad kyi mtshan mar 'gyur ba'o/_/de skad ces gsol pa dang /_bcom ldan 'das 
[\[197a.7\]]shAkya thub pas byang chub sems dpa' phyag na rdo rje la 'di skad ces bka' stsal to/_/gnod sbyin gyi bdag po khyod skye bo mang po la phan pa dang skye bo mang po la bde ba dang 'jig rten la snying brtse ba dang skye bo'i tshogs chen po'i don dang phan pa dang bde ba dang rig pa thams cad sgrub par byed pa'i sems can rnams 
[\[197b\]]
[\[197b.1\]]kyi don gyi phyir legs so legs so/_/de legs par rab tu nyon la zung shig dang ngas khyod la bshad do/_/dang por re zhig las thams cad kyi sngar 'du 'dzi med pa'i gnas su song ste/_ri'i rtse'am chu bo'i 'gram mam phug gi nang ngam gtsang ba'i phyogs su lo ma'i spyil po byas la/_de nyid kyi cho ga snga 
[\[197b.2\]]ma bzhin du ras ris gzhag cing mchod pa chen po byas la/_las thams cad la yar ngo'i zla phyed dam/_cho 'phrul chen po'i zla phyed la nges par nyin zhag bzang po'i mtshan mo'i thun dang po la/_tsan+dan dkar po dang gur gum dang ga pur gcig tu byas la/_tsan+dan gyi shing gis me rab tu sbar zhing /_
[\[197b.3\]]ras ris kyi mdun du khru bzhi'i tshad tsam gyi me thab la du ba dang sol ba med pa'i me la sreg blugs stong rtsa brgyad kyis sbyin sreg bya'o/_/de nas yang sbyin sreg gi mthar pad+ma'i me tog tsan+dan dkar po'i chus bsang gtor byas pa stong rtsa brgyad sbyin sreg bya'o/_/sbyin sreg gi mthar yang bzang po'i gdan dang 
[\[197b.4\]]gdong bkab la rang gi lha la rang gi sngags kyis spyan drang bar bya zhing /_sngags 'dis sbyin sreg bya'o/_/na maHsarba bud d+hA nAM/_a pra ti ha ta shA sa nA nAM/_tad+ya thA/_oM ku mA ra rU pi Ne dar+sha ya dar+sha ya/_At+ma no b+hu mi mung+d+hA ba swa p+naM me ni be da ya wA b+hu taM/_hU~M hU~M phaT phaT swA hA/_sngags 'dis 
[\[197b.5\]]srung ba byas shing sbyin sreg gi las thams cad la las bya'o/_/de nas ku sha'i rtse mo gnyis ka phyi rol du bstan te bting la ku sha'i khres kyi sngas byas te mgo shar phyogs su bstan la ras ris kyi mdun nas ha cang yang mi ring ha cang yang mi nye bar nyal bar bya'o/_/thun dang po la mi nyal ba'i sbyor bas 
[\[197b.6\]]rjes su brtson par byas nas sangs rgyas dang byang chub sems dpa' rnams la phyag byas nas sdig pa rnams so sor bshags te/_sangs rgyas thams cad la bdag nyid phul la/_de nas ji ltar bde bar gnyid kyi dbang du 'gro bar bya'o/_/dang po'i thun gyi rmi lam gang /_/bad kan las 
[\[197b.7\]]byung shes par bya/_/gnyis par gang byung mkhris pa ste/_/'jig rten la yod smad pa yin/_/gsum pa rlung byung shes par bya/_/bzhi pa bden par 'byung ba yin/_/bad kan rmi lam dang po ni/_/'di 'drar rtag tu mthong ba yin/_/nor bu shel gyi khang pa ni/_/kun nas mu tig phreng ba 
[\[198a\]]
[\[198a.1\]]can/_/a mra'i shing tshogs rab mang po/_/bdag nyid chu nang 'bying bar mthong /_/kun nas 'bab chus khyab pa dang /_/rgya mtsho chen pos khyab pa dang /_/gang du bdag gi lus gnas pa/_/de nyid du ni mthong bar byed/_/gang du phyogs der rdzing dag gis/_/kun nas yongs su khyab pa 
[\[198a.2\]]dang /_/gru dang chu ni 'thung ba dang /_/btung ba'i khang pa khang pa dang /_/kun nas yongs su 'khor bar ni/_/chu chen gyis ni khyer bar mthong /_/kha ba can ni byis pa dang /_/chu bo chen por shel gnas pa/_/shing dang ri yi rgyal po dang /_/shel gyis yongs su bcings pa dang /_/mu tig dra 
[\[198a.3\]]bas legs g.yogs dang /_/mu tig phung po mthong ba dang /_/char chen 'bab dang chu yi tshogs/_/mthong na bad kan las gyur yin/_/gdugs ni dkar po dag dang ni/_/rgyan rnams kun kyang dkar ba dang /_/ban glang dag ni dkar po'i gzugs/_/bad kan rmi lam dag tu brjod/_/rnga ma dkar ram 
[\[198a.4\]]skyes bu 'am/_/yang na gos dag mthong ba 'am/_/lan tshwa la sogs reg pa ni/_/kun du gal te mthong ba ni/_/ras bal btso ma'i gos dag gam/_/ra gan dngul dang a ga ru/_/reg dang za bar byed pa nyid/_/bad kan rmi lam dag tu 'dod/_/mon sran gre'u za ba dang /_/til btags bu ram 
[\[198a.5\]]'bras can dang /_/mon sran rnam mang za ba ni/_/bad kan rmi lam dag tu 'dod/_/swa sti ka dang u lo pi/_/kri sa ra dang 'o thug dang /_/de dag za byed rmi lam ni/_/bad kan rmi lam bya ba yin/_/'breng bu sa bcud bza' ba sogs/_/rnam pa sna tshogs snum khur ni/_/reg dang za bar byed pa nyid/_/bad 
[\[198a.6\]]kan 'phel ba'i rmi lam yin/_/snum khur rnam pa du ma ni/_/bza' dang spyad par rjes 'dod dang /_/zos dang reg par byed de dag_/bad kan rmi lam shes par bya/_/gnas dang gnas mal theg pa dang /_/bzhon pa sems can las byung ba/_/reg dang 'dzeg par byed pa nyid/_/dang po'i thun la 
[\[198a.7\]]mthong ba nyid/_/gal te rmi lam mthong gyur na/_/thams cad bad kan can du brjod/_/rnam pa de lta'i rmi lam dang /_/chu la 'byung dang spyod pa dang /_/rnam pa sna tshogs bza' la spyod/_/mthong na bad kan can du brjod/_/de dag rmi lam dag tu mthong /_/bad kan can gyi spyod pa yin/_/rmi lam ma 
[\[198b\]]
[\[198b.1\]]lus du ma ni/_/'jig rten mgon pos gsungs pa yin/_/gnyis pa'i thun la lus can gyi/_/rmi lam mkhris pa can gyi yin/_/'bar ba'i me yi gzugs mthong dang /_/sna tshogs rin chen mthong ba dang /_/mes tshig skar mda' ltung ba dang /_/ri dang phyogs ni rab 'bar ba/_/skye bo 
[\[198b.2\]]gang gis rab mthong ba/_/de ni mkhris par gyur pa yin/_/rin chen pad+ma rA ga dang /_/gzhan yang rin chen gang yin pa/_/gang du rmi lam mthong na ni/_/lus can mkhris pa las gyur yin/_/me dang tsha ba sten pa dang /_/reg dang za bar byed pa dang /_/rnam pa sna tshogs kha dog ser/_/rmi 
[\[198b.3\]]lam mkhris pas brgyal ba yin/_/rtag tu tsha ba'i nyi ma dang /_/nyi ma rtag tu 'de bar ni/_/gang gis rmi lam mthong gyur na/_/lus can mkhris pa las gyur yin/_/nam mkha' gser gyi mdog gyur dang /_/sa yi steng ni kha dog ser/_/rmi lam na ni gang gis mthong /_/mkhris pa las 
[\[198b.4\]]gyur na ba yin/_/me ni kun nas 'bar ba yis/_/nam mkha'i ngos nas rab gsal bar/_/rmi lam dus su mthong ba ni/_/mkhris pas gnod pa'i lus can yin/_/sa dang de bzhin ri bo dang /_/brag ni mthon po'ang gser gyi mdog_/shing chen de bzhin theg pa ni/_/rtag tu thams cad gser rang 
[\[198b.5\]]bzhin/_/rtag tu rmi lam gnas mthong na/_/mkhris pa las gyur rmi lam yin/_/theg pa rgyan dang bzhon pa dang /_/snod rnams gser gyi rang bzhin dang /_/stan rnams dang ni gnas mal rnams/_/sa le sbram gyi rang bzhin la/_/reg dang 'gro bar byed pa nyid/_/rmi lam mthong na mkhris gyur yin/_/
[\[198b.6\]]phreng ba ser po thogs pa dang /_/ser po'i gos kyis nyer mdzes dang /_/ser po'i 'od dang dri yis byugs/_/ser po'i mchod phyir thogs pa dang /_/bdag nyid ser po'i rnam pa dang /_/gang gis rmi lam la mthong ba/_/gnyis pa'i thun du mthong na ni/_/mkhris pa las gyur shes par bya/_/de bzhin 
[\[198b.7\]]rnam pa sna tshogs pa/_/gang gzhan rmi lam dag tu brjod/_/rnam pa sna tshogs ser por snang /_/rmi lam mkhris las yang dag byung /_/mkhris pas lus can rab gnon pa/_/gnyis pa'i thun la bstan pa yin/_/rnam pa du ma'i gzugs can ni/_/ser por snang ba yang dag 'byung /_/'jig rten gtso 
[\[199a\]]
[\[199a.1\]]bos gsungs pa ni/_/rmi lam mkhris las yang dag byung /_/gang yang rlung byung rmi lam ni/_/gsum pa'i thun du bstan pa yin/_/'khor yug tu ni 'od 'phro ba/_/phyogs rnams kun du rab tu snang /_/nam mkha' la ni 'gro ba dang /_/nam mkha'i dkyil du thad drang 'gro/_/bar snang nam mkha'i 
[\[199a.2\]]dkyil du ni/_/kun nas 'khor bar rtag tu 'gro/_/rlung byung rmi lam zhes bstan pa/_/'di lta bu la bya ba yin/_/rgal dang mchong dang de bzhin du/_/shing rnams la ni mngon par 'dzeg_/bstan bcos ma lus 'don pa dang /_/khyad par du ni sngags rnams dang /_/bshad dang brjod par byed pa dag_/phal 
[\[199a.3\]]cher yang ni rlung las gyur/_/shing rnams tsher ma can 'dzeg dang /_/kha ba dag kyang za ba dang /_/bza' ba ma lus tsha dang skyur/_/zos pa rlung las gyur pa yin/_/gtsor yang rlung ni yang dag 'byung /_/shing thog rlung ni rab bskyed pa/_/de dag za bar rmi lam mthong /_/rlung las byung bar yang dag 
[\[199a.4\]]bstan/_/dngos rnams rlung ni skyed pa yi/_/bza' dang bca' ba khyad par ldan/_/de bzhin skye bo sems 'khrugs dang /_/reg par byed dang smra bar byed/_/'byung po rnams ni gar byed dang /_/bdag nyid kyang ni gar byed pa/_/gang gis rmi lam mthong na ni/_/de 'dra rlung nad can du shes/_/rnam pa sna tshogs 
[\[199a.5\]]spyod pa dang /_/rnam pa sna tshogs 'khyud dang smra/_/rnam pa sna tshogs mi bzad gzugs/_/rmi lam rlung nad can gyis mthong /_/de la sogs pa'i rmi lam ni/_/'jig rten mchog gis gsungs pa yin/_/rnam gsum sbyor ba rab ldan pa/_/'dod chags zhe sdang gti mug yin/_/chags can bad kan 
[\[199a.6\]]can shes bya/_/zhe sdang las byung mkhris pa can/_/rmongs pa rlung las gyur pa yin/_/'dres pa 'ang rnam par 'dres pa'o/_/grong gi chos ni mthong ba las/_/rmi lam chags pas sa bon byung /_/der ni bud med la chags pa/_/bad kan las byung rmi lam yin/_/rtsod bcas dang tshul zhe sdang can/_/
[\[199a.7\]]mkhris pa las byung rmi lam yin/_/ma rig las byung rmongs rnam pa/_/dran pa nyams par mthong ba yin/_/rnam 'dres rnam par 'dres pa ni/_/rmi lam na ni rtag tu mthong /_/de bas rnam pa thams cad kyis/_/rmi lam zhes bya yod pa spangs/_/bya ba dus kyi rim pa nyid/_/de nyid gzigs pas 
[\[199b\]]
[\[199b.1\]]bstan pa yin/_/sems can bad kan can gsungs pa/_/mdog ldan snyan par smra ba dang /_/tshe ring yid ni gzhungs pa dang /_/kha dog snum zhing 'jigs pa med/_/bong tshod ring zhing dkar ba dang /_/bud med la phrad rtag tu dga'/_/chos ldan rtag tu dpa' ba dang /_/btung ba mang la rtag tu dga'/_/
[\[199b.2\]]rgyal rigs su ni bstan pa yin/_/ser sna ldan zhing mtshon pa med/_/de bzhin sa yi bdag po dang /_/dmag dpon don du gnas pa ste/_/longs spyod chen po skye 'gyur zhing /_/rang gi las kyis nye bar 'tshe/_/rang gi las 'bras bstan pa ni/_/las kyi sngags ni spang ba min/_/las min sngags ni 
[\[199b.3\]]gtso bo zhes/_/'jig rten 'dren pas gsungs pa yin/_/de bas sems can bad kan can/_/sa steng grub pa byed pa ni/_/sa bdag 'dod pa byed pa la/_/de la grub pa thob par 'gyur/_/zlos pas bad kan can gyi zas/_/ma lus bsten par mi bya'o/_/gang phyir shin tu bsten gyur na/_/rmi lam 
[\[199b.4\]]don gyis stong 'gyur bas/_/grub pa'i don du ma brjod pas/_/sngags pas de tshe de mi bsten/_/mkhas pa rigs pa ldan pa yis/_/de yi dus su gnyid log min/_/mkhris pa can gyi sems can gyi/_/rtag tu spyod pa brjod par bya/_/zhe sdang gis ni rnam 'khrugs na/_/kha dog nag dang stobs 
[\[199b.5\]]chung dang /_/drag pa drag pa'i las dang ni/_/rtag tu yon por byed pa yin/_/dpa' dang bab col rtag tu byed/_/stobs dang blo dang ldan pa dang /_/mang du smra zhing grogs po mang /_/bstan bcos ting 'dzin mang po rtogs/_/chos ldan las kyi mtha' brtan zhing /_/zhe sdang slong ba rjod par byed/_/yid 
[\[199b.6\]]ldan dgra ni mang ba dang /_/zhe sdang mtshon pa skye bar 'gyur/_/nor mang dpa' bo la sdang dang /_/'jig rten shes shing mthong na dga'/_/des grol chags pa med pa dang /_/brtan cing sdug bsngal rtag tu bzod/_/nga rgyal phrag dog ma rungs pa/_/bud med rnams la dga' bar byed/_/spro chen brtan dang blon po 
[\[199b.7\]]dang /_/longs spyod chen por skye bar 'gyur/_/shes bzhin las kyis nyer spyod pa'i/_/sems can zil gyis mnan nas spyod/_/sngags ni srog la gnod byed pa/_/de ni de la myur 'grub 'gyur/_/mi bzad thub pas spangs pa'i don/_/myur du sgrub par byed pa yin/_/sems can gnod phyir byed pa'i las/_/lus 
[\[200a\]]
[\[200a.1\]]can de la grub par 'gyur/_/cho ga sbyar ba'i chos rnams gang /_/sngags pas thams cad rab sbyar na/_/spyod pa des ni 'grub 'gyur te/_/gzhan las sems can de la min/_/sngags pa zhe sdang can dag la/_/sems can gzhan la gnod pa dang /_/de bzhin gzhan gyi sngags gcod pa/_/sems 
[\[200a.2\]]can khro ba la grub 'gyur/_/gzhan gyi rdzas ni 'phrog don dang /_/gzhan gyi srog ni gcod pa la/_/khro ba'i sngags kyis grub 'gyur te/_/sngags gzhan dag la sbyar mi bya/_/zhe sdang rigs kyi sems can 'di/_/bdag po nyid kyang byed par 'gyur/_/mdog nag pa'am sngo bsangs sam/_/dkar ba'am yang na 
[\[200a.3\]]'dres pa yi/_/mi ni khro ldan gser gyi mdog_/rnam par spangs pa skye bar 'gyur/_/mi ni rtsub mdog du ba'i mdog_/ser skya'i mdog tu'ang skye ba yin/_/dpa' dang de bzhin drag pa dang /_/'dab chags sdig pa'i khyim las skyes/_/gza' ni mig dmar zhing bdag gnas/_/bad kan can la phur bu'i 
[\[200a.4\]]bdag_/skye 'gyur nyung ngu za ba dang /_/tsha dang skyur ba'i ro bsten cing /_/de yi tshe ni ring 'gyur zhing /_/dran dang ldan pa skye bar 'gyur/_/spyod pa dang ni rjes spyod pa/_/rlung nad can gyi bshad par bya/_/mdog mi sdug dang rtsub mdog dang /_/bong tshod med cing shin tu rjud/_/blo nyams shes rab med pa dang /_/
[\[200a.5\]]mi brtan gnas pa med pa dang /_/lus ni 'gul dang 'khor ba dang /_/skyug cing bshang gci mang du 'byung /_/mang du za zhing rtag par za/_/de dag gang phyir nad mang 'gyur/_/'jig rten rigs dang mi mthun zhing /_/dgra ni mang po skye bar 'gyur/_/de ni sa steng 'di dag tu/_/tshul 'chal sdug bsngal 
[\[200a.6\]]skye 'gyur te/_/mi snang ba yi sngags dag ni/_/de la 'grub par bstan pa yin/_/gang zhig rlung nad 'khrug byed pa'i/_/zas la de ni dga' bar 'gyur/_/zlos pa las ni grub 'dod pas/_/de ni yongs su bsten mi bya/_/sems can rlung nad 'khrug pa la/_/gti mug nye bar zhi ba dang /_/
[\[200a.7\]]rmongs pa'i rigs can la gsungs pa/_/rmongs pa'i sngags ni rab sgrub pa/_/rtag tu de dag rmongs pa la/_/rmongs pa dag ni 'grub par 'dod/_/rgyu skar khyim ni chu skyes dang /_/gza' ni bdag po spen par blta/_/rlung nad skyes pa'i sems can ni/_/dge ba'i las la mi spyod de/_/'byung po 
[\[200b\]]
[\[200b.1\]]dbang dang 'gugs par byed/_/de bzhin rmongs dang rengs pa'o/_/rlung nad can gyi sems can la/_/gti mug can de sdig pa byed/_/rmi lam bden par mthong ba ni/_/mtshan nyid 'di dag gsungs pa ni/_/sems can rnams kyi don sgrub pa/_/thub pa rnams kyi sngon gsungs pa'o/_/lug glang dang ni sbyor ba 
[\[200b.2\]]dang /_/sbal pa seng ge nyid dang ni/_/srang dang bu mo sdig pa dang /_/de bzhin gzhu dang chu srin dang /_/bum pa nya dang glang po dang /_/lha dang spre'u lha ma yin/_/grub dang dri za gnod sbyin sogs/_/mi rnams gang gis rab bsgrags pa/_/sems can rnams kyi khyim mang po/_/gang zag mchog gis gsungs pa 
[\[200b.3\]]yin/_/rnam pa mang po sna tshogs don/_/rnam pa sna tshogs las bstan pa/_/de dag las ni thams cad la/_/yon tan rgya cher sman par 'gyur/_/las las gol ba med par ni/_/lus can yon tan mi smin te/_/yon tan kho na las ldan pas/_/skye bar yang ni byed pa yin/_/yon tan chos don ldan pa ni/_/
[\[200b.4\]]sngags la 'grub pa skye bar 'gyur/_/zlos pa sems can yon tan shes/_/yon tan yon tan min las 'ching /_/yon tan med la bya min gang /_/de yi las ni bya ba min/_/gang phyir bya ba las byed de/_/bya ba yon tan med ma yin/_/bya ba las dang yon tan nyid/_/yang dag ldan pa sgrub par 
[\[200b.5\]]'gyur/_/cho ga sngon 'gro bya ba'i las/_/stobs bcu ldan pas sngon bstan to/_/rdzas dang sems can spyod pa gzhan/_/bya ba las dang yon tan yin/_/rnam pa sna tshogs rmi lam tshul/_/las las 'byung bar snang ba yin/_/de bas rmi lam mtshan ma yis/_/rgya che las la rab sbyar bya/_/rnam 
[\[200b.6\]]pa sna tshogs rnam pa dang /_/yid 'ong blta na sdug pa dang /_/bgegs kyi gzugs dang gzugs med pa/_/rmi lam rgyur ni snang ba yin/_/mthu che spro ba che ba ni/_/mi ni grub pa 'dod pa yin/_/mchog dang tha ma 'bring dag ni/_/de dag la ni grub par brtag_/drag cing ma rungs 
[\[200b.7\]]las rnams ni/_/rmi lam rtag tu 'phral du smin/_/bzang po brtan pa'i las dag ni/_/yun ring dus su grub phyir ro/_/'jig rten 'jig rten 'das rnams kyis/_/yon tan skye bar yang dag 'byung /_/rmi lam rnam pa sna tshogs snang /_/zlos pas sngags rnams 'grub par 'gyur/_/
[\[201a\]]
[\[201a.1\]]mi 'grub don du sngags rnams ni/_/gnyid dang snyom pa rab tu brtag_/bgegs 'joms byed pa'i sngags rnams ni/_/de yi dus su rab tu brtag_/de tshe sngags ni rigs tshul gyis/_/zlos pas de tshe rab tu sbyar/_/khro bo chen po phyag drug dang /_/zhal drug nyid du brtag par bya/_/
[\[201a.2\]]sngags chen yi ge bzhi pa ni/_/gzhon nu'i gzugs la gnas pa yin/_/drag po'i gzugs ni gzugs chen po/_/phag gi rnam par yang dag 'byung /_/bgegs kun rnam par gzhig bya'i phyir/_/dus mtshan de ni lha yi rgyal/_/stag gi pags pa'i sham thabs can/_/sbrul gyi gdengs 
[\[201a.3\]]ka rnam par 'phyang /_/lag na ral gri sems dpa' che/_/gzi brjid chen po gshin rje'i gzugs/_/bgegs rnams kun la gtse bar byed/_/log 'dren rnams kyi srog 'phrog byed/_/'byung po kun ni rab nyon cig_/mi bzad sngags ni bshad par bya/_/cho 'phrul chen po bgegs rnams 
[\[201a.4\]]kun/_/ma rungs sems can 'jig par byed/_/sngags rnams kun ni sgrub byed pa/_/lha yi tshogs rnams nga la nyon/_/na maHsa man+ta bud d+hA nAM/_a pra ti ha ta shA sa nA nAM/_tad+ya thA/_he he ma hA kro d+ha Sha Na mu khA Sh+Ta tsa ra Na/_sarba big+ha na big+hA na g+hA ta ka hU~M hU~M/_kiny+tsi ra ya si bi nA ya ka dzI bi tAn+ta ka 
[\[201a.5\]]raduHswA b+naM me nA sha ya/_la hu la hu sa ma ya ma nu sma ra phaT phaT swA hA/_khro bo'i rgyal po chen pos 'di gsungs ma thag tu bgegs dang log 'dren thams cad 'jigs shing nyam thag nas/_snying gas te yid shin tu skrag nas/_bcom ldan 'das shAkya thub pa dang 'jam dpal gzhon nur 
[\[201a.6\]]gyur pa la phyag 'tshal bar byed cing dam tshig la gnas par gyur to/_/de nas bcom 'das shAkya thub pas thams cad dang ldan pa'i gnas gtsang ma'i gzhal med khang la gzigs nas/_'khor gyi dkyil 'khor chen po de la 'di skad ces bka' stsal to/_/kye kye lha'i tshogs chen po dag khro 
[\[201a.7\]]bo'i rgyal po 'di ni/_'jig rten dang 'jig rten las 'das pa thams cad kyi sngags rnams 'don par byed pa na gang zhig ma rungs pa'i sems can gyi gzugs can gyis rnam par 'tshe bar byed pa de la/_khro bo'i rgyal po 'dis ni rigs rgyud thams cad 'dul bar byed cing /_srog kyang 'dzin 
[\[201b\]]
[\[201b.1\]]par mi byed de/_yongs su gdung bar byed cing /_yongs su skem par byed pa'i rnam par gzhag par bya ba la 'jog par byed cing /_zlos pa dag la yang srung ba dang sba ba dang sbed pa la gnas par 'jog par byed cing /_rjes su 'phel bar byed pa dang gang zhig dam tshig 'di las 'da' bar 
[\[201b.2\]]byed pa dang khro bo'i rgyal pos sgrub pa po srung bar byas pa la rnam par tho 'tsham par byed na/_mgo bo a rdza ka'i dog pa bzhin du rnam pa bdun du 'gas par 'gyur ro/_/thub pa mchog gis de gsungs nas/_/'jam pa'i dbyangs la de tshe gsungs/_/gzhon nu khyod kyi sngags rnams la/_/
[\[201b.3\]]ma lus don ni rgya chen don/_/sngags rgyud don dang ldan pa dang /_/sgrub pa rnams la khyad par du/_/bgegs rnams ma lus 'joms pa yi/_/rgyud la khro rgyal bstan pa yin/_/'jig rten mgon gyis sngon 'di ni/_/de bzhin du ni yang dag sbyar/_/ma lus bgegs rnams 'jig bya'i phyir/_/
[\[201b.4\]]dgra rnams kyi ni khro ba sel/_/zlos pas rtag tu 'don byas na/_/sems can rnams ni srung don dang /_/rmi lam ngan pa sel bar byed/_/sngags rnams ma lus sgrub pa la/_/'jig rten mchog gis gsungs pa yin/_/de nas gzhan yang rab bshad pa/_/skyes bu'i mtshan nyid bzang 
[\[201b.5\]]po yin/_/gang la sngags rnams 'grub 'gyur ba/_/mchog dang tha ma bar ma 'o/_/gzi brjid ldan dang shes ldan dang /_/gser mdog gsus pa che ba dang /_/dkyus ring mig dang snum pa dang /_/chags chung khro ba rnam par spangs/_/mig mtha' dmar zhing snyan par 
[\[201b.6\]]smra/_/de la grub pa mchog tu 'gyur/_/pags pa srab cing sngo bsangs mdog_/ha cang ring min yan lag phra/_/spro ba che zhing gzi brjid che/_/chog shes kun nas dge ba byed/_/skye gnas bzang po dag pa dang /_/'dod pa chung zhing cung zad dge/_/las rnams kun du snang ba ni/_/
[\[201b.7\]]de la nges par grub pa mchog_/yan lag thams cad ma tshang med/_/dUr ba sngo sangs gzi brjid che/_/nyon mongs med sems shes pa can/_/rtag tu gtsang zhing tshangs par spyod/_/phra ba'i gos la rtag tu dga'/_/chos kyi ngang tshul 'jig rten shes/_/grogs mang rtag tu gtong ba dang /_/
[\[202a\]]
[\[202a.1\]]zas tshod rig dag rtag gtsang ldan/_/shes nyen tshul khrims spyod pa dang /_/gtsang ba'i spyod la rtag tu dga'/_/bden par smra zhing snying rje can/_/de la grub pa mchog tu 'gyur/_/yon tan rgya che yan lag tshang /_/rigs ldan rtag tu chos dang ldan/_/ma dang pha la gus pa dang /_/
[\[202a.2\]]bram ze la ni mchod pa byed/_/shin tu snying rje ldan zhing brtan/_/de la'ang grub pa mchog tu 'gyur/_/sngo sangs dkar dang snum pa dang /_/rtag tu gtsang zhing nyung ngu smra/_/bsod pa'i kha zas la dga' zhing /_/gtsang ba'i spyod pas mngon par 'gro/_/mang 'dod sems can 'jig rten shis/_/de 
[\[202a.3\]]la'ang grub pa mchog tu 'gyur/_/ha cang mi thung ring ba'ang min/_/sku ni mig sman bzhin du gnag_/mig dang mig 'bras rab tu snum/_/gtsang zhing rtag tu khrus la dga'/_/dkon mchog gsum la shin tu dad/_/de yi grub pa mchog tu 'gyur/_/mchog gi las ni rab ston cing /_/sems 
[\[202a.4\]]can rnams kyi bsam pa shes/_/bzod ldan snyan par smra ba dang /_/rgyal ba'i sras la rab tu dga'/_/de tshe 'jig rten 'das pa grub/_/de la 'bras bcas grub par 'gyur/_/sems dpa' che zhing brtson 'grus che/_/gzi brjid che zhing brtul zhugs che/_/longs spyod che zhing sngags rnams shes/_/
[\[202a.5\]]sngags rnams kun la de nyid rig_/rigs kyi mchog ni rgyal rigs sam/_/bram ze shes dang ldan pa dang /_/bud med la brten de la chags/_/de bzhin gser gyi mdog dang ldan/_/bong tshod che zhing dkar ba dang /_/sna ni mtho zhing lag pa che/_/dpa' zhing lag pa ring ba dang /_/rgyal po che 
[\[202a.6\]]la mngon par 'dod/_/rgyal ba'i sras la dad pa dang /_/bud med mig ldan lha la mchod/_/dkon mchog gsum la gus pa dang /_/byang chub sems kyis brgyan pa yin/_/lhag par snying rje brtan pa dang /_/cung zad khro zhing cung zad rmongs/_/longs spyod che zhing gtong ba che/_/
[\[202a.7\]]gzi brjid che zhing thul bar dka'/_/bud med rnams ni dga' dang dpa'/_/de yi grub pa'ang mchog yin no/_/shin tu btung dang dga' dang dpa'/_/rtag tu bud med la chags dang /_/gser gyi mdog dang byin pa phra/_/rked pa che zhing gtsang ba dang /_/brtse dang snying rje ldan 
[\[202b\]]
[\[202b.1\]]mkhas pa/_/yon tan mang 'dod 'jig rten shes/_/rtag tu sngags rnams zlos la gus/_/rgyal ba la ni srog kyang gtong /_/de bzhin nyan thos sras rnams dang /_/bse ru la yang rtag tu gtong /_/stobs ldan 'jig rten gtso bo dang /_/rigs ni gnyis pa bzang po yin/_/yan lag 
[\[202b.2\]]thams cad ma tshang med/_/ma rungs rtag tu bab col byed/_/gtong ldan tshul ldan dgra las rgyal/_/chos dang chos min rnam dpyod byed/_/ha cang sbom min rjud pa'ang min/_/ha cang ring min thung ba'ang min/_/bar ma'i mi ni mchog yin te/_/de yi grub pa mchog tu 'gyur/_/sen mo zangs 
[\[202b.3\]]mdog legs snum dang /_/lag mthil dmar dang gtsang ba dang /_/rkang pa'i mtha' dmar snum pa dang /_/'khor lo swa sti kas brgyan dang /_/rgyal mtshan rta babs nya dang ni/_/ba dan pad+ma tho ba dang /_/mi gang rkang pa lag pa la/_/mtshan ni 'di dag yod gyur pa/_/de 'dra'i skyes bu dam 
[\[202b.4\]]pa la/_/grub pa mchog tu brtag par bya/_/mche ba dkar zhing bzang ba dang /_/mtho ba'i ri bo dang 'dra dang /_/sna bzang mtho zhing mig dkyus ring /_/smin ma stug cing kos ko bzang /_/ba yi rdzi ma 'jig rten mtshan/_/nag pa'i lta ba'i mig 'bras mtshan/_/dpral ba'i dbyes gang rgya 
[\[202b.5\]]che zhing /_/mgo bo gdugs 'dra'i rnam pa bzang /_/mgo bo gtsug tor 'dra ba dang /_/rna ba bzang ba dam pa yin/_/rtag tu seng ge'i 'gram 'dra dang /_/ma mchu bim pa smin 'dra'i mdog_/gang gi lce ni rab snang ba/_/pad+ma 'dab ma dmar 'dra'i mdog_/mgrin pa bum pa 'dra ba dang /_/
[\[202b.6\]]thal gong rgyas shing yang dag 'phags/_/mchan khung thong ka bzang ba mchog_/de bzhin brla ni rgya che dang /_/lte ba'i phyogs kyang chung ba dang /_/rked pa rgya che bzang ba dang /_/lte ba zab cing g.yas su 'khyil/_/kun nas dkar med ba spu dang /_/lag ring lag ni che ba dang /_/rked pa 
[\[202b.7\]]seng ge 'dra ba'i mtshan/_/gang gi brla ni zlum pa dang /_/gru mo nyams med zlum pa dang /_/byin pa e na ya lta bur/_/zlum pa'i nang ni zlum por grub/_/rkang pa sha dang ldan pa dang /_/sor mo rnams kyi ring ba dang /_/dmar zhing sen dmar snum pa dang /_/sha rgyas pas ni snum pa yin/_/
[\[203a\]]
[\[203a.1\]]nang stong ma yin mthil mnyam gnas/_/dge zhing mthong na dga' ba dang /_/'jam zhing kha dog dag pa dang /_/rab bsngags 'jig rten bkra shis dang /_/de dag gi ni steng dag tu/_/rtsa yi dra ba mngon pa med/_/bshang ba 'byung ba'i lam dag tu/_/
[\[203a.2\]]ri mo zab cing g.yas su 'khyil/_/mchig pa rab bsngags shin tu chud/_/rtag tu zlum zhing dge ba yin/_/ma 'brel dum bu ma yin dang /_/gcig min nyid du bstan pa yin/_/gang tshe skyes dbang gtsang ba dang /_/rtse mo dmar la yang dag gnas/_/skye bo nyal 
[\[203a.3\]]khar kha zas ni/_/ro ni rtsa bar byed pa za/_/bshang ba kha dog sngo ba 'am/_/gal te dmar por rab snang zhing /_/mang po ma yin snum pa dang /_/dge ba'i mtshan gyi rab mtshan pa/_/de lta'i sems can gang yin pa/_/grub pa mchog tu 'dod pa yin/_/lan gsum bshang zhing 
[\[203a.4\]]sngags drug dran/_/gtsang sbra'i spyod dga' yongs su gtsang /_/gang zhig thun ni tha mar nyal/_/tho rangs ldang ba'i skye bo rnams/_/de yi grub pa rtag tu mchog_/las kun byed par snang ba yin/_/'bras bu rnam pa sna tshogs dang /_/phun tshogs rnam pa mang po la/_/mi rnams 
[\[203a.5\]]rjes su 'dod pa yang /_/mtshan nyid kyis ni mngon mtshan pa'o/_/rgyu skar dag la'ang skyes pa ni/_/rgyal dang nam gru gred bo dang /_/mchu dang lha mtshams dag dang ni/_/nag pa snar ma smin drug dang /_/nus pa'i gza' rnams kyis mtshan pa/_/de dag la ni skyes mthong 
[\[203a.6\]]dang /_/nyi ma'i dkyil 'khor 'char kha ni/_/tho rangs dus su gang skyes dang /_/gang tshe de yi dus su skyes/_/de la grub pa rab tu snang /_/nyin phyed dang ni tho rangs dang /_/nyi ma'i mthar yang gza' bzang po/_/dkar ba zla ba pa wa sangs/_/ser ba gza' lhag phur bu yin/_/
[\[203a.7\]]skye bo rnams kyis mthong na ni/_/'bras bu 'grub phyir nus pa yin/_/mi ni gang zhig dge las kyis/_/'di la skyes par gyur pa yi/_/sngags don ma lus sgrub pa la/_/de dag 'bad med 'grub par 'gyur/_/nyi ma phyed ni 'das pa dang /_/rtag tu nyi ma nub pa na/_/lus can rnams 
[\[203b\]]
[\[203b.1\]]kyi rtag de la/_/ma rungs gza' mthong gang yin pa/_/ma rungs nyi ma mig dmar dang /_/mjug [{]rings [,]ring [}]sgra gcan spen pa dang /_/gang yang gza' ni gtso bo dang /_/las ni ngan 'joms skar mda' can/_/skar ma shin tu mi bzad nyid/_/de bzhin nag po 'chi ltas dang /_/
[\[203b.2\]]dus min 'chi ba sa la ni/_/mi bzad de tshe snang ba yin/_/nyi ma 'char ba'i dus su ni/_/gza' lhag gis ni sa rnams mthong /_/gnya' shing gang tsam nyi mas phyin/_/phur bus sa de mthong bar 'gyur/_/de nas pha rol gnya' shing tsam/_/pa sangs nor spyan gyis de 
[\[203b.3\]]mthong /_/nyi ma phyed ni yongs rdzogs na/_/zla bas lus can ma lus mthong /_/gza' lhag dus su rgyal thabs thob/_/phur bus nor dang longs spyod byed/_/pa sangs nor ni nges sgrub dang /_/rgyal srid tshe dang longs spyod ldan/_/zla ba de bzhin tshe ring zhing /_/dbang 
[\[203b.4\]]phyug dang ni 'bras bu bcas/_/de bzhin nyin phyed nyi ma ni/_/nyi ma phyed du mnyam par mthong /_/rtag tu nyin phyed rnam 'das na/_/nyi mas phyogs ni mthong bar byed/_/thung 'gyur nyi ma gnya' shing tsam/_/byed pa nyid du bstan pa ni/_/sgra gcan spen pa nyid dag yin/_/mun 
[\[203b.5\]]pa dus dang dus mthar byed/_/de nas phar ni thung ba na/_/'chi ltas skar mda' sa 'gul byed/_/li khri tshogs kyis mdog bsgyur ba'i/_/nyi ma nub kar zangs ma'i mdog_/gza' yi gtso bo gang yin de/_/byis pa gzhon nu'i tshul 'dzin cing /_/lag na mdung thogs ma rungs 
[\[203b.6\]]pa/_/mig dmar nyid kyis mthong ba yin/_/de nas nyi ma gnya' shing 'das/_/dge ba'i gza' ni 'byung ba yin/_/nyi mas mthong ba las skyes pa/_/ma rungs bab col byed par 'gyur/_/spen pa mig dmar las skyes pa/_/khro ldan skam zhing nga rgyal can/_/mjug 
[\[203b.7\]{]rings [,]ring [}]'chi ltas dud rnams la/_/skyes pa nad ni yang dag 'byung /_/dbul zhing nad btab glen pa dang /_/de bzhin du ni rtag tu rmongs/_/dus dang mun pa 'gul byed dang /_/skar mda' can dang gza' ngan dang /_/'gul byed sgra drag dmar ba'i mdog_/gnam lcags nyid 
[\[204a\]]
[\[204a.1\]]kyang rab rdung byed/_/de bzhin rdo rje 'chi ltas dang /_/gzhan yang khyim sogs rab tu mthong /_/skye bo kun gyis sgra gcan ni/_/mi bzad rab tu mthong gyur na/_/dbul zhing mgon med tshul khrims 'chal/_/mi ni rtag tu sdig pa spyod/_/mi ni sdug 
[\[204a.2\]]bsngal skye 'gyur te/_/nad kyi gzhi ni skye bar 'gyur/_/mdze can nad ni mang ba dang /_/long ba 'theng bo shu bar bcas/_/za ma ma ning mo sham dang /_/bud med mtshan ni ngan pa dang /_/skyes pa bud med de bzhin gzhan/_/gza' ni ngan pa mthong ba yin/_/de ltar skyes 
[\[204a.3\]]gyur skyes pa dang /_/'jig rten mang po skye ba yin/_/dkar dang ser ba'i gza' mchog ni/_/de dag las skyes dge ba yin/_/mdog ni dkar dang ser ba dag_/rgyal bas rab tu bsngags par gsungs/_/gza' ni gtso bo bzhir bshad pa/_/pa sangs zla ba bla ma lhag_/
[\[204a.4\]]zlos pa las rnams kun la ni/_/de dag mthong na 'grub pa'i don/_/sems can byis pa rnams la yang /_/rtag tu de dag skye ba bzang /_/lo ni kun la 'dod pa'ang zhes/_/'jig rten mchog gis gsungs pa yin/_/skad cig tsam la 'ang de bzhin du/_/mig 'byed mi 
[\[204a.5\]]'dzum se gol gtogs/_/'di ni mdor bsdus skye ba zhes/_/'jig rten mchog gis gsungs pa yin/_/'di tsam gyi ni tshad dag tu/_/gza' kun 'jig rten dgongs pa yin/_/de dag de bzhin rtag tu 'char/_/'di dag dus kyi de nyid yin/_/'di dag dge dang sdig 
[\[204a.6\]]pa'i gza'/_/'khor lo bzhin du rtag tu 'khor/_/'jig rten dge dang mi dge byed/_/de nyid 'jig rten gnas pa yin/_/des na de dag gang cung zad/_/sdig pa'i blo yang skye bar 'gyur/_/sems can dge dang mi dge'i 'bras/_/mang po yang ni skye bar 'gyur/_/gza' 
[\[204a.7\]]rnams las la spyod pa zhes/_/des na 'di ni mthong zhes gsungs/_/myur ldan myur bcas 'od 'gyur zhing /_/myur bar 'ong bas myur ldan yin/_/mig gis mthong dang ma mthong ba'i/_/se gol gtogs pa'i myur 'gros yin/_/'di tsam gyi ni tshad dag tu/_/blo mchog 
[\[204b\]]
[\[204b.1\]]rnams kyis bstan pa yin/_/de nas gzhan yang rab bshad pa/_/nges par zlos pas rtag tu bya/_/yud tsam dag ni bcu gnyis dang /_/dus dang dus min 'gro ba'i rgyu/_/grub pa'i rgyu 'am ma yin pa/_/'gro ba min pa'ang bshad par bya/_/'jig rten la nye bzang ba 
[\[204b.2\]]dang /_/char dang char min yang dang yang /_/yul 'khor 'jig dang mu ge dang /_/lo legs nyi ma gsal mthong dge/_/dus dang de bzhin dbang po'i gzhu/_/skye bo rnams la rtag zhi byed/_/mjug [{]rings [,]ring [}]sa 'gul gnam grum dang /_/skar mda' dang ni lho 'ur dang /_/
[\[204b.3\]]rgyu skar gza' dang skar rnams kyi/_/spyod pa dge dang mi dge ba/_/'byung po rnams kyi spyod pa ni/_/dge dang mi dge'i spyod pa yin/_/sha za dang ni ma mo dang /_/drag po ma rungs nyer 'joms byed/_/sha za rnams kyi spyod pa ni/_/de bzhin ma rungs sems can brjod/_/gang du 
[\[204b.4\]]lha la rab dad dang /_/rin chen chos dang blo mchog dang /_/dge ba'i las dang rtag tu ldan/_/byams sems brtse bar ldan pa dang /_/legs par spyod pa'i don ldan blo/_/gzhan gyi sdug bsngal dag la sems/_/sngags dang rig pa rnams kyis drangs/_/sman gyi don du 
[\[204b.5\]]kha zas spyod/_/gang du mtshan nyid la brten pas/_/spyod pa rgya cher bstan pa yin/_/gzhan gyi lus la gnas nas ni/_/mi lus brten nas gnas pa yin/_/lha ni mchod pa zhes bshad de/_/lha min nga rgyal can gyi rgyus/_/gnas der gnas pa'ang rnam pa gnyis/_/
[\[204b.6\]]rim bzhin lha dang lha ma yin/_/de yang der ni rnam gnyis te/_/drag pa dang ni thun mong yin/_/de yang der ni rnam gnyis 'gro/_/dge dang mi dge 'gro ba lnga/_/der gnas rnam gsum 'gro ba ste/_/nyi shu sum cu grangs med pa'o/_/lha dbang dang ni 'og min par/_/go 
[\[204b.7\]]rims ji bzhin sa med pa'o/_/'jig rten khams ni mtha' med pa/_/dge dang mi dge 'jig rten yin/_/'khor spyod sems can ji snyed dang /_/'phags pa nyan thos ji snyed dang /_/sangs rgyas rang sangs rgyas rnams dang /_/de yi thugs las skyes sras dang /_/byang 
[\[205a\]]
[\[205a.1\]]chub sems dpa' sems dpa' che/_/sa bcu la ni rab gnas dang /_/rtag tu sems can thams cad kyi/_/sems can skye gnas yang dag brten/_/byis pa'i skye bo thams cad kyi/_/'gro ba'i skye gnas rten pa dang /_/rtag tu 'phags rnams 
[\[205a.2\]]thams cad kyi/_/mtshan nyid dang ni spyod pa dang /_/tshig dang brda dang de nyid kyang /_/rgya cher rab tu bshad par bya/_/sngags dang rgyud ni rig bcas pas/_/'byung po kun ni dgug par bya/_/dbab dang dgug pa'i sngags shes pas/_/gzhan gyi lus la yang dag 
[\[205a.3\]]brten/_/dge dang mi dge'i las shes zhing /_/bag yod rigs ni bzang ba dang /_/mi blun spyod pa'i sems can dang /_/tshar gcad rjes gzung spyod pa dang /_/'jig rten sa steng 'gugs byed pa/_/mi ni sngags zlos byed pa dag_/de dag grub pa'i mtshan ma ni/_/de 
[\[205a.4\]]nyid thams cad bshad par bya/_/mi rnams kyi ni mdor bsdu na/_/de dag gi ni lus bzung nas/_/rtag tu shin tu chos don dang /_/thar pa'i don du rnam par brtag_/ma rungs rnams ni tshar gcad dang /_/rnam dag rnams ni mchod pa ste/_/tshar gcad rjes gzung nyid la ni/_/
[\[205a.5\]]sngags dang rgyud ni rab tu brtag_/rlung dang bad kan mkhris can ni/_/rnam gsum dag la spyod pa'ang gsum/_/de dag zhi bar rab brtags la/_/rnam gsum nyid du rim par 'dod/_/mi rnams kyi ni gso ba la/_/sngags dang rgyud kyis rtag tu bya/_/'byung ba chen por rnam 
[\[205a.6\]]brtags pa/_/'byung dang 'byung min la sogs shes/_/'byung ba min dang 'byung ba dang /_/lhag par 'byung ba de la brjod/_/skye bo gang tshe lhag 'byung zin/_/de tshe bde ba med par 'gyur/_/'byung dang 'byung min rnam pa ni/_/rnam pa gnyis su rab tu brtag_/rtag tu sems 
[\[205a.7\]]can 'byung ba che/_/sems can ma yin rab tu brtag_/mkhris pa bad kan de bzhin rlung /_/gang gzhan rnam pa sna tshogs byas/_/'byung ba chen po bzhi dang ni/_/lnga pa dag ni nam mkhar brjod/_/chu dang me dang ldan pa dang /_/sa dang rlung du yang dag ldan/_/blo dang ldan 
[\[205b\]]
[\[205b.1\]]pas rtag tu yang /_/sems can min pa'i grangs su bstan/_/'jig rten mchog gi bdag po dang /_/'od chen ldan pas gsungs pa yin/_/sems can ma yin grangs su bstan/_/sems can grangs 'gro mi ma yin/_/blo mchog smra ba dam pa yis/_/mi rnams 
[\[205b.2\]]sems can nyid du gsungs/_/mi ma yin dang mi dag kyang /_/rtag tu sems can grangs nyid do/_/sems can rnams la dge don du/_/thams cad mkhyen pa'i gsung yang yin/_/'das dang ma byon sangs rgyas dang /_/de bzhin da ltar byung rnams kyis/_/dge ba'i las kyi 
[\[205b.3\]]las byung phyir/_/las 'di dag ni yongs su gsungs/_/sangs rgyas rnams kyi gsung dag pa/_/las ni don med mi byed de/_/de yi rgyu mtshan rigs dang spyi/_/grub pa nyid du rab snang ste/_/thams cad mkhyen pa'i ye shes dang /_/bde zhing zhi la rtag tu gtsang /_/mthar thug 
[\[205b.4\]]dag dang bdag med dang /_/don dam thar pa 'dod pa ste/_/de nyid chos ni btsal bya'i phyir/_/rgyud 'di yongs su bshad pa yin/_/rgyud dang sngags dang sman bzang po/_/bka' ni yang dag gsungs pa yin/_/byung dang 'byung 'gyur da ltar gyi/_/bstan bcos thams cad legs 
[\[205b.5\]]bsngags dang /_/'jig rten mchog dang chos bdag med/_/rtag tu zhi dang shis pa'i gnas/_/'di ni thams cad mkhyen pa'i gsung /_/de yi go 'phang mchog gnas pa/_/thams cad mkhyen pa'i ye shes 'byung /_/ma 'dres rab tu brtags pa yin/_/sangs rgyas rnams 
[\[205b.6\]]kyi mthu dang ni/_/byang chub sems dpa' blo ldan dang /_/sngags rnams kun gyi cho ga la/_/grub pa kun tu bstan pa yin/_/des na 'di nyid thub dbang gis/_/cho ga'i rgyal por gsungs pa yin/_/lus can rnams ni sngags tshul gyi/_/'di nyid kyi ni lam gyis 'gro/_/zhi ba 
[\[205b.7\]]nad med phun sum tshogs/_/mya ngan 'das grong phyin par 'gyur/_/mya ngan med dang rdul med dang /_/rtag tu byang chub gzhol zhing shis/_/gang 'di bstan pa dag la ni/_/sngags kun 'don par byed pa na/_/kun mkhyen shes dang shes bya yi/_/las kyi rgyud ni 'brel pa dang /_/
[\[206a\]]
[\[206a.1\]]sngags zlos pa yi ched du ni/_/rgyud rnams mtha' dag sa steng gsungs/_/sngags rgyud ma lus don dag ni/_/byang chub rnam gsum gzhol ba ste/_/sangs rgyas rnams kyi ye shes dag_/cho ga 'dir ni rab tu bstan/_/sems can rnams la'ang phan pa'i 
[\[206a.2\]]phyir/_/'jig rten kun la rab tu bskor/_/gzhan la cho ga rab snang ba/_/cho ga'i rgyal po 'di la'ang yod/_/thub mchog thub pa'i sras dag gis/_/gzhan du cho ga gang bstan pa/_/sngags rnams thams cad 'di la yod/_/de na cho ga rgya chen yin/_/de nyid phyir 
[\[206a.3\]]na thub dbang gis/_/lus can kun la gsungs pa yin/_/gang du cho ga'i rgyal po 'dis/_/dbang 'gyur min dang bkug min pa/_/sa steng 'jig rten gsum 'di na/_/rig pa'i sngags rgyal de yod min/_/thub pa'i zla ba rab nub cing /_/sa yi dkyil 'khor 
[\[206a.4\]]stongs pa na/_/cho ga 'jig rten 'dir gnas pa/_/bstan pa'i don ni byed par 'gyur/_/'jam pa'i dbyangs ni rtag tu dge/_/'byung po kun la gzhon nu ni/_/de tshe sangs rgyas mdzad pa ni/_/'jig rten bstan la byed par 'gyur/_/cho ga'i rgyal po mthu la ni/_/yun 
[\[206a.5\]]ring dus su 'dod pa rnams/_/lan cig thos kyang grol 'gyur te/_/rtag tu de la 'grub par 'gyur/_/sangs rgyas kun gyi gsung dag ni/_/rtag tu dge ba don yod 'gyur/_/sngags rnams kun la sngags pa ni/_/bzlas dang sbyin sreg rtag 'dod pa'o/_/dus gsum 
[\[206a.6\]]dag tu shes bya la/_/mkhyen pa gang du rab 'jug pa/_/de bzhin 'di la 'jug byed pa/_/cho ga'i rgyal po dam pa yin/_/sangs rgyas rnams kyi bstan pa ni/_/sngags su rab gnas de 'dir gsungs/_/sngags de rnam par mi rtog par/_/cho ga de 'dir gsungs pa 
[\[206a.7\]]yin/_/don dang don min sems can gyi/_/dge dang mi dge byed par 'gyur/_/de tshe 'gro ba blo bzhin du/_/'jig rten kun gyi dge mi dge/_/de nyid cho ga 'dir spros pa/_/de bzhin gshegs pa spros pa med/_/'jig rten 'das pa rdzogs sangs rgyas/_/'jig rten 
[\[206b\]]
[\[206b.1\]]phyir ni 'dir gsungs so/_/las rnams kun la shin tu lhag_/'jig rten las las rab tu 'das/_/chos rnams rnam pa sna tshogs byed/_/'jig rten kun gyis rab tu bsngags/_/sngags rgyal las la brtson par byed/_/de bzhin sems can tshogs la phan/_/gzhon 
[\[206b.2\]]nu 'jam pa'i dbyangs de ni/_/sangs rgyas mdzad pa byed par 'gyur/_/de don yon tan nges grub dang /_/'jig rten khams kyi dge mi dge/_/bag med ma bskul ma yin te/_/bskul nas ngas ni chos bshad do/_/sems can ma lus phan nyid phyir/_/sangs rgyas kyis 
[\[206b.3\]]ni bshad pa yin/_/'das pa'i sangs rgyas kun gyis kyang /_/bshad cing ngas kyang bshad pa yin/_/sangs rgyas gdung ni mi gcod phyir/_/bdag gis kyang ni bshad pa yin/_/sngags pa'i las rnams kun la ni/_/kun mkhyen ye shes 'byung don du'o/_/kun mkhyen ye 
[\[206b.4\]]shes rab 'jug la/_/las rnams gcig tu bsngags pa yin/_/'jig rten sngon las bdag yin te/_/de ni da ltar yongs su spyod/_/de bas las rnams rab tu bya/_/tshe 'dir dka' ba legs spyad cing /_/las ldan tshe ni 'di la yang /_/'bad pa med par sngags rnams 
[\[206b.5\]]'grub/_/las ni 'di la'ang snang 'gyur na/_/skye ba 'di la 'grub par 'gyur/_/de bas sangs rgyas thams cad kyis/_/las ni gcig pu rab tu bsngags/_/las de cho gar ldan pa na/_/de ni 'di la myur du 'grub/_/sems can byis pa cho ga nyams/_/rab tu rmongs pa 
[\[206b.6\]]'khor bar 'gyur/_/de bas rnam pa kun gyis ni/_/las ni gcig pu rab bsngags yin/_/cho ga las ni yang dag ldan/_/sgrub pa pos ni bsgrub par bya/_/de bzhin cho ga nyams pa'i las/_/shin tu yun ring dag gis 'grub/_/bsam gtan med par thar pa med/_/thar 
[\[206b.7\]]pa med par bsam gtan med/_/de bas bsam gtan thar pa ni/_/yang dag ldan pa byang chub brjod/_/'phags pa 'jam dpal gyi rtsa ba'i cho ga_/byang chub sems dpa'i sde snod phal po che theg pa chen po shin tu rgyas pa'i mdo las/_las thams cad kyi bya ba'i don gyi le'u rab 'byam 
[\[207a\]]
[\[207a.1\]{]bcwa [,]bco [}]lnga pa rdzogs so//_//de nas bcom ldan 'das shAkya thub pas gzhan yang gnas gtsang ma'i gzhal med khang la gzigs nas 'jam dpal gzhon nur gyur pa la bka' stsal pa/_blo dang ldan pa gnod sbyin gyi bdag po lag na rdo rjes nga la dris nas/_'jam 
[\[207a.2\]]dpal khyod kyi don thams cad bya ba'i las kyi le'u rab 'byam 'khor gyi dkyil 'khor gyi nang du rgya cher sngar bstan pa yin no/_/sngags kun don dang ldan pa yi/_/rmi lam dge dang mi dge yin/_/des na zhar la 'di kun ni/_/sngags kyi zlos pa bstan pa yin/_/gnod sbyin 
[\[207a.3\]]bdag po yid dga' nas/_/thal sbyar spyi bor byas nas ni/_/ston la mgo bos phyag 'tshal nas/_/de tshe tshig ni 'di skad zhus/_/'jig rten rjes su gzung don du/_/blo mchog rnams kyis gsungs pa dang /_/bdag la'ang rjes su thugs brtse dang /_/sems can 
[\[207a.4\]]rnams ni bde don du/_/zlos pa'i sngags ni thams cad la/_/rmi lam dge dang mi dge dang /_/sems can mchog dang tha ma yi/_/spyod pa'i yon tan rgya cher bstan/_/bzang po'i 'gro ba'i skye gnas dang /_/rgyu dang shes pa'i rnam pa spyod/_/'das dang ma 'ongs shes pa dang /_/
[\[207a.5\]]dge dang mi dge da ltar gyi/_/thams cad kun 'gro'i shes pa dang /_/kun mkhyen ye shes spyod pa dang /_/snang med dmigs pa med pa dang /_/spros med rab tu spros pa yin/_/rnam pa kun mchog ldan pa dang /_/shis pa zhi ba bstan pa yin/_/sangs rgyas kun gyi mthu 
[\[207a.6\]]rnams ni/_/blo mchog gis ni bstan pa yin/_/khyad par du ni zlos pa la/_/sngags rnams don dang ldan par bshad/_/las dang las 'bras sems can gyi/_/bya ba dus dang de bzhin du/_/de bzhin snod dang gnas dang ni/_/cha byad rmi lam zhar la gsungs/_/gnod sbyin 
[\[207a.7\]]bdag po thub mchog ni/_/de bzhin gshegs pa bdun pa la/_/gang zhig bskal bzang sangs rgyas pa/_/shAkya'i skyes mchog bdun pa 'di/_/shAkya'i seng ge dgra las rgyal/_/'di ni bdun par rab tu brtags/_/dus kyi tha mar rdzogs sangs rgyas/_/'jig rten mgon 
[\[207b\]]
[\[207b.1\]]po 'od byed pa/_/brtson 'grus che zhing shes rab che/_/thub pa mthu ni chen po thob/_/lag na rdo rje gnod sbyin bdag_/byang chub sems dpa' phyag byas te/_/rang gi gnas su 'dug gyur nas/_/blo ldan de nas cang mi smra/_/de nas 'jam dpal shes rab che/_/de 
[\[207b.2\]]tshe thub pas dris pa ni/_/rdzogs sangs rgyas la bskul ba ni/_/thub mchog dam pa tha ma la/_/legs so bcom ldan rdzogs sangs rgyas/_/las dang shes pa rgya cher bcas/_/bcas pa'i gza' ni gtso bo ste/_/dge dang mi dge legs tshul bshad/_/las dang shes 
[\[207b.3\]]pa rgyur bcas pa'i/_/sems can mang po'i spyod pa gsungs/_/mchog dang tha ma'i spyod pa dang /_/dge ba'i don dang ldan pa dang /_/zlos pa grub pa'i mtshan ma dang /_/bsgrub bya sgrub min rnam par brtags/_/'byor pa 'dod dang de bzhin du/_/'jig rten dbang phyug longs 
[\[207b.4\]]spyod 'dod/_/rgyal po khyad par can 'dod dang /_/rig pa 'dzin pa grub 'dod dang /_/thams cad kun 'gro'i ye shes kyis/_/mdor bsdus nas ni bshad du gsol/_/rgyal ba'i sras kyis gsol btab nas/_/thub pa mchog gis gsungs pa ni/_/blo ldan ka la ping 
[\[207b.5\]]ka'i skad/_/lha yi rnga sgra'i skad dang ni/_/brtson 'grus chen po tshangs pa'i sgra/_/'brug sgra yi ni sgra skad kyis/_/thub pa bdun pas tshig bshad nas/_/sangs rgyas gsung ni dag pas gsungs/_/gzhon nu 'di ni dngos don khyab rgyur cing /_/ma byung 'jig rten phan pa 
[\[207b.6\]]sgrub byed la/_/'gro ba kun la phan pa dge phyir ston/_/thar pa shes shing dag pa'i gnas su 'dug_/bden dang brtse dang bzod pa phan sems dang /_/gang zhig rtag tu byams dang sbyin la dga'/_/de dag rtag tu grub pa thob par byed/_/kye ma gzhan la'ang grub pa yod ma yin/_/
[\[207b.7\]]rtag tu sngags mchog la ni dga' dad dam/_/bstan dang 'khor lo 'dzin dang 'jam mchog dang /_/de ni bdud 'dul chos kyi 'khor lo bskor/_/'khor lo 'dzin par 'dir ni rigs pa yin/_/gang gi gsung ni bzang po yid 'ong zhing /_/rtag tu byis pa'i skye bo rnam spangs yin/_/
[\[208a\]]
[\[208a.1\]]yid 'ong bzang po rnar ni snyan pa dang /_/dga' skyed snyan pa dang ni rjes su mthun/_/sems ni tshim byed bde ba rab tu sbyin/_/'jam zhes bya bar sangs rgyas yang dag gsung /_/de dag de bzhin gshegs pa'i khyad par gyis/_/gang gis mthu ni mkhyen par 
[\[208a.2\]]mi spyod de/_/de dag gi sras de bzhin sar zhugs pa/_/'jig rten 'das pa de bzhin bcu yi grangs/_/khyod kyang lha yi dbang phyug 'jig rten khyad par gyis/_/thub bzang shes par nus pa ma yin no/_/gzugs dang gzugs med de bzhin sa gnas dang /_/'dod ldan lha dang 
[\[208a.3\]]mi ni yid las skyes/_/rnal 'byor grub pa thob dang 'jig rten na/_/khyad par can kun de bzhin mi yi gtso/_/de yi che ba gang gis shes gyur pa/_/sems can gang de yod pa ma yin te/_/khyod kyi che ba 'di ni yongs shes pa/_/'jam zhes bya bar rab shes sangs rgyas yin/_/
[\[208a.4\]]'jam dpal zhes byar yongs su brtags pa ni/_/khyod kyi ming ni sngon gyi rgyal bas mdzad/_/khyod kyi ming du 'di ltar brtags byas pa/_/'das dang ma byon da ltar sangs rgyas kyi/_/gzhan du ma yengs rtse gcig yid dag pas/_/khyod kyi ming ni 'khor gyi nang du thos/_/
[\[208a.5\]]des ni 'di la shis dang zhi ba thob/_/srid mthar byang chub mchog ni khyad par thob/_/sngags rnams ma lus 'grub par 'gyur ba dang /_/'gro ba'i skye gnas mchog ni rab thob cing /_/rtag tu chos mchog la ni yang dag gnas/_/bgegs rnams rnam par spang shing grub pa thob/_/
[\[208a.6\]]'dod pa'i sngags rnams ma lus 'grub par byed/_/byang chub shing dbang drung du myur du 'gro/_/song nas byang chub mchog ni thob par byed/_/song nas sems can phan phyir der 'dug ste/_/sangs rgyas byang chub 'khor lo rab tu skor/_/de ltar rgyal ba'i gtso bos yon tan 
[\[208a.7\]]gsungs/_/'jam dpal zhes ni khyod kyi ming dran pa/_/yon tan bsam mi khyab ces rgyal bas gsungs/_/rgyal ba'i gtso bo sngar gshegs thams cad kyis/_/rtag tu khyod kyi mthu ni bstan pa yin/_/gzhon nu dag pa khyod kyi sngags rtogs pa/_/bskal pa grangs med rtag tu'ang 
[\[208b\]]
[\[208b.1\]]ston mi nus/_/'jam dpal khyod kyi sngags kyi spyod pa ni/_/sangs rgyas ma lus dag gis rab tu bshad/_/gzhon nu 'di ni thams cad kun tu 'gro/_/nga yi bstan la khyod ni mi mchog bstan/_/dag pa'i gnas la gnas pa'i skye bo rnams/_/'dir ni ma lus mtha' dag zhi bar 
[\[208b.2\]]'gyur/_/khyod kyi sngags ni nam yang 'da' ma gyur/_/khyod kyi sngags ni nam yang nyams ma gyur/_/'phags pa 'jam dpal gyi rtsa ba'i cho ga_/byang chub sems dpa'i sde snod phal po che theg pa chen po shin tu rgyas pa'i mdo las/_/tshigs su bcad pa'i le'u rab 'byam bcu 
[\[208b.3\]]drug pa rdzogs so//_//de nas bcom ldan 'das shAkya thub pas de bzhin gshegs pa thams cad kyi rnam par 'phrul pa zhes bya ba'i ting nge 'dzin la snyoms par zhugs so/_/bcom ldan 'das shAkya thub pa snyoms par zhugs ma thag tu/_smin mtshams kyi mdzod spu nas 'od zer 
[\[208b.4\]]sngon po dang ser po dang dkar po dang le brgan dang shel gyi kha dog lta bu byung ste/_sangs rgyas kyi zhing 'di thams cad kyang snang bar byas shing /_'jig rten gyi khams gzhan dag kyang snang bar mdzad nas/_gza' dang rgyu skar thams cad kyang yud tsam gyis zil gyis mnan te 
[\[208b.5\]]bkug par gyur to/_/bkug nas kyang rang rang gi gnas la yang dag par sbyar nas/_'khor gyi dkyil 'khor der sangs rgyas kyi byin gyis brlabs kyis bkug nas bcom ldan 'das kyi mdzod spu de nyid du mi snang bar gyur to/_/gza' dang rgyu skar dang skar ma thams cad kyi 'od 
[\[208b.6\]]med par byas nas nyam thag pa dang 'jigs pas bcom ldan 'das shAkya thub pa la skyabs su 'gro zhing thal mo sbyar nas 'dug par gyur te/_de ltar rab tu 'dar zhing yang dang yang sa'i steng du 'gyel bar gyur to/_/de nas bcom ldan 'das shAkya thub pas gza' dang rgyu skar dang skar ma thams 
[\[208b.7\]]cad la mkhas pa rnams dang /_byis pa'i skye bo'i blo dang ldan pa'i sems can rjes su gzung ba'i phyir bka' stsal pa ni/_lha'i tshogs mi dang bcas pa'i grogs po dag khyed cag nyon cig_/'jig rten sna tshogs ni las nyid la sems can rnams rnam par rten par byed de/_gang yang sangs 
[\[209a\]]
[\[209a.1\]]rgyas bcom ldan 'das kyi rdo rje'i sku yang mngon par grub la/_gang yang lha dang lha ma yin du bcas pa'i 'jig rten yang 'khor zhing /_'khor ba'i 'brog dgon pa chen por rab tu zhugs la/_'jig rten rnam pa sna tshogs kyi lus mngon par grub ste/_thams cad kyang 
[\[209a.2\]]las dge ba dang mi dge ba dang 'brel ba las skyes la/_de la byed pa'i byed pa po'am dbang phyug gam gtso bo'am skyes bu'am grangs can gyis rab tu 'byin par byed pa ni gang yang med do/_/las las skyes pa ni ma gtogs te/_de yang las kyi rkyen gyis skyed pa rgyu la ltos pa yin te/_
[\[209a.3\]]de yang rgyu dang rkyen la ltos pa'o/_/de bzhin du rten cing 'brel bar 'byung ba'i rkyen phan tshun du 'byung ba nye bar 'brel ba yin te/_lhag ma 'byung po rnams mngon par 'grub pa ni 'byung ba chen po las skyes pa yin te/_'byung ba chen po de yang ma 'ongs pa'i phung po gzhan dag tu 'gro bar 
[\[209a.4\]]skye bar 'gyur zhing /_skyes nas kyang 'gro ba dang /_yul gzhan rgya che ba'i rnam par dbye ba dag tu skye bar 'gyur te/_dus gzhan na lugs las bzlog ste 'gag pa na ye shes kyi mes bskul te/_las kyis bsags pa'i bag chags mtha' dag mngon par bsregs nas/_theg pa 
[\[209a.5\]]rnam pa gsum mnyam zhing spros pa med par yang dag par bsgrub par 'gyur ro/_/theg pa chen po ni dus ring por nye bar chags pa'i las bdag gir byed pa dang /_dus bar ma ni rang rgyal ba bse ru lta bu rang byung gi shes rab rab tu 'byung ba dang /_gzhan gyi sgra'i rjes su 'jug pa 
[\[209a.6\]]nyan thos ni dus thung ngus mngon par 'tshang rgya ba'o/_/chos gzhan la blo nyid 'jug par 'gyur ba ni ma yin te/_byis pa rnams kyi rnam par rmongs pa nyid dang ji ste yang 'jig rten sna tshogs gnas pa 'di ni las las skyes pa yin te/_phyogs dang cha byad zhig na nad med pa'i go 'phang 
[\[209a.7\]]mya ngan med pa/_rdul med pa las kyis 'jig rten grub pa la ltos pa yin te/_dri ma med pa'i lam rnam par grol ba/_yan lag brgyad dang ldan pa/_shin tu bsil ba'i las nyid kyis byed de/_las gzhan la ltos pa ma yin zhing las dang las ma yin pa las rnam par grol te/_
[\[209b\]]
[\[209b.1\]]spros pa med pa la nye bar gnas pa yin no/_/theg pa rnam gsum rab 'jug las/_/zhi ba gzhan yang yod min te/_/sngags kyang rnam pa gsum du 'gyur/_/rnam gsum las su yang dag bsgrags/_/de las rnam zlos rnam gsum las/_/rnam pa gsum du rab tu 
[\[209b.2\]]snang /_/rigs kyang rnam gsum gsungs pa ni/_/sngags rnams kun gyi gzhi yang yin/_/rigs gsum rnam pa brgyad du yang /_/rgyud dag la ni rab tu snang /_/rnam pa gcig tu 'ang rigs snang ste/_/sngags rnams kun gyi gnas kyang yin/_/sangs rgyas rnams kyi dag 
[\[209b.3\]]pa'i thugs/_/rigs ni zhi ba mya ngan 'das/_/yan lag so so de nyid las/_/sngags rnams kun tu rab tu bstan/_/'jig rten skar mkhan yan lag ni/_/grub pa'i rgyur ni rab tu brtag_/de nyid yan lag las yin te/_/rkyen gyi yan lag dag la 'jug_/ji ltar sA 
[\[209b.4\]]lu'i 'bru rnams ni/_/myu gus rnam par shes par byed/_/de bzhin grub pa'i rdzas rnams ni/_/mtshan nyid kyis ni rnam par shes/_/ji ltar kha dog dkar po ni/_/tha snyad kyis ni rnam par brtags/_/de bzhin skar ma ldan pas ni/_/tha snyad don du rab tu brtag_/thams cad 
[\[209b.5\]]du ni thams cad ldan/_/las ni gcig pu rab tu bsngags/_/las rnams med par mtshon pa med/_/gang na 'ang lus ni yod ma yin/_/rgyu mtshan dang ni spyod pa dang /_/skye ba dang ni rigs dang gnas/_/rtag tu la nye sna tshogs pa/_/las de las ni nye bar dmigs/_/las 
[\[209b.6\]]ni gang du'ang lus can min/_/nang na gnas shing mtshon pa med/_/kun nas skye bo rgas pa na/_/rnam par 'gyur las nye bar dmigs/_/de bzhin lus la brten nas ni/_/las ni lus can dag la snang /_/'bras bu dge dang mi dge'i rtags/_/skye bar yang ni rab brjod dang /_/
[\[209b.7\]]rnam pa sna tshogs la nye bzang /_/las rnams sna tshogs dag las byung /_/dus tshod de bzhin 'gro ba dang /_/rnam pa sna tshogs srog chags sgra/_/grub dang ma grub mtshan ma ni/_/rkyen gyi don la ltos pa yin/_/rgyu mtshan spyod dang mtshan ma ni/_/rkyen la mngon par rab tu brtag_/
[\[210a\]]
[\[210a.1\]]de bas rnam kun 'bad nas ni/_/rkyen la rag las bya ba yin/_/zlos pa'i sngags rnams rtag tu ni/_/grub pa rgyu la ltos pa yin/_/'di dag rkyen gyi yan lag ni/_/las ni bdag gir byed pas mtshon/_/mi mtshon sngags rnams thams cad ni/_/
[\[210a.2\]]bgegs las shin tu mi bzad 'gyur/_/de bas 'di dag thams cad kyi/_/yan lag tu ni thub pas gsungs/_/sa dbang rgyal po thams cad mkhyen/_/byang chub snying por ting 'dzin thob/_/sngags ni yongs su gsungs pa na/_/bgegs rnams ma lus rab tu 
[\[210a.3\]]'jig_/rmi lam ngan dang mtshan ma ngan/_/bzod par dka' ba'ang rnam par 'joms/_/kun mkhyen bdag nyid chen po yi/_/de thugs byang chub la zhugs pa/_/ma rungs bdud kyi sems kyis ni/_/bgegs chen 'jigs par ga la 'gyur/_/de nas 'jigs pa chen po ni/_/
[\[210a.4\]]des ni rgyu mtshan med par snang /_/rnam pa sna tshogs 'jigs pa rnams/_/de la rgyu mtshan med par 'byung /_/de ni bsod nams stobs bskyed pa/_/yun ring dus su yongs su bsngags/_/de yi sngags kyi stobs kyis ni/_/de tshe bdud ni bcom par 'gyur/_/rdzu 'phrul ldan 
[\[210a.5\]]zhing brtson 'grus che/_/de ni 'od chen ldan par gyur/_/de yi sngags kyis mthu yis ni/_/byang chub dam pa thob par gyur/_/rmi lam ngan pa nyer 'jig pa/_/sngags de 'dir ni bshad par bya/_/gang dag sa la spyod pa yi/_/'byung po'i tshogs kun rab nyon cig_/rmi lam 
[\[210a.6\]]ngan pa bzod dka' dang /_/ma rungs sems can zlog byed pa/_/rgyal ba sA la'i dbang po yi/_/sngon ni sngags rgyal yongs gsungs pa/_/lha yi tshogs dang gza' rnams dang /_/rgyu skar skar mkhan rnams nyon cig_/gza' dang rgyu skar skar ma rnams/_/ma rungs tshar gcad 
[\[210a.7\]]don dang ni/_/'byung po rnams ni thams cad kyang /_/zhi ba'i sems ni rab bskyed phyir/_/gang dag sa la spyod pa dag_/rkang med rkang mang dag dang ni/_/rkang gnyis dang ni rkang bzhi dang /_/mdor na sems can thams cad ni/_/'gro ba dang ni gnas pa yi/_/'byung po'i tshogs 
[\[210b\]]
[\[210b.1\]]rnams kun nyon cig_/na maHsarba bud+d+hA nAM/_a pra ti ha ta shA sa nA nAM/_kha kha khA hi khA hi hU~M hU~M dz+wa la dz+wa la/_pra dz+wa la pra dz+wa la/_tiSh+Tha tiSh+Tha Sh+Ti phaT phaT swA hA/_gtsug tor 'bar ba zhes bsgrags pa'i/_/sngags 'di sngags rnams kun gyi mchog_/gang zhig las rnams stong phrag ni/_/
[\[210b.2\]]dgu bcu rtsa bzhi dag dang ni/_/bkra shis thams cad 'dod pa yi/_/rnam pa sna tshogs las rnams byed/_/rmi lam ngan dang mtshan ma ngan/_/lan cig bzlas pas sel bar byed/_/las rnams gzhan yang byed pa ni/_/sngags rnams kun gyi bdag po yin/_/'byung po 
[\[210b.3\]]kun la dbang byed pa/_/bla ma mnga' bdag sangs rgyas 'di/_/sngags 'di dran pa tsam gyis ni/_/sngags rnams ma lus rab tu sems/_/rdzogs sangs rgyas pa lha yi lha/_/thub mchog gis ni de gsungs nas/_/yud tsam mi gsung bzhugs nas ni/_/cung zad dus ni bzhes 
[\[210b.4\]]par mdzad/_/de tshe gnas gtsang gnas pa yi/_/lha tshogs dag kyang 'dug par 'gyur/_/lha rnams gtso bo thams cad ni/_/rgyu skar gza' dang skar ma rnams/_/gtsug tor sngags kyi byin rlabs kyis/_/'jigs shing dam tshig la gnas phyir/_/gtsug tor zhes bya 
[\[210b.5\]]mthu bo che/_/mthu mnyam mthu ni chen po ste/_/brgya phrag lnga 'am bzhi 'am ni/_/de bzhin bdun nam brgyad dang dgu/_/gnyis dang drug dang lnga dang bdun/_/gtsug tor dbang por rab tu bsgrags/_/de ltar grangs dang grangs med ni/_/gtsug tor rgyal po dge ba yin/_/
[\[210b.6\]]de dag dang ni sngags 'di mtshungs/_/sngon gyi rgyal ba rnams kyis bshad/_/'phags pa 'jam dpal gyi rtsa ba'i cho ga byang chub sems dpa'i sde snod phal po che theg pa chen po shin tu rgyas pa'i mdo las/_las bdag gir byas pa'i rkyen gyi le'u rab 'byam las bcu bdun pa 
[\[210b.7\]]rdzogs so//_//de nas bcom ldan 'das shAkya thub pas rgyu skar dang gza' dang skar ma dang skar mkhan thams cad 'jig rten gyi khams thams cad du gtogs pa dang /_phyogs thams cad du rnam par gnas pa'i rdzu 'phrul chen po dang ldan pa'i mchog rnams la bka' stsal pa/_
[\[211a\]]
[\[211a.1\]]grogs po dag khyed cag nyon cig_/gza' dang rgyu skar thams cad kyi mthu'i tshig khyed cag thams cad dag la yang ston cig_/khyed kyi sngags bya ba'i don thams cad kyang sgrubs shig_/khyed kyis dam tshig la yang gnas par gyis shig_/sngags kyi rgyal 
[\[211a.2\]]po 'jam pa'i dbyangs kyis bstan pa 'di grub na/_de nas gzhan cho ga'i rgyal po grub pa la yang khyed cag yid dad par gyis shig ces so/_/de nas bcom ldan 'das shAkya thub pas/_gza' rnams kyi spyod pa sems can thams cad kyi don du gsungs te/_zlos pa thams cad la 
[\[211a.3\]]phan pa'i phyir dang sngags kyi don yang rab tu bsgrubs pa'i phyir thams cad kyang thams cad mkhyen pas gsungs so/_/tha skar dang ni bra nye dang /_/smin drug dang po'i rgyu skar te/_/rgyu skar gsum po 'di dag la/_/mig dmar gza' ni bdag po yin/_/lug ni khyim du bstan 
[\[211a.4\]]pa ste/_/'di la grub pa yod ma yin/_/grub mchog bar ma tha ma nyid/_/grub pa yin par 'dod pa yin/_/las rnams kun tu'ang mi 'gro zhing /_/ma rungs gza' ni rnam par zlog_/snar ma mgo dang de bzhin du/_/lag tu rgyu skar brjod pa yin/_/rgyu skar nab so rgyal 
[\[211a.5\]]dang ni/_/skag tu'ang rab tu brjod pa yin/_/mchu dang de bzhin gre dang dbo/_/de bzhin me bzhi nag pa dang /_/sa ri sa ga lha mtshams dang /_/snron dang de bzhin snrubs dang ni/_/chu ni stod smad dge ba ste/_/zlos pa la phan rab tu bsngags/_/rgyu skar gro bzhin mon gru ni/_/drag po'i 
[\[211a.6\]]las la rab tu bsngags/_/mon gre khrums ni stod smad gnyis/_/rgyu skar grub pa'i rgyu yin no/_/nam gru las skye dpal dang ldan/_/'thab la dga' zhing 'jigs pa med/_/rgyu skar lhag ma gtso bo ni/_/dus kyi tha mar 'byung ba min/_/byi bzhin legs par spyod pa dang /_/grub dang 
[\[211a.7\]]bsod nams rab tu bsgrags/_/nye rgyal dang ni tha [{]chungs [,]chung [}]dang /_/'dod pa dag ni nyid yin no/_/yang dag bden dang 'jig rten dang /_/snang bar yang ni brjod pa yin/_/longs spyod sbyin dang dge sbyin dang /_/ma 'gags pa dang 'gags pa nyid/_/grags sbyin gzi brjid rgyal po dang /_/
[\[211b\]]
[\[211b.1\]]de bzhin rgyal po 'jig rten dang /_/rgyu skar mang po gsungs pa ste/_/stong phrag drug cu rtsa bzhi'o/_/dus kyi tha ma 'di la ni/_/'di dag gi ni nus pa yod/_/cho ga rgyal 'di bde don du/_/de tsam shes par gsungs pa yin/_/rang nyid 'od ldan sems can ni/_/de yi dus 
[\[211b.2\]]su rdzogs ldan yin/_/thams cad nam mkha' la 'gro zhing /_/rga dang 'chi ba rnam par spangs/_/de yi dus su rgyu skar med/_/nyi ma zla ba skar ma med/_/lha dang lha min 'jig rten med/_/dang po'i dus ni dus mchog yin/_/ming med rigs kyang yod ma yin/_/tshes dang skye 
[\[211b.3\]]ba'i skar ma med/_/smyung ba med cing sngags kyang med/_/dge dang mi dge'i las kyang med/_/'di dag rang dgar spyod pa ste/_/bza' dang bza' bar bya ba'ang med/_/'di dag nad med dag pa ste/_/rtag tu sems can rnam mang po/_/de nas dus ni bri ba na/_/'jig rten snod min 
[\[211b.4\]]rab tu 'jug_/sngon gyi las kyis drangs nas ni/_/de nas sa yi steng du 'gro/_/sa steng lha gnas gzhal med khang /_/lha dang lha min yang dag byung /_/bar ma'i dus su phyin gyur nas/_/mi yi lus la yang dag brten/_/bza' dang btung la brkam chags pas/_/'od de dag ni 
[\[211b.5\]]rab tu nyams/_/lus ni sra ba nyid gyur cing /_/dge dang mi dge rnam par spyod/_/de nas nyin zhag zla ba dang /_/gza' yi 'od ni byung bar gyur/_/de nas bzung nas gang cung zad/_/skar ma'i dpyad shes pa nyid dang /_/sems can rjes su gzung bar brjod/_/ngas ni de dag bstan 
[\[211b.6\]]pa yin/_/sngon ni drang srong cha byad gyur/_/blo ldan tshangs pa'i cha byad dang /_/dbang phyug chen po'i lus bstan cing /_/yang na khyab 'jug cha byad kyis/_/nam mkha' lding gi lus spyad dang /_/gnod sbyin srin po dri za dang /_/sha za dag gis lus nyid gyur/_/skye dang skye bar 
[\[211b.7\]]bdag nyid skyes/_/byang chub sems dpa' mkhas par ni/_/de dang der ni skye ba la/_/byang chub sems dpa'i spyod don phyir/_/rtag tu skye ba'i dbang gis so/_/bdag nyid de tshe dus dag tu/_/sngon ni byang chub sems dpar gyur/_/mi shes mun pas bsgribs pa yi/_/bdag ni de tshe 
[\[212a\]]
[\[212a.1\]]byis par gyur/_/'jig rten ji snyed yod pa yi/_/khyab 'jug gis byas gzo spyad dang /_/lugs kyi bstan bcos sngon gyi rabs/_/de bzhin rig byed brda sprod pa/_/sdeb sbyor skar ma'i dpyad nyid dang /_/rtsis dang sgyu rtsal 'dod pa dang /_/log shes de bzhin 
[\[212a.2\]]shes pa dang /_/de bzhin log par spyod nyid dang /_/'jig rten bstan bcos thams cad ni/_/yun ring bdag gis sngon bstan to/_/zhi ba thub bdag ji lta bar/_/ye shes bdag gis thob ma yin/_/byang chub rgyu ni grol don dang /_/de bzhin du ni thar pa'i phyir/_/'khor 
[\[212a.3\]]ba'i btson rar rab bcings pas/_/las rnams las kyang bdag ma grol/_/zhi ba rnam rgyal sangs rgyas nyid/_/ma nyams go 'phang mya ngan 'das/_/yun ring don du mngon 'dod cing /_/legs par yongs su btsal bas thob/_/de ltar bdag gis rig ldan pas/_/tshegs chung 
[\[212a.4\]]bya bas thob pa yin/_/rgyal bas sngon ni bstan pas na/_/rang byung ye shes thob pa yin/_/de 'dra'i gnas ni rab mthong ba/_/phyi rol lam gyis thob ma yin/_/byang chub rgyu ni rnyed dka' bas/_/'khor ba'i dgon par 'khyams pa yin/_/bdag gi rang byung 'di 'dra ba/_/
[\[212a.5\]]ye shes bdag gis thob pa min/_/rig pa bzang po'i las dga' bas/_/da ni mya ngan 'das pa thob/_/bdag gis bstan bcos 'di dag ni/_/bsdus pa 'ba' zhig byas pa yin/_/las las grol ba med par ni/_/grub pa'i rgyu ni rnyed ma yin/_/'khor ba'i yun ring 
[\[212a.6\]]zhags pa 'dis/_/las kyi 'ching bas nges par bcings/_/de yi 'gro 'di bdag nyid che/_/dge dang mi dge'ang smin par 'gyur/_/rgyu skar gza' dang skar ma'i dpyad/_/mtshon par byed pa kho nar zad/_/chos dang mi ldan mi rnams dang /_/gzhan la rtags ni snang mi 
[\[212a.7\]]'gyur/_/de nyid kyis na gza' gsungs pa/_/dge dang mi dge'i rjes gzung phyir/_/'jig rten skyong ba bzhi dag dang /_/khams ni bzhi po dag dang ni/_/chu dang sa dang rlung dang me/_/nam mkhar yongs su bstan pa yin/_/'byung ba yang dag bsdu ba'i phyir/_/'di dag 'byung 
[\[212b\]]
[\[212b.1\]]ba chen po yin/_/sems can yang dag bsdu ba'i phyir/_/bag med las kyis byas pa yin/_/de dag dus ni nges pa yis/_/sngags rnams grub par 'gyur ba yin/_/de yi skye ba 'bad pa yis/_/dge dang mi dge bsrung bar bya/_/rang bzhin gyis ni 'jig rten gtso/_/
[\[212b.2\]]lha yi dbang phyug brgya byin sogs/_/de yang de tshe de dus su/_/dus kyi mthar ni yongs su brtags/_/dus kyi tha ma dag la ni/_/sngags rnams grub pa nges pa yin/_/de nyid kyis na thub dbang gis/_/gzhon nu yongs su brtags pa ni/_/shes rab chen po 'jam pa'i 
[\[212b.3\]]dbyangs/_/byis pa gzhon nu'i gzugs dang ldan/_/'jig rten 'dir ni kun tu rgyu/_/sems can rjes su gzung bar bzod/_/de yi dus su grub pa ni/_/'jam pa'i dbyangs ni rab tu mthong /_/rgyu skar skar ma'i dpyad shes pa/_/de yi tshe na 'byung bar 'gyur/_/nyi shu rtsa 
[\[212b.4\]]bdun rgyu skar dang /_/yud tsam dag tu rab tu bsgrags/_/dus kyi tha ma de la ni/_/bcu gnyis khyim yang yod pa yin/_/rgyu skar tshogs la brten nas ni/_/de dag gza' ni rnam par dbye/_/thams cad so sor gyur pa ni/_/'jam dpal gyis ni so sor mdzad/_/skye ba dang ni 
[\[212b.5\]]spyod pa nyid/_/khyim rnams kun la rab tu gnas/_/skye bo rmongs pas khyab 'gyur la/_/dge dang mi dge'i 'bras bu 'byung /_/de nyid las kyi 'ching ba yis/_/de dag khyim ni yang dang yang /_/sems can rnams kyis grub pa tsam/_/dge dang mi dge rtog par byed/_/rgyu skar snar mar 
[\[212b.6\]]ldan par ni/_/skye bar yongs su rab brtags pa/_/dpal ldan bzod pa phun sum tshogs/_/tshe ring bu ni mang ba dang /_/rtag tu de tshe nor skal ldan/_/de ni dmag gi bdag po byed/_/'di ni khyu mchog khyim skyes na/_/khyu mchog nyid la yongs su 'chi/_/mgo nyid la ni 
[\[212b.7\]]'jig rten shes/_/chos ldan mthong na dga' bar 'gyur/_/smin drug char skyes rtag tu ni/_/sa bdag rgyal por snang ba ste/_/yang dag skye ba de la brten/_/rtag tu rgya mtsho gsum bdag 'gyur/_/phyogs gcig skyes pa bgrod dka' ba'i/_/phyogs gcig rgyal por 'gyur ba 
[\[213a\]]
[\[213a.1\]]yin/_/gza' ni bla mas mtshan pa yi/_/gal te skye bar 'byung 'gyur na/_/sa ni khor yug ma lus par/_/rjes su spyod par 'gyur ba yin/_/lo ni bcu dang lnga po nyid/_/de yi rgyal thabs byed par 'gyur/_/tha skar bra nye nyid dang ni/_/smin drug cha las 
[\[213a.2\]]skyes gyur pa/_/khyim 'di dag gi nus pa ni/_/tshong gi don gyis nor sgrub 'gyur/_/gal te skyes pa des byung na/_/dbang phyug longs spyod phun sum tshogs/_/rgyu skar 'di la skyes pa na/_/nyi ma'i dkyil 'khor dmar bar 'gyur/_/de bzhin nyi ma nub pa na/_/de ni 'chi bar 
[\[213a.3\]]'gyur ba yin/_/ma rungs tsham tshom med pa dang /_/bden par smra ba ma yin dang /_/lus kyi lpags srab dmar ba'i mdog_/sa yi steng na de snang ngo /_/'di yi 'gro ba skad cig ni/_/mig 'byed 'dzums su rab tu bstan/_/'di yi bar du gang skyes pa/_/rgya che yon tan de 'di 
[\[213a.4\]]yin/_/se gol gtogs gnas tsam du ni/_/'di yi 'gro ba rab tu bstan/_/des na de dag 'gro ba nyams/_/gza' rnams kyis ni mthong ma yin/_/skye ba rnam par 'dris gyur pa'i/_/sems can rnam pa sna tshogs skye/_/'dres pa'i 'gro ba phun sum tshogs/_/'dren pa'i 
[\[213a.5\]]longs spyod ldan pa yin/_/de nyid kyis na mi skye ste/_/skye ba nyid na brjod pa yin/_/skye ba'i skar ma sum cu ni/_/dge dang mi dge'i 'bras bu 'byung /_/gza' ni mig dmar gyis mtshan pa/_/'di ni ma rungs skye bar 'gyur/_/gsus che lus ni snum pa dang /_/mig dkyus ring 
[\[213a.6\]]zhing snyan par smra/_/gza' ni phur bus bltas pa ni/_/rtag tu brtan ldan skye bar 'gyur/_/chu tshod zung tsam nyi ma dang /_/zla ba'i lha ni rab bshad pa/_/de bzhin rtag tu nyin mtshan la/_/yang dag skye bar 'dod pa yin/_/phyin ci log pa'i skye ba gzhan/_/phyin ci log tu'ang 
[\[213a.7\]]brtags pa yin/_/gza' ni mi dge mthong ba dang /_/mi dge'i skye ba dge mi dge/_/mi dge'i 'bras bu grub pa dang /_/yang dag skye ba bzang po 'byung /_/'gro ba'i skye gnas la brten nas/_/khyim la skye bar rab tu gnas/_/gza' ni ngan spong bus mtshan pa/_/sbyin 
[\[213b\]]
[\[213b.1\]]byed sems dpa' che ba ste/_/lag dang na ba so dag dang ni/_/skag gi cha la rab tu brjod/_/'di dag la skyes gtong ba che/_/g.yo sgyu can ni bab col byed/_/don dang don med 'byor ba la/_/rtag tu brkam chag bud med chags/_/gzhan gyi bud med mngon 'gro zhing /_/
[\[213b.2\]]de nyid nag po la spyod dang /_/dud pa'i mdog 'drar skye 'gyur te/_/drag cing 'khrig pa la yang dga'/_/sbyor ba'i khyim la rab brten nas/_/de ni spen pa dag la skye/_/nyin dang mtshan du yang dang yang /_/der gnas spen pa rgyu bar byed/_/de las skyes pa nyi ma 
[\[213b.3\]]phyed/_/sems ni stobs dang ldan par 'gyur/_/de yi dus la gang skyes pa/_/de yi mtshan nyid brjod par bya/_/nor ni grub par 'gyur ba dang /_/dbang phyug gis ni legs mtshan pa'o/_/rgyu skar de bzhin rgyal dang ni/_/skag la yang ni gang skyes pa/_/'di ni sbal 
[\[213b.4\]]pa'i khyim yin te/_/dge dang ldan zhing rdzu 'phrul che/_/mdog ni ser po dang ldan zhing /_/de ni skye ba mchog tu bstan/_/rtag tu de bzhin mtshan phyed du/_/'di ni skye bar bstan pa yin/_/de yi dus kyi tshad la ni/_/gal te sems can skye bar 'dod/_/cho ga mthong ba'i 
[\[213b.5\]]rgyu yis na/_/'di ni don rnams thams cad sgrub/_/de ni shin tu gzhon pa nas/_/rgyal thabs byed cing nor rnams thob/_/mdog ni ser dang sngo bsangs ni/_/kha dog rgyas pa snang bar 'gyur/_/gtsang sbra'i spyod la dga' ba dang /_/de ni dpal ldan 'jigs med skye/_/mchu dang 
[\[213b.6\]]de bzhin gre dang ni/_/de bzhin dbo yi cha dag ni/_/snang byed kyi ni zhing du 'gyur/_/seng ge'i khyim du bya ba yin/_/de la skyes pa dpa' bo che/_/sha yi kha zas de la dga'/_/ri yi rdzong la brten nas ni/_/rgyal thabs dbang phyug byed par 'gyur/_/gal te der skyes thob gyur na/_/
[\[213b.7\]]zhing la gnas shing des sdom rten/_/de bzhin nyi ma 'char ba na/_/skyes pa 'di la brjod pa yin/_/rgyu skar dbo yi cha dang ni/_/de bzhin me bzhi nag pa nyid/_/rgyu skar de la skye gnas pa/_/mi ni yongs su dpa' bar 'gyur/_/sdom min gzhan gyi bud med 'gro/_/de ni dmag dpon byed 
[\[214a\]]
[\[214a.1\]]par 'gyur/_/gal te skye ba thob 'gyur na/_/nges par rgyal thabs byed par 'gyur/_/gang du skar ma de dag gnas/_/'di ni bu mo'i khyim du 'gyur/_/'di yi bdag po gza' lhag ste/_/kha cig tu ni gzhan yang yin/_/'di dag skar ma mchog la ni/_/
[\[214a.2\]]gza' ni mi bzad bsrung bar 'gyur/_/zla ba yang ni bzang ba ste/_/yang na zla ba'i bu bdag yin/_/nyin phyed rdzogs na skye ba ni/_/'di yi skye bar snang ba yin/_/nag pa'i cha dang sa ri dang /_/sa ga'i phyed kyis lhag pa la/_/srang gi khyim ste bzang po'i don/_/zla ba la 
[\[214a.3\]]spyod sems can gyi/_/'di ni mi bzad zhing yin te/_/skal med ma yin nor gyi gnas/_/'di yi skye ba skye gyur gnas/_/mtshan mo'i thun gyi tha ma'o/_/mi ni 'di la skyes gyur pa/_/rtag tu btung ba dag la dad/_/spyi mtshan ma yin ngo tsha med/_/mang pos bkur cing mchod pa 
[\[214a.4\]]dang /_/la lar rgyal srid longs spyod dang /_/nor chen thob par 'gyur ba yin/_/nges med skye ba yongs snang zhing /_/byis par mas ni spangs pa yin/_/gal te skye ba thob 'gyur na/_/bu mang bde ba skye bar 'gyur/_/rgyu skar lha mtshams las skyes pa/_/bzo yi las 
[\[214a.5\]]ni sgrub pa dang /_/byams pa'i bdag nyid grogs po mang /_/rtag tu dpa' zhing rtul phod che/_/'jig rten snron la skyes pa ni/_/mi ni rab gtum brtan pa yin/_/sdug bsngal mang po bzod pa dang /_/mi ni ma rungs skye bar 'gyur/_/khyim ni sdig par bshad pa ste/_/rtag tu 
[\[214a.6\]]rno zhing bab col byed/_/'di dag nyid la rtag skyes pa/_/skye bar yang dag brjod pa yin/_/de bzhin nyin phyed nyi ma la/_/gal te mi ni skye gyur na/_/drag cing g.yul las rnam rgyal ba'i/_/rgyal por de ni nges par 'gyur/_/byis pa gzhon nu'i gzugs yod pa'i/_/de yi skad 
[\[214a.7\]]cig gzas mthong 'gyur/_/sa yi lha mo'i bur gyur pa/_/gang yin de ni mig dmar gsungs/_/de nyid phyir na sa la spyod/_/rang bu nyid kyis gsod par byed/_/de las gzhan pa bzlog pas ni/_/dge dang mi dge'i skye ba nyid/_/tshe ring gzi brjid ldan pa dang /_/shes ldan nyid 
[\[214b\]]
[\[214b.1\]]du'ang skye bar 'gyur/_/lha mtshams la ni rab skyes pa/_/shes rab che zhing grogs la byams/_/mig dmar gyi ni zhing 'di yin/_/yang na rtag tu gza' 'dres yin/_/rgyu skar snrubs las skyes pa dang /_/de bzhin du ni chu stod dang /_/chu smad kyi ni cha dag la/_/gzhu yi khyim 
[\[214b.2\]]du rab tu bstan/_/de yi skye ba'i skye ba ni/_/phur bu'i zhing der brtan pa yin/_/nyi ma phyi dror gyur pa dang /_/zla ba nam smad gyur pa la/_/de yi skye ba zhes bstan pa/_/gang zhig skyes pa skye ba'i rgyu/_/snrubs las skyes pa rang rigs 'jig_/tha mar bzang por 'gyur ba yin/_/
[\[214b.3\]]skye gnas bar mar longs spyod ni/_/thob par de ni the tsom med/_/gzhon pa yongs su 'das pa na/_/snang byed dkyil 'khor ji lta bar/_/rgas par gyur na rgyal por 'gyur/_/longs spyod che zhing nor cher 'gyur/_/dma' ba'i phyogs su lus 'gyur gyi/_/gzhan gyi phyogs 
[\[214b.4\]]su ma yin no/_/de las gzhan du bzlog par ni/_/rnam pa sna tshogs skye bo snang /_/chu smad kyi ni cha dag dang /_/gro bzhin nyid du brtan pa dang /_/mon gru rgyu skar mchog nyid ni/_/khyim 'di chu srin kho na yin/_/'di ni spen pa'i zhing yin te/_/yang na gza' gzhan gyis 
[\[214b.5\]]mtshan pa'o/_/rtag tu 'di la skye gnas pa/_/de yang sa steng 'di la snang /_/dang po'i mtha' dang bar ma'i mtha'/_/mtshan mo'i cha ni 'das pa la/_/de dag las skyes longs spyod cher/_/kun nas snang bar gyur pa yin/_/mtho dang dma' ba'i rigs gnas shing /_/de dag 
[\[214b.6\]]sa yi bdag por 'gyur/_/rab gtum kha dog nag po'am/_/sngo bsangs mdog tu de dag 'gyur/_/mig mtha' dmar zhing 'jam pa dang /_/rtag tu dpa' zhing rtul yang phod/_/de bzhin chu yis khyab pa yi/_/phyogs su rgyal po byed par 'gyur/_/tshe ring bu ni med pa dang /_/
[\[214b.7\]]sdug bsngal mang po bzod par 'gyur/_/de las gzhan pa bzlog pa la/_/skye bo rnam par bzlog pa snang /_/mon gru'i phyed dang mon gre dang /_/de bzhin khrums stod phyed dag ni/_/de yi khyim du 'gyur ba ni/_/bum pa zhes ni brjod pa yin/_/'di la gza' yi gtso bo ni/_/zhing du 
[\[215a\]]
[\[215a.1\]]rtag tu brten pa yin/_/de bzhin 'dres pa'ang zla ba dang /_/blo ldan pa wa sangs nyid yin/_/'di dag skye bar 'gyur ba ni/_/mtshan mo'am nam ni langs par snang /_/rtag tu skye 'di bzang po ste/_/'jig rten spyod pa dag pa yin/_/mi ni ma rungs las 
[\[215a.2\]]byed cing /_/blo dang ldan par brjod pa yin/_/longs spyod sna tshogs phun sum tshogs/_/sa steng rjes su spyod par 'gyur/_/de las gzhan du bzlog na ni/_/dbul zhing nad rnams snod du 'gyur/_/rgyu skar khrums smad nyid dang ni/_/nam gru zhes ni brjod pa dang /_/khrums stod 
[\[215a.3\]]kyi ni bzhi cha la/_/khyim ni nya ru rab tu brtags/_/skye ba de dag rtag gnas pa/_/kun tu ji ltar snang zhe na/_/mtshan mo'i thun gyi bar ma dang /_/nyin par nyi ma shar ba dang /_/nyi ma thun phyed 'das pa dang /_/nyin phyed cung zad 'das pa dang /_/lhag ma khru gang tsam 'das par/_/
[\[215a.4\]]'di yi dus su'ang skyes pa ni/_/dag pa dang ni rab dag nyid/_/pa sangs nyid kyis rab tu mchod/_/pa wa sangs kyi zhing zhes pa/_/lha yi rigs zhes tshangs par spyod/_/ser dang dkar ba'i mdog dag gi/_/gza' yis kyang ni rab tu bsten/_/des shing rtag tu dge ba dang /_/
[\[215a.5\]]chos ldan mchog tu bzang ba yin/_/mi ni de la skyes gyur pa/_/yan lag kun kyang shin tu mdzes/_/brtson 'grus che zhing rgyal po 'dod/_/gnyen dang bshes ni brtan pa dang /_/tshe ring longs spyod che ba dang /_/dma' ba'i yul la yang dag brten/_/shar gyi phyogs la 
[\[215a.6\]]brten nas ni/_/de dag rtag tu skye bar 'gyur/_/de dag mya ngam phyogs su ni/_/rtag tu skye bar mi 'gyur te/_/nya ni thang la yongs spyod par/_/nam yang snang ba ma yin no/_/drang srong rnams kyi chu gnas dang /_/chu bo dag tu 'phel bar 'gyur/_/de la skye bar rab brtan pa/_/
[\[215a.7\]]khyim nyid du ni rab tu bstan/_/mi ni de dag las skyes pa/_/dma' ba'i yul du rnam par 'phel/_/rtag tu shar gyi phyogs gnas pa'i/_/sa bdag skal ba chen por 'gyur/_/phur bu dang ni spen pa dag_/gza' mchog gi ni mngon par bltas/_/shar gyi phyogs kyi bdag po 
[\[215b\]]
[\[215b.1\]]byed/_/de dag las skyes the tshom med/_/khyim ni rnam pa mang po dang /_/rgyu skar du ma gsungs pa yang /_/rnam pa sna tshogs gza' mchog kyang /_/sngon gyi dus yin da ltar min/_/mi rnams de las skyes pa yang /_/de bzhin tshes grangs bco lnga dang /_/nyin zhag sum 
[\[215b.2\]]cu dag nyid de/_/des na zla bar rab tu bstan/_/zla phyed nyin mtshan bco lnga ste/_/zla phyed gnyis la zla bar brjod/_/des na zla ba bcu gnyis la/_/lo gcig tu ni rab tu bsgrags/_/'di tsam dus kyi tshod la ni/_/dus kyi tha mar yongs su brtags/_/rtsod pa'i dus 
[\[215b.3\]]su phyin pa na/_/'di yi grangs su rab tu bstan/_/mi rnams tshe ni de bzhin du/_/lo brgya dag tu bsgrags pa yin/_/de dag lo tshigs phyin pa na/_/dus ni drug tu rab tu brjod/_/dang po bar dang tha mar ni/_/de dag gsum du rab tu bstan/_/lha mtshams la ni sa 'gul na/_/
[\[215b.4\]]mi rnams 'dir ni tshe ring 'gyur/_/de dag mi yi 'jig rten 'dir/_/skye zhing 'phel bar 'gyur ba yin/_/mi ma yin pa 'jig rten 'dir/_/phan tshun du ni 'byer bar 'gyur/_/de dag rnam skrag 'jigs pa dang /_/phan tshun du ni rnam par rgyu/_/lha dang lha min gtso bo ni/_/
[\[215b.5\]]gang tshe 'thab par rab 'jug pa/_/de tshe mi yi 'jig rten 'dir/_/nad ni 'byung bar byed pa yin/_/mjug [{]rings [,]ring [}]las dang skar mda' dang /_/gnam lcags dang ni rdo rje dang /_/dud pa phyogs ni mtha' dag tu/_/du ba mjug [{]rings [,]ring [}]rab tu snang /_/zla ba nyi ma'i dkyil 'khor 
[\[215b.6\]]la/_/mun nag gis ni khebs par gnas/_/nyi zla rdzu 'phrul chen po dag_/bug pa yod par snang ba dang /_/de ltar rnam pa sna tshogs pa/_/rnam mang yang ni snang gyur na/_/mu ge tshe ni nyams pa dang /_/de bzhin yul 'khor 'jig pa dang /_/mi yi bdag po 'chi ba dang /_/
[\[215b.7\]]sdom brtson 'jigs pa chen po 'byung /_/'jig rten dag ni thams cad la/_/der ni 'jigs su rung ba 'byung /_/mchu dang tha skar dag dang ni/_/nab so la ni sa 'gul na/_/de tshe dbus kyi yul dag tu/_/rkun ma bab col byed la gnod/_/lho yi phyogs la gnas pa yi/_/rgyal 
[\[216a\]]
[\[216a.1\]]po chen po rnam par 'jig_/bra nye smin drug nyid dang ni/_/gang tshe snar ma dang ni mgo/_/'gul na 'jig rten 'jigs pa che/_/de la dogs pa rab tu 'byung /_/nub phyogs na ni gnas pa yi/_/de tshe rgyal po 'chi bar 'gyur/_/gang yang mtha' 'khob 
[\[216a.2\]]gnas pa yi/_/kla klo rku bas 'tsho byed dang /_/de bzhin 'bigs byed steng gnas dang /_/nang du mi yi dbang phyug gnas/_/de yang de yi dus dag tu/_/nad kyis brgyal zhing gnod par 'gyur/_/de dag la ni dgra rnams 'byung /_/gcig la gcig ni yul 'phrog 
[\[216a.3\]]'gyur/_/rgyu skar lag dang rgyal dang ni/_/skag dang de bzhin gre dang dbo/_/'di dag la ni sa 'gul na/_/mi bdag kun ni mi mthun nas/_/phan tshun gnod pa byed 'gyur ba/_/gsod dang 'ching dang gnod pa dang /_/mu ge dag kyang rab tu 'byung /_/me bzhi nag pa sa ri dang /_/
[\[216a.4\]]de bzhin lha mtshams snron nyid la/_/snod kyi 'jig rten sar gyur pa/_/'di la gang tshe 'gul gyur na/_/kha ba can gnas kla klo dang /_/rkun ma kun nas gnas pa dang /_/bal yul gyi ni bdag po dang /_/kha sha'i lung par gnas pa yi/_/der ni mi bdag ma lus pa/_/
[\[216a.5\]]phan tshun du ni mi mthun nas/_/thams cad g.yul la spyod 'gyur bar/_/'dir ni the tshom med pa yin/_/rgyu skar gang yin snrubs dang ni/_/chu ni stod smad gnyi ga la/_/sa yi steng du 'gul bar ni/_/'di dag la ni rab mthong na/_/shar gyi phyogs kyi mi rnams dang /_/
[\[216a.6\]]pon dra o Ta kA ma ru/_/b+hang+ga la bdag rgyal po ni/_/'chi bar 'di la the tshom med/_/gau TA'i bdag po dpal dang ldan/_/yul 'khor gzhan gyis yongs bskor ba'am/_/'phral la na bar gyur pa dang /_/la lar yang na 'chi bar 'gyur/_/'jig rten rgya mtsho'i ngogs gnas 
[\[216a.7\]]dang /_/gang+gA'i 'gram du yang dag gnas/_/chu yis thams cad khyer ba'am/_/nad rnams mang po kun gnod byed/_/gro bzhin dang ni mon gru dang /_/mon gre dang ni chu stod dang /_/de bzhin du ni chu smad dang /_/gal te nam gru las skyes pa/_/rab tu 'gul ba nyin phyed la/_/snod kyi 'jig 
[\[216b\]]
[\[216b.1\]]rten yang dag 'gul/_/sa rnams thams cad rab 'gul ba/_/ri bo dang ni nags su bcas/_/rtag tu nam mkha' la snang ba/_/'phar zhing 'og tu 'byung byed na/_/byang phyogs kyi ni yul dag dang /_/nub phyogs la ni yang dag gnas/_/lho yi phyogs ni thams cad dang /_/
[\[216b.2\]]phyogs rnams kun la gnas byed pa'i/_/mi mchog sa ni mang spyod pa/_/phan tshun du ni gnod pa byed/_/sems can rnams ni gnod chen ldan/_/mu ges yul 'khor 'byer bar 'gyur/_/tho rangs sa ni 'gul gyur na/_/lus can shis dang zhi bar 'gyur/_/de las cung zad 
[\[216b.3\]]phyi dus na/_/drag po'i 'gul ba rab tu skye/_/de nas cung zad phyis 'gul na/_/yul ni ma ga d+hAr gnod dang /_/ang+ga'i yul du gnod 'gyur te/_/ma ga d+hA rgyal de bzhin no/_/de nas cung zad nyin phyed dam/_/phyi dro'i dus su gyur pa na/_/gal te sa ni 'gul bar gyur/_/
[\[216b.4\]]sa steng ma lus nyid dag gi_/rab tu byung ba thams cad la/_/rtag tu nad ni 'byung ba 'thob/_/rims dang yi ga 'chus dang gzer/_/de bzhin nad ni 'brum bu yis/_/zhag bdun btab par gyur nas ni/_/de nas de dag sos par 'gyur/_/de nas nyi ma yang 'das nas/_/
[\[216b.5\]]sa ni gal te 'gul gyur na/_/rigs bzhi dag gi mchog gyur pa/_/bram ze rtswa ni so ma 'thung /_/nyon mongs rgyal po'i blon po ni/_/'chi bar 'gyur bar the tshom med/_/mdun na 'don ni chos dang ldan/_/blon po'am zham 'bring byed pa na/_/gzhan yang sdom can gtso bo ni/_/
[\[216b.6\]]sngags rgyud don la mkhas pa dang /_/bram ze dang ni rgyal rigs dang /_/de bzhin dmangs rigs rje'u rigs dang /_/brtan pa mkhas pa dag dang ni/_/bstan bcos de nyid don lugs ldan/_/gsod dang rab tu nyams pa'am/_/dran ldan thos dang de nyid shes/_/sngon 
[\[216b.7\]]byung ba ni sems pa dag_/myur du nad kyis 'jigs 'gyur te/_/gnam lcags rdo rjes shing la bzhin/_/de nas nyi ma nub pa na/_/de nas yang ni song ba na/_/phyi dro dus kyi mtha' la ni/_/gal te sa ni rab tu 'gul/_/de bzhin sems can 'dres pa dang /_/dud 'gro dag gi 
[\[217a\]]
[\[217a.1\]]'gro ba dang /_/mi yi 'jig rten gtso bo dag_/de tshe 'gum dang rnam par 'jig_/mtshan mo'i thun ni dang po la/_/gal te sa ni 'gul gyur na/_/sems can 'dres pa sna tshogs dang /_/dud 'gro'i skye gnas rnams dang ni/_/mi ni 'jig rten gtso 
[\[217a.2\]]rnams su/_/char chen rab tu 'byung bar 'gyur/_/cung zad thun de bri gyur la/_/sa ni 'gul bar gyur pa yi/_/de tshe rtags de snang gyur na/_/rlung dang char pa'i 'jigs chen 'byung /_/de nas thun de zad pa'i mthar/_/'gul snang las ni mi bzad pa/_/nub phyogs 
[\[217a.3\]]mi yi bdag po yi/_/pha rol dmag tshogs 'byung bar shes/_/thun ni gnyis pa dang po la/_/gal te sa ni 'gul ba byung /_/gzhan gyi dmag tshogs nad dang 'chi/_/khong pa'i nad ni mi bzad 'byung /_/mkhris pa bad kan las gyur nad/_/skye bo rnams la 'byung bar 
[\[217a.4\]]'gyur/_/'byung po rnams ni skyo 'gyur zhing /_/de tshe phyogs dang phyogs su 'gro/_/de nas gnyis pa'i thun dkyil du/_/sa ni rab tu 'gul byung na/_/rlung chen 'byung bar shes bya ste/_/shing dang lha khang 'gyel bar 'gyur/_/yang thog ra ba ri rnams kyi/_/rtse mo 
[\[217a.5\]]'jig par the tshom med/_/gnas dang 'dug gnas bzang po dang /_/khang pa dang ni rta babs dang /_/dud 'gro rnams kyi 'dug gnas kyang /_/sa la myur du ltung bar 'gyur/_/de nas mtshan phyed dus dag tu/_/gal te sa ni 'gul ba byung /_/de tshe shar phyogs yul 
[\[217a.6\]]gyi bdag_/mi mchog gtso bo 'chi ba'am/_/de bu 'chi bar 'gyur ba'am/_/mu ge 'byung bar rab tu ston/_/bar ma'i thun ni bri gyur nas/_/tha mar nye la 'gul ba byung /_/sa rnams dag ni ma lus la/_/zhi zhing nad med nges par ston/_/de nas mtshan phyed mthar gyur 
[\[217a.7\]]la/_/gal te sa ni 'gul bar snang /_/gsher chen yul gyi dbus dag tu/_/mi yi bdag po nad kyis gnon/_/phan tshun mi mthun gyur nas ni/_/sdug bsngal mi bzad 'chi bar 'gyur/_/thun ni gsum par phyin nas 'gul/_/byis pa rnams la bde ba 'byung /_/sbrang 
[\[217b\]]
[\[217b.1\]]bu sha sbrang phye leb dang /_/rkun po rnams ni 'jig par 'gyur/_/tho rangs 'gul bar gyur na ni/_/tshe ring nad med lo legs byed/_/grong khyer gyi ni khor yug dag_/me yis tshig par shes par bya/_/nyi ma 'char ba'i dus dag tu/_/sa ni rab tu 'gul ba byung /_/dbus 
[\[217b.2\]]kyi yul ni thams cad du/_/rkun mas rnam par 'tshe bar 'gyur/_/de tshe zhag ni bdun dag las/_/rgyal po 'chi bar snang ba yin/_/gang du stobs ni rab che ba/_/sa ni 'gul bar gyur pa yin/_/de tshe gnas ni de dag tu/_/dge dang mi dge'i spyod pa snang /_/skar mda' 
[\[217b.3\]]gnam grum sa 'gul ni/_/skar mda' dkar po 'bar gyur na/_/des ni sngar bstan sel bar byed/_/de bzhin dkar mdog rtag tu ni/_/dge zhing rab tu bsngags pa yin/_/mi bzad chen po kha dog dmar/_/me yis tshig par nye bar ston/_/dud ka'i mdog nag nag po ni/_/
[\[217b.4\]]rgyal po 'chi bar ston pa yin/_/ser ba'am yang na ser skya 'am/_/'dres pa'i mdog ni snang gyur na/_/de tshe 'dres pa'i las 'gyur ba/_/skar mda' ltung bas rnam par ston/_/gnam grum nyid du bstan pa ni/_/gar byung der ni ston pa ste/_/gal te dbus na de tshe dbus/_/
[\[217b.5\]]yul nyid du ni rab tu bstan/_/sgra brnyan snyan pa byung na ni/_/bde zhing nad med ston par byed/_/ma rungs mi bzad 'jig rten du/_/rnga sgra yis ni dge ba sbyin/_/'jigs dang shin tu 'jigs rung sgra/_/der ni mu ge ston pa yin/_/de la sogs par sbyor ba ni/_/rtag tu 
[\[217b.6\]]gza' rnams 'dod pa yin/_/rgyu skar 'di dag mthong ba la/_/grub pa'i las ni de tshe bya/_/tha skar snar ma nyid dang ni/_/rgyal dang khrums ni stod smad gnyis/_/nam gru dang ni lha mtshams dag_/bzlas pa'i dus su rab tu bsngags/_/'di dag la ni sngags rnams 
[\[217b.7\]]'grub/_/grub pa'i don yang ster bar byed/_/skar ma dag ni 'di dag la/_/dkyil 'khor nyid kyang bri bar bya/_/gza' yi res kyi gtso bo ni/_/ser dang dkar bar snang ba yin/_/tshes ni 'di dag la dge ste/_/rtag tu zla ba nya ba yin/_/yul gzhan dag tu 'gro byed dang /_/
[\[218a\]]
[\[218a.1\]]dkyil 'khor dag kyang bri bar bya/_/dang po gsum pa lnga pa dang /_/bcu pa dang ni bdun pa dang /_/bcu gsum pa la ci bde bar/_/mi yi bdag po 'gro bar brtag_/skye bo kun la dge ba sbyin/_/chas shing 'gro bar rab tu bsngags/_/dkyil 'khor 
[\[218a.2\]]gyi ni sngags rgyud dag_/sngags rnams thams cad mi bri'o/_/'di dag la ni sngags mi 'grub/_/bgegs kyi rgyur ni bstan pa yin/_/'gro dang sbyin sreg grub pa la/_/tshes grangs gza' ni dam par ldan/_/phur bu pa sangs zla ba dang /_/gza' lhag mchog ni las 
[\[218a.3\]]kun la/_/gza' mchog 'di dag rtag tu ni/_/bzhi po tshes dang ldan pa ni/_/sa steng 'jig rten kun tu ni/_/'gro ba'i las ni grub par byed/_/ma rungs 'chi ltas bral ba yi/_/nyi ma la ni brtag par bya/_/yud tsam bcu gnyis kho na ni/_/de yi dus su rab tu sbyar/_/
[\[218a.4\]]dkar dang byams ldan nyid dang ni/_/mig dmar du yang rab tu bstan/_/drag bu dbang chen dag pa dang /_/byi bzhin nyid dang legs mdzes dang /_/'khor dang 'khor bar byed pa nyid/_/dge ba sbyin zhes bstan pa yin/_/zla ba mchog ni sbyin pa nyid/_/'di dag bcu gnyis 
[\[218a.5\]]mtshan nyid yin/_/yud tsam dag tu bstan pa ni/_/nyin zhag sum cu nyid la'o/_/bcu pa char ni 'bab 'gyur te/_/bcu bzhi pa ni yul 'khor 'jig_/brgyad pa bcu gnyis pa nyid dang /_/bzhi pa nyid ni spang bar bya/_/myur la sogs pa'i grangs dang ldan/_/mar 
[\[218a.6\]]ngo la ni mtshan mo yin/_/lhag ma bgegs ni byed pa yang /_/log 'dren yin te bzhi pa'o/_/'di dag grangs ni ldan pa la/_/dus 'di dag tu rab tu bstan/_/mig ni 'byed dang 'dzums pa dang /_/se gol myur ba'i 'gros 'di ni/_/'di dag dus kyi tshad dag ni/_/rgya 
[\[218a.7\]]cher yang ni bstan par bya/_/se gol brgya yi tshogs dag la/_/rtsa rgyun gcig tu bstan pa yin/_/rtsa rgyun bzhi la chu tshod bstan/_/chu tshod bzhi la thun zhes bya/_/thun bzhi la ni nyin par te/_/mtshan mo dag kyang de bzhin bstan/_/de ltar brgyad dang ldan pa la/_/nyin mtshan 
[\[218b\]]
[\[218b.1\]]du ni rab tu brtags/_/mig gi 'byed 'dzums bcu la ni/_/skad cig tsam du rab tu brtags/_/skad cig bcu zhes bshad pa ni/_/yud tsam du ni yongs su brtags/_/yud tsam bzhi la thun gcig ces/_/sngags rig pas ni yongs su brtags/_/'di tsam dus 
[\[218b.2\]]kyi tshad la ni/_/gsum gyi grangs su yongs su brtags/_/sbyin sreg dus dang bzlas pa yi/_/grub pa'i dus dang sbyar bar bya/_/nyal ba'i dus dang mi nyal dang /_/rtag tu nyin zhag phrugs btungs la/_/nyin dang mtshan ni nyi ma zhes/_/de ltar ming ni 'jug pa yin/_/
[\[218b.3\]]nyi ma [{]bcwa [,]bco [}]lnga nyid la ni/_/zla ba phyed du rab tu bstan/_/zla phyed gnyis la zla ba zhes/_/rtsis shes 'jigs pa med pas bstan/_/de bzhin zla ba zla drug gis/_/sgra gcan gyis kyang 'dzin pa yin/_/de nas zla ba bcu gnyis la/_/lo yi sgrar ni rab tu bsgrags/_/de nas 
[\[218b.4\]]lo ni bcu gnyis la/_/lo chen zhes ni de la bya/_/gza' dang rgyu skar phyin ci log_/lha min dbang po thams cad kyang /_/de nas lo ni bcu gnyis la/_/'dir ni dge dang mi dge byed/_/gang tshe yar ngor lha min dbang /_/sgra gcan rab tu snang 'gyur zhing /_/zla ba nyi ma'i 
[\[218b.5\]]dkyil 'khor ni/_/ma lus rab tu zin gyur na/_/mtshon gyi tshogs ni chen po yang /_/sa yi steng du snang bar 'gyur/_/de la sogs pa chen po ni/_/dus dang dus su rab sbyor 'gyur/_/rnam pa du ma mang po yi/_/bgegs ni mi bzad snang bar 'gyur/_/dus kyi 
[\[218b.6\]]tha mar phyin pa na/_/'jig rten snod ni chos min la/_/rgyu skar snrubs la gnas pa la/_/zla ba ma lus 'dzin 'gyur zhing /_/mtshan mo ma lus 'dzin pa nyid/_/zla ba 'dzin pa nub bzhin dang /_/gal te nyi ma nyin par ni/_/nub bzhin du ni 'dzin 'gyur dang /_/nyi ma 
[\[218b.7\]]dang ni zla ba nyid/_/mtshan phyed dag tu gzung gyur nas/_/lha min dbang po'i grib ma yis/_/gal te 'jigs shing nub gyur na/_/shar phyogs gnas pa'i rgyal po ni/_/sdang bas gsod par the tshom med/_/rang nyid 'chi ba'i 'jigs pas sam/_/gzhan gyis de ni 
[\[219a\]]
[\[219a.1\]]gsod par 'gyur/_/kla klo yi ni bdag po nyid/_/shar phyogs su ni gsod par byed/_/o Da'i yul gyi mi rnams dang /_/de tshe rdo rje zhes bdag kyang /_/gal te tha skar snar ma dang /_/de bzhin du ni bra nye dang /_/smin drug dag la nyi zla ni/_/gang tshe 
[\[219a.2\]]'dzin par snang 'gyur na/_/rnam pa sna tshogs bad kan dang /_/mkhris pa dang ni rlung gyur dang /_/de bzhin 'dres par gyur pa ni/_/gzhan yang lus can kun la 'byung /_/byis pa dag ni thams cad la/_/rnam pa du ma'i nad rnams 'byung /_/gal te rgyu skar mchu 
[\[219a.3\]]dang ni/_/gre dang de bzhin dbo nyid dang /_/me bzhi nag pa sa ri dang /_/sa ga dag gi rgyu skar ni/_/de la nyi zla shar ba na/_/'dzin par the tshom med 'gyur zhing /_/nyi zla gnyis ni shar phyogs su/_/sgra gcan gyis ni zin gyur na/_/shar phyogs mi yi bdag po 
[\[219a.4\]]dang /_/lA Da yul gyi bdag po dang /_/ang+ga ma ga d+hA rgyal po/_/mig gi nad kyis 'debs pa'am/_/bu rnams 'chi bar 'gyur ba'am/_/de rnams 'chi bas nyer 'jigs 'gyur/_/dgra rnams sdang ba'i sems ldan pa'i/_/tshogs kyang de tshe 'byung bar 'gyur/_/
[\[219a.5\]]mgo dang lag dang nab so dang /_/de bzhin rgyal dang skag nyid dang /_/nyi ma zla ba 'di dag la/_/sgra gcan gyis zin snang gyur na/_/ma ga d+hA rgyal gnod 'gyur zhing /_/de bzhin yul mi dag la'ang gnod/_/blon po nad 'jigs shes par bya/_/'ching dang nyon mongs grong 
[\[219a.6\]]khyer 'gyur/_/lha mtshams dang ni snron dag la/_/sgra gcan gyis zin kun la snang /_/de tshe nad rnams kun tu 'gro/_/yul mi kun la'ang nad rnams 'byung /_/gsod dang 'ching dang nyon mongs dang /_/gnod pa rnam pa du ma 'byung /_/'ching dang gzhan gyi dmag tshogs 
[\[219a.7\]]ni/_/skye bo'i gtso la de dag skye/_/chu stod dang ni gro bzhin dang /_/de bzhin chu smad kho na la/_/nyi ma'i dkyil 'khor dbus gnas dang /_/zla ba la ni dmar bar snang /_/gza' ni 'dzin par snang gyur pa/_/rtag tu mu ge 'byung bar 'gyur/_/gro bzhin mon gre'i rgyu skar dang /_/
[\[219b\]]
[\[219b.1\]]de bzhin du ni khrums stod dang /_/gang tshe mon gru dag la ni/_/gal te nyi zla gzas zin te/_/gza' ni byung bar shes gyur na/_/kha dog nag pa la brten nas/_/mya ngan chen po nyon mongs dang /_/mu ge kun tu 'byung bar ni/_/yul mi kun la 'byung ba dang /_/
[\[219b.2\]]rgyal po rkun ma'i 'jigs chen 'byung /_/nam gru rgyu skar nyid dang ni/_/gang tshe khrums smad dag la ni/_/zla ba nyi ma'i dkyil 'khor du/_/shar nas sgra gcan 'dzin pa na/_/nub phyogs nas ni nyi ma 'dzin/_/ma ga d+hAr ni mi yi bdag_/sems can rgyal po'i thabs 
[\[219b.3\]]nyams par/_/zla phyed gcig gis snang bar 'gyur/_/rtag tu sgra gcan 'gro ba yi/_/mtshan ma 'di dag bstan pa yin/_/zla ba nyi ma'i dkyil 'khor gyis/_/phyogs ni gang nas zin gyur pa/_/de dang de yi phyogs dag tu/_/dge dang mi dge 'byung bar 'gyur/_/
[\[219b.4\]]gang nyid sa steng 'gul ba ni/_/'jig rten mtshan mas bstan pa dag_/dge dang mi dge de dang der/_/de bzhin gzas zin shes par bya/_/khug rna ser ba mjug [{]rings [,]ring [}]ni/_/nyi ma lnga yi bar du yod/_/de 'og 'jig rten sems las 'byung /_/ngogs la spyod cing gnas 
[\[219b.5\]]pa yi/_/yul mi thams cad 'jig 'gyur zhing /_/nad kyi gzhi ni 'byung ba yin/_/byang phyogs gang gA'i 'gram gyi ni/_/rgyal po dag kyang 'jig par 'gyur/_/de bzhin kha ba can gyi dbus/_/bgrod dka' khrad khrod la gnas dang /_/sa yi bdag po la gnas dang /_/kho ra 
[\[219b.6\]]yug na rtse rje dang /_/byang phyogs gang gA'i 'gram dag na/_/de tshe 'gram spyod bdag po dag_/mya ngan gdung ba du ma yis/_/skye bo'i bdag po de 'ching 'gyur/_/rgyu skar gang la sa 'gul ba/_/de la khug rna yang dag bstan/_/phyogs rnams ma lus khug rna ni/_/mi 
[\[219b.7\]]bzad 'od ni spangs pa dang /_/nyin zhag lnga yi bar du yang /_/rtag tu nyin zhag mang por ni/_/phan tshun chos ni mi mthong dang /_/mi yi spyod yul mthong ba min/_/mi rnams dag ni phan tshun du/_/der ni mthong bar 'gyur ma yin/_/der ni 'jig chen 'byung bar shes/_/rgyal 
[\[220a\]]
[\[220a.1\]]po yul 'khor bcas te 'jig_/skar mda' 'khor yug dag tu ni/_/gang dag las kyis byung gyur pa/_/phyogs kyi mthar ni rab snang ba/_/gnyis dang gsum ni mi bzad yin/_/mtshan mo dbang po'i gzhu nyid dang /_/bya rog gal te 'dab ma dkar/_/
[\[220a.2\]]dkar ba'am yang na kha dog nag_/yang na dkar dang nag par mthong /_/phyin log 'dab chags kha dog dang /_/phyin ci log gi dus sgra dang /_/phyin ci log gi bya rnams yod/_/gang du der ni 'jigs chen 'byung /_/rkang gnyis rkang pa bzhi nyid dang /_/rkang med dang 
[\[220a.3\]]ni rkang mang dang /_/'dab chags dud 'gro srog chags rnams/_/phyin ci log 'gyur 'jigs chen byung /_/khyi ni gyen du gdong bltas te/_/yang dang yang du zugs gyur pa/_/nyin par ram ni mtshan mo ru/_/gang du der ni 'jigs chen 'byung /_/de ltar rnam pa du ma 
[\[220a.4\]]dang /_/rnam mang gang du rab brtags pa/_/der ni char mi 'bab par 'gyur/_/rgyal po'i tshogs kyang rnam par 'jig_/ji ltar skye ba'i skar ma ni/_/dge dang mi dge'i srog chags yin/_/de bzhin mtshan ma gang skyes pa/_/dge dang mi dge byed pa yin/_/
[\[220a.5\]]sngon gyi rgyu ni ma yin pa/_/rgyu mtshan cung zad mi mthong ste/_/rgyu med rab tu 'jug byed pa'i/_/bgegs 'byung ba ni yod ma yin/_/'phags pa 'jam dpal gyi rtsa ba'i cho ga byang chub sems dpa'i sde snod phal po che theg pa chen po shin tu rgyas pa'i mdo las/_skar 
[\[220a.6\]]ma'i dpyad kyi rgyu mtshan shes pa'i le'u rab 'byam las [{]bcwa [,]bco [}]brgyad pa rdzogs so//_//de nas bcom ldan 'das shAkya thub pas gzhan yang gza' dang rgyu skar dang skar ma dang skar mkhan gyi tshogs rnams la bka' stsal pa/_kye kye gza' dang rgyu skar kyi tshogs rnams khyed cag thams 
[\[220a.7\]]cad nyon cig_/'jam dpal gzhon nur gyur pa'i cho ga'i rgyal po 'di las 'da' bar ma byed cig_/sngags dang /_rgyud dang /_dbang bskur ba dang /_dkyil 'khor dang /_cho ga rnams dang /_bzlas pa dang /_nges par sdom pa dang /_rig pa sgrub pa la 'jug pa dang /_
[\[220b\]]
[\[220b.1\]]rig pa 'dzin pa rnams kyi cho ga dang /_rgyu skar kyi spyod pa dang /_rtsis mngon par shes pa rnams kyi cho ga'i rgyal po de la khyed cag rnams kyis der bgegs ma byed cig_/bstan pa la rab tu zhugs pa rnams la lha'i tshogs thams cad kyis kyang de la srung bgyis shig_/
[\[220b.2\]]sems can ma rungs pa thams cad kyang dgag par gyis shig_/bstan par gyis shig_/thams cad kyi thams cad du gsod par ma byed cig_/stobs bcu dang ldan pa rnams kyi bstan pa la rnam par gzhag par gyis shig_/de nas bcom ldan 'das shAkya thub 
[\[220b.3\]]pas sems can thams cad kyi ma rungs pa thams cad bzlog pa'i phyir/_de bzhin gshegs pa thams cad kyi gtsug tor mngon par 'phags pa zhes bya ba'i ting nge 'dzin la snyoms par zhugs so/_/bcom ldan 'das shAkya thub pa snyoms par zhugs ma thag tu/_phyogs 
[\[220b.4\]]bcu'i 'jig rten gyi khams na rnam par bzhugs pa'i de bzhin gshegs pa thams cad bcom ldan 'das shAkya thub pa gnas gtsang ma'i gzhal med khang na bzhugs pa la rnam par blta ba'i phyir nye bar lhags par gyur to/_/bsam gyis mi khyab pa'i sangs rgyas nye bar 
[\[220b.5\]]lhags pa rang rang gi byin gyis brlabs kyis bcom ldan 'das shAkya thub pa la bos te/_gsungs shig gsungs shig dpa' bo che/_/'jig rten rnams la'ang phan pa'i phyir/_/sngags rgyud cho ga ji lta bar/_/sngags rnams kun la rab 'jug phyir/_/rig pa'i 
[\[220b.6\]]rgyal po rdzu 'phrul che/_/sangs rgyas kun gyis gsungs pa yi/_/gtso mchog yi ge gcig pa ni/_/dus nyams rtsod pa'i dus dag tu/_/sngags rnams kun gyi rab mchog ni/_/sangs rgyas kun gyis gsungs pa yin/_/gtsug tor rgyal po stobs po che/_/
[\[220b.7\]]'byung po kun ni zlog par byed/_/gza' dang rgyu skar ma mo rnams/_/ma rungs sems ldan 'gog par byed/_/'jig rten bgegs rnams ji snyed dang /_/de bzhin gzhan yang gdug sems ldan/_/sems can rnams ni rjes gzung dang /_/zlos pa rnams ni bde bya'i 
[\[221a\]]
[\[221a.1\]]phyir/_/bstan pa 'di la cho ga mchog_/stobs chen 'khor los sgyur ba yin/_/gtsug tor rgyal po mthu bo che/_/kun la dbang phyug dam pa ni/_/gang gi dus ni 'di yin pa/_/de bzhin gshegs pa khyod kyis gsungs/_/de skad gsungs 
[\[221a.2\]]nas sangs rgyas rnams/_/mi gsung bar ni bzhugs par gyur/_/de nas sangs rgyas 'dus pa de rnams kyis/_stong gsum gyi stong chen po'i 'jig rten gyi khams thams cad du sems can thams cad snod kyi 'jig rten rnams gcig tu 'bar bar gyur la/_sangs rgyas 
[\[221a.3\]]kyis byin gyis brlabs kyis sems can gcig la yang gnod par ma gyur te/_snang ba chen po yang dag par snang bar gyur to/_/de nas bcom ldan 'das shAkya thub pas thams cad dang ldan pa'i gnas gtsang ma'i gzhal med khang la gzigs te/_byang chub sems 
[\[221a.4\]]dpa' sems dpa' chen po de dag dang de na gnas pa'i lha'i bu rnams dang nyan thos dang rang sangs rgyas thams cad dang bcom ldan 'das dang 'khor chen po 'dus pa la bka' stsal pa/_sangs rgyas bcom ldan 'das dang nyan thos dang rang sangs rgyas thams cad dang byang chub sems 
[\[221a.5\]]dpa' rnams dgongs su gsol/_yi ge gcig pa 'di ni rig pa'i 'khor los sgyur ba/_de bzhin gshegs pa thams cad kyi gtsug tor gong nas gong du gnas pa bstan pa thogs pa med pa/_dpag tu med pa'i stobs dang pha rol gnon pa/_bcom ldan 'das gtsug tor 
[\[221a.6\]]gyi rgyal po 'khor los sgyur ba'i cho ga yang ngas bshad par bya'o/_/bstan pa nub pa'i dus su rtsod pa'i dus 'di la bcom ldan 'das gtsug tor 'khor los sgyur ba de bstan pa 'di la srung ba gcig pur 'gyur zhing dus thams cad du grub par yang 'gro ste/_sangs rgyas thams 
[\[221a.7\]]cad kyi bstan pa nub pa'i dus tshod la 'di nyid sangs rgyas bcom ldan 'das yin te/_bstan pa'i don byed par 'gyur ro/_/yi ge gcig po 'di la bcom ldan 'das de bzhin gshegs pa thams cad kyi chos kyi mdzod 'dus par 'gyur ro/_/kye lha'i tshogs dang sems can thams 
[\[221b\]]
[\[221b.1\]]cad nyon cig_/b+h+rUM/_bcom ldan 'di ni thams cad mkhyen/_/sangs rgyas sngags gzugs rnam par gnas/_/ston pa thugs rje che dang ldan/_/sems can kun la rnam par spyod/_/sngags rnams bdag po dpal dang ldan/_/gtsug tor las byung bstan pa 
[\[221b.2\]]yin/_/snying rje dbang la brten nas ni/_/'di ni yi ge gcig tu gnas/_/chos kyi dbyings la brten nas ni/_/'di ni sna tshogs gzugs la gnas/_/ji ltar sangs rgyas sku rnams ni/_/skye bo rnams la sku gdung gyur/_/'jig rten gyis mchod zang zing 
[\[221b.3\]]bcas/_/zang zing med pa'ang khyad par du/_/dam chos sku gdung dag tu bstan/_/'jig rten zang zing med pa'i rgyu/_/sku ni zang zing bcas par gsungs/_/thub pa'i zla ba zag pa med/_/zang zing bcas dang zang zing med/_/'jig rten rgyur ni gsungs 
[\[221b.4\]]pa yin/_/chos kyi dbyings la brten nas ni/_/thugs rje'i dbang gis sems can la/_/'jig rten mgon po 'od byed pa/_/sngags kyi tshul gyis bzhugs pa yin/_/sna tshogs gzugs can thams cad mkhyen/_/sa steng 'di la snang ba yin/_/sems can rnams 
[\[221b.5\]]kyis sngags sgrub pa/_/sangs rgyas rnams kyis gsungs pa yin/_/sngags 'di yongs su mdor bsdu na/_/rang gis cho gas 'dir bzlas na/_/sngags rnams ji ltar 'dod pa bzhin/_/rtag tu 'bras bcas byed par 'gyur/_/'di yi cho ga mdor bsdus nas/_/
[\[221b.6\]]dus su yang ni bshad par bya/_/dus mthar thub mchog 'jig rten du/_/de bzhin gshegs pa nub pa na/_/de yi dus su cho ga 'grub/_/sngags 'grub par ni gsungs pa yin/_/de nas bcom ldan 'das 'khor los sgyur ba de bzhin gshegs pa'i gtsug tor 
[\[221b.7\]]gzhan gyi las kyis sbyor ba rnam par 'jig par byed pa/_ma rgyal ba las rgyal ba/_sngags thams cad kyi bdag po/_byang chub sems dpa' thams cad kyis don du gnyer ba gtsug tor 'khor los sgyur ba'i cho ga yi ge gcig pa sngar rgya cher bstan nas/_yang mdor na re 
[\[222a\]]
[\[222a.1\]]zhig dang po bzlas pas gang du gnas pa las/_dpag tshad lnga'i nang nas ma rungs pa'i gdon thams cad 'byer bar 'gyur ro/_/grub pa thams cad kyang nus pa med par 'gyur zhing lha thams cad kyi nus pa dang bral bar 'gyur ro/_/sgrub pa po'i 
[\[222a.2\]]'dod pa ma gtogs par lha thams cad kyang gnas par mi 'gyur ro/_/'jig rten dang 'jig rten las 'das pa'i sgrub pa po gzhan rnams kyis grub pa 'phrog par byed cing /_gzhan gyi sbyor bas gsang sngags bcad pa dang bcom pa dang phur bus btab pa'ang thar bar 
[\[222a.3\]]byed do/_/bdag gis gzhan gyi rig sngags gcod par 'dod na/_rtswa ku sha sngon po chang pa gang blangs la/_lan brgya rtsa brgyad mngon par bsngags pa byas nas mtshon gyis bcad na/_rig pa gang gi phyir dmigs te bcad pa de gcod par 'gyur ro/_/gzugs 
[\[222a.4\]]brnyan byas te 'dis seng ldeng gi phur pas snying la btab na gnad la bab par 'gyur ro/_/le brgan du btsos pa'i skud pa la lan bdun bzlas brjod byas te/_mdud pa bor na bcing bar 'gyur ro/_/kham phor kha sbyar gyi nang du brgya rtsa brgyad bzlas te kha bkab pa byas na rengs 
[\[222a.5\]]par 'gyur ro/_/mtshon chas snying dum bu gnyis su byas na gnyis su gas par 'gyur ro/_/ske tshe la dug dang khrag gis btags pas bsku ba byas na 'chi bar 'gyur ro/_/ka ra bI ra'i lcug mas kun tu brdeg na gnod par 'gyur ro/_/gzhan gyi rig pa thams cad la 
[\[222a.6\]]mngon spyod bya ba ni ci dgar byar rung ngo /_/sngar gsungs pa'i las thams cad la 'o mas khrus byas nas sbyin sreg byas na zhi bar 'gyur ro/_/mar gyi sbyin sreg gis ni thams cad zhi bar 'gyur zhing nyams rtas pa byas par yang 'gyur ro/_/khu tshur bcings pas sngags thams 
[\[222a.7\]]cad rengs par 'gyur ro/_/yid kyis ni dgrol bar bsams pas bkrol bar 'gyur ro/_/sngags sgrub par 'dod pas kyang 'di nyid kyis bcing ba byas te bsgrub par bya'o/_/cho ga gang sgrub par 'dod pas kyang de nyid 'dis bsgrub par bya'o/_sngags sgrub pa dang 'di nyid kyi 
[\[222b\]]
[\[222b.1\]]sngags kyis spyan drang ba bya ba dang yang slar gshegs su gsol ba bya ba yin no/_/gang 'di nyid kyis srung bar byed pa thub par dka' bar 'gyur ro/_/gang gis sngags 'di ma grub bam lan ma thob na 'di nyid dang lhan cig tu bzlas brjod byas na/_myur du 'grub 
[\[222b.2\]]bam lan thob cing /_gal te ma grub bam lan ma byin na de ring por mi thogs pa nyid du 'jig par 'gyur ro/_/sngags gang la dmigs te zho dang sbrang rtsi dang mar gyis til la btags te brgya rtsa brgyad sbyin sreg dus gsum du zhag bdun byas pa de 'di'i dbang du 'gyur zhing /_
[\[222b.3\]]gang brjod pa de'i las byed par 'gyur ba'am lan thob par 'gyur ro/_/lha dbang du bya bar 'dod na thang shing gi yam shing gi brgya rtsa brgyad sbyin sreg byas na zhag bdun gyis dbang du 'gyur ro/_/klu dbang du bya bar 'dod na mngar gsum gyi sbyin sreg bya'o/_/dri za dang dri za mo 
[\[222b.4\]]thams cad dbang du bya bar 'dod na shing mya ngan med pa dang pri yang ku'i yam shing ngam me tog gi sbyin sreg byas na dbang du 'gyur ro/_/gnod sbyin mo dang klu mo'i gdon rnams la ni ske tshes bya'o/_/rgyal po rnams la ni yungs dkar gyi bya'o/_/bram ze rnams la ni me tog gi 
[\[222b.5\]]sbyin sreg bya'o/_/rje'u rigs la ni zho dang 'o ma dang mar gyi bya'o/_/dmangs rigs la ni phub ma'i rdul gyi bya'o/_/bud med la ni lan tshwa'i sbyin sreg bya'o/_/gdol pa la ni mon sran gre'u dang dzam bu li ka'i sbyin sreg bya'o/_/bu mo gzhon nu ma la ni 'bras yos kyi 
[\[222b.6\]]sbyin sreg bya'o/_/sems can thams cad la ni mar dang til gyi sbyin sreg byas na dbang du byed do/_/thams cad du yang dus gsum du zhag bdun du bya'o zhes gsungs nas/_rgyal ba'i mchog cang mi gsung bar gyur to/_/thub mchog bdun pas sngags 'di ni/_/de tshe 
[\[222b.7\]]lha yi tshogs la gsungs/_/'jig rten chos shes grol ba dang /_/de tshe de ni chags bral zlos/_/de tshe thub pa mchog gis ni/_/sangs rgyas sras po thu bo lha/_/byang chub sems dpa' rdzu 'phrul che/_/'jam dpal la ni de tshe gsung /_/lha yi lha ni blo ldan pa/_/
[\[223a\]]
[\[223a.1\]]mgon po 'khor lo'i bdag po yi/_/cho ga 'di ni rgya che bas/_/gang gi bskal pa'i tshad du yang /_/rgyal bas kyang ni bshad mi nus/_/mi rnams la ni phan pa'i phyir/_/cho ga yi ni phyogs gcig tsam/_/mdor bsdus nas ni bshad pa yin/_/
[\[223a.2\]]de tshe de skad gsungs nas ni/_/dpal ldan 'jam dbyangs rdzu 'phrul che/_/gtsang ma'i gnas kyi steng bzhugs pa'i/_/sangs rgyas de la skul bar byed/_/gsungs shig gsungs shig dpa' bo che/_/rkang gnyis dam pa rdzogs sangs rgyas/_/dus mtha' 'jigs 
[\[223a.3\]]pa'i dus su ni/_/mi rnams bde ba skyed pa'i phyir/_/mthu chen sngags kyi rgyal po ste/_/gzi brjid chen po 'di yis ni/_/ras ris ji ltar grub par 'gyur/_/myur du ras ris 'grub par gsungs/_/'phags pa 'jam dpal gyi rtsa ba'i cho ga byang chub 
[\[223a.4\]]sems dpa'i sde snod phal po che theg pa chen po shin tu rgyas pa'i mdo las/_yi ge gcig pa 'khor los sgyur ba 'byung ba'i le'u rab 'byam las bcu dgu pa rdzogs so//_//de nas bcom ldan 'das shAkya thub pas gnas gtsang ma'i gzhal med khang la 
[\[223a.5\]]gzigs nas/_'jam dpal gzhon nur gyur pa la bka' stsal pa/_'jam dpal nyon cig_/mdor na yi ge gcig pa 'khor los sgyur ba rdzu 'phrul chen po'i ras ris kyi cho gar 'gyur ba rgya che ba ni sngar bstan to/_/de ni dus kyi tha ma'i dus su sems can rnams brtson 
[\[223a.6\]]'grus chung bar 'gyur zhing /_shes rab chung ba dang /_yid gzhungs pa dman pa'i phyir ras ris kyi tshad rgya che ba'i sbyor ba sgrub pa nyams par 'gyur bas/_sems can rnams la phan par 'dod pas zlos pa pos ji ltar dngos grub mchog thob par 'gyur ba de ltar ngas mdor bshad par 
[\[223a.7\]]bya ste/_sgrub pa mchog byed par 'dod pas ras ma nyams pa kha tshar ma bcad pa skra dang bral ba dag la tshon ma 'dres pa dag gis bcom ldan 'das 'drir gzhug par bya ste/_chos kyi rgyal po chos kyi 'khor lo rab tu bskor ba 'jig rten thams cad kyi bdag po skyes bu dam pa rkang gnyis 
[\[223b\]]
[\[223b.1\]]rnams kyi mchog_/de bzhin gshegs pa rin chen tog ces bya ba rgyal ba'i mchog chos 'chad pa kun nas 'bar ba'i 'od kyi dkyil 'khor dang ldan pa'o/_/'og tu ni tshangs pa dang 'phags pa phyag na rdo rje/_steng du ni phreng ba 'dzin pa'i lha'i bu gnyis 'og tu sgrub pa po 
[\[223b.2\]]de'i mdun du dus gsum du a ga ru sreg cing 'bum phrag bcu bzlas pa bya'o/_/de nas las su bya ba ni dang po 'khor lo'i sgrub pa byed par 'dod na/_lcags bzang po'i rang bzhin las rtsibs bcu gnyis pa'i 'khor lo byas te/_cho 'phrul gyi zla phyed la bcom ldan 
[\[223b.3\]]'das kyi spyan sngar dus gsum du a ga ru'i dud pas bdug cing 'bum phrag bcu bzlas pa bya'o/_/tha mar zla ba nya ba la mchod pa rgya chen po byas nas lag pas bzung ste/_ji srid rab tu 'bar ba'i bar du bzlas pa bya'o/_/de bzung na rig pa 'dzin pa'i 'khor los sgyur bar 
[\[223b.4\]]'gyur ro/_/gang gis mthong ba de dang lhan cig nam mkha' la 'gro bar 'gyur ro/_/de nas gdugs bsgrub par 'dod na/_gdugs kha dog sna tshogs pa sar pa byas la gser gyi 'khor los mtshan pa ka shi ka'i gos 'phyang ba/_de nyid kyi cho gas mgo la 
[\[223b.5\]]gdugs bzung bar byas te/_bzlas pa byas na rig pa rang nyid nye bar bzhugs par 'gyur ro/_/'di nyid kyis bcom ldan 'das kyi spyan sngar dus gsum du a ga ru'i dud pas bdugs te/_'bum phrag bcu bzlas pa byas la/_tha mar zla ba nya ba la mchod pa rgya chen 
[\[223b.6\]]po byas nas lag pas bzung ste/_ji srid du rab tu 'bar ba'i bar du bzlas pa bya'o/_/de thogs na rig pa 'dzin pa'i 'khor los sgyur bar 'gyur ro/_/zla ba re re zhing zla ba nya ba dang cho 'phrul gyi zla ba phyed lnga'i bar gyis 'grub par 'gyur ro/_/'di grub pa 
[\[223b.7\]]tsam gyis chos thams cad mngon sum du 'gyur ro/_/mngon par shes pa thams cad rab tu thob par 'gyur ro/_/sangs rgyas dang byang chub sems dpa' thams cad mngon par dgyes pa dang /_sangs rgyas dang byang chub sems dpa' thams cad kyis rjes su bsngags pa 
[\[224a\]]
[\[224a.1\]]'grub par 'gyur ro/_/'jig rten gyi khams gzhan dag gi 'khor los sgyur ba stong gi g.yog 'khor dang ldan par 'gyur ro/_/de nas gtsug tor 'khor los sgyur ba bsgrub par 'dod na/_gser dang /_dngul dang /_zangs ma dang /_nor bu'i 
[\[224a.2\]]rang bzhin gyi dbyug pa khru gang tsam byas la ji srid rab tu 'bar ba'i bar du bzlas pa byas nas de blang na nam mkha' la 'gro ste/_thams cad la chos ston par 'gyur ro/_/bskal pa chen por 'tsho bar 'gyur ro/_/ci ste bum pa bzang po bsgrub par 'dod na/_gser gyi bum 
[\[224a.3\]]pa bzang po byas la 'bru thams cad dang rin po che dang sman gyis yongs su bkang la/_ras dkar pos bcings te de la sngags 'dis bsgrub par bya ste/_cho 'phrul gyi zla phyed gcig la brtsams na gnyis pa la 'grub par 'gyur ro/_/de la lag pa rab tu bcug na ci 'dod 
[\[224a.4\]]pa de thob cing mi zad par yang 'gyur ro/_/ji ste nor bu rin po che bsgrub par 'dod na gser gyi dbyug pa'am/_nor bu bzang po dang shel gyi nor bu byas te/_gos 'phyang bar byas la cho ga 'di nyid kyis bsgrubs na gang bsams pa de thams cad 'grub par 'gyur te/_lha dang mi'i 
[\[224a.5\]]nang du thogs pa med cing stobs dang pha rol gnon par 'gyur ro/_/ci ste bcom ldan 'das la bzlas pa bye ba byas na rang gi lus kyis nam mkha' la 'gro bar 'gyur ro/_/lha'i lus thob cing bskal pa chen por 'tsho bar 'gyur ro/_/gzhan gang yang gtsug tor gyi 
[\[224a.6\]]rgyal po gdugs dkar po la sogs pa de yang 'dis bcom ldan 'das la 'bum phrag bcu bzlas pa byas na las rnams byed par 'gyur ro/_/de ltar thogs pa med pa de bzhin gshegs pa'i gtsug tor gzhan gyi rtog pa'i cho gas ji lta ji ltar rab tu sbyar ba de lta de ltar ring po mi 
[\[224a.7\]]thogs par 'grub par 'gyur ro/_/bcom ldan 'das gtsug tor 'khor los sgyur ba'i rgyal po la 'bum phrag bcu bzlas na/_thams cad la 'grub par 'gyur ba rig pa dang sngags thams cad kyi bdag po 'khor los sgyur bar 'gyur ro/_/ji ste rdo rje bsgrub par 'dod na tsan+dan dmar 
[\[224b\]]
[\[224b.1\]]po la rdo rje rtse gcig pa'am yang na lcags bzang po las byas te/_ba'i rnam lngas bkrus la yar gyi ngo'i [{]bcwa [,]bco [}]lnga la ras ris kyi mdun du mchod pa chen po bya zhing mar gyi mar me brgya sbar la dri'i chus rdo rje bkrus te/_sangs rgyas dang byang chub sems dpa' thams cad la bdag 
[\[224b.2\]]nyid phul nas/_gtsug tor gyi rgyal po'i 'khor ram gzi brjid phung po'am/_gtsug tor gdugs dkar po'i sngags 'dis bsrung ba byas la/_dkyil 'khor gyi nang du grogs la yang bsrung ba byas nas rdo rje lag pa g.yas pas blangs te/_thun dang po 'das shing thun 
[\[224b.3\]]gnyis pa la nye bar 'dug ste/_sems rtse gcig pas ji srid rab tu 'bar ba'i bar du bzlas pa bya'o/_/skabs 'dir rig pa 'dzin pa lha dang klu dang gnod sbyin thams cad 'dus te/_rig pa 'dzin pa'i rgyal po thams cad kyang 'ong bar 'gyur ro/_/de dag rig pa 
[\[224b.4\]]'dzin pa'i bstod pa byed cing khyim du 'gro bar 'gyur ro/_/rig pa 'dzin pa'i 'khor los sgyur bar 'gyur ro/_/lus phyag na rdo rje dang 'dra zhing phyag na rdo rje dang 'dra bar mgyogs pa'i mtshan nyid du 'gyur ro/_/skad cig gis 'og min gyi lha'i gnas su 'gro bar 'gyur ro/_/
[\[224b.5\]]bskal par gnas par 'gyur ro/_/bcom ldan 'das 'phags pa byams pa mthong zhing chos nyan par 'gyur ro/_/shi nas gang du 'dod pa der skye bar 'gyur ro/_/gal te phyag na rdo rje'i zhabs drung du yang skye bar 'gyur ro/_/ci ste ral gri bsgrub par 'dod na skyon med 
[\[224b.6\]]pa'i ral gri blangs nas nyin zhag gcig smyung bar byas te/_bcom ldan 'das la mchod pa rgya chen po byas nas ji srid du rab tu 'bar ba'i bar du bzlas pa bya'o/_/de grub na g.yog 'khor dang bcas pa nam mkha' la 'gro bar 'gyur ro/_/skra rna cha gdub kor dang 'dra bar 
[\[224b.7\]]'khyil ba dang /_lo bcu drug pa'i cha byad can dang mi mthun pa'i phyogs med cing /_rig pa 'dzin pa thams cad kyis mi tshugs pa dang bar gyi bskal par 'tsho bar 'gyur ro/_/ci ste ldong ros bsgrub par 'dod na dpa' bo'i tshong gis nyos te/_rgyal dang ldan pa'i dus su 
[\[225a\]]
[\[225a.1\]]zhag gsum smyung ba byas te/_dge slong bzang po'i dge 'dun la bshos drangs nas bka' lung stsal par bskul lo/_/sgrub pa po la der rjes su gnang nas rang gi gnas su rab tu zhugs te/_mchod pa rgya chen po byas nas mar gyi mar me stong rab tu sbar 
[\[225a.2\]]nas zhag gsum smyung ba byas la/_sems can thams cad la byams pa bskyed nas bdag nyid phul te ldong ros blangs nas/_ji srid grub pa rnam gsum thob pa de srid du bzlas pa byas te/_dro ba dang du ba 'thul ba dang 'bar bas sngar gang bsams pa nyid du grub par 'gyur 
[\[225a.3\]]te/_dro bar gyur pas dpral bar thig le byas na/_lha dang /_klu dang /_gnod sbyin dang /_'byung po thams cad dang /_sha za la sogs pa dang /_'dzam bu'i gling na gnas pa'i sems can bran du 'gyur zhing gang cung zad thams cad sgrub par byed par 'gyur ro/_/lo stong 
[\[225a.4\]]gi bar du 'tsho bar 'gyur ro/_/du ba 'thul ba la ni dpral bar thig le byas na mi snang bar 'gyur te/_gal te 'dod na lha rnams kyis kyang mi mthong bar 'gyur ro/_/skad cig thang cig yud tsam la snang zhing yang mi snang bar 'gyur ro/_/mi snang ba thams cad kyi rgyal 
[\[225a.5\]]por 'gyur zhing lo sum stong gi bar du 'tsho bar 'gyur ro/_/'bar bas ni rig pa 'dzin par 'gyur te/_g.yog 'khor dang bcas pa nam mkha' la 'gro bar 'gyur ro/_/rig pa 'dzin pa'i rgyal por 'gyur te/_lha gzhon nu'i lus su 'gyur zhing lha thams cad 
[\[225a.6\]]kyis kyang mi thul bar 'gyur na/_rig pa 'dzin pa rnams kyis lta smos kyang ci dgos te/_bskal par yang gnas par 'gyur ro/_/dus byas nas dga' ldan gyi lha'i ris su skye bar 'gyur ro/_/ji ste mdung rtse gsum bsgrub par 'dod na lcags bzang po las byas 
[\[225a.7\]]pa'i mdung rtse gsum pa byas te/_lo'i bar du bzlas pa bya'o/_/de nas bye ma'i rang bzhin gyi mchod rten khru gang tsam gyi tshad byas te/_/de la mchod pa chen po bya zhing gtor ma rgya chen po btang la lag pa g.yas pas mdung rtse gsum pa blangs la skyil mo krung bcas nas ji 
[\[225b\]]
[\[225b.1\]]srid du spros pa na/_'od zer stong byung ba de'i bar du bzlas pa byas na skabs 'dir dbang phyug chen po la sogs pa lha rnams 'byung bar 'gyur ro/_/rig pa 'dzin pa thams cad me tog gi char 'bebs pa dang lha thams cad kyang me tog gi char rab tu 'bebs par 'gyur 
[\[225b.2\]]ro/_/de nas de thams cad kyis yongs su bskor nas/_gang dag gis mthong ba dang gang mthong ba de dang lhan cig tu nam mkha' la 'gro bar 'gyur/_rig pa 'dzin pa'i rgyal po mig gsum par 'gyur te/_dbang phyug chen po gnyis pa dang 'dra ba'o/_/rig 
[\[225b.3\]]pa 'dzin pa thams cad kyis phyag byas shing /_bskal pa chen por gnas par 'gyur la/_bltas pa tsam gyis gdug pa'i sems dang ldan pa rnams ltung bar 'gyur ro/_/lha dang bcas pa'i 'jig rten gang gis kyang mi tshugs par 'gyur na/_rig pa 'dzin pa 
[\[225b.4\]]rnams kyis lta smos kyang ci dgos/_shi 'phos nas bde ba can du skye bar 'gyur ro/_/ji ste ro langs bsgrub par 'dod na/_yan lag rma med pa'i skyes bu'i ro blangs te/_seng ldeng gi phur bu bzhes btab la brang gi steng du rin po che'i phye mas gtor cing mchod na/_de'i 
[\[225b.5\]]lce'i rtse mo la nor bu rin po che snang bar 'gyur te/_de blangs na rig pa 'dzin pa'i 'khor los sgyur bar 'gyur ro/_/mtshon gang dag yid la bsams pa tsam gyis de dag 'byung bar 'gyur ro/_/'od dpag tshad brgya tsam du snang bar 'gyur ro/_/'dod na dus byed par 
[\[225b.6\]]yang 'gyur ro/_/gang du 'dod pa der 'gro bar 'gyur ro/_/'jig rten gyi khams gzhan dag tu yang rig pa 'dzin pa'i 'khor los sgyur bar yang 'gyur ro/_/shi 'phos nas kyang dri ma med pa'i 'jig rten gyi khams su skye bar 'gyur ro/_/ro langs gnyis pa 
[\[225b.7\]]sgrub pa ni rma med pa'i lus kyi ro blangs la/_rgya shug gi shing gi phur bus btab la de'i khar lcags kyi phye mas gtor zhing byin na/_de'i lce 'byin par 'gyur te/_de bcad na g.yog 'khor brgya dang bcas te nam mkha' la 'gro bar 'gyur/_bar gyi bskal par gnas par 
[\[226a\]]
[\[226a.1\]]'gyur/_ri rab kyi rtse mor rtse zhing dga' bar 'gyur/_gang gi tshe 'chi ba de'i tshe phyogs gcig gi rgyal por 'gyur ro/_/ji ste lcags kyu bsgrub par 'dod na/_rtswa ku sha'i rang bzhin gyi lcags kyu bya ste/_thab mo ba mdog nag po'i lag pa'i mthil gyis 
[\[226a.2\]]ba'i rnam lngas bkrus te/_mtshan mo gcig smyung ba byas nas lcags kyu khru gang gi tshad du byas la/_mchod pa rgya chen po byas nas phyag na rdo rje la mar gyi mar me brgya sbar bar bya'o/_/rdo rje lcags kyu dang bdag nyid la gdugs dkar pos bsrung bar bya'o/_/gzi 
[\[226a.3\]]brjid phung pos ni dkyil 'khor bcing bar bya'o/_/phur bu la lan bdun mngon par bsngags pa byas te/_phyogs bzhir gtor la phur bus btab na 'og tu bcing ba byas shing gnas yongs su gzung ba byas par yang 'gyur ro/_/de nas thun gnyis pa la rtse gcig 
[\[226a.4\]]pa'i yid kyis skyil mo krung bcas la/_lcags kyu la me tog dang dri dang bdug pas mchod na de bsrung ba byas pa yin no/_/sangs rgyas dang byang chub sems dpa' thams cad la phyag 'tshal nas/_skabs 'dir lcags kyu lag pas bzung nas ji srid du dmyal 
[\[226a.5\]]ba'i sems can rnams 'tshe ba nye bar zhi ba'i bar du bzlas la/_sangs rgyas dang byang chub sems dpa' thams cad la phyag 'tshal na nam mkha' la 'gro bar 'gyur ro/_/rig pa 'dzin pa'i rgyal po 'gro ba la thogs pa med pa lcags kyu lag na thogs pa lha thams cad 
[\[226a.6\]]dang klu dang gnod sbyin la sogs pa yang thag ring po nyid nas mthong na phyag 'tshal bar byed do/_/bskal par gnas par 'gyur ro/_/gang gi tshe 'chi ba de'i tshe phyag na rdo rje'i gnas su 'gro zhing phyag na rdo rje mthong bar 'gyur ro/_/gal te ras ris sgrub par gyur na/_
[\[226a.7\]]de 'bar ba na rig pa 'dzin par 'gyur/_cho ga gang bsgrub par 'dod kyang de'i sngags kyi ming bzung la 'bum bzla zhing /_de nas nub gcig smyung ba byas te/_mchod pa rgya chen po byas la/_shing arka'i me rab tu sbar te til dag la zho dang mar gyis btags pa'i sbyin sreg stong 
[\[226b\]]
[\[226b.1\]]rtsa brgyad byas na/_sbyin sreg gi mthar 'ongs nas nor gang 'dod pa de ster bar 'gyur zhing mngag gzhug pa dbang du byed pa bzhin du nye bar gnas par 'gyur ro/_/ji ste dbang phyug chen po dbang du byed par 'dod na/_dbang phyug chen po la mchod pa rgya chen po byas la/_lho 
[\[226b.2\]]phyogs su yud tsam gyis shing arka'i me rab tu sbar la sbyin sreg stong rtsa brgyad byas pa na/_ha ha zhes pa'i sgra byung bar gyur na 'jigs par mi bya/_de nas de 'ong bar 'gyur te/_bdag gis ci zhig bya zhes smra bar 'gyur ro/_/dbang phyug chen po'i rig pa 
[\[226b.3\]]thams cad bdag la grub par gyur cig ces smras pa dang /_mchog gang 'dod pa de ster bar 'gyur te/_de bzhin du gyur cig ces byas nas mi snang bar 'gyur ro/_/de bzhin du khyab 'jug dang tshangs pa la sogs pa gang yang 'gugs par 'gyur te/_mchog 
[\[226b.4\]]gang 'dod pa de'ang 'di bzhin te/_cho ga 'di bzhin du byas la legs par bsrung ba yang bya'o/_/ci ste gnod sbyin mo dgug par 'dod na/_de'i ming bzung la zhag bdun du shing mya ngan med kyi me tog gis sbyin sreg byas na 'ong zhing mchog ster bar byed do/_/zhag 
[\[226b.5\]]bdun gyis ma dang sring mo dang chung ma gang 'dod pa de'i cha byad du nges par 'ong bar 'gyur ro/_/ji ste mi 'ong na mgo 'gas par 'gyur ro/_/klu mo dbang du byed par 'dod na klu shing gi me tog gis cho ga 'di bzhin du bya'o/_/srin mo dgug par 'dod na/_zla 
[\[226b.6\]]ba gsum du zho dang 'bras chan gyi sbyin sreg bya'o/_/sbyin sreg gi mthar zhag gcig smyung ba byas la/_bcom ldan 'das la mchod cing gnod sbyin la gtor ma chan rnams sbyin par byas shing gnod sbyin dgug par bya'o zhes yid la byed cing /_/a mra'i shing gi yam 
[\[226b.7\]]shing zho dang sbrang rtsi dang mar gyis btags pa stong rtsa brgyad sbyin sreg byas na/_skabs 'dir lus ngan po la sogs pa'i gnod sbyin 'ong bar 'gyur la/_de dag la shing arka'i me tog gi mchod yon byin na de dag ci zhig bya zhes smra bar 'gyur ro/_/des brjod par bya ba ni 
[\[227a\]]
[\[227a.1\]]nyin re zhing gnod sbyin lung bzhin du byed pa dgos so zhes brjod par bya ste/_des gnod sbyin re re ster bar 'gyur ro/_/des lung bsgo bar bya ba ni dpag tshad brgya nas bud med rnams 'dir 'ong bar gyis la tho rangs de nyid du khyer cig ces pa dang 'khor brgya 
[\[227a.2\]]la yang 'bras chan byin cig ces brjod na/_rgyab tu khur nas gang du 'dod pa der 'gro zhing khyer bar 'gyur ro/_/lung stsal ba thams cad byed par 'gyur ro/_/ci ste phyag na rdo rje bsgrub par 'dod na bzhi 'gyur dang bdun 'gyur gyi sngon du bsnyen pa byas la/_cho 'phrul gyi 
[\[227a.3\]]zla ba phyed po ma lus pa la rab tu rgya che ba'i mchod pa byas la ji srid zla ba nya ba'i bar du ste/_zla ba nya ba'i bar du mchod pa byas la dge slong gi dge 'dun khyad par can dag la bshos gsol nas/_'phags pa rdo rje 'dzin kho na la rjes su yi rang bar byed du gzhug go/_/de 
[\[227a.4\]]nas mchod pa rgya chen po byas nas dang po'i thun 'das te gnyis pa'i thun la skyil mo krung bcas te 'dug la/_sems rtse gcig pas rdo rje 'dzin blta bar bya'o/_/zhes sems la kun tu brtags te/_gu gul gyi ril bu rgya shug gi 'bras bu'i tshad tsam gyi mtshan mo thun gcig 
[\[227a.5\]]tu sbyin sreg bya'o/_/de nas bcom ldan 'das kyi yul bskyod par 'gyur zhing /_sa 'gul ba dang sprin gyi sgra sgrogs par 'gyur ba dang /_rig pa 'dzin pa thams cad me tog gi char rab tu 'bebs par 'gyur ro/_/skabs 'dir bcom ldan 'das phyag na rdo rje rig pa 
[\[227a.6\]]thams cad kyis yongs su bskor ba dang rig pa mchog la sogs pa'i rig pa'i rgyal pos yongs su bskor ba byon par 'gyur ro/_/lha thams cad dang /_klu thams cad dang /_gnod sbyin thams cad dang /_dri za dang mi'am cis byang chub sems dpa' yongs su bskor ba 
[\[227a.7\]]byon par 'gyur ro/_/de'i mod la dmyal ba'i sems can rnams kyi shin tu drag pa'i tshor ba'i sdug bsngal nye bar zhi bar 'gyur ro/_/dri'i chus mchod yon dbul zhing phyag 'tshal te 'dug par bya'o/_/de nas rdo rje 'dzin gyis gsungs pa ni mchog ci zhig sbyin par bya/_
[\[227b\]]
[\[227b.1\]]rig pa 'dzin pa'i 'khor los sgyur ba nyid dam sa 'og tu 'gro ba'am rgyal srid dam mi snang bar 'gro ba'am gang 'dod pa de nyid bcom ldan 'das las thob par 'gyur ro/_/gang 'dod pa'i rig pa 'dzin pa'i 'khor los sgyur ba nyid dang rig pa 'dzin pa thams cad kyi 'khor 
[\[227b.2\]]los sgyur ba rdo rje'i sku dang /_phyag na rdo rje dang 'dra ba dang bsams pa tsam gyis mtshan ma thams cad 'byung bar 'gyur ro/_/bskal pa chen por gnas par 'gyur ro/_/gang gi tshe 'dzin pa de'i tshe rdo rje'i gnas su 'gro bar 'gyur ro/_/rig pa 'dzin pa gzhan dag gi 
[\[227b.3\]]yang cho ga 'di bzhin te/_mdor na phyag na rdo rje'i cho ga gang yin pa dang /_'phags pa spyan ras gzigs dbang phyug gi cho ga gang yin pa dang /_bcom ldan 'das kyis gsungs pa'i cho ga gang yin pa dang /_tshangs pa'i cho ga gang yin pa dang /_dbang phyug chen 
[\[227b.4\]]po'i cho ga gang yin pa dang /_mdor na 'jig rten dang 'jig rten las 'das pa'i sgrub pa gang yin pa de dag kyang 'di nyid kyis sgrub pa byas na 'grub par 'gyur ro/_/sngags gang gis sgrub pa byas kyang ma grub pa ni 'dis lus la bzlas pa byas na/_nub bdun gyis nges 
[\[227b.5\]]par mthong ba sbyin par byed do/_/ji ste mi sbyin na ni rnam par nyams par 'gyur ro/_/dbang phyug chen po la sogs pa'i lha'i mdun du gal te zlos pa byed na nub bdun gyi nang du mthong ba sbyin par byed do/_/gal te sbyin par mi byed na mgo tshal pa bdun phrag gsum du 
[\[227b.6\]]'gas par 'gyur ro/_/zla ba dang nyi ma gzas zin pa na mar dang shu dag dang mig sman dang dag byed dang so shing dang mchod phyir thogs dang ba bla dang ldong ros la sogs pa bsgrub par bya'o/_/ji ste rdzas rnams bsgrub par 'dod na/_ldong ros blangs te mi'i 'o ma dang sbyar 
[\[227b.7\]]ba byas la ril bu lngar bya zhing /_a ga ru'i snod kha sbyar gyi nang du bcug cing yungs kar dang lhan cig bsgrub par bya'o/_/zla ba dang nyi ma gzas zin pa'i dus su gtor ma'i cho ga byas te/_gang gi tshe yungs kar tsi ti tsi ti zhes sgra 'don pa de'i tshe grub pa dang po yin te/_
[\[228a\]]
[\[228a.1\]]skye bo thams cad dbang du 'gyur la de'i tshe 'di thams cad dbang du byed par 'gyur te/_gang smras pa de thams cad byed do/_/ji ste du ba 'thul bar byed na mi snang bar byed pa thams cad kyi rgyal por 'gyur ro/_/bar gyi bskal par 'tsho bar 'gyur ro/_/
[\[228a.2\]]gang gi tshe 'bar bar gyur pa de'i tshe ni lha gzhon nu'i gzugs su 'gyur zhing /_nyi ma 'char ka'i gzi brjid dang ldan la rig pa 'dzin pa'i rgyal por 'gyur/_bskal pa chen por 'tsho bar 'gyur/_de bzhin du gi wang dang ba bla la sogs pa la'ang bsgrub par bya'o/_/
[\[228a.3\]]ci ste mig sman bsgrub par 'dod na/_lig bu mig dang ut+pa la sngon po dang ru rta dang tsan+dan dag gcig tu byas te/_zangs ma'i snod du gzhag la zla ba gzas zin pa'i dus su ci srid du ba 'thul ba de srid kyi bar du bzlas pa bya'o/_/de nas mig la bskus na mi snang bar 'gyur 
[\[228a.4\]]te/_ci ltar 'dod pa'i gzugs dang mi snang bar byed pa thams cad kyi rgyal por 'gyur ro/_/ji ste ral gri bsgrub par 'dod na ral gri ma nyams pa blangs la/_mar ngo'i tshes brgyad dam bcu bzhi la ras ris la mchod pa rgya chen po dang gtor ma btang zhing bsrung ba byas na/_
[\[228a.5\]]ral gri lag pa g.yas pas bzung ste/_ji srid 'od 'phro ba dang 'bar ba de srid kyi bar du bzlas pa byas na/_gal te 'od 'phro na ni rig pa 'dzin pa gcig pur 'gyur ro/_/'bar bas ni de rig pa 'dzin pa rnams kyi rgyal por 'gyur ba dang /_stobs dang pha rol gnon 
[\[228a.6\]]pa thogs pa med pa dang gang gis mthong ba dang gang mthong ba de dang lhan cig nam mkha' la 'gro bar 'gyur ro/_/ci ste rdo rje bsgrub par 'dod na lcags bzang po'i rang bzhin las rdo rje byas te/_sor bcu drug pa rtse mo gnyi ga yang rtse gsum pa tsan+dan dmar pos byugs 
[\[228a.7\]]la/_cho 'phrul gyi zla phyed kyi tshes nas brtsams nas ras ris la mchod pa rgya chen po byas te bzlas pa bya zhing /_tshes nas nyi ma re re zhing re res bskyed pa'i dge slong dag la bshos drang bar bya'o/_/tha mar nub gsum smyung ba byas la sku gdung dang bcas pa'i mchod rten gyi mdun du 
[\[228b\]]
[\[228b.1\]]ras ris rab tu bzhag cing /_mchod pa rgya chen po byas la/_mar gyi mar me brgya rab tu sbar zhing ku sha'i khres la nye bar 'dug par bya'o/_/lag pa gnyis kyis rdo rje bzung la ji srid 'bar ba de'i bar du bzlas pa bya zhing /_de bzung na de 'khor dang bcas pa nam mkha' la 'gro 
[\[228b.2\]]bar 'gyur/_rig pa 'dzin pa'i 'khor los sgyur bar 'gyur/_phyag na rdo rje dang 'dra bar pha rol gnon par 'gyur/_bskal pa chen por 'tsho bar 'gyur/_lus zhig nas phyag na rdo rje'i gnas su 'gro bar 'gyur ro/_/de bzhin du mdung rtse dang 'khor lo dang mda' dang mdung la 
[\[228b.3\]]sogs pa mtshon thams cad dang mchil lham dang so shing dang mchod phyir thogs la sogs pa gzhan gyi cho ga'i bya bas bsgrub par bya zhing /_thams cad kyang grub pa rnam pa gsum yin no/_/zhi ba byed par 'dod pa la pad+ma'i rnam pa 'dra ba'i thab khung byas la/_mchod sbyin la 'os 
[\[228b.4\]]pa'i yan lag gis me rab tu sbar la blugs gzar gyis zas mchog dang zho dang sbrang rtsi dang mar dang sbyar ba'i sbyin sreg stong rtsa brgyad zhag gsum byas na/_bdag dang gzhan zhi bar 'gyur ro/_/zhag bdun gyis ni grong ngam grong khyer gyi 'chi ba mang po'i nye bar 'tshe ba zhi bar 'gyur ro/_/
[\[228b.5\]]shing sha ma'i yam shing la zho dang sbrang rtsi dang mar gyis btags pa'i sbyin sreg stong rtsa brgyad kyang bya'o/_/yang na shing u dum bA ra'i yam shing la zho dang sbrang rtsi dang mar gyis btags pa'i sbyin sreg stong rtsa brgyad kyang bya'o/_/char mi 'bab pa la ni mngar gsum gyi sbyin sreg 
[\[228b.6\]]byas na thams cad du mchog tu zhi ba chen por 'gyur ro/_/slong mo'i zas za zhing cho 'phrul chen po'i zla phyed kyi zla ba nya'i bar du nub gsum smyung ba byas la/_zla ba gzas zin pa na ba nag mo'i 'o ma la lan brgya rtsa brgyad mngon par bsngags te 'thungs na bcud kyis len gyi yon tan 
[\[228b.7\]]dang ldan par 'gyur ro/_/rtswa dUr ba'i 'jag ma la zho dang sbrang rtsi dang mar gyis btags pas stong rtsa brgyad nub bcu'i bar du sbyin sreg byas na dus ma yin par 'chi ba rab tu zhi zhing tshe ring bar 'gyur ro/_/rgyal mtshan dang dung la sogs pa la mngon par bsngags na/_mthong ba 
[\[229a\]]
[\[229a.1\]]dang thos pas pha rol gyi sde dpung gis mi g.yo bar byas par 'gyur ro/_/bum pa sar pa 'bru thams cad dang spos chus bkang ba la lan brgya rtsa brgyad bzlas brjod byas pas log 'dren gyis gtses shing zin pa bkrus te dbang bskur na dpal dang ldan 
[\[229a.2\]]par 'gyur ro/_/'dis dbang bskur na sdig pa kun las grol bar 'gyur te/_dkyil 'khor gyi las dang gdon gyi las rnams kyang byed par 'gyur ro/_/rma bya'i mjug ma la lan 'bum bzlas brjod byas na dug thams cad sel bar 'gyur ro/_/de nyid kyis rims 
[\[229a.3\]]dang mig gi nad dang gzer thabs la sogs pa sel bar byed do/_/srung ba'i skud pas ni nad thams cad las grol bar 'gyur ro/_/phyag rgya dang ldan pa'i ji skad gsungs pa'i sngags kyis seng ldeng gi yam shing la zho dang sbrang rtsi dang mar gyis btags pa'i sbyin sreg stong rtsa 
[\[229a.4\]]brgyad byas na lha ma yin gyi sngags 'joms par byed do/_/dus gsum du nyin mtshan nyi shu rtsa gcig la 'bras thug po che la zho dang sbrang rtsi dang mar gyis btags pa'i sbyin sreg stong rtsa brgyad byas na longs spyod thob par 'gyur ro/_/lha dbang du bya bar 'dod na a ga ru'i yam shing 
[\[229a.5\]]la zho dang sbrang rtsi dang mar gyis btags pa'i sbyin sreg dus gsum du nyin zhag nyi shu rtsa gcig la stong rtsa brgyad bya'o/_/'bras thug po che la zho dang sbrang rtsi dang mar gyis btags pa gcig tu byas pas sbyin sreg byas na zas mi zad par 'gyur ro/_/gnod sbyin dbang du byed na gu 
[\[229a.6\]]gul gyi ril bu la zho dang sbrang rtsi dang mar gyis btags pa'i sbyin sreg stong rtsa brgyad bya'o/_/shing mya ngan med kyi yam shing gi ni gnod sbyin mo rnams la bya'o/_/klu rnams la ni klu shing gi me tog gis bya'o/_/'phags pa phyag na rdo rje la ni a ka ru'i yam shing gis bya'o/_/
[\[229a.7\]]rig pa 'dzin pa la ni po son cha'i shing gi yam shing gis so/_/a ga ru'i yam shing la tu ru ska'i 'bru mar gyis btags pas ni dri za la sbyin sreg bya'o/_/[{]yi dgas [,]yi dwags [}]rnams la ni bil ba'i shing gi yam shing gis so/_/mi'am ci rnams la ni sra rtsi pog gi sbyin sreg gis so/_/
[\[229b\]]
[\[229b.1\]]log 'dren thams cad la ni zhag bdun du sbyin sreg brgya rtsa brgyad bya'o/_/rgyal po'i bu la ni yungs kar til mar gyis btags pa dus gsum du zhag bdun la sbyin sreg brgya rtsa brgyad bya zhing /_nyi ma la mngon du phyogs nas bzlas brjod 'bum byas na sdig pa thams cad 
[\[229b.2\]]las rab tu grol bar 'gyur ro/_/rig pa thams cad tshim par byed par 'dod na ba gcin dang nas kyi kha zas za zhing rtswa u shi ra las gzugs brnyan byas te/_me tog dkar pos mchod cing 'o ma brgya rtsa brgyad kyis sbyin sreg byas nas 'o mas khrus byas te/_bzlas 
[\[229b.3\]]pa brgya rtsa brgyad bzlas shing a ga ru'i dud pas bdugs na tshim zhing rgyas par byas par 'gyur ro/_/lan gcig bzlas pas bdag bsrung ba byas par 'gyur ro/_/lan gnyis bzlas pas gzhan bsrung ba byas par 'gyur ro/_/lan gsum bzlas pa byas pas 
[\[229b.4\]]rdzas bsrung ba byas par 'gyur ro/_/lus chad pa dang zhom pa dang dug gis reg pa dang phur bus btab pa rnams la rtas par byed par 'dod na sman u shi ra las gzugs brnyan du byas te/_me tog dkar pos mchod la 'dis gtsug tor gyi rgyal po'i ras ris kyi mdun du 
[\[229b.5\]]yungs kar gyi rgyal po la zho dang sbrang rtsi dang mar gyis btags la sbyin sreg stong rtsa brgyad byas na rig pa nye bar dmigs nas phur bu 'byung bar 'gyur ro/_/ji srid du bzlas kyang rig pa 'bras bu med par shes na gi wang gis gro ga la bris te/_gro ga de la brgya rtsa brgyad mngon par 
[\[229b.6\]]bsngags pa byas nas/_bcom ldan 'das la mchod pa rgya chen po byas la/_bcom ldan 'das 'di dang lhan cig stong rtsa brgyad bzlas la/_ku sha'i stan de nyid du gnyid log na rmi lam du 'ongs te 'bras bu med pa'i rgyu ston par 'gyur ro/_/ci ste me tog pad+ma bsgrub par 'dod na/_
[\[229b.7\]]tsan+dan dmar po las pad+ma byas te/_mchod pa rgya chen po byas nas zhag gsum smyung ba byas te/_pad+ma lag pa g.yas pas bzung la ji srid 'bar ba de srid kyi bar du bzlas pa byas na/_g.yog 'khor nyi shu dang nam mkha' la 'gro bar 'gyur/_rig pa 'dzin pa'i 'khor los sgyur 
[\[230a\]]
[\[230a.1\]]bar 'gyur/_thogs pa med par 'gro bar 'gyur/_gang gi tshe 'chi ba de'i tshe bde ba can du skye bar 'gyur ro/_/ci ste rdo rje bsgrub par 'dod na/_grog mkhar gyi sa dang bye ma bsres nas rdo rje byas la/_bslangs pa'i kha zas kyis 'tsho zhing mi smra ba'i 
[\[230a.2\]]dka' thub dang lam 'gog par byed cing rdo rje bzung ste/_myur du bzlas pa 'bum bya'o/_/rdo rje ni rtse gcig par byas te/_rdo rje de yungs kar gyi nang du gzhag la/_yungs kar de ji srid du tsi ti tsi ti'i sgra sgrogs pa de srid du bzlas pa byas na rdo rje 'grub par 'gyur ro/_/rdo rje de 
[\[230a.3\]]blangs nas las thams cad byed par 'gyur te/_ri'i rtse mo yang phye mar byed la klu'i shing yang skem par byed cing chu bo yang rgyun phyogs las zlog par byed do/_/klu rnams 'byer bar byed do/_/dug rnams dug med par byed do/_/srog chags thams cad rengs par byed do/_/
[\[230a.4\]]rmongs par byed do/_/ltung bar byed do/_/sngags phye mar byed do/_/shing rta la sogs pa yang rengs par byed do/_/de la sogs pa'i las thams cad byed par 'di nyid kyi rtse gsum pa'i rdo rjes sgrub par byed de/_gtsug spyod kyis kyang mngon sum du bgegs byed par mi 
[\[230a.5\]]nus so/_/'di'i cho gas rtag tu bzlas pa byed pa'i dus su sangs rgyas kyi spyan gyi sngags kyis thog ma dang tha mar lan re re bzlas pa byed na/_de dag zhi ba nyid du 'gyur zhing grub pa yang mngon sum du 'gyur ro/_/de nas rgya mtsho chen por 'bab pa'i chu bo la yi ge gcig pas 
[\[230a.6\]]pad+ma 'bum dor na/_dpal rang 'ongs nas mchog dang rgyal srid kyang sbyin par byed de/_ci ste 'bru gcig pa dang bcas pa'i pad+ma 'bum phrag gsum dor nas kun la dbang ba'i rgyal por 'gyur ro/_/lnga 'bum bzlas na 'dzam bu'i gling gi bdag por 'gyur ro/_/sa 'og 
[\[230a.7\]]tu 'jug pa'i sgor rkang pa bzhag ste/_'bum phrag gsum bzlas na 'khrul 'khor thams cad bcom nas dogs pa med par 'gyur zhing /_zhugs nas kyang bcud kyis len thams cad 'byin par 'gyur ro/_/ji ste de nyid du 'dug na'ang khyab 'jug gi 'khor lo'i 'jigs pa 
[\[230b\]]
[\[230b.1\]]med par 'gyur ro/_/ci ste 'khor lo nang du byung na yang sngags dran pa tsam gyis thal bar 'gyur ro/_/bsams pa tsam gyis phyir gso bar yang nus so/_/nam yang phyis rab tu 'jug par yang mi 'gyur ro/_/yar ngo de dang de'i tshes gcig nas brtsams te/_dus 
[\[230b.2\]]gsum du sna ma'i me tog la lan gcig bzlas nas/_bcom ldan 'das kyi zhabs kyi mthe bo'i drung du gzhag pa byas nas/_ci tsam na zhabs kyi mtho bo nas 'od zer byung nas/_sgrub pa po de'i lus la zhugs par 'gyur gyi bar du byas na/_de'i mod kho na la skra 'khyil zhing 
[\[230b.3\]]'khor dang ldan par yang 'gyur ro/_/'khor dang bcas pa nam mkha' la 'gro zhing rig pa 'dzin pa'i rgyal por yang 'gyur ro/_/bskal par yang gnas par 'gyur ro/_/de nas rgya mtsho'i ngogs su ras ris nub phyogs su bstan te bzhag la klu shing gis me rab tu sbar 
[\[230b.4\]]nas/_rgya mtsho la dmigs nas klu shing gi me tog gis sbyin sreg 'bum byas na/_rgya mtsho'i rlabs 'byung bar 'gyur te/_de ni grub pa'i mtshan ma yin pas 'jigs par mi bya'o/_/ji srid rgya mtsho las bram ze'i gzugs kyis 'ong bar 'gyur ro/_/bdag gis 
[\[230b.5\]]ci zhig bya zhes smra ba na khyod nga'i dbang du gyis shig ces smra bar bya'o/_/de nas gang ci bsgo ba de thams cad byed par 'gyur ro/_/sa la pad+ma 'dab ma stong dang ldan pa bris te/_de'i steng du 'dug nas brgya phrag stong bzlas pa byas na pad+ma de sa las 'phags nas g.yog 
[\[230b.6\]]'khor stong dang bcas pa nam mkha' la 'gro bar 'gyur ro/_/bskal pa chen por gnas pa'i rig pa 'dzin pa'i rgyal por yang 'gyur ro/_/lam gcod par byed par yang mi nus so/_/'od dpag tshad lngar snang bar byed par 'gyur ro/_/cho 'phrul chen po'i zla ba 
[\[230b.7\]]phyed la sna ma'i me tog dang ldan pas re re zhing bzlas shing /_bcom ldan 'das kyi gtsug tor gyi steng du 'bum phrag gcig phul na/_ji srid gtsug tor nas 'od zer 'byung bar 'gyur te/_sgrub pa po'i lus la zhugs kyi bar du byas na de'i mod kho na la mngon par shes pa 
[\[231a\]]
[\[231a.1\]]lnga thob par 'gyur ro/_/'bum phrag bcu bzlas pa byas na ji lta ji ltar rab tu sbyar ba ste de lta de ltar las byed par 'gyur ro/_/bcom ldan 'das 'di nyid dang lhan cig gal te rig pa zlo bar byed na de nges par 'ong bar 'gyur ro/_/mngon sum du 
[\[231a.2\]]bzlas na yang 'ong bar 'gyur ro/_/gal te 'ong bar mi byed na de'i mgo 'gas pa'am skem par 'gyur ro/_/yi ge gcig pa 'di ni gzhan ci zhig yin te/_gtsug tor 'khor los sgyur ba de bzhin gshegs pa 'di nyid mngon sum yin te/_lha dang bcas pa'i 
[\[231a.3\]]'jig rten na sngags dang rig pa thams cad kyi rgyal po de bzhin gshegs pa nyid do/_/gdugs dkar po dang gzi brjid phung po la sogs pa ni 'di'i g.yog 'khor yin te/_gtsug tor gyi rgyal po thams cad kyis kyang bsgrub par bya ba yin te/_cho ga thams cad 
[\[231a.4\]]'di nyid la sbyar bar bya zhing /_gtsug tor gyi rgyal po thams cad kyis kyang 'di bsgrub par bya'o/_/cho ga thams cad kyis kyang 'di bsgrub par bya'o/_/dngos grub dam pa 'dod pas kyang gnas ma yin par sbyar bar mi bya'o/_/gal te sbyor bar byed na grub pa dam par 'gyur 
[\[231a.5\]]ba ma yin zhing /_mdor na lha thams cad kyang 'dis 'gugs par byed do/_/de nas gter 'byin par 'dod na gang du gter yod pa der song la/_rtsa ba mi gnag pa'i bum pa blangs nas dri zhim po thams cad kyi lde gus byugs te/_tsan+dan dkar po dang chu'i nang du bcug ste/_
[\[231a.6\]]stong rtsa brgyad mngon par bsngags pa byas nas gal te gter yod na sa de rang bye bar 'gyur ro/_/gal te gter de mi gang tsam na yod na chus gtor la khru gang tsam brkos la blang bar bya'o/_/ci ste seng ge bsgrub par 'dod na grog mkhar gyi sa dang gi wang gi lde gus bsres pa'i gong 
[\[231a.7\]]bu las byas nas bzhag ste/_mchod pa rgya chen po byas la ji srid 'gul ba de srid kyi bar du bzlas pa byas na 'grub par 'gyur te 'gul ba na 'grub par 'gyur ro/_/rgyab tu zhon na rna cha gdub kor dang 'dra zhing 'khyil ba'i skra dang bdag dang bcas pa'i 'khor lnga bcu dang nam mkha' la 
[\[231b\]]
[\[231b.1\]]'gro bar 'gyur ro/_/tshangs pa ji lta bar lo stong phrag dgur 'tsho bar 'gyur/_rig pa 'dzin pa thams cad kyis mi thub par 'gyur ro/_/de bzhin du glang po che dang ma he bsgrub par bya'o/_/gang gi tshe seng ge seng ge'i sgra sgrogs pa de'i tshe lha rnams stan las sa la ltung bar 
[\[231b.2\]]'gyur ro/_/pad+ma'i mtshor phyin nas pad+ma 'bum gyis mchod na sa kun gyi rgyal thabs thob par 'gyur ro/_/shing ka ra bI ra'i tog kha ma 'bus pa'i sbyin sreg 'bum byas na rgyal po'i bu mo thob par 'gyur ro/_/sna ma'i me tog 'bum gyis rgya mtshor 'gro ba'i chu bo la 
[\[231b.3\]]sngags dang bcas pas gtor na/_gang 'dod pa'i bu mo thob par 'gyur zhing grub pa mchog thams cad kyang 'grub par 'gyur ro/_/gtsug tor 'khor los sgyur ba 'di'i sngags kyis ni de gang du 'ongs pa der dbang po yang de la stan stobs par 'gyur ro/_/lha'i rgyal po 
[\[231b.4\]]thams cad kyis kyang ring po nas mthong na 'jigs pas dga' bar 'gyur ro/_/lha rnams kyi rgyal po thams cad du yang 'gyur ro/_/de ltar rgya cher bcom ldan 'das shAkya seng ge mi mchog gis gsungs pa yin no/_/'phags pa 'jam dpal gyi rtsa ba'i cho ga_/
[\[231b.5\]]byang chub sems dpa'i sde snod phal po che theg pa chen po shin tu rgyas pa'i mdo las/_yi ge gcig pa'i 'khor los sgyur ba'i las kyi cho ga dang ras ris bstan pa'i le'u rab 'byam las nyi shu pa rdzogs so//_//de nas bcom ldan 'das shAkya thub pas gzhan yang 
[\[231b.6\]]gnas gtsang ma'i gzhal med khang la gzigs nas/_de na gnas pa'i lha'i tshogs thams cad dang /_sangs rgyas dang byang chub sems dpa' dang /_rang sangs rgyas dang /_nyan thos dang /_'jam dpal gzhon nur gyur pa la bka' stsal pa/_'jam dpal bstan pa 'di 
[\[231b.7\]]ni de bzhin gshegs pa thams cad kyi nor du gyur pa/_chos kyi mdzod 'jig rten pa rnams kyi bsam pa 'bras bu dang bcas pa byed pa'i phyir nor bu rin po che lta bur gyur pa'o/_/dus kyi tha ma'i dus de'i tshe de bzhin gshegs pa rnams yongs su mya ngan las 'das shing sangs 
[\[232a\]]
[\[232a.1\]]rgyas kyi zhing dag stongs pa na dam pa'i chos kyi tshul nub pa'i dus tshod na/_de bzhin gshegs pa thams cad kyi sngags kyi mdzod yang dag par bsrung ba'i phyir gzhon nu khyod kyi sngags dang rgyud rnams kyi cho ga'i rgyal po ni thun mong du gyur cing gter du gyur 
[\[232a.2\]]par 'gyur ba yin te/_sems can thams cad kyi bsams pa yongs su rdzogs par bya ba'i phyir cho ga bzhin du bzlas pa byas na thob pa yin no/_/'jam dpal de bzhin gshegs pa thams cad kyi sngags dang rgyud rnams kyi 'di ni snying por gyur pa yin te/_gzhon 
[\[232a.3\]]nu khyod kyi cho ga'i rgyal po 'di ni mchog tu gyur pa yin no/_/yi ge gcig pa'i 'khor los sgyur ba 'di bzlas pas ni de bzhin gshegs pa thams cad kyi rig pa'i rgyal po bzlas par 'gyur ro/_/'jam dpal gzhan yang khyod kyi cho ga'i rgyal po gter du gyur pa/_snying 
[\[232a.4\]]por gyur pa/_mchog tu gyur pa/_gtso bor gyur pa/_yi ge gcig pa sngon byung bar 'gyur ro/_/'das pa'i dus dang 'das pa'i dus tshod du gang gA'i klung gi bye ma drug cu rtsa gnyis snyed kyi de bzhin gshegs pa dang tshe dang ye shes dpag tu med pa rnam par nges pa'i dbang po'i 
[\[232a.5\]]rgyal po zhes bya ba/_de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_bla na med pa/_skyes bu 'dul ba'i kha lo sgyur ba/_lha dang mi rnams kyi ston pa/_sangs rgyas 
[\[232a.6\]]bcom ldan 'das gang gis dran pa tsam mam mtshan 'dzin pas kyang mtshams med pa lnga'i las kyang zad par 'gyur ro/_/gang gi mtshan thos pa tsam gyis kyang sems can mang po nges par byang chub la gzhol bar 'gyur na sngags 'grub pa lta smos kyang ci dgos/_sngags zlos 
[\[232a.7\]]pa thams cad kyis kyang nges par tshe dang ye shes dpag tu med pa rnam par nges pa'i dbang po'i rgyal po bcom ldan 'das de bzhin gshegs pa 'di la dang por ngag gis kyang phyag byas te/_bcom ldan 'das tshe dang ye shes dpag tu med pa rnam par nges pa'i dbang po'i rgyal po de bzhin 
[\[232b\]]
[\[232b.1\]]gshegs pa dgra bcom pa yang dag par rdzogs pa'i sangs rgyas de la phyag 'tshal lo/_/de bzhin du de nas 'od dpag med dang rin chen tog la phyag bya'o/_/de nas sangs rgyas thams cad la phyag byas nas ci 'dod pa'i sngags bzlas pa byas na myur du grub pa stsol 
[\[232b.2\]]bar 'gyur te/_gang gi phyir zhe na/_de bzhin gshegs pa gsum gyi mtshan yongs su bsgrags pa dang phyag 'tshal bas ni bsod nams chen po 'phel ba'i phyir dang /_de bzhin gshegs pa thams cad la yang phyag 'tshal bas ni nges par byang chub la gzhol ba dang dge 
[\[232b.3\]]ba'i tshogs 'di yongs su rdzogs par 'gyur te/_byang chub sems dpa'i grangs su 'gro zhing de'i sngags kyang myur du 'grub pa stsol bar 'gyur ro/_/tshe dang ye shes dpag tu med pa rnam par nges pa'i dbang po'i rgyal po de bzhin gshegs pa dgra bcom pa yang dag par 
[\[232b.4\]]rdzogs pa'i sangs rgyas kyis yi ge gcig pa'i sngags 'di gsungs te/_de bzhin gshegs pa thams cad kyi snying po sngags dang rgyud thams cad kyi mngon par 'dod pa/_sngags thams cad kyi don sgrub par byed pa/_'jam pa'i dbyangs khyod kyi cho ga'i rgyal po mchog tu 
[\[232b.5\]]gtsang ba dang gtsang ba dam pa dang 'jig rten rnams la phan pa'i phyir rab tu sbyar bar bya'o/_/slob ma ma yin pa dang chos dang mi ldan pa dang de bzhin du ston pa dang bstan pa la ma dad pa dang gzhan gyis pham pa dang ma rungs pa dang nga rgyal can dang ston pa dang bstan pa la nyes pa tshol 
[\[232b.6\]]ba la ni nam yang rab tu sbyar bar mi bya'o/_/rgyal ba'i sras la rab tu mi dang ba dang nyan thos dang rang sangs rgyas rnams la yang mchod pa dang rjes su gzung ba mi bzod pa de la ni ngas sbyin par mi bya'o/_/de la ni sngags grub pa mi snang ste/_dad cing zhi ba'i sems ldan dang /_/
[\[232b.7\]]sangs rgyas bstan la rab tu dang /_/byang chub sems la rtag tu ni/_/mchod dang rjes bzung de gtsor byed/_/de la sngags 'di 'grub 'gyur zhes/_/cho ga 'dir ni yang dag bstan/_/sngags chen yi ge gcig pa ni/_/'jam pa'i dbyangs kyis nges par sbyar/_/'jig 
[\[233a\]]
[\[233a.1\]]rten mgon 'dis sngags 'di ni/_/re ba skyed byed stsol ba yin/_/sangs rgyas kun gyi snying po yin/_/sngags rnams ma lus 'byung ba'i gnas/_/bdun cu rtsa drug bye ba ni/_/rang byung nyid kyis sngon gsungs pa/_/lus can sdig pas rmongs 
[\[233a.2\]]rnams la/_/sngags rnams dge ba'i don du yin/_/de bzhin gshegs rnams kun gyi sngags/_/ston pa'i gzugs su yang dag gnas/_/de dag la 'di snying por 'gyur/_/rig pa'i rgyal po rdzu 'phrul che/_/yi ge gcig por rtag par gnas/_/ther zug 
[\[233a.3\]]tu yang 'di rab 'jug_/'dir ni chos kyi mthar gnas te/_/'gro la phan phyir sangs rgyas yin/_/chos kyi tshul la yang dag gnas/_/'di ni yi ge gcig pa yin/_/sngags ni don rnams ma lus sgrub/_/rgyal po ma rungs zlog byed yin/_/las ni sna tshogs 
[\[233a.4\]]byed pa yin/_/las kun ma lus sgrub pa'o/_/las ni rtsa brgyad stong po rnams/_/nges par yang ni byed par 'gyur/_/cho ga mthong ba'i las kyis ni/_/phun sum tshogs pa sna tshogs ster/_/'jam dpal gyi ni snying po ni/_/yi ge ma dang yang dag ldan/_/
[\[233a.5\]]yi ge u dang rtag 'gro zhes/_/'jig rten na ni rtag 'jug 'gyur/_/tshe dang ye shes dpag med rgyal/_/dbang pos nges pa'i don du gsungs/_/'jam pa'i dbyangs la sangs rgyas kyis/_/dbang gi don du 'di rab sbyin/_/des na dus mtha'i 'jig rten 'dir/_/ston 
[\[233a.6\]]pa mya ngan 'das pa na/_/cho ga mthong ba'i rgyu yis ni/_/myur du grub par 'gro bar 'gyur/_/tshe ni dpag med ces bya bas/_/rnam par brtags par gyur pa yin/_/der ni bcom ldan sangs rgyas te/_/chos kyi 'khor lo skor byed pa/_/dpag med bskal par 
[\[233a.7\]]gnas pa dang /_/tshe la dbang bar byin gyis brlabs/_/de nyid phyir na de mtshan gyur/_/dpag med tshe dang ye shes des/_/'jig rten kun gyi rgyal po'i dbang /_/rdzu 'phrul che 'di de bzhin gshegs/_/de ni sngags mchog gtso 'di byin/_/sangs rgyas sras po blo dang 
[\[233b\]]
[\[233b.1\]]ldan/_/sras kyi gtso bo dam pa ni/_/rdzu 'phrul che zhing stobs kyang che/_/de nas sras po de nyid kyis/_/'di ni kun tu bzang la sbyor/_/de nas sangs rgyas sras rnams la/_/de ni de bzhin gshegs dag gis/_/sngags rnams kyi ni mchog gyur pa/_/chos kyi 
[\[233b.2\]]rgyal pos gsungs pa ni/_/'byung po rnams la phan don du/_/sngags rnams ma lus gsungs pa yin/_/tshe dang ye shes dpag tu med pa rnam par nges pa'i dbang po'i rgyal po de bzhin gshegs pa dgra bcom pa yang dag par rdzogs pa'i sangs rgyas la phyag 'tshal lo/_/
[\[233b.3\]]sA la'i dbang po'i rgyal po tshe dpag tu med pa dang 'od dpag tu med pa dang rin chen tog la sogs pa sangs rgyas thams cad la phyag 'tshal lo/_/de rnams la phyag 'tshal nas lan gsum sngags bzla bar bya'o/_/yi ge gcig po de gang zhe na/_mu/_grogs po dag 'di ni tshe dang 
[\[233b.4\]]ye shes dpag tu med pa rnam par gdon mi za ba'i dbang po'i rgyal po de bzhin gshegs pa dgra bcom pa yang dag par rdzogs pa'i sangs rgyas kyi bkod pa dpag tu med pa dang ldan pa'i 'jig rten gyi khams su bzhugs te gsungs pa ni sems can thams cad kyi don dang phan pa dang 
[\[233b.5\]]bde ba dang 'jig rten la snying brtse ba'i phyir dang skye bo'i tshogs chen po'i don dang ma 'ongs pa'i skye bo dag la gzigs nas bstan pa nub pa'i dus tshod du mkhyen nas dus kyi tha ma la dkon mchog gsum la gnod pa byed pa'i ma rungs pa'i rgyal po bzlog pa'i phyir dang /_de bzhin gshegs 
[\[233b.6\]]pa thams cad kyi thugs kyi sras kyi gtso bo mthu chen po thob pa'i byang chub sems dpa' sems dpa' chen po la sbyin pa'i phyir dang sangs rgyas kyi byin gyis brlabs kyis kun tu bzang po la byin no/_/byang chub sems dpa' sems dpa' chen po kun tu bzang po des kyang 'jam dpal 
[\[233b.7\]]gzhon nur gyur pa la byin no/_/'jam dpal gzhon nur gyur pa des kyang sems can thams cad rjes su gzung ba'i phyir snying rje chen po'i dbang gis snying gi gnas su rang gi lus la bzhag go_/ma 'ongs pa'i dus la bltos nas dus kyi tha ma bstan pa nub pa'i dus tshod la 
[\[234a\]]
[\[234a.1\]]de bzhin gshegs pa'i tha ma bdag gis kyang bstan te/_rtsod pa'i dus dang bstan pa 'jig pa'i dus su nga'i bstan pa yang dag par bsrung ba'i don byed par 'gyur ro/_/'di'i cho ga gzhan yang mdor bsdus nas brjod par bya ba ni 'jam pa'i dbyangs 
[\[234a.2\]]gzhon nu nyon cig_/bdag nyid chen po'i cho ga rgya che ba 'di'i cho ga'i rgyal po'i dbang po brjod par bya ste/_dang por re zhig ri'i rtse mor 'dzegs te/_'bum phrag sum cu bzlas pa byas na sngar bsnyen pa byas par 'gyur ro/_/'o mas 'tsho zhing mi smra ba'i brtul 
[\[234a.3\]]zhugs dang sngags gzhan la mi rten pa dang /_gzhan la mi sems pa dang /_skyabs gsum yongs su blangs pa dang /_byang chub tu sems bskyed pa dang /_khrims lnga'i sdom pa yang dag par blangs pa dang /_byang chub sems dpa'i sdom pa yang dag par blangs pas bzlas 
[\[234a.4\]]pa byas la des las rnams bya ba ste/_dang por re zhig ras la ri mo bya ba ni ri mo mkhan gso sbyong byas la tshon ma 'dres pa dag gis bri'o/_/gtsang ma'i ras kyi dum bu gang yang rung ba'am dar la tsan+dan dang ga pur dang gur gum gyi chus gtor la/_gtsang ba'i sa phyogs su 
[\[234a.5\]]gtsang ba'i ri mo byed pa dkar gsum za zhing gos dkar po gyon pas zla ba nya ba'i [{]bcwa [,]bco [}]lnga la nyi ma 'char ba'i dus su rnam par dag pa'i rgyu skar la nyi ma phyed pa'i bar du bri bar bya ste de nas bri ba spang bar bya'o/_/de bzhin du nyin re zhing yang yongs su rdzogs kyi bar du bya'o/_/dang 
[\[234a.6\]]por re zhig ras la tshe dpag tu med pa'i 'jig rten gyi khams bri bar bya'o/_/ras khru gang tsam mam bde bar gshegs pa'i mtho gang gi tshad dam/_ras khru bzhi pa la khor yug tu tshe dpag tu med pa'i 'jig rten gyi khams bri'o/_/pad+ma rA ga dang in+d+ra nI la dang 
[\[234a.7\]]shel dang rin po che margad kyi ras ris kyi 'og gi phyogs su mdzes par bya'o/_/de dag gi steng gi phyogs su rin po che'i gzhal med khang mdzes pa'i rnam pa dang rgyal mtshan dang ba dan mdzes pa'i rnam par bsgreng ba dang de'i dbus su tshe dpag tu med pa rnam par gdon mi za ba'i 
[\[234b\]]
[\[234b.1\]]dbang po'i rgyal po de bzhin gshegs pa chos 'chad pa seng ge'i khri la bzhugs pa/_kun nas 'od kyi phreng ba rab tu 'bar ba/_kha dog cung zad dmar zhing dkar ba/_g.yon phyogs su mthing shing gi rdo la bzhugs pa byang chub sems dpa' sems dpa' chen po mthu chen 
[\[234b.2\]]thob phyag g.yas na rnga yab thogs shing de bzhin gshegs pa la gtod pa'i lta ba dang lag pa g.yon na skyur rtsi chen po'i shing thog thogs pa/_me tog pri yang ku ltar sngo sangs gzhon nu'i rgyan gyis lus brgyan pa/_kun nas khor yug tu 'od 'phro ba/_g.yas ngos 
[\[234b.3\]]su byang chub sems dpa' sems dpa' chen po kun tu bzang po rin po che'i ri la bzhugs pa/_lag pa g.yas pa na rnga yab thogs shing g.yob pa/_lag pa g.yon pa na rin po che thogs pa/_rgyan thams cad kyis brgyan pa/_rin po che'i cod pan gyis brgyan pa/_
[\[234b.4\]]me tog pri yang ku ltar cung zad dkar ba/_ras sngon po g.yo ba dang ldan pas g.yogs pa/_mu tig gi phreng ba dang rin po ches mchod phyir thogs byas pa/_khor yug rab tu 'bar bas 'brel ba de'i g.yas ngos su 'phags pa 'jam dpal rin po che'i ri la gnas pa/_
[\[234b.5\]]gzhon nur gyur pa zur phud lngas mgo legs par mdzes par byas pa/_byis pa gzhon nu'i rgyan gyis brgyan pa/_gser gyi mdog dang 'dra ba/_dar sngon po g.yo ba can mnabs pa/_mu tig gi phreng ba dang rin po che 'dzin cing 'dres pa'i mchod phyir thogs byas pa/_de bzhin 
[\[234b.6\]]gshegs par song ba'i lta ba cung zad bzhin 'dzum pa dang ldan pa/_zhi ba'i rnam pa gzugs mdzes pa/_thal mo sbyar ba rnam pa thams cad kyi mchog dang ldan pa bri bar bya'o/_/de'i 'og tu rtags dang cha byad dang dbyibs 'dzin pa'i sgrub pa po me tog gi phreng ba 'dzin cing /_pus mo'i 
[\[234b.7\]]lha nga sa la btsugs nas yang dag par 'dug pa dang mgo mngon par btud pa ras ris kyi zur gyi mtha' ma'i phyogs su bri bar bya'o/_/bcom ldan 'das kyi steng du sangs rgyas bcom ldan 'das bzhi bri bar bya'o/_/g.yas phyogs su de bzhin gshegs pa gnyis bri bar bya ba la/_sA la'i 
[\[235a\]]
[\[235a.1\]]dbang po'i rgyal po dang rin chen tog khor yug tu kun nas 'bar ba'i 'od dang ldan pa/_g.yon phyogs su gser thub dang 'od srung rnam pa thams cad kyi mchog dang ldan pa/_me tog thams cad kyis gcal bkram pa/_pad+ma'i gdan gnyis la bzhugs 
[\[235a.2\]]pa/_ha cang mi ring ba na chos 'chad cing skyil mo krung gis bzhugs pa/_zhi ba'i rnam pa dang ldan pa/_bcom ldan 'das kyi steng nas me tog gi char rab tu 'bebs pa/_sprin gyi nang nas ro stod byung ba/_de bzhin gshegs pa'i sku nam mkha' la lding ba spyan mdzes zhes bya 
[\[235a.3\]]ba mngon par bri bar bya ba ni/_rnam pa thams cad kyi mchog dang ldan pa/_kun nas 'bar ba'i 'od kyi phreng ba dang ldan pa/_phyag g.yas pas mchog sbyin pa/_phyag g.yon pas chos gos kyi tha ma la 'dzin pa/_'di ni tshe dang ye shes dpag tu med pa rnam par gdon mi za 
[\[235a.4\]]ba'i rgyal po'i dbang po de bzhin gshegs pa dgra bcom pa yang dag par rdzogs pa'i sangs rgyas kyi ras ris cho ga bcom ldan 'das 'di nyid yi ge gcig pa'i sngags kyi mchog 'di yin te/_'di ni gtsug tor gyi rgyal po gtsug tor 'khor los sgyur ba dang rab tu 'gran 
[\[235a.5\]]pa/_brtson 'grus mtshungs pa/_stobs mtshungs pa 'di'i yon tan rgya che ba'i mthu ni bsam gyis mi khyab ste/_rdzu 'phrul che zhing stobs che ba/_mdor na de bzhin gshegs pa thams cad kyi gtsug tor gyi rgyal po 'khor los sgyur ba yin no/_/yi ge gcig pa la cho 
[\[235a.6\]]ga rgya cher bstan pa gang yin pa de thams cad kyang byed do/_/ma bsgrubs kyang bzlas pa tsam gyis kyang las rnams byed na bsgrubs pas lta smos kyang ci dgos/_ji ltar 'dod pa'i 'bras bu phun sum tshogs pa dang 'dod pa yang thob par 'gyur ro/_/yid kyis gang 
[\[235a.7\]]mngon par 'dod pa de ras ris mthong ba tsam gyis 'grub par 'gyur ro/_/nges par byang chub la gzhol bar 'gyur ro/_/de nyid bcom ldan 'das tshe dang ye shes dpag tu med pa rnam par gdon mi za ba'i rgyal po'i dbang pos byin gyis brlabs pa ni de bzhin gshegs 
[\[235b\]]
[\[235b.1\]]pa thams cad kyi snying po zhes brjod do/_/de bzhin gshegs pa thams cad kyi gtsug tor gyi rgyal po zhes brjod do/_/'khor los sgyur ba zhes brjod do/_/'khor los sgyur ba'i rgyal po chen po zhes brjod do/_/'jam dpal gzhon nur gyur pa'i snying po zhes brjod 
[\[235b.2\]]do/_/yi ge gcig pa zhes brjod do/_/mdor na 'di'i mthu ni bsam gyis mi khyab ste/_gang gi phyir sangs rgyas rnams kyis byin gyis brlabs pa ni bsam gyis mi khyab bo/_/sangs rgyas kyi rnam par 'phrul ba ni bsam gyis mi khyab bo/_/sgrub pa med pa dang sngon 
[\[235b.3\]]du spyod pa ma byas pa dang khyim gyi rtsom pa thams cad la rab tu gnas pa dang bza' ba thams cad sha dang chang dang grong gi chos la rab tu zhugs pa dag la yang 'grub ste/_dad pa med pa dang byang chub tu sems bskyed pa med pa ni ma gtogs te 'di dag la ni grub pa med do/_/dkon 
[\[235b.4\]]mchog gsum la gnod pa byed pa dang de la zhugs pa la gnod pa byed pa dang 'di dag la yang las phra mo yang grub pa med na/_grub pa 'bring dang rab la ni lta smos kyang ci dgos/_'dod pa thams cad dang bza' ba dang spyod pa gtsor byed pa'i sgrub pa po la ni las stong rtsa brgyad 
[\[235b.5\]]kyi las phran tshegs la rab tu sbyar bas 'grub par 'gyur ro/_/de dag kyang gang zhe na/_dang por re zhig lan gcig bzlas pas bdag bsrung ngo /_/lan gnyis bzlas pas gzhan bsrung bar 'gyur ro/_/lan gsum bzlas pas srung ba dam par 'gyur ro/_/byang 
[\[235b.6\]]chub sems dpa' sems dpa' chen po sa bcu la rab tu gnas pas kyang yang dag par bskyod par mi nus na/_de las gzhan pa'i sems can gyis lta smos kyang ci dgos/_tshon sna lnga'i skud pa la lan bzhi bzlas nas rked par bcings na sa bon bsdams par 'gyur ba yin 
[\[235b.7\]]te/_rmi lam na yang 'di la sa bon 'byung bar mi 'gyur ro/_/rang 'dod pa ni ma gtogs te de nyin par ram mtshan mo gcig la gal te 'dod pa na nyi ma re re zhing bya'o/_/ci ste mi 'dod na thal ba la lan bdun bsngags pa byas nas lte ba'i phyogs su bskus na zhag bdun 
[\[236a\]]
[\[236a.1\]]phrag gsum du sa bon bsdams pa byas par 'gyur ro/_/lan lnga bzlas te sangs rgyas bcom ldan 'das bsgoms na gang la reg pa de dbang du 'gyur ro/_/zla ba gzas zin cing zla ba'i dkyil 'khor thams cad 'dzin pa na/_shing arka'i me rab 
[\[236a.2\]]tu sbar la ras ris med kyang shar du mngon par bltas te/_mar gyi sreg blugs stong phrag bcus sbyin sreg bya'o/_/rgyal po'i pho brang dang nye ba chu bos bar ma bcad pa/_lha'i gnas su ma byas pa/_phyogs gang du rgyal po gnas pa de dang nye bar sbyin sreg rab tu sbyar na tho rangs 
[\[236a.3\]]rgyal po dbang du 'gyur ro/_/gang smras pa de thams cad byed par 'gyur ro/_/gal te dbang du ma gyur pa de'i tshe/_de'i sems phyin ci log tu 'gyur ba'am sems g.yeng ba thob par 'gyur na phyir yang bzlog par bya ste/_'o ma'i sreg blugs stong rtsa brgyad kyis sbyin sreg 
[\[236a.4\]]byas na gang de'i dus de nas brtsams nas rang bzhin du gnas par 'gyur ro/_/las de dag ni dad pa dang ldan pa dang dkon mchog gsum la dad pa dang byang chub tu sems bskyed pa rnams la ni mi bya ste/_gal te byed na shin tu bsod nams ma yin pa'i phung po chen po 'byung bar 
[\[236a.5\]]'gyur ro/_/gzhan dag la gnod pa byed pa/_ma rungs pa'i sems dang drag po'i sems dang ldan pa rnams la ni bya ba yin no/_/nyin re zhing yang mthong ba sbyin par byas na sems zhi bar 'gyur ro/_/gal te zhi bar ma gyur na phung khrol chen po dang ldan par 'gyur te/_srog gi 
[\[236a.6\]]lhag ma tsam lus par 'gyur ro/_/gzhan yang las su 'gyur ba ni zla ba gzas zin gyi dus su shing pa la sha'i yam shing gis me rab tu sbar te/_mar gyi sreg blugs stong rtsa brgyad byas na tho rangs yul gyi bdag po'i rgyal po spyan drangs par 'gyur ro/_/de dang lhan cig tu 
[\[236a.7\]]gros byas na bsam pa bden pa nye bar ston par 'gyur te/_de la bstan ngag byas na zla ba drug gi nang du bsod snyoms stong yod pa'i grong ster bar 'gyur ro/_/gal te mtshan phyed du sbyin sreg byas na zla ba gsum gyis ster bar 'gyur ro/_/gal te thun thams cad kyi mtshan mo 
[\[236b\]]
[\[236b.1\]]sbyin sreg byas na zla ba gcig gis thob par 'gyur ro/_/gal te zla ba gcig gi mtshan mo re re la sbyin sreg byas na yul thob par 'gyur ro/_/yang na yul dang 'dra ba'i grong ngam yang na gzhan cung zad nor yod pa la yang dgra yod par mi 'gyur te/_gal te dgra yod na yang 
[\[236b.2\]]las rnams byas pa yin te/_zla ba gzas zin pa na shing a pa margas me rab tu sbar la/_shing pa la sha'i yam shing la zho dang sbrang rtsi dang mar gyis btags pas bram ze'i skra la sbyin sreg stong rtsa brgyad bya'o/_/de'i tha mar shing pi tsu marda'i lo ma la ske tshe'i 'bru mar gyis 
[\[236b.3\]]btags pa'i sreg blugs kyis sbyin sreg stong rtsa brgyad byas na tho rangs bram ze'i dgra zhi bar 'gyur ro/_/gal te rgyal po sdang bar 'gyur na las gzhan yang yod de/_zla ba gzas zin la shing ci rnyed pas me rab tu sbar la mar gyi sreg blugs kyis sbyin sreg stong rtsa brgyad byas 
[\[236b.4\]]la sbyin sreg gi tha mar phyogs gang na rgyal po yod pa de'i phyogs su thal ba de gtor na de dbang du 'gyur ro/_/dus gang la longs spyod gang 'dod pa rgya che ba de dag gi grogs kyang byed par 'gyur ro/_/grong nyung ba'am mang po rab tu ster bar 'gyur te/_nges par zla ba drug 
[\[236b.5\]]gis don yod par 'grub par yang 'gyur ro/_/de nas rigs bzhi las gang yang rung ba rtags gtso bo dang ldan pa'am lha gzhan nam 'jig rten pa la dad pa dag sems 'khrugs par gyur na/_phyogs gang na gnas pa der thal ba de gtor na yul gzhan du 'gro bar 'gyur 
[\[236b.6\]]ba'am skyo bar 'gyur ba'am mtshan mo glal bar 'gyur ba'am nye du la gnod par 'gyur ro/_/de phyir gso ba ni 'o ma'i sreg blugs stong rtsa brgyad kyis sbyin sreg byas na sos par 'gyur ro/_/yang na gza' bzhi po nyid kyi cho gas sangs rgyas dang byang chub sems dpa'i 
[\[236b.7\]]sku gzugs dang ras ris sam dam pa'i chos kyi glegs bam mam sku gdung dang bcas pa'i mchod rten la gos gtsang ma bgos shing nyin zhag gcig smyung ba byas te/_srog chags med pa'i chus las bya zhing me tog dkar po dri zhim po dang gur gum dang ldan pa dang ga pur gyi 
[\[237a\]]
[\[237a.1\]]dud pas bdug par bya'o/_/gang du las la sbyar ba ni bram ze'i dgra la ni shing pa la shas bya'o/_/rgyal rigs kyi dgra la ni shing a shwat+thas bya'o/_/rje'u rigs kyi dgra la ni shing seng ldeng gis bya'o/_/dmangs rigs kyi dgra la ni de las 
[\[237a.2\]]gzhan pa'i shing gi me rab tu sbar la de nyid kyi las bya'o/_/bram ze la ni shing pa la sha'i yam shing dang rgyal rigs la ni a shwat+tha'i yam shing dang rje'u rigs la ni seng ldeng gi yam shing dang dmangs rigs la ni a pa marga'i yam shing ngam de las gzhan pa ji snyed 
[\[237a.3\]]pas mar gyi sbyin sreg bya'o/_/de bzhin du las gzhan yang bya ba ni/_rgyal po chen po la ni shing a pa ra dzi ta'i rtsa ba'i yam shing dang mar gyi sreg blugs stong rtsa brgyad kyis sbyin sreg bya'o/_/tha mar yang de nyid kyi thal bas gtor bar bya'o/_/gang gi phyogs nas 
[\[237a.4\]]sdang ba'i sems dang ldan pa 'ong ba de'i phyogs su gtsug tor 'khor los sgyur ba yi ge gcig pa'i phyag rgya bcings nas gtor ro/_/yang na ut+pa la'i phyag rgya bcings na de 'jigs nas ldog pa'am/_dmag gi tshogs nyams par 'gyur ba'am/_gzhan gang cung 
[\[237a.5\]]zad rnam par ltung ba chen por 'gyur ba'am/_'go ba'i nad chen po'am/_sems sdug bsngal bar gnas pa'am/_gang gis 'di'i ngag ldog par 'gyur ba'am/_'di dag dang gzhan yang ji ltar 'dod pa'i las rnams byed par 'gyur ro/_/gos la mngon par 
[\[237a.6\]]bsngags te bgos na skal ba bzang por 'gyur ro/_/mig sman la mngon par bsngags te mig la bskus na skye bo thams cad dga' bar 'gyur ro/_/mig dang gdong la lan bdun bsngags pa byas la khros pa'i gdong la bltas na zhi ba dang dbang du 'gyur ro/_/me tog dang 'bras 
[\[237a.7\]]bu'am gzhan gang cung zad dri zhim pa la lan bdun mngon par bsngags pa byas la rgyal po la byin na de bsnams pa tsam gyis dbang du 'gyur ro/_/gzhan sems can gang la la mthong ba tsam gyis de dbang du 'gyur ro/_/yan lag thams cad na ba la brgya rtsa brgyad mngon par 
[\[237b\]]
[\[237b.1\]]bzlas pa byas la/_chu dron pos khrus byas na bde legs su gnas par 'gyur te las 'di rnams ni bya ba yin no/_/sems can sdug bsngal ba thams cad dang /_mgon med par gyur pa dang /_bkren pa dang /_bstan pa 'di'i brtul zhugs can dang /_dkon mchog gsum 
[\[237b.2\]]la dad pa la ni 'di lta bu'i las mi bya'o/_/bud med la yang las mi bya'o/_/de bzhin du byis pa dang rgan po dang nad pa dang dbul po dang sdug bsngal ba dang sems can phra mo dang skye gnas ngan par skyes pa 'di dag la yang mi bya ste/_las 'di dag ni sems can chen po dag la rab 
[\[237b.3\]]tu sbyar bar bya'o/_/dpa' zhing brkam chags bab chol med/_/phyogs chen nor ni che ba dang /_/mngon pa'i nga rgyal rab gtum la/_/las ni 'di 'dra bya ba yin/_/bstan la zhe sdang khro ba dang /_/gzhan gyi nor ni 'phrog byed dang /_/sngags rnams kun dang sman rnams dang /_/
[\[237b.4\]]rnal 'byor ldan la ma dad dang /_/spyis brtsan gdug pa'i sems ldan dang /_/'jig rten gyis smad rgyal po ste/_/'di dag la ni las sbyar bya/_/chos dang ldan la rnam par spang /_/las rnams gzhan yang 'di skad brjod/_/blo yis de ni yongs su spang /_/de nyid 
[\[237b.5\]]khros pas thal ba ni/_/bzlas pas phyogs su gtor byas na/_/de rnams dgra ni rab khros dang /_/rgyal po dag kyang rnam 'jig 'gyur/_/nges par skye bo de dag kyang /_/yun ring nad kyis thebs par 'gyur/_/de dag phyogs su 'chi ba mang /_/'go ba'i nad kyang rab 
[\[237b.6\]]tu snang /_/shin tu nyon mongs cher gyur kyang /_/las rnams 'di dag bya min te/_/der ni skye bo'i bdag po kun/_/zhag bdun gsum gyis nyams par 'gyur/_/las rnams brtsams nas sngon du ni/_/bdun phrag gnyis la yang dag brtul/_/bdun pa dang pos 
[\[237b.7\]]sems rnams g.yeng /_/zhag bdun gnyis pas nad kyis 'debs/_/bdun pa gsum gyis 'chi bar 'gyur/_/de bas de ni yongs su spang /_/dang po 'di dag rnam par 'byer/_/gnyis par phyogs su rnam par 'khyam/_/zhag bdun gsum par rnam par 'jig_/
[\[238a\]]
[\[238a.1\]]de bas las 'di bya ba min/_/sems can gdul bya'i don nyid la/_/'jig rten 'dren pas bstan pa yin/_/sangs rgyas thugs ni dag pa yis/_/gdug pa'i las 'di gsung mi 'gyur/_/srog la gnod par byed pa'i las/_/sangs 
[\[238a.2\]]rgyas kun gyis smad pa yin/_/grub pa mchog ni rab 'dod pa'i/_/zlos pa de dag bya ba min/_/dmyal ba dag tu skye ba'i las/_/'di dag nyid la rab tu snang /_/dkar nag 'bras bur 'byung byed pa/_/'di dag kho na bstan pa yin/_/las rnams sna tshogs 
[\[238a.3\]]bdag nyid che/_/rkang gnyis mchog gis ji bzhin gzigs/_/rtag tu dkar las dkar ba byung /_/nag las nag pa rab tu smin/_/'dres las 'dres pa'i las rnams ni/_/'dres pa dag tu rnam par smin/_/de bzhin las 'di sna tshogs su/_/de nyid sangs 
[\[238a.4\]]rgyas gzigs pa yi/_/thugs rje can gyis gsungs pa'o/_/de las zlos pa spang bya ba/_/nag dang 'dres pa'i las nyid do/_/dge byed dkar po bsten par bya/_/dge ba'i las kyi 'bras bu 'byung /_/srog gcod pas ni zlos pa dag_/yang dang yang du dmyal 
[\[238a.5\]]bar 'gro/_/de bzhin de las log pa'i chos/_/'tshe med las ni dam pa yin/_/dge ba'i blos ni sngags rnams dang /_/de bzhin mtho ris thar pa 'grub/_/legs byas las kyis thob pa yin/_/'gal ba'i las kyis 'gal bar gsungs/_/ji ltar chos dang 
[\[238a.6\]]chos min gsungs/_/thams cad mkhyen nyid spyod pa yin/_/zlos pa grub par 'dod pa yis/_/dge ba'i las ni brtsam par bya/_/zlos pa dge la gnas pa la/_/de yi sngags ni 'grub par 'gyur/_/dkar po'i las la gzhol byed la/_/de yi thar pa mi ldog 
[\[238a.7\]]'gyur/_/sngags kyis dge ba 'grub 'gyur zhes/_/de bzhin gshegs pas rab tu gsungs/_/las rnams sna tshogs gsungs pa ni/_/sgrub pa rnams la bsdus don yin/_/ci 'dod las ni stong phrag brgyad/_/phra mo'i las ni byed pa na/_/sgrub pa po ni mi 'grub ste/_/
[\[238b\]]
[\[238b.1\]]grub pa mchog ni mi 'thob bo/_/'bad pas bzlas dang sbyin sreg bya/_/grub pa 'bring ni 'grub par 'gyur/_/cho ga mthong ba'i las kyi ni/_/tha ma myur du 'grub par 'gyur/_/mchog dang tha ma bar ma yi/_/las ni rnam pa gsum du bstan/_/dka' thub can ni zlos 
[\[238b.2\]]mchog gis/_/de bzhin grub pa mchog thob 'gyur/_/de bzhin bzlas pa bar ma yis/_/bar ma las grub thob pa yin/_/de bzhin zlos pa tha mas ni/_/tha ma'i las la yang dag brten/_/grub pa phra mo thob par yang /_/gzhan gyi grub pa thob ma yin/_/dus 
[\[238b.3\]]dang tshod dang bzlas pa dang /_/sbyin sreg mthong bas de bzhin 'grub/_/mchog gis mchog ni 'grub pa dang /_/bar mas bar ma'i grub pa snang /_/tha mas tha ma'i las dag la/_/phran tshegs grub pa thob pa yin/_/'phags pa 'jam dpal gyi rtsa ba'i cho ga byang 
[\[238b.4\]]chub sems dpa'i sde snod phal po che theg pa chen po shin tu rgyas pa'i mdo las/_yi ge gcig pa rtsa ba'i rgyud 'phags pa 'jam dpal gyi snying po'i cho ga rab 'byam las/_le'u nyi shu rtsa gcig pa rdzogs so//_//de nas bcom ldan 'das shAkya thub pas gzhan yang 
[\[238b.5\]]gnas gtsang ma'i gzhal med khang la gzigs nas/_'jam dpal gzhon nur gyur pa la bka' stsal pa/_'jam dpal gzhan yang khyod kyi ras ris kyi cho ga sgrub pa'i thabs la las thams cad kyi don sgrub pa nyon cig_/'di nyid kyi yi ge gcig pa'i snying po'i sngags sam yi 
[\[238b.6\]]ge drug po ma'i mtha' can khyod kyi sngar bstan pa'i yi ge drug pa'i snying po'am dang po na o~M yod pa'i yi ge gcig pa'i ras ris dang po 'di nyid kyi cho gar 'gyur ba ni phyi ma'i dus phyi ma'i tshe na/_de bzhin gshegs pa nga yongs su mya ngan las 'das te/_sangs rgyas kyi zhing 
[\[238b.7\]]stongs shing rtsod pa'i dus tha mar phyin pa na 'jig rten skyob pa med pa dang skyabs med pa dang gnas med pa dang /_dpung gnyen med pa na/_cho ga'i rgyal po 'di nyid skyob par gyur pa dang /_skyabs su gyur pa dang /_gnas su gyur pa dang /_dpung gnyen du gyur par 'gyur ro/_/
[\[239a\]]
[\[239a.1\]]dang por re zhig snga ma bzhin du ras ma nyams pa skra shad dang bral ba/_zhag bdun nam zhag bdun gsum gyi bar du thag pas btags pa kha tshar dang bcas pa/_gur gum dang tsan+dan gyi chus bsang gtor byas te/_sangs rgyas bcom ldan 'das shAkya 
[\[239a.2\]]thub pa pad+ma'i gdan la bzhugs shing chos 'chad pa/_'jam dpal gzhon nur gyur pa la gzigs pa bri bar bya'o/_/g.yas phyogs su nor bzang dang 'phags pa blo gros mi zad pa dang 'jam dpal yang bcom ldan 'das la phyag 'tshal bar byed pa/_gzhon nu'i 
[\[239a.3\]]gzugs can lus rgyan thams cad kyis brgyan pa bri bar bya'o/_/g.yon phyogs su kun tu bzang po dang 'phags pa spyan ras gzigs dbang phyug dang bzang skyong dang legs skyes kyang bri bar bya'o/_/bcom ldan 'das kyi sku las shin tu chung bar 'drir gzhug par bya'o/_/
[\[239a.4\]]'phags pa spyan ras gzigs dbang phyug dang nor bzang ni lag na rnga yab thogs par bya'o/_/'og tu ni sa'i lha mo rin po che'i za ma tog lag na thogs pa/_ro stod sa las byung ba 'drir gzhug par bya'o/_/steng du ni rig pa 'dzin pa gzhon nu gnyis phreng ba 'dzin pa sprin 
[\[239a.5\]]gyi nang nas char gtong ba rig pa dang bcas pa bri bar bya'o/_/byang chub sems dpa' thams cad kyang lag na me tog thogs pa/_bcom ldan 'das kyi zhal la rnam par lta ba dang rgyan dang ldan pa/_dang ba'i lta ba dang ro stod bcom ldan 'das kyi zhabs la 'dud pa dang bcas 
[\[239a.6\]]pa 'drir gzhug par bya'o/_/de 'di lta bu'i ras ris sku gdung dang ldan pa'i mchod rten gyi drung du nub tu bstan te bzhag la 'jam dpal 'di'i yi ge gcig pa bzlas pa 'bum bya'o/_/shing bzhin du mi smra ba'i dka' thub dang dus gsum du khrus byed pa dang gos lan gsum 
[\[239a.7\]]brje ba dang rtag tu gso sbyong byed pa dang /_tshod rngad dang nas chan khyor gang tsam dang 'o ma dang slong mo'i zas kyis 'tsho ba'o/_/zas kyang cha rnam pa bzhir bya ste/_cha gcig ni dkon mchog gsum la'o/_/gnyis pa ni 'jam dpal la'o/_/gsum pa ni sems can thams 
[\[239b\]]
[\[239b.1\]]cad la'o/_/bzhi pa ni bdag nyid nye bar spyad par bya'o/_/mi dub pa'i lus kyis bcom ldan 'das yid la bya ste/_sems can thams cad la dmigs pa'i yid dang bdag nyid kyi don ci yang mi byed cing gzhan sems can thams cad kyi don 'dir bya'o zhes bsgoms 
[\[239b.2\]]nas bzlas pa bya'o/_/khrus dang dri dang me tog dang spos dang bshos dang mar me dag kyang dbul bar bya'o/_/khrus ni ras ris kyi grib ma'am gzugs brnyan la bya'o/_/dri ni 'og tu gtor bar bya'o/_/me tog dang bshos kyang rtag tu dbul lo/_/de nyid du 'di 
[\[239b.3\]]dag la sngar mchod par bya ste/_dang po dkon mchog gsum dang /_de'i 'og tu byams pa dang /_de'i 'og tu spyan ras gzigs dbang phyug dang /_'phags pa kun tu bzang po dang /_nam mkha'i snying po dang /_'phags pa blo gros mi zad pa dang /_zla 'od gzhon nu dang /_sgrib pa thams 
[\[239b.4\]]cad rnam par sel ba dang /_'phags pa rdo rje 'dzin dang /_'phags ma sgrol ma dang /_'phags ma rma bya chen mo dang /_'phags ma gzhan gyis mi thub ma dang /_bcom ldan 'das ma shes rab kyi pha rol tu phyin ma la dri dang /_me tog dang spos dang gtor ma dang mar me 'di 
[\[239b.5\]]dag thams cad la sngar mchod nas phyis ras ris la mchod par bya ste/_de nas phyi rol gyi phyogs 'ga' zhig tu sbrul dang rnga mo dang bong bu dang glang po che dang log 'dren gyi gzugs grog mkhar gyis las byas te de dag gi lhag ma sbyin par bya'o/_/sems kyis dran par bya ba ni til 
[\[239b.6\]]gyi tshigs ma dang gu gul gyi tshigs ma dang til las byas pa'i bza' ba dang rgya sran dang nya dang sha dang skyu ru ra dang bcas pa dang ba ra ta ka'i bza' ba dang pad+ma'i lo ma dang khar ba'i snod rnams kyang yongs su spang bar bya'o/_/ku sha'i khres la 'dug cing de nyid du gnas nas/_sangs rgyas 
[\[239b.7\]]rjes su dran pa bsgom par bya ste yid kyis bzlas pa bya'o/_/dben pa'i gnas gzhan du ku sha stan du gding bar bya'o/_/ha cang btung ba mang ba dang ha cang bza' ba mang ba dang ha cang 'gro ba mang ba dang ha cang lta ba dang ha cang nyal ba spang bar bya'o/_/dus gsum du sangs rgyas 
[\[240a\]]
[\[240a.1\]]rjes su dran par bya'o/_/sa bon bsdam par yang bya'o/_/rmi lam bzang po rnams gzhan la rab tu bstan par mi bya ste/_bcom ldan 'das kyi spyan sngar brjod par bya'o/_/de bzhin du mthar gyis ha cang mi myur bar yi ge gcig pa'i bzlas pa 'bum 
[\[240a.2\]]bya'o/_/tha mar yang bcom ldan 'das ma shes rab kyi pha rol tu phyin ma bklag par bya'o/_/bzlas pa'i dus su bcom ldan 'das sam yang na 'jam dpal gzhon nur gyur pa'i zhal du bltas la/_tshig dang yi ge ma 'khrugs pas bzlas brjod bya zhing bgrang phreng la 
[\[240a.3\]]phyag byas te dbul bar bya'o/_/cho ga 'dis sngon du bsnyen pa byas te/_gang du yid dge ba yod pa'i gnas dag tu ras ris de gzhag par bya'o/_/ras ris kyi cho ga dang po rdzogs so//_//de nas bcom ldan 'das 'jam dpal tsan+dan dkar po las byas pa 
[\[240a.4\]]pad+ma'i gdan la bzhugs pa/_bcom ldan 'das ma shes rab kyi pha rol tu phyin ma phyag gcig na 'dzin pa/_phyag g.yas pa na ma du lung ga'i 'bras bu 'dzin pa bya'o/_/de gtsang ba'i phyogs gcig tu nub phyogs su bstan la gzhag par byas la de'i mdun du me thab byas 
[\[240a.5\]]te/_las thams cad la zur bzhi pa mtho do tsam gyi tshad du bya zhing 'og tu 'bru thams cad gzhug par bya'o/_/de nas de'i steng du bya ba ni cho ga 'dis me sar pa bskyed de/_shing a shwat+tha'am mya ngan med kyi yam shing dang mar dang 'bras thug po che'i chan dang 'o ma dang zho dang 
[\[240a.6\]]sbrang rtsi thams cad blangs te/_zangs ma'i snod du gzhag par byas la stong rtsa brgyad yongs su bzlas shing blugs gzar gyis sbyin par bya'o/_/phyi nas nyin zhag gzhan la yar ngo'i tshes nas brtsams te las bya'o/_/shing a shwat+tha'i yam shing gi me rab tu sbar la du ba med par 
[\[240a.7\]]mthong na me spyan drang bar bya ste/_A gats+tsha ha ri ping+ga la/_dIp+ta dzi hwa lo hi tAk+Sha/_de hi da dA pa ya swA hA/_sngags 'dis sreg blugs gsum dbul lo/_/de nas bcom ldan 'das 'jam dpal gzhon nur gyur pa spyan drang bar bya ste/_A gats+tsha/_A gats+tsha/_ku mA ra b+hU ta sarba satwAr+tha 
[\[240b\]]
[\[240b.1\]]mu d+ya to\u0f85 haM/_sA hA y+Yekalpa ya/_gan+d+haM d+hU paM tsa pra ti gr-ih+Na swA hA/_gang sbyin par byed pa de sngags 'dis sbyin par bya'o/_/byon na mchod yon dri zhim po'i me tog dang chu dbul bar bya ste de nas sbyin sreg bya'o/_/sreg blugs la lan bdun bzlas te lan cig gtor ro/_/
[\[240b.2\]]de bzhin du nyi ma bdun gyi bar du mar dang 'bras thug po che'i chan gyis tshim par bya'o/_/skabs 'dir nges par 'jam dpal gzhon nu'i gzugs mthong bar 'gyur ro/_/tsan+dan gyi yam shing sor gnyis tsam gyi tshad kyis stong rtsa brgyad byas na rgyal po dbang du 'gyur ro/_/
[\[240b.3\]]me tog pad+ma la zho dang sbrang rtsi dang mar gyis btags nas sbyin sreg stong rtsa brgyad byas na nor rnyed par 'gyur ro/_/shing shri sha'i me'i yam shing gis me rab tu sbar la til gyi sbyin sreg byas na nor gyi bdag por 'gyur ro/_/rtag tu chus chu la sbyin sreg byas te nang par langs na 
[\[240b.4\]]skye bo thams cad dga' bar 'gyur ro/_/shing arka'i yam shing dang zho dang sbrang rtsi dang mar gyis btags la sbyin sreg 'bum byas na/_gang bsod snyoms stong dang ldan pa thob bo/_/shing ba hu pu tri ka zhes bya bas sbyin sreg byas na bu mo gang 'dod pa de rnyed do/_/shing a pa 
[\[240b.5\]]margas sbyin sreg byas na nad rnams rab tu zhi bar 'gyur ro/_/'o ma can gyi shing gi me rab tu sbar la til gyi sbyin sreg byas na gang sems par byed pa de thob bo/_/yul 'dod pas pad+ma'i sbyin sreg 'bum byas na yul rnyed par 'gyur ro/_/nang gi sbyin sreg 'bum byas na zas mi zad 
[\[240b.6\]]pa thob par 'gyur ro/_/gu gul dang me tog pri yang ku mar dang lhan cig sbyin sreg bya'o/_/shing arka dang sna ma'i me tog gis chu la sbyin pa byas na zhag bdun gyis grong thob par 'gyur ro/_/sna ma'i me tog gi chu la me tog re re blangs te sbyin pa byas pa dang lhag ma dkyil 
[\[240b.7\]]'khor la bzhag na/_gang la snom du bcug pa de bsnams pa tsam gyis dbang du 'gyur ro/_/gur gum dang gla rtsi dang li shi'i me tog khar bcug ste/_bzlas pa byas na gang dang lhan cig gtam byed pa de dbang du 'gyur ro/_/na le sham la stong rtsa brgyad mngon par bsngags pa byas 
[\[241a\]]
[\[241a.1\]]te khar bcug na khros pa yang tshig gis dga' bar 'gyur ro/_/gtsug pud la 'di nyid kyi sngags kyis bcings na mi snang bar 'gyur ro/_/yid la rjes su dran na dgras mthong na yang khro ba med par 'gyur ro/_/rtag tu bzlas pa byas na skye bo thams 
[\[241a.2\]]cad dga' bar 'gyur ro/_/tho rangs chen po nas langs nas gtsang ba'i phyogs su sna ma'i me tog dang ldan par chu la sbyin pa byas na tshig btsun par 'gyur ba'i blon por 'gyur ro/_/'jigs pa yang dag par byung bar gyur na yid la byas pas 'jigs pa med par 'gyur 
[\[241a.3\]]ro/_/pha rol khros par gyur pa la yang byams pa bsgoms nas rjes su dran zhing gdong la rnam par bltas na khro ba med par 'gyur ro/_/dri zhim po'i me tog gis sbyin sreg byas na gang gi ched du byas pa de dbang du 'gyur ro/_/tho rangs lan bdun chu la bsngags te 
[\[241a.4\]]'thungs na nges par myong bar 'gyur ba'i las kyang zad par 'gyur ro/_/lan bdun bsngags pa'i chus gdong rab tu bkrus na skye bo thams cad dga' bar 'gyur ro/_/me tog la lan bdun bsngags pas gzhan la byin na de dbang du 'gyur ro/_/'bras thug po ches 
[\[241a.5\]]sbyin sreg 'bum phrag gcig byas na slob dpon nyid du 'gyur ro/_/til gyi sbyin sreg gis ni yul gyi bdag por 'gyur ro/_/pad+ma'i sbyin sreg stong byas na ti na ra stong thob par 'gyur ro/_/gu gul dang sra rtsi pog dang gan da ra sa dang ga pur rnams dpa' bo'i nyo tshong gis 
[\[241a.6\]]nyos nas gcig tu byas la/_sbyin sreg byas te tshes lnga lnga zhing zla ba drug yongs su tshang bar byas na stong 'gyur thob par 'gyur ro/_/dri thams cad pa'i gzugs brnyan byas te mtshon rnon po so gcig pas skyes pa yi ni rkang pa g.yas pa bud med kyi ni rkang pa g.yon pa bcad 
[\[241a.7\]]cing sbyin sreg byas na gang 'dod pa de dbang du 'gyur ro/_/zhag bdun la dus gsum du dar du ra ka'i me tog gis sbyin sreg byas na ba rnams thob par 'gyur ro/_/arka'i me tog gis byas na 'bru rnams thob par 'gyur ro/_/shri sha'i me tog gis byas na rta rnams thob par 'gyur ro/_/
[\[241b\]]
[\[241b.1\]]shing mya ngan med kyis byas na gser thob par 'gyur ro/_/nad 'joms par byed pa'i me tog gis byas na gos rnams thob par 'gyur ro/_/gang dang gang 'dod pa de dang de thams cad ni sna ma'i me tog gi sbyin sreg byas na byed par 'gyur te/_me tog ci 'dra ba'i kha dog gis chu 
[\[241b.2\]]la nyi ma shar ba'i dus su sbyin sreg byas na de dang kha dog 'dra ba'i gos thob par 'gyur ro/_/mig sman la lan bdun bzlas pa byas te/_slong mo la 'gro na slong mo mi zad pa thob bo/_/rmi lam ngan pa mthong nas langs te bdag nyid kyis bzlas pa byas nas yang nyal na rmi lam 
[\[241b.3\]]bzang po mthong bar 'gyur ro/_/de nas rgyal po dbang du byed par 'dod na de'i rkang pa'i rdul rnams blangs te/_yungs kar dang til dang bsres nas zhag bdun la dus gsum du sbyin sreg byed na dbang du 'gyur ro/_/rgyal mo dbang du byed par 'dod na lcam pa'i lo ma 
[\[241b.4\]]dang shud ti dang sman ba ra hi rnams gcig tu byas te/_zhag bdun la dus gsum du sbyin sreg byas na dbang du 'gyur ro/_/blon po dbang du byed par 'dod na go bye dang til dang shu dag rnams kyis gzugs brnyan byas te/_zhag bdun la dus gsum du sbyin sreg byas na 
[\[241b.5\]]dbang du 'gyur ro/_/mdun na 'don dbang du byed par 'dod na spos pra ma tsa ri dang shu ti gcig tu byas te/_zhag bdun la dus gsum du sbyin sreg byas na dbang du 'gyur ro/_/bram ze rnams dbang du byed par 'dod na ni/_'o thug mar dang lhan cig pas zhag bdun la 
[\[241b.6\]]dus gsum du sbyin sreg byas na dbang du 'gyur ro/_/de nas rgyal rigs dbang du byed par 'dod na/_'bras sA lu'i chan mar dang ldan pas zhag bdun la dus gsum du sbyin sreg bya'o/_/rje'u rigs dbang du byed par 'dod na/_nas chan khyor gang bu ram dang ldan pas 
[\[241b.7\]]zhag bdun la dus gsum du sbyin sreg byas na dbang du 'gyur ro/_/til gyi tshigs sam mar gyis sbyin sreg byas na dmangs rigs dbang du 'gyur ro/_/thams cad gcig tu byas te sbyin sreg byas nas bzhi mdo'am khang stong ngam shing gcig pa dag tu gtor ma btang na nad pa 
[\[242a\]]
[\[242a.1\]]de de las rnam par grol bar 'gyur ro/_/gdong la bltas te bzlas pa byas na nad dang bral bar 'gyur ro/_/brgya rtsa brgyad bzlas nas gtsug pud la bcings na nad thams cad las yongs su grol lo/_/nad thams cad la ni skud pa la mdud pa bya 
[\[242a.2\]]zhing gtsug pud bcing ba byas te/_bzlas pa byas na nad thams cad las grol bar 'gyur ro/_/nad kyis btab pa la ni bzlas pa tsam gyis yongs su thar bar 'gyur ro/_/mgul pa'i nad la ni grog mkhar gyi sa la bzlas pa byas te/_'de gus byug pa byas na nad 
[\[242a.3\]]las grol bar 'gyur ro/_/mig gi nad la ni zar ma'i me tog gi sbyin sreg byas na nye bar zhi bar 'gyur ro/_/ras ris kyi cho ga'i las gzhan yang sngar bstan pa'i cho gas ras ma nyams pa/_skra med pa la 'phags pa 'jam dpal gzhon nur gyur pa 'drir gzhug par 
[\[242a.4\]]bya ste/_rgyan thams cad kyis brgyan pa/_kha dog dmar ba/_gzhon nu'i gzugs can/_pad+ma'i gdan la bzhugs pa/_g.yas ngos su 'phags pa spyan ras gzigs dbang phyug_/g.yon ngos su kun tu bzang po 'phags pa 'jam dpal las cung zad chung ba/_
[\[242a.5\]]ras ris de bzhag la bzlas pa bye ba byas na rgyal por 'gyur ro/_/tsan+dan gyi yam shing la gur gum gyis btags pas sbyin sreg 'bum byas na rgyal por 'gyur ro/_/sna ma'i me tog mar gyis btags pas sbyin sreg bye ba byas na rgyal por 'gyur ro/_/gang gi tshad 
[\[242a.6\]]dang ldan pa'i pad+ma'i tshogs kyis sbyin sreg byas pa de'i tshad kyi ti na ra'i tshogs rnyed par 'gyur ro/_/ji srid du bzlas pa de tsam gyi tshad dang ldan pa'i ti na ra ma blangs pa de ni rig pa 'dzin pa'i 'khor los sgyur bar 'gyur ro/_/go bye'i sbyin sreg 'bum byas na ti na ra stong 
[\[242a.7\]]sbyin par byed do/_/nad 'joms par byed pa'i 'bras bus sbyin sreg 'bum byas na nor bdag chen por 'gyur ro/_/gu gul gyi yam shing stong rtsa brgyad kyis sbyin sreg byas na nor dang 'bru rnams thob par 'gyur ro/_/rtag tu til gyis sbyin sreg byas na 'bru rgyun mi chad 
[\[242b\]]
[\[242b.1\]]par rnyed par 'gyur ro/_/ba glang gi lci ba las byung ba'i 'bras thug po che zho dang bcas pas sbyin sreg 'bum byas na ba stong thob par 'gyur ro/_/bo de tse'i 'bras bu dang sho ma'i 'bras bu gcig tu byas te sbyin sreg byas na gang 'dod pa'i bu mo rnyed par 'gyur ro/_/sho 
[\[242b.2\]]ma'i lo mas sbyin sreg byas na 'dod pa thams cad ster bar 'gyur ro/_/zar ma'i me tog la 'o mas btags pas sbyin sreg bya ba ni bram ze dbang du bya ba la'o/_/shing ka ra bI ra'i me tog la shing 'o ma can 'o ma med pas sbyin sreg bya ba ni rgyal rigs dbang du bya ba 
[\[242b.3\]]la'o/_/dong ka'i me tog gis sbyin sreg bya ba ni rgyal po dbang du bya ba la'o/_/d+ha du ra'i me tog gis sbyin sreg bya ba ni dmangs rigs dbang du bya ba la'o/_/shing arka'i me tog la zho dang sbrang rtsi dang mar gyis btags pas sbyin sreg 'bum byas na nad thams cad las 
[\[242b.4\]]yongs su grol bar 'gyur ro/_/'di nyid kyi cho gas me tog dri zhim pa la lan 'bum bzlas te/_zhabs kyi drung du bzhag na rtag tu bde bar 'gyur ro/_/shing a shwat+tha'i yam shing gis me rab tu sbar la sha ma'i me tog gis sbyin sreg byas na/_rgyu skar gyi gnod pa nye bar zhi 
[\[242b.5\]]bar 'gyur ro/_/gi wang la sngags mngon par bris te spyi bo la bcings nas g.yul du 'jug na/_mtshon gyis reg par mi 'gyur ro/_/bcom ldan 'das 'jam dpal gzhon nur gyur pa'i ras ris glang po che'i mtshog ma la bzhag ste/_dpung gi tshogs kyi sngon du btang 
[\[242b.6\]]na mthong ba tsam gyis gzhan gyi dpung 'jig par 'gyur ro/_/gzhon nu'i gzugs can gser gyi rma bya'i gdan la bzhugs pa bya ste/_rgyal mtshan gyi rtse mor btags nas g.yul du zhugs na mthong ba nyid kyis gzhan gyi dpung 'jig par 'gyur ro/_/sna ma'i me tog la lan 
[\[242b.7\]]'bum bzlas te zhabs drung du bzhag la de nyid du ku sha bting ba'i stan byas na rmi lam du 'di la ji ltar 'dod pa ston par 'gyur ro/_/mar me stong la de bzhin du mar me re re la yang pad+ma'i skud pa'i snying po byas te/_shing mngar gyis dkri ba byas la me rab tu sbar nas phul na/_nges par 
[\[243a\]]
[\[243a.1\]]'jam dpal gzhon nur gyur pa ji lta ba mthong bar 'gyur ro/_/ras ris kyi cho ga gnyis pa rdzogs so//_//gser ram dngul las gzhon nu'i gzugs byas te phyag g.yas pa mchog sbyin pa dang /_g.yon pa bcom ldan 'das ma shes rab kyi pha 
[\[243a.2\]]rol tu phyin ma'i glegs bam 'dzin pa 'di lta bu sku gdung gi za ma tog mdun du bzhag la yi ge gcig pa'i bzlas pa 'bum bya'o/_/mchod pa rnams ni nyin par bya'o/_/zhabs g.yon pa'i mdun du bu mo la kha zas sbyin par bya'o/_/glu dang rol mo dang glegs bam bklag 
[\[243a.3\]]par yang bya'o/_/bzlas pa yongs su rdzogs pa dang me tog gsum gyis mchod yon gsol te slar gshegs su gsol lo/_/cho ga snga ma bzhin du spyan drang ba dang gshegs su gsol bar bya'o/_/pad+ma'i phyag rgya bcings nas ni bzlas pa bya'o/_/rgya mtshan gyi phyag 
[\[243a.4\]]rgyas ni spyan drang bar bya'o/_/bkra shis ldan gyi phyag rgyas ni bzhugs su gsol lo/_/gang ba'i phyag rgyas ni mchod yon no/_/rtags gcig pa'i phyag rgyas ni me tog dbul lo/_/yid la re ba'i phyag rgyas ni mar me'o/_/g.yo ba'i phyag rgyas ni spos so/_/
[\[243a.5\]]rma bya'i gdan gyi phyag rgyas ni dri'o/_/srog shing gi phyag rgyas ni bshos so/_/cho ga 'di nyid kyis mtshan mo dang nyi ma re re zhing ji srid bzlas pa rdzogs kyi bar du bya'o/_/phyi nas ni las rnams bya'o/_/sna ma'i me tog gis rgya mtshor 'gro ba'i chu bo la 'bum gyis gtor na yul 
[\[243a.6\]]thob par 'gyur ro/_/mtshan mo sna ma'i me tog gi tshogs bcom ldan 'das kyi mdun du byas nas nyal na/_bcom ldan 'das byang chub sems dpas yongs su bskor ba chos 'chad pa mthong bar 'gyur ro/_/gang gi don du byed pa de nyid kyi las bya'o/_/gso sbyong byas 
[\[243a.7\]]shing yar ngo'i tshes nas brtsams te/_ga pur sbrang rtsi dang bsres pa'i spos kyis sbyin sreg byas na rgyal thabs thob par 'gyur ro/_/bzlas pa bye ba byas na 'jam dpal rang nyid mthong bar 'gyur ro/_/chos 'chad par yang mdzad de/_de dang lhan cig smra ba dang mngon sum du snang 
[\[243b\]]
[\[243b.1\]]bar yang 'gyur ro/_/phyir mi ldog pa'i byang chub sems dpar 'gyur ro/_/ras ris kyi cho ga gsum pa rdzogs so//_//tsan+dan dmar po las byas pa'i gzhon nu'i gzugs can phyogs gcig na gnod sbyin dga' bar byed pa/_phyogs gnyis pa na ni 'phrog 
[\[243b.2\]]ma shing mya ngan med kyi rtsa na 'dug pa de 'dra ba bzhag la/_lan tshwa dang yungs kar dang ske tshe dang bsres pa'i tsan+dan dmar po'i gzugs brnyan byas nas bcad cing bcad cing sbyin sreg byas na gang gi ming bzung ba de dbang du 'gyur ro/_/shing u dum bA ra'i 'bras bus gang 
[\[243b.3\]]gi ming bzung zhing sbyin sreg byas na de dbang du 'gyur ro/_/rgya shug gi 'bras bus sbyin sreg byas na gang gi ming bzung ba de dbang du 'gyur ro/_/khwa dang 'dra ba'i shing u dum bA ras sbyin sreg byas na gang gi ming bzung ba de dbang du 'gyur ro/_/shing sring ga ta gas sbyin sreg 
[\[243b.4\]]bya ba ni bram ze dbang du bya ba la'o/_/pad+ma'i rtsa ba ni rgyal rigs dbang du bya ba la'o/_/ut+pa la'i rtsa bas sbyin sreg bya ba ni dmangs rigs dbang du bya ba la'o/_/lan tshwa dang sha kha ras sbyin sreg stong rtsa brgyad nyi ma bdun la dus gsum du byas na gang gi ming gis sbyin sreg byas 
[\[243b.5\]]pa de dbang du 'gyur ro/_/nim pa'i lo ma la yungs mar gyis btags pa'i sreg blugs kyi sbyin sreg stong rtsa brgyad zhag bdun la dus gsum du byas na gang gi ming gis byas pa de dbang du 'gyur ro/_/thams cad kyi sbyin sreg byas na thams cad dbang du 'gyur ro/_/sman bri ha ti'i me tog 
[\[243b.6\]]gis sbyin sreg 'bum byas na gser rnyed par 'gyur ro/_/shing ka lany+dzA ri ka'i me tog la sbyin sreg stong rtsa brgyad byas na grong chen po thob par 'gyur ro/_/ba ta la'i me tog gis sbyin sreg byas na 'bru mi zad pa thob par 'gyur ro/_/bil ba'i me tog gis sbyin sreg byas na 
[\[243b.7\]]gser rnyed par 'gyur ro/_/shu dag la zho dang sbrang rtsi dang mar gyis btags te sbyin sreg byas na rgol ba thams cad la lan 'debs nus par 'gyur ro/_/sman bram hi'i khu bcud mar dang ldan pa zangs ma'i snod du bzhag la/_bzlas pa khri rdzogs pa'i bar du bzlas nas de nas 'thungs 
[\[244a\]]
[\[244a.1\]]na rgol ba thams cad las rnam par rgyal bar 'gyur ro/_/shin tu zhe sdang ba la ni stong rtsa brgyad bong ba la mngon par bsngags te khros pa'i mdun du bor na khro ba med par 'gyur ro/_/ras ris kyi cho ga bzhi pa rdzogs so//_//ras mnyam pa skra med pa la 
[\[244a.2\]]ri mo mkhan gso sbyong byas pa/_tshon ma 'dres pa dag gis 'phags pa 'jam dpal pad+ma'i gdan la bzhugs shing chos 'chad pa 'drir gzhug par bya'o/_/g.yon phyogs su 'phags pa 'og pag chen mo/_g.yas phyogs su 'phags pa shes rab kyi pha rol tu phyin pa 
[\[244a.3\]]gzugs can ma rgyan thams cad kyis brgyan pa/_gos dkar po bgos pa bri bar bya'o/_/de'i 'og tu pad+ma'i mtsho me tog rnam pa sna tshogs kyis khyab pa na klu'i rgyal po gnyis ro stod chu'i nang nas byung ba/_pad+ma'i sdong bu la lag pas 'dzin pa'o/_/'phags pa gzhan gyis 
[\[244a.4\]]mi thub ma phyogs gcig tu bri bar bya ste/_log 'dren gyi bgegs 'jigs par byed pa/_me 'bar bar mngon par 'byin pa/_spyan khro gnyer can du byas pa/_phyogs gzhan du ri khrod ma lo ma gyon pa/_zhags pa dang dgra sta lag na thogs pa/_kha dog nag pa/_mig 
[\[244a.5\]]dmar ba/_rma bya'i rgyab tu zhon pa/_sgrub pa po la srung bar byed pa bri bar bya'o/_/sgrub pa po yang pad+ma'i phreng ba lag na thogs shing /_bcom ldan 'das 'jam dpal gyi zhal la rnam par blta bar bya'o/_/steng du ni rnga yab dang me tog gi phreng ba dang rnga 'dzin pa'i lha'i bu rnams bri 
[\[244a.6\]]bar bya'o/_/ras ris de nub tu bstan te bzhag la sku gdung dang bcas pa'i mchod rten gyi mdun du bzlas pa bye ba bya'o/_/bzlas pa'i mtha' mar me'i mchod pa chen po bya zhing /_bcom ldan 'das ma shes rab kyi pha rol tu phyin ma bklags la bzlas pa stong phrag bcu 'jam 
[\[244a.7\]]dpal gzhon nu'i zhal la lta zhing bzlas pa bya'o/_/de nas ras ris 'gul bar gyur na rgyal srid thob par 'gyur ro/_/lha'i mig thob cing rig pa 'dzin par 'gyur ro/_/'khor los sgyur ba chen por yang 'gyur ro/_/bzlas shing bzlas na byang chub sems dpa'i 
[\[244b\]]
[\[244b.1\]]sa dang po thob par 'gyur ro/_/'di'i chos ston pa yang thob par 'gyur ro/_/ras ris de nyid kyi mdun du ba ser mo be'u yod pa'i mar khu blangs la zangs ma'i snod du bzhag nas ji srid du dro bar 'gyur ba dang du ba 'thul bar 'gyur ba dang rab tu 'bar bar 'gyur ba de srid du 
[\[244b.2\]]bzlas pa byas na/_dro bar gyur pa na 'thungs na ni mchog tu yid gzhungs pa dang thos pa 'dzin par 'gyur ro/_/du ba 'thul ba na 'thungs na ni mi snang bar 'gyur ro/_/rab tu 'bar ba na 'thungs na ni nam mkha' la 'gro bar 'gyur ro/_/kham phor so ma btang ba kha 
[\[244b.3\]]sbyar la shu dag sna ma'i me tog gis dkris pa bzhag la/_ji srid myu gu 'byung ba de'i bar du bzlas brjod bya ste de zos na thos pa 'dzin par 'gyur ro/_/bzlas brjod gzhan bye ba byas na 'jam dpal mngon sum du mthong zhing chos ston pa yang thos la de la dad par yang 'gyur ro/_/
[\[244b.4\]]gser gyi pad+ma 'dab ma brgyar bya ste/_pus mo g.yas pa'i lha nga sa la btsugs te/_ji srid 'bar gyi bar du bzlas pa byas na de blangs pa tsam gyis rig pa 'dzin pa'i 'khor los sgyur bar 'gyur ro/_/gzhan gyis mi thub par 'gyur ro/_/ldong ros sam ba bla'am lig 
[\[244b.5\]]bu mig gam bil ba'i lo ma chu la bcug ste ji srid khu la khu la zhes bya ba'i sgra byed pa de srid du bzlas na/_de blangs pa tsam gyis sa la spyod pa'i srin po dang sha za rnams kyi bdag po dang mi snang bar 'gyur ro/_/mtshan nyid dang ldan pa rma med cing ma 'dres pa'i ral gri blangs la ji srid 
[\[244b.6\]]sbrul gyi gdengs ka bzhin du byas te/_'dug pa de srid du bzlas pa byas la de nas de blangs na rig pa 'dzin pa'i 'khor los sgyur bar 'gyur ro/_/bskal par tshe gnas pa dang gzhan gyis mi thub par 'gyur ro/_/ldos ros lcags gsum gyis dkri ba byas te khar bcug la ji 
[\[244b.7\]]srid tsu lu tsu lu'i sgra byung ba de srid du bzlas pa byas na thub pa med par 'gyur ro/_/dgra thams cad 'joms par byed par 'gyur ro/_/rigs thams cad dbang du byed de 'dod pa dbang du byed pa ni ma gtogs so/_/shing sha mi las skyes pa'i shing a shwat+tha'i snying po blangs la/_lcags 
[\[245a\]]
[\[245a.1\]]gsum gyis dkri ba byas nas khar rab tu bcug na ji srid tsu lu tsu lu'i sgra 'byung ba de srid du bzlas pa byas na mi snang bar 'gyur ro/_/lo stong du 'tsho bar 'gyur ro/_/dngul gyi 'khor lo byas te lha ma yin gyi khung bu'i sgor bzhag la/_ji srid du 'khor los lha 
[\[245a.2\]]ma yin gyi 'khrul 'khor bcad nas rab tu 'jug pa de'i bar du bzlas pa byas na de'i mod la lha ma yin gyi na chung rnams byung nas/_de dang lhan cig rab tu zhugs nas bskal par gnas par 'gyur ro/_/lcags las byas pa'i mdung rtse gsum byas te/_khung bu de dag gi sgor 
[\[245a.3\]]bzlas pa byed na/_der 'khrul 'khor thams cad 'jig par 'gyur zhing /_ji snyed sgrub pa'i grogs mchog dang lhan cig 'dod pa de snyed dang lhan cig rab tu 'jug cing bskal par gnas par 'gyur ro/_/byams pa yang bzhugs shing de mthong bar yang 'gyur ro/_/ras 
[\[245a.4\]]ris kyi cho ga lnga pa'o//_//shing arka dkar po las mthe bo tsam gyi bcom ldan 'das 'jam dpal byas la/_shing arka'i me tog 'bum phul na blon po chen po thob par 'gyur ro/_/shing ka ra bI ra dkar po'i rtsa ba las mthe bo tsam byas te/_'di nyid kyi me tog bye ba gcig 
[\[245a.5\]]phul na bka' la gtogs par 'gyur ro/_/shing ka ra hA Ta las mtho gang gi tshad tsam du byas la de'i me tog 'bum phul na dmag dpon thob par 'gyur ro/_/tsan+dan dkar po las mtho phyed tsam gyi bcom ldan 'das 'jam dpal byas la sna ma'i me tog 'bum phul na mdun na 
[\[245a.6\]]'don thob par 'gyur ro/_/shing a shwat+tha las sor gcig tsam gyi tshad du byas la/_rnyog pa med pa'i chus bum pa bkang ba phul na skye bo mang pos bkur bar 'gyur ro/_/dri thams cad las byas la me tog thams cad phul na gang 'dod pa de thob par 'gyur ro/_/
[\[245a.7\]]rtag tu yul ma ga d+hA'i yam shing ma nyams pas sbyin sreg byas na blon po skye bo mang pos bkur bar 'gyur ro/_/rtag tu bzlas pa byas na mtshams med pa lnga yang 'byang bar 'gyur ro/_/shi ba'i dus su yang 'jam dpal gyi zhal mthong bar 'gyur ro/_/'di la chos ston par 
[\[245b\]]
[\[245b.1\]]yang mdzad do/_/langs shing langs shing brgya rtsa brgyad bzlas na sems can thams cad kyis mi thub par 'gyur ro/_/mig la yongs su bzlas na bdag po mthong zhing bka' drin stsol bar 'gyur ro/_/gang gi ched du las byas pa nyin zhag bdun gyis de dbang du 'gyur ro/_/
[\[245b.2\]]grong gzhan du gnas pa la ni zhag nyi shu rtsa gcig gis so/_/yul gzhan la gnas pa la ni zla ba gnyis so/_/gzhon nu'i bdag po'i cho gas yin gyi/_/sngags gzhan gyi cho gas ma yin na/_las ma lus par byed par 'gyur ro/_/'dod pa dang mngon spyod dbang du 
[\[245b.3\]]byed pa ni ma gtogs so/_/cho ga drug pa 'di bstan pa/_/dus kyi mtha' la sems can rnams/_/bsod nams chung la phan don du/_/thub pas sngon ni bstan pa yin/_/shAkya seng ge skyob pa yi/_/bstan pa nub par gyur pa na/_/dus ni mi bzad 'jigs pa 
[\[245b.4\]]na/_/de tshe grub par 'gyur ba yin/_/cho ga'i rgyal po bde byed pa/_/bdun pa 'dir ni bshad par bya/_/de tshe dus ni mi bzad la/_/cho ga 'di ni nga yis bshad/_/sems can bsod nams chung ba la/_/lam ni 'di dag rab tu bstan/_/byang chub tshogs kyi rgyu don 
[\[245b.5\]]du/_/theg gsum lam la rab tu gzhol/_/de yi dus su sems can la/_/thabs la mkhas pa bstan pa yin/_/sred pas rmongs pa'i sems can dang /_/'dod chags zhe sdang gis 'khrugs pa/_/srid pa mthar ni gtug bya'i phyir/_/de dag la bstan lam 'di 
[\[245b.6\]]yin/_/sred pa'i 'ching bas bcings pa la/_/dge ba'am dge ba'i las kyi rgyur/_/grub dang sgrub dang de bzhin rdzas/_/sngags dang rgyud ni nga yis bstan/_/sgrub pa zlos pa rnams la 'dir/_/cho ga'i rgyal po bdag nyid che/_/sems can rnams ni gdul don du/_/
[\[245b.7\]]'jig rten 'dren pa rnams kyis gsungs/_/shAkya seng ge mi yi mchog_/thub pa mchog gis de gsungs nas/_/de tshe dus kyi tha ma la/_/grub pa don yod bstan pa dang /_/sngags dang rgyud kyi stobs dang ni/_/brtson 'grus rgya che ldan bstan nas/_/de tshe gnas 
[\[246a\]]
[\[246a.1\]]gtsang lha tshogs la/_/rgyal ba mchog gis gsungs pa ni/_/cho ga'i rgyal po rgya che ba/_/'jig rten kun la phan pa'i phyir/_/'jam pa'i dbyangs kyis bstan pa la/_/grogs po de ni nga yis bstan/_/'phags pa 'jam dpal gyi rtsa ba'i cho 
[\[246a.2\]]ga byang chub sems dpa'i sde snod phal po che theg pa chen po shin tu rgyas pa'i mdo las/_cho ga'i bya ba 'jam dpal gyi cho ga rab 'byam las/_le'u nyi shu rtsa gnyis pa rdzogs so//_//de nas bcom ldan 'das shAkya thub pas gzhan yang gnas gtsang ma'i gzhal med 
[\[246a.3\]]khang la gzigs nas 'jam dpal gzhon nur gyur pa la bka' stsal pa/_'jam dpal khyod kyi las kyi cho ga'i le'u las ras ris kyi cho ga bdun pa yod de/_gang gis dus kyi mtha' ma de la bsgrub par gyur na de la don yod par 'grub par 'gyur te/_'bras bu dang bcas pa bde 
[\[246a.4\]]ba 'byung ba/_bde bar rnam par smin pa/_mthong ba'i chos la myong bar 'gyur ba/_ngan song thams cad las zlog par byed pa/_nges par byang chub la gzhol bar byed pa 'grub par 'gyur ro/_/de nas bcom ldan 'das shAkya thub pas 'jam dpal gzhon nur gyur pa'i snying po gsungs 
[\[246a.5\]]pa ni/_yi ge drug pa 'gro ba drug las grol bar byed pa'i bdag nyid bsam gyis mi khyab pa/_mi mnyam pa/_zla med pa/_rdzu 'phrul che ba/_srid pa'i rgya mtsho thams cad dang sdug bsngal gsum gyi sdug bsngal las grol bar byed pa/_'byung po thams cad kyis bzod par dka' ba/_
[\[246a.6\]]'jig rten thams cad kyis ma gos pa/_'byung po thams cad kyis mi thub pa/_sred pa'i las thams cad rnam par sbyong bar byed pa/_sangs rgyas kyi chos rnams thob par byed pa/_ma rungs pa thams cad zlog par byed pa/_sangs rgyas thams cad kyis rjes su yi rang bar 
[\[246a.7\]]mdzad pa/_phun sum tshogs pa thams cad byed pa/_'jam dpal gyi bstan pa la sngags thams cad kyi mchog de gang zhe na/_o~M bA kye da~M na maH/_'di'i cho gar 'gyur ba ni/_tshod rngad dam/_nas chan khyor gang ngam/_slong mo'i zas kyis 'tsho la/_dus gsum du khrus 
[\[246b\]]
[\[246b.1\]]byed cing gos lan gsum brje bas yi ge 'bum byas na sngar bsnyen pa byas par 'gyur ro/_/kha tshar gyi rtse mo ma bcad pa'i ras la ri mo mkhan gso sbyong byas pas/_tshon ma 'dres pa dag gis 'phags pa 'jam dpal pad+ma'i gdan la chos 'chad cing bzhugs pa/_rgyan 
[\[246b.2\]]thams cad kyis brgyan pa/_gzhon nu'i gzugs su 'dug pa bla gos phrag par gzar ba 'drir gzhug par bya'o/_/g.yon du 'phags pa spyan ras gzigs dbang phyug phyag na pad+ma bsnams pa/_g.yas su ni 'phags pa kun tu bzang po/_/steng du ni rig pa 'dzin pa 
[\[246b.3\]]gnyis phreng ba thogs shing sprin gyi nang nas byung ba bri bar bya'o/_/'og tu ni sgrub pa po lag na spos snod thogs pa'o/_/khor yug tu ni ri'i rtse mo'i 'og tu ni pad+ma'i mtsho 'drir gzhug par bya'o/_/sku gdung dang bcas pa'i mchod rten dang ras ris nub tu bstan te rab tu bzhag 
[\[246b.4\]]la mchod pa rgya chen po byas nas mar gyi mar me yang rab tu sbar zhing sna ma'i me tog la re re la yang mngon par bzlas nas me tog stong rtsa brgyad 'jam dpal gyi zhal la gtor ro/_/de nas zab pa chen po'i yi ge hU~M gi sgra thos pa'am ras ris rab tu 'gul bar 'gyur ro/_/yi ge hU~M gi 
[\[246b.5\]]sgras ni sa kun la dbang ba'i rgyal por 'gyur ro/_/ras ris 'gul bas ni rgol ba thams cad la lan 'debs nus pa dang /_'jig rten pa thams cad kyi bstan bcos shes par 'gyur ro/_/ci ste ma grub kyang las thams cad la nus pa dang ldan par 'gyur ro/_/'di ni cho ga dang 
[\[246b.6\]]po'o/_/a ga ru'i yam shing sor phyed dang gnyis kyi tshad la/_tu ruSh+ka'i thang chus sil ha ras btags pas seng ldeng gi mdag ma du ba med pa la mtshan thog thag tu sbyin sreg byas na/_skya rengs 'char ba tsam na 'phags pa 'jam dpal mthong bar 'gyur zhing /_de ci 'dod pa'i 
[\[246b.7\]]mchog stsol bar 'gyur te/_'dod pa dbang du bya ba ni ma gtogs so/_/de nyid kyi ras ris kyi mdun du tsan+dan gyi spos kyi rgyun chad pa med par mtshan thog thag tu bdugs te/_bzlas pa byas na de'i 'og tu 'phags pa 'jam dpal mngon sum du gshegs te zab mo'i chos 
[\[247a\]]
[\[247a.1\]]ston pa de la mos par 'gyur ro/_/mos nas kyang nad thams cad las rnam par grol bar 'gyur/_dbang thob par 'gyur/_byang chub sems dpa'i sa rjes su thob par 'gyur ro/_/tsan+dan dmar po las byas pa'i pad+ma rtsa lag dang bcas pa sor drug tsam 
[\[247a.2\]]tsan+dan dmar po'i 'de gus bskus nas/_lan stong bsngags shing dgang gzar gyis lan stong blug pa byas la/_zla ba nya la ras ris kyi mdun du pad+ma'i snod bzhag la lag pas bzung nas ji srid rab tu 'bar ba de srid du bzlas pa byas na/_de bzung bas lo bcu drug gi na tshod 
[\[247a.3\]]dang mdog gser btso ma 'dra ba dang nyi ma bas lhag pa'i gzi brjid dang ldan pa dang lha gzhon nu lta bur 'gyur ba dang rig pa 'dzin pa thams cad kyis phyag byas pa dang bskal pa chen por 'tsho bar 'gyur ro/_/lus zhig nas mngon par dga' bar skye bar 'gyur ro/_/zla ba gzas 
[\[247a.4\]]zin pa la shu dag dkar po blangs la ba'i rnam lngas bkrus te/_shing a shwat+tha'i lo mas bkab pa byas la ji srid drod dang du ba 'thul ba dang 'bar ba de srid kyi bar du bzlas pa byas na/_dro ba byung bas ni skye bo thams cad dbang du 'gyur ba dang rgol ba thams cad las rgyal bar 
[\[247a.5\]]'gyur ro/_/du ba 'thul bas ni mi snang ba dang stong phrag sum cur 'tsho bar 'gyur ro/_/'bar bas ni nam mkha' la 'gro ba dang bskal pa chen por 'tsho bar 'gyur ro/_/ba ser skya'i be'u dang bcas pa'i mar khu blangs la/_zangs ma'i snod du shing a shwat+tha'i lo ma bdun gyis bkab ste 
[\[247a.6\]]bzhag la/_ji srid grub pa rnam gsum thob pa de srid kyi bar du bzlas pa byas la de 'thungs na thos pa 'dzin pa dang mi snang bar 'gyur ba dang nam mkha' la 'gro bar 'gyur ro/_/sman pu skar mU la'i sa bon zla ba gzas zin pa la khar bcug na ji srid du tsu lu tsu lu zhes bya ba'i sgra 'byung ba de srid 
[\[247a.7\]]du bzlas pa byas la/_sman de phyung nas lcags gsum gyis yongs su dkri ba byas la yang khar rab tu bcug na mi snang bar 'gyur ro/_/sman de skyugs na ni snang bar 'gyur ro/_/li shi dri zhim po khar bcug la bzlas pa 'bum byas na gang dang smra ba de dbang du 'gyur ro/_/'o ma dang nas chan khyor 
[\[247b\]]
[\[247b.1\]]gang za zhing bzlas pa 'bum phrag bcu gnyis byas na rig pa 'dzin par 'gyur ro/_/slong mo'i zas kyis 'tsho la shing bzhin du mi smra ba'i dka' thub byed cing bzlas pa 'bum byed na mi snang bar 'gyur ro/_/bzlas pa bya ba byas na ji ltar srid pa tha ma pa'i byang chub sems dpa' 'phags 
[\[247b.2\]]pa 'jam dpal chos ston pa de bzhin du 'gyur ro/_/rtag tu bzlas pa byas na don thams cad 'grub par 'gyur ro/_/gang gi gzugs brnyan dri thams cad pas byas la bcad cing sbyin sreg byas na zhag bdun gyis dbang du 'gyur ro/_/gu gul gyi ril bu rgya shug gi tshig gu'i 
[\[247b.3\]]tshad tsam la mar gyis btags pas brgya phrag stong gi sbyin sreg byas na rgyal po dbang du 'gyur ro/_/til la zho dang mar gyis btags pas sbyin sreg 'bum phrag stong byas na thams cad kyi dam pa'i khyim gyi bdag po chen por 'gyur ro/_/ba'i lci ba sa la ma lhung bas dkyil 'khor 
[\[247b.4\]]byas la/_de la me tog gis gcal du bkram ste/_bzlas pa brgya rtsa brgyad byas la de nas dam pa'i chos kyi glegs bam bklag par byas na/_zla ba gcig gis mchog tu yid gzhungs par 'gyur ro/_/gi wang la brgya rtsa brgyad bzlas te dpral bar thig le byas na skye bo thams cad 
[\[247b.5\]]dga' bar 'gyur ro/_/gtsug pud la lan bdun bzlas pa byas na sems can thams cad kyi gnod pa med par 'gyur ro/_/me tog gi ri ma las sbyin sreg 'bum byas na nad thams cad las grol bar 'gyur ro/_/nyin re zhing bzlas pa bdun bdun byas na nges par myong bar 'gyur 
[\[247b.6\]]ba'i las rnams zad par 'gyur ro/_/bzlas pa brgya rtsa brgyad byas na 'chi ba'i dus kyi tshe 'phags pa 'jam dpal gyi zhal thams cad mthong bar 'gyur ro/_/le'u bdun pa'i ras ris kyi cho ga'o//_//'phags pa 'jam dpal gyi rtsa ba'i cho ga byang chub sems dpa'i sde snod phal po 
[\[247b.7\]]che theg pa chen po shin tu rgyas pa'i mdo las 'jam dpal gyi ras ris kyi cho ga'i le'u rab 'byam las/_nyi shu rtsa gsum pa rdzogs so//_//de nas bcom ldan 'das shAkya thub pas gzhan yang gnas gtsang ma'i gzhal med khang la gzigs nas 'jam dpal gzhon nur gyur pa 
[\[248a\]]
[\[248a.1\]]la bka' stsal pa/_'jam dpal khyod kyi sngags dang rgyud dang rig pa'i rgyal po dang 'khor los sgyur ba la sogs pa dang de bzhin gshegs pa thams cad kyi gtsug tor la sogs pa dang sngags thams cad kyi grub pa'i gnas yod de/_de yang mdor na byang phyogs 
[\[248a.2\]]su de bzhin gshegs pa thams cad kyi rig pa'i rgyal po 'grub par 'gyur te/_rgya dang rgya ni che nyid la/_/'jam pa'i dbyangs ni rab 'grub 'gyur/_/gang yang de yi sngags rnams ni/_/der ni rab tu 'grub par 'gyur/_/gtsug tor rgyal po thams cad dang /_/de dag 
[\[248a.3\]]tu ni grub par snang /_/kA bi she dang bag kha la/_/o Ti ya ni 'khor yug yul/_/kha che dang ni sin d+hu'i yul/_/kha ba can gyi mtshams kun dang /_/byang phyogs su ni gnas brten la/_/dge ba'i sngags ni 'grub par 'gyur/_/gang yang sangs rgyas sngon gsungs 
[\[248a.4\]]dang /_/da ltar yang ni gsungs pa dang /_/ma 'ongs sangs rgyas rnams kyis kyang /_/zhi ba'i rgyur ni gsungs pa ste/_/kha ba can ri'i nang byung ba/_/der ni thams cad 'grub par 'gyur/_/skye bo skal ldan bzang po ni/_/zhi ba'i las ni rtsom par byed/_/de bzhin 
[\[248a.5\]]sngags ni yul dbus su/_/pad+ma'i rigs ni 'grub par 'gyur/_/mdzod dang nor bu'i rigs dag kyang /_/der ni 'grub par rab tu snang /_/gnod sbyin lngas rtsen dag dang ni/_/'phrog ma gnod sbyin skye gnas dang /_/gang dag dri za'i sngags rnams ni/_/de 
[\[248a.6\]]dag tu ni grub par gsungs/_/de nas rtag tu ku sha'i grong /_/ma ga d+hA ni khor yug dang /_/ngogs dga' chu bo snar ma dang /_/bang ga'i yul ni thams cad du/_/de bzhin nor bu'i rigs gsungs pa'i/_/dzam b+ha la ni 'grub par 'gyur/_/rgya mtsho dang na gling 
[\[248a.7\]]ngogs dang /_/chu yi gzi ni thams cad dang /_/dga' ba'i grong khyer sing ha lar/_/sngags kyi lha ni 'grub par 'gyur/_/sgrol ma khro gnyer can dag dang /_/dpal chen ma dang grags chen ma/_/gdugs dkar rnams kyi sngags rnams dang /_/zla ba'i 
[\[248b\]]
[\[248b.1\]]grong khyer rgya mtsho dang /_/shar gyi yul ni kho ra yug_/der gnas pa la 'grub par 'gyur/_/'bigs byed ri nang gnas pa dang /_/yul ni mchog dbang khor yug tu/_/smin drug bu bzhin 'jam dpal ni/_/khor yug tu grub pa yin/_/ri rtse tshang tshing nang 
[\[248b.2\]]dang ni/_/ri sul dang ni nags bcas la/_/log 'dren bgegs ni byed pa yi/_/bzlas pa dag ni 'grub par 'gyur/_/glang po'i cha byad yang dag ldan/_/mche ba gtsigs pa gzi brjid che/_/de bzhin rta gzugs du ma dang /_/du ma'i rnam par grags pa yin/_/
[\[248b.3\]]lha ni dbang dang ldan pa'i bu/_/rnam pa sna tshogs bgegs byed pa/_/de bstan sngags dang ldan pa yi/_/grub pa'i zhing du rab tu snang /_/ma mo mi bzad rnam sna tshogs/_/gza' nyid shin tu mi bzad dang /_/[{]yi dgas [,]yi dwags [}]skye gnas bstan pa yin/_/mi yi zas byed bden bral 
[\[248b.4\]]dang /_/[{]yi dgas [,]yi dwags [}]rgyal por bstan pa dang /_/de dag zhing du grub par gsungs/_/de la sogs pa'i 'byung po kun/_/grub pa'i zhing du gsungs pa yin/_/rdo rje khro bo brtson 'grus che/_/de dag phyogs su grub pa yin/_/lha min sngags kyi gtso bo dang /_/gang gzhan de bzhin 
[\[248b.5\]]'jig rten pa'i/_/sngags rgyud lho phyogs dag tu ni/_/brten pa dag la 'grub par 'gyur/_/rtag tu [{]yi dgas [,]yi dwags [}]rgyal po dang /_/gshin rjes kyang ni bstan pa dang /_/zhi ba khyab 'jug gis bstan pa'i/_/sngags gzhan dag kyang 'grub par 'gyur/_/gdug cing gdug 
[\[248b.6\]]pa'i las dag ni/_/lha yi gnas su bstan pa yin/_/sngags rnams gdug pa'i las rnams ni/_/lag na rdo rjes bstan pa dag_/lho yi phyogs la bsten na ni/_/sdig pa'i las ni 'grub par 'gyur/_/de dag gi ni phyogs dag tu/_/myur du yang dag 'grub par snang /_/
[\[248b.7\]]nyi mas bshad pa'i sngags rnams ni/_/nyi ma'i sngags zhes rab tu bsgrags/_/nub phyogs na ni gang yod pa/_/sngags dang rgyud ni rab tu 'grub/_/gnod sbyin dbang po rdzu 'phrul che'i/_/der ni rang sngags 'grub par 'gyur/_/byis pa rnams ni rmongs pa yi/_/'byung 
[\[249a\]]
[\[249a.1\]]po kun la nor sbyin zhing /_/cho ga mthong ba'i rgyu yis ni/_/skye bo rnams la nor sbyin byed/_/longs spyod ldan zhing mdzod 'phel ba/_/nub kyi phyogs su 'grub par 'gyur/_/nor sbyin zhes bya'i ming gis ni/_/sa yi steng du rnam par grags/_/gnod sbyin 
[\[249a.2\]]lag na rdo rje rang /_/byang chub sems dpa' rdzu 'phrul che/_/sngags pa mchog ni dam pa ste/_/rang nyid sa bcu'i bdag po yin/_/rdo rje pad+ma'i rigs dag gi/_/de dag sngags ni grub pa yin/_/de bzhin rigs brgyad sngags dag ni/_/phyogs brgyad dag tu gnas 
[\[249a.3\]]pa yin/_/rgyal ba'i rigs kyi sngags dag ni/_/byang gi phyogs su 'grub pa yin/_/pad+ma'i rigs las byung ba'i sngags/_/de bzhin shar gyi phyogs su 'grub/_/lho yi phyogs su gnas pa la/_/rdo rje'i rigs ni 'grub par 'gyur/_/nub phyogs su ni 
[\[249a.4\]]mdzod 'grub gsungs/_/phyogs mtshams dag tu rin chen rigs/_/de bzhin nub byang mtshams su ni/_/de dag 'grub par rab tu brtags/_/lho nub kyi ni mtshams dag tu/_/de bzhin gnod sbyin rigs kyang 'grub/_/shar lho dag gi cha dag tu/_/nyan thos 
[\[249a.5\]]rnams ni gzi brjid che/_/de dag rigs su snang ba ni/_/der gnas pa la 'grub par 'gyur/_/byang shar dag gi cha dag tu/_/rang rgyal rnams su yang dag 'byung /_/rigs ni 'jig rten kun gyis mchod/_/de dag der ni 'grub pa yin/_/'og gi phyogs kyi 
[\[249a.6\]]cha dag tu/_/'jig rten pa yi sngags rnams 'grub/_/sa 'og 'jug par gyur pa'i sngags/_/rigs brgyad kun la 'grub par 'gyur/_/de bzhin 'jig rten 'das pa'i sngags/_/gtsug tor la sogs rab bsgrags pa/_/steng du 'gro ba'i grub par ni/_/rgyal ba 'khor 
[\[249a.7\]]lo sgyur bas gsungs/_/thad kar kun nas khor yug tu/_/rdo rje can gyi 'grub pa yin/_/de bzhin gzhan yang sngags rgyal kun/_/pad+ma'i rigs las byung ba ni/_/thams cad du ni thams cad 'grub/_/sngags rnams kun kyang longs spyod ster/_/rdo rje pad+ma'i rigs dag kyang /_/
[\[249b\]]
[\[249b.1\]]dus rnams kun tu 'grub par 'gyur/_/'di dag zhing du bstan pa ste/_/de yi dus ni yongs su bstan/_/rgyal ba'i rigs kyi sngags grub pa/_/sangs rgyas rnams la sngon byung ba'o/_/pad+ma rdo rje'i rigs dag ni/_/sangs rgyas rnams kyi bar ma'i dus/_/gzhan gyi dus su 
[\[249b.2\]]sngags dag ni/_/de las gzhan pa'i rigs 'grub yin/_/de dag grub pa'i dus su gsungs/_/dus gzhan rab tu bstan ma yin/_/dka' thub kyis ni grub pa mchog_/skye ba gsum gyis thob par 'gyur/_/rtag tu sngags rnams zlos pa dang /_/der dang yid ni der 
[\[249b.3\]]sems dang /_/rgyal sras rnams la rab dang ba/_/skye ba 'di la'ang 'grub par 'gyur/_/dkon mchog gsum la gus pa dang /_/byang chub sems kyis brgyan pa dang /_/shes rab che zhing sdom la gnas/_/sngags dang rgyud la 'jigs pa med/_/byang chub sdom la 
[\[249b.4\]]gnas pa dag_/'bad pa med par sngags rnams 'grub/_/sems can rnams kyis las grub dang /_/bdag kyang grub par nyer bstan pa/_/rtag tu sngags nyid grub pa yin/_/rmongs pa'i sems can 'grub pa med/_/de nyid phyir na rgyal dbang gis/_/cho ga'i rgyal 
[\[249b.5\]]po gsungs pa ni/_/sangs rgyas gtso bo bdun pa yis/_/sngags rnams rgya che'i las dag bstan/_/sangs rgyas sras kyi thu bo ni/_/'jam pa'i dbyangs ni gzi chen la/_/thub pa'i zla ba rdzu 'phrul che/_/des ni gsung mchog rab tu bstan/_/sngags rnams kyi ni mthar 
[\[249b.6\]]thug mthu/_/gzhon nu rab tu nyon cig dang /_/gang tshe sangs rgyas rtag tu ni/_/'jig rten 'dren pa bzhugs gyur pa/_/de tshe de bzhin grub pa ni/_/gtsug tor la sogs rab grags pa/_/de bzhin 'khor los sgyur ba dang /_/gzi brjid phung por rab bstan dang /_/rgyal 
[\[249b.7\]]ba gtsug tor gdugs dkar po/_/rgyal bas mang por gsungs pa ni/_/de la sogs pa'i gtsug tor ni/_/de yi tshe ni 'grub par 'gyur/_/gang tshe 'khor los sgyur ba ni/_/'dzam bu'i gling du 'byung 'gyur zhing /_/chos kyi rgyal po rdzogs sangs rgyas/_/rkang gnyis dam 
[\[250a\]]
[\[250a.1\]]pa bzhugs pa na/_/sngags rnams ma lus bshad pa dag_/de yi tshe na 'grub par 'gyur/_/'phags pa 'jam dpal gyi rtsa ba'i cho ga byang chub sems dpa'i sde snod phal po che theg pa chen po shin tu rgyas pa'i mdo las/_zhing dang dus kyi cho ga nges pa'i le'u 
[\[250a.2\]]rab 'byam las/_nyi shu rtsa bzhi pa rdzogs so//_//de nas bcom ldan 'das shAkya thub pas gzhan yang gnas gtsang ma'i gzhal med khang la gzigs nas 'jam dpal gzhon nur gyur pa la bka' stsal pa/_'jam dpal gzhon nur gyur pa ras ris ni sngar bstan te/_
[\[250a.3\]]sems can la yod pa'i spyod pa dge ba dang mi dge ba'i mtshan ma rnams ni bshad par bya yi nyon cig_/de nas 'jam dpal gzhon nur gyur pa stan las langs te/_bcom ldan 'das kyi zhabs gnyis la spyi bos btud nas thal mo sbyar te 'di skad ces gsol to/_/bcom ldan 'das 
[\[250a.4\]]sems can rnams ni gzhan gyi lus la 'jug pa'i sems can rnams te/_'phags pa dang lha'i skye gnas dang grub pa dang dri za dang gnod sbyin dang srin po dang sha za dang lto 'phye chen po la sogs pa las sna tshogs kyis byas pa'i lus rnam pa sna tshogs la brten cing gnas pa/_cha byad 
[\[250a.5\]]rnam pa sna tshogs dang rtags sna tshogs dang mi dang mi ma yin pa dang 'byung po thams cad kyi sems kyi spyod pa bcom ldan 'das bstan pa'i dus lags/_bde bar gshegs pa bstan pa'i dus ni lags te/_de'i dus la bab par mkhyen na legs par bshad du gsol/_de 
[\[250a.6\]]skad ces rgyal ba'i mchog 'jig rten gyi 'dren pa gau ta ma bdun pa la gsol ba btab nas/_'jam dpal gzhon nur gyur pa cang mi smra bar gyur te/_rang gi stan la 'dug par gyur to/_/de nas bcom ldan 'das shAkya thub pas sems can rnams kyi sems kyi spyod pa dang 
[\[250a.7\]]mtshan ma shes pa dang rtags dang dus gsungs pa/_gzhan gyi lus zhugs sems can ni/_/sngags kyi sbyor bas drang bar bya/_/kha cig zas la chags pa yi/_/sa steng mi ni 'dzin par byed/_/gzhan dag khro ldan sems kyis ni/_/sa steng dag tu mi bzad pas/_/
[\[250b\]]
[\[250b.1\]]rtag tu chags dang bral ba dag_/snying rje'i dam tshig dag gis ni/_/mi yi 'jig rten dag 'jug pa/_/dge ba'i mi la 'dzin par byed/_/rab bsngags dge dang g.yo ba med/_/mi rnams kyi ni mdog kyang sgrub/_/nyi ma dag ni 'char ba la/_/de dag 'jug par brjod pa 
[\[250b.2\]]yin/_/mi rnams nyi ma nub pa yi/_/de yi dus su 'jug par 'gyur/_/mtshan mo'i thun gyi dang po la/_/yar ngo la ni snang bar 'gyur/_/rab bsngags dge ba'i las dag dang /_/rtag tu gang zhig chos ldan mi/_/gang zhig shes nyen ldan pa ni/_/de dag la 
[\[250b.3\]]ni 'jug par snang /_/'dod chags bral ba rdzu 'phrul che/_/des na mi la 'jug pa yin/_/phyogs gtsang skye bo gtsang ba dang /_/rgyu skar skar ma bzang ba dang /_/nyin zhag sngags dang zla res bzang /_/yar ngo dge ba'i nyin zhag dang /_/gza' bzang yang dag ldan pa dang /_/
[\[250b.4\]]tshes grangs rdzogs dang yang dag ldan/_/de bzhin zla ba nya ba la/_/de dag la ni 'jug par snang /_/chags bral rdzu 'phrul chen po ni/_/'jug par 'gyur ba'i mtshan ma yang /_/nam mkha' la ni ta la tsam/_/sa las 'phags te 'dug pa yin/_/de ni skyil krung 'dug 
[\[250b.5\]]nas kyang /_/nam mkha' la ni gnas par snang /_/tshig kyang bzang po mtshungs med dang /_/tshangs dbyangs de bzhin rnar snyan dang /_/gang du 'dod chags bral de gnas/_/sems dpa' chen po de dag smra/_/gtsug tor phyag rgyas drangs pa yi/_/sa yi steng du 'dug par 
[\[250b.6\]]gyur/_/sa steng de la 'dug pa na/_/de yi mod la mchod yon sbyin/_/sna ma'i me tog dag la ni/_/tsan+dan bzang po gur gum bsres/_/bsres pa'i chu dang chu gtsang ni/_/de yi mod la dbul bar bya/_/sngags pas sa la rab btud nas/_/phan pa'i blo yis gsol ba gdab/_/
[\[250b.7\]]dpa' ba'i rang bzhin sems kyis ni/_/sems can des ni gsol ba gdab/_/tshig ni bzang po 'don byed cing /_/rnar snyan de bzhin rmongs pa med/_/sngags shes cho ga 'jigs med pas/_/de nas ji ltar 'dod pa 'dri/_/'jam dbyangs yang dag dran nas ni/_/de yi dus su 
[\[251a\]]
[\[251a.1\]]'jigs med bya/_/gtsug pud lnga pa'i phyag rgya 'am/_/gtsug tor las byung gzhan pa'ang bcing /_/de nas phyogs ni bcing bya ste/_/steng dang 'og tu'ang de bzhin no/_/de nas de yi 'byung ba kun/_/bar dang tha mar rab tu brjod/_/de bzhin dang po bar ma'i 
[\[251a.2\]]dus/_/byung dang ma 'ongs dus dag dang /_/de bzhin da ltar byung gyur pa/_/'od ldan des ni ston par 'gyur/_/de bzhin 'dzum med mig gis ni/_/chags bral des zin rab tu lta/_/gang yin des bstan tshig gis ni/_/bden par 'gyur gyi gzhan du min/_/de bzhin grub 
[\[251a.3\]]dang bsgrub bya'i rdzas/_/gang zhig tshogs kyi rnam pa dang /_/rang rgyal byang chub dgra bcom dang /_/nges par byang chub chen po'ang de/_/nges par sangs rgyas nyid rig nyid/_/de bzhin byang chub sems rigs dang /_/rigs med nyid dang dus dang ni/_/sems can skal ldan 
[\[251a.4\]]brjod pa'ang yin/_/dam tshig gis ni mngon mtshon pas/_/bden pa kun ni des ston 'gyur/_/skad cig tsam ston rnal 'byor la/_/dus ring dus su sdod ma yin/_/skad cig de la gang cung zad/_/yid la bsams shing don du gnyer/_/myur du sngags grub kho na la/_/
[\[251a.5\]]de dag thams cad ston par byed/_/ci 'dod mngon par re ba dag_/phun sum tshogs pa thams cad thob/_/sngags pas slar ni gshegs gsol ba/_/myur du mchod yon phul nas 'gyel/_/cho ga mthong ba'i las kyis ni/_/snod ni yang dag bsrung ba bya/_/sems can 
[\[251a.6\]]lus ni 'gyel ba yang /_/sa yi steng du nyal ba nyid/_/gtsug tor sngags dang ldan pa yi/_/sngags ni cho gar gsungs pa dag_/de nyid kyis ni bsrung ba dang /_/phyag rgya gtsug phud lnga yis so/_/de tshe lus ni bde legs 'gyur/_/sa yi steng las ldang bar 'gyur/_/
[\[251a.7\]]sems can kun la'ang 'jug pa yi/_/srung ba 'di ni rab tu brtag_/snod la brten te 'tshe byed par/_/gdug pa'i sems can gyis mi nus/_/skye bo snod du gyur pa la/_/'di ni srung ba chen po yin/_/de yi tshig ni bar mar gnas/_/dbus kyi yul gyir rab tu bsgrags/_/
[\[251b\]]
[\[251b.1\]]lha yi skye gnas la brten pa'i/_/'og min gzugs dang ldan pa dang /_/de dang de yi rtags rnams dang /_/gzugs ni rab tu snang ba yin/_/'dod pa'i khams kyi dbang phyug dang /_/'dod dang ldan pa'i lha dag dang /_/de las dman pa'i 'gro ba'i rtags/_/tshig 
[\[251b.2\]]nyid kyang ni shin tu snyan/_/de nas sa la gnas pa dang /_/gzhal med khang gnas lha rnams kyi/_/tshig ni ku sha'i grong khyer mtshungs/_/ma ga d+hA yi gnod sbyin tshig_/de bzhin ang+ga'i yul gyi tshig_/lto 'phye chen por rab tu bstan/_/gzi brjid chen po nam mkha' 
[\[251b.3\]]lding /_/de dag shar phyogs tshig tu 'gyur/_/bang ga'i yul du yang dag skyes/_/gang dag tshig tu bstan pa ni/_/de bzhin mi'am ci yi tshig_/de yi tshig tu rab brtag bya/_/rtag tu piN+Da'i tshig gyur pa/_/grub dang ral gri'i rig pa 'dzin/_/de tshig rig pa 'dzin 
[\[251b.4\]]pa dang /_/drang srong 'dod pa'i gzugs can yin/_/de tshig mngon shes lnga dang ni/_/drang srong rnams kyis yongs su brtags/_/gang yang yul tshig ma ga d+hA/_/gang yang ha ri ki la'i tshig_/mi gsal mi dod nyid dang ni/_/yi ge ta la shin tu brten/_/la yi yi ge 
[\[251b.5\]]mang ba'i tshig_/sha za'i tshig tu brjod pa yin/_/las tshon zhes bya'i gling dang ni/_/na li ke ra 'byung ba'i gnas/_/gling ni rtsub par byed nyid dang /_/gcer bu stobs ldan bu gnas kyang /_/sems can dag byed gnas pa dag_/de bzhin 'di dag gling las byung /_/
[\[251b.6\]]yi ge la mang tshig dag dang /_/tshig ni gsal ba'i rnam pa med/_/mi gsal bsri ba med nyid dang /_/khro bcas [{]yi dgas [,]yi dwags [}]skye gnas tshig_/lho phyogs pa yi tshig dag dang /_/an+d+ra kar Na dra bi DA/_/sems can ko sa la 'brog gnas dang /_/sing ga la yi gling 
[\[251b.7\]]dag na/_/yi ge ga dang rar bcas pa/_/de ni srin po'i tshig tu shes/_/de dag gling la gnas pa de'i/_/ming ni gang zhig brjod pa yang /_/ma mo rnams ni gzi brjid che/_/de yi tshig 'dir gsungs pa yin/_/tshig ni nub phyogs phyogs mtshams dang /_/ma la ba yi tshig 
[\[252a\]]
[\[252a.1\]]dag dang /_/be'u nya dang rgya mtsho'i tshig_/shur se yi rnam brtags dang /_/rgya mtsho bcu 'dus chu bo 'dus/_/dpal mgrin dang ni ko dz+wa ri/_/'di dag tshig ldan 'jug pa ni/_/nyi ma la sogs gza' mchog gdon/_/de las gzhan gdon gtso bo ni/_/
[\[252a.2\]]yul ni ba ri ya tra'i tshig_/yul ni ar bu ta sa h+ya/_/ri ni mA la yar gnas dang /_/lang ba'i yul du yang dag skyes/_/tshig ni ci 'dra yod pa yi/_/de 'dra'i tshig tu smra ba ni/_/grul bum skye gnas 'dzin pa yin/_/yi ge sha Sha sa dang ni/_/ra la ba las yang dag byung /_/
[\[252a.3\]]yi ge g+ha dang ldan pa'i tshig_/lha ma yin du nges par bstan/_/kha che'i yul las byung ba dang /_/skye ba'i gnas ni ka bi sha/_/gnod sbyin rgyal po'i rigs las byung /_/phyag na rdo rje'i rigs su bstan/_/de dag lnga yi gtso bo ni/_/kun gyi tshig tu 'dod pa yin/_/de bzhin dbus 
[\[252a.4\]]kyi phyogs gnas dag_/pad+ma'i rigs kyi skye gnas rten/_/tshig dang 'gros dang mtshan ma yang /_/pad+ma'i rigs su snang ba yin/_/rgyal ba'i sras kyis rnam brtags pa/_/snga ma nyid du bstan pa yin/_/'dod chags bral ba'i mtshan ma gang /_/rgyal ba'i mtshan mar rab tu 
[\[252a.5\]]'byung /_/yul phyogs gang gi tshig smra ba/_/der gnas 'gros dang spyod pa yin/_/der bstan sems can nyid dang ni/_/'gros dang mtshan ma'ang kun tu bstan/_/kha ba can gyi nang gnas pa/_/dri za drang srong skye bo'i tshig_/gang gA'i ngogs kyi byang phyogs pa/_/gnod sbyin tshig 
[\[252a.6\]]tu rab tu snang /_/ri ni 'bigs byed la gnas pa/_/gang gA'i 'gram gyi lho phyogs dang /_/dpal gyi ri bor skyes gyur dang /_/gang yang skye bo rnam dag ni/_/srin po skar ma [{]yi dgas [,]yi dwags [}]dang /_/ma mo cha lugs ngan pa dang /_/mi bzad gzugs can bgegs chen po/_/gdon ni 
[\[252a.7\]]shin tu ma rungs pa/_/brkam zhing gzhan gyi srog 'phrog byed/_/de yi tshig ni yang dag 'byung /_/gang dag yul ni de dag brtag_/de dag yul gyi 'gros dang spyod/_/de dag tshig tu smra ba ni/_/ma rungs gdon 'jug rnam spyod yin/_/'di dag gzhan yang mang po ni/_/gang gi 
[\[252b\]]
[\[252b.1\]]spyod 'gros spyod pa dang /_/rnam pa sna tshogs tshul dang ni/_/rnam pa sna tshogs mtshan nyid dang /_/rnam pa sna tshogs sems can gtso/_/rnam pa sna tshogs skye gnas 'dod/_/de ltar gdon 'jug mtshan ma ni/_/mtshan nyid 'gros dang spyod pa yin/_/mi rnams kyi ni bde skyed 
[\[252b.2\]]pa/_/sems can du yang bya ba ste/_/gzhon nu sna tshogs yang dag 'byung /_/bsrung ba'i don du rab sbyar bya/_/yi ge drug pas bya ba ni/_/phyag rgya chen po dang ldan pa'i/_/sngags nyid kho na bzlas byas na/_/bsrung ba chen por 'gyur ba yin/_/'phags pa 'jam dpal 
[\[252b.3\]]gyi rtsa ba'i cho ga byang chub sems dpa'i sde snod phal po che theg pa chen po shin tu rgyas pa'i mdo las/_gdon 'jug pa'i spyod pa'i cho ga'i le'u rab 'byam las/_nyi shu rtsa lnga pa rdzogs so//_//de nas bcom ldan 'das shAkya thub pas/_gzhan yang gnas gtsang ma'i 
[\[252b.4\]]gzhal med khang la gzigs nas 'jam dpal gzhon nur gyur pa la bka' stsal pa/_'jam dpal khyod kyi sngags rnams rgyud thams cad la yang dag par 'jug pa/_rig pa thams cad la 'os pa/_dus dpag tu med pa'i yon tan ma lus pa'i 'bras bu 'byung ba yang rjes su 
[\[252b.5\]]'brel ba'i mtshan ma'i tshad yod de/_de 'grub par bya ba'i rgyur bshad pa ni 'di lta ste/_skye ba gzhan gyis 'grub pa nyid/_/dus kyi rgyus ni 'grub pa med/_/de yi tshad dang sbyor ba ni/_/sngon byung rgyu las byung ba yin/_/rtse gcig bdag gir byed pas 'grub/_/grub pa rigs 
[\[252b.6\]]pa rnam dpyod pa'o/_/rigs pa gzhon nu khyod bsten na/_/lus can kun la rab tu snang /_/mthar gyis byas pa'i las rnams ni/_/rigs pa zhes ni bya ba yin/_/dpa' bo'i rigs ldan de sbyor bas/_/grub pa mchog ni thob par 'gyur/_/grub med bsgrub bya'i 
[\[252b.7\]]las rnams med/_/las rnams med par 'grub pa'ang med/_/las dang byed par yang dag ldan/_/yang dag ldan pas grub pa 'thob/_/cho ga ldan pa'i rgyu yis ni/_/gnas pa mchog ni thob par 'gyur/_/sngags pa sngags ni mi sgrogs na/_/sngags min pa yang 
[\[253a\]]
[\[253a.1\]]sngags par 'gyur/_/thub pa'i las ni yang dag spyod/_/grub pa rgyas pa thob par 'gyur/_/rigs kyi sa bon la brten na/_/blo yi mchog la gnas par 'gyur/_/gnas mchog dam par nges sdom na/_/dang po'i bgrod pa thob par 'gyur/_/blo dang bsam 
[\[253a.2\]]pa legs gnas na/_/nad med go 'phang 'thob par 'gyur/_/gang gi dus dang mtshan ma las/_/dus min grub par 'dod pa ni/_/mdor na brgya byin yin na yang /_/de yi sngags rnams mi 'grub bo/_/'byung po skye bo mi phan dang /_/dus min par yang rtsom pa yang /_/
[\[253a.3\]]bdag nyid chen po tshangs pa yang /_/de la grub pa mi snang ngo /_/snyom dang sred dang yang dag ldan/_/dregs dang nga rgyal ldan pa dang /_/lhod dang yun ring 'thab la dga'/_/grong gi skye bo la rtag dga'/_/le lo phan tshun sbyor ba la/_/'di la grub pa ga la yod/_/gang 
[\[253a.4\]]yang lha yi bla ma dang /_/gang yang rtag tu lha min bla/_/sngags rnams de dag gis bsgrub kyang /_/cho ga spangs na nus med yin/_/de bzhin cho ga'i las nyams na/_/sems ni rnam par rmongs par byed/_/de bas sngags ni bzla mi bya/_/cho ga med par rigs pa min/_/byis 
[\[253a.5\]]pa rnams kyis mthong ba rmongs/_/de lta bus ni skyed par 'gyur/_/de bas byis pa rmongs pa yang /_/shin tu dka' ba'i 'gro bar lhung /_/de nas de dag sngags spyod pa/_/de las de dag drang ba yang /_/mthar gyis de dag grub pa ni/_/dge ba 'gro ba rab tu 'thob/_/de las 
[\[253a.6\]]zlos pa'i sngags pas ni/_/mi g.yo zhi ba'i gnas su 'jog_/de bzhin gshegs pa'i sngags bzlas pa/_/de ltar sngags rnams don yod de/_/sems can mig zur gyis bltas pa'ang /_/rjes su gzung ba nyid du 'gyur/_/de dag dge ba'i bshes gnyen te/_/'di dag 
[\[253a.7\]]sems can mnyes gshin pa'o/_/'di dag grub par bstan pa ste/_/theg gsum mnyam pa nyid zhi ba/_/de bas rnam kun rab 'bad nas/_/mnyam par bzhag cing sngags zlos bya/_/sngags zlos rab tu sbyor byed pa/_/sngags ni cho ga med par spyod/_/yun ring dus su 'khor ba na/_/
[\[253b\]]
[\[253b.1\]]nam zhig cig na grub par 'dod/_/shin tu yun ring dus song nas/_/sngags rnams grub par snang ba'o/_/cho ga ldan pa'i sngags kyis ni/_/myur du grub pa rab tu 'thob/_/'bras bu 'grub par mthong ba ste/_/'bras med sngags ni gsung ba min/_/gsang sngags 'bras 
[\[253b.2\]]bu ldan pa ni/_/tshe 'di nyid la grub par gsungs/_/grub byed 'bras bu las ma yin/_/las med par yang 'bras mi 'dod/_/'bras bu las dang yang dag ldan/_/'bras bcas las su bstan pa yin/_/de bas skye dang rga spangs pa/_/de ltar yang dag byung gyur pa/_/
[\[253b.3\]]'jig rten zhi bar gsungs pa ste/_/zhi ba srid las rnam grol yin/_/bdag nyid chen po der 'gror gtogs/_/sangs rgyas chos ni rjes su bstan/_/'jig rten phyin ci log dus su/_/de la grub pa rab tu snang /_/tshe 'di nyid la'ang grub 'gyur te/_/tshe rabs gzhan 
[\[253b.4\]]du'ang 'byung bar 'gyur/_/zhi ba'i lam ni 'dus ma byas/_/mthar thug zhi ba'i bar du 'gyur/_/gang du 'jig rten rnam bstan pa/_/zhi ba'i gnas ni dri med bzang /_/sangs rgyas nyid ni legs bstan pa/_/rgyal bas kun tu bstan pa yin/_/de la mthar ni de dag phyin/_/
[\[253b.5\]]sngags grub par ni gsungs pa yin/_/rang rig so so'i rgyal ba yis/_/sngags 'di bstan pa ma yin te/_/thub zla rdzu 'phrul chen po yis/_/'jig rten dag la sngags bstan to/_/tshe 'dir lus can rnams la ni/_/mngon sum du ni grub pa bstan/_/de nyid stong pa rig 
[\[253b.6\]]pa yis/_/sngags ni sangs rgyas nyid du ston/_/rtsod dus tha ma'i dus dag tu/_/zhi ba'i de nyid khyad par du/_/sngags 'grub par ni mi 'gro zhing /_/myur ba'i las la'ang 'grub pa med/_/de yi dus su sbyor ba ni/_/cho ga mthong ba'i las dag gis/_/sngags rgyud shes 
[\[253b.7\]]pas sgrub bo zhes/_/bstan pa 'di la thub pas gsungs/_/de bzhin gshegs pa bzhugs pa na/_/grub mchog myur du grub par 'dod/_/de bzhin bar ma'i dus dag tu/_/bar ma'i grub pa nye bar bstan/_/tha ma'i dus la brten nas ni/_/tha ma'i grub par gsungs 
[\[254a\]]
[\[254a.1\]]pa yin/_/bzang po yi ni dus dag la/_/de bzhin nam mkhar 'gro ba dang /_/sngags rnams kun ni rab 'grub par/_/'jig rten 'dren pas bstan pa yin/_/de dus rgyal ba'i dbang po ni/_/rigs kyi mchog de rab tu 'grub/_/pad+ma'i rigs ni 
[\[254a.2\]]bar mar 'grub/_/dus kyi mtha' la rdo rje'i rigs/_/kha cig smon lam dbang gis ni/_/thams cad du ni sngags rnams 'grub/_/spyan ras gzigs dang 'jam dpal dang /_/sgrol ma khro gnyer gnod sbyin rgyal/_/rin chen rigs spyod gnod sbyin ni/_/dus rnams 
[\[254a.3\]]kun tu 'grub par 'gyur/_/lha rnams kun gyi sngags gzhan ni/_/gang yang chags can gyis rab sbyar/_/rtsod pa'i dus su 'grub 'gyur zhing /_/'jig rten pa yi bstan pa'ang 'grub/_/lha dang mi dang lha min gyi/_/dbang po gnod sbyin srin po dang /_/drang srong nam 
[\[254a.4\]]mkha' lding dang ni/_/sha za 'byung po gza' tshogs dang /_/mi dang mi ma yin pa dang /_/'dod pa'i khams na gnas pa yi/_/bsod nams ldan pa rdzu 'phrul che/_/ma rungs las ni mi bzad ldan/_/brgya byin tshangs pa drag po dang /_/dbang ldan de bzhin gzhan dag kyang /_/
[\[254a.5\]]khyab 'jug 'byung po thams cad dang /_/rdzu 'phrul chen po'i sngags bstan pa/_/de dag dus kyi tha ma la/_/bzlas pas 'grub par 'gyur ba yin/_/de dus 'jigs pa chen po la/_/sdang ba'i las ni de bzhin 'grub/_/'byung po dbang dang dgug bya ba/_/sa steng sha za'i las dag 
[\[254a.6\]]'grub/_/don med grub par snang ba ste/_/'jig rten pha rol dag tu smod/_/des na rgyal ba'i dbang po yi/_/de dus 'jigs pa chen po yang /_/'jam pa'i dbyangs kyis yang dag bstan/_/kun la rjes gzung gtsor byas nas/_/zlos pa la ni sngags gzugs kyis/_/
[\[254a.7\]]zlos pa bstan pa la dad cing /_/dkon mchog gsum la mchod byed la/_/de tshe sems can sngags gzugs kyis/_/gdul bar byed par 'gyur ba yin/_/'phags pa 'jam dpal gyi rtsa ba'i cho ga byang chub sems dpa'i sde snod phal po che theg pa chen po shin tu rgyas pa'i mdo las 
[\[254b\]]
[\[254b.1\]]cho ga nges par sdom pa'i dus kyi le'u rab 'byam las/_nyi shu rtsa drug pa rdzogs so//_//de nas bcom ldan 'das shAkya thub pas gzhan yang thams cad dang ldan pa'i gnas gtsang ma'i gzhal med khang la gzigs nas 'jam dpal gzhon nur gyur pa la bka' stsal pa/_'jam dpal 
[\[254b.2\]]khyod kyi cho ga'i rgyal po chos kyi dbyings kyi mdzod/_de bzhin gshegs pa'i snying po/_chos kyi dbyings kyi rgyu mthun pa'i rjes su spyod pa/_mdo chen po'i mchog_/rin po che'i le'u de bzhin gshegs pa'i gsang ba'i mchog rjes su gnang ba/_sngags kyi mchog sgrub pa la rgyu mtshan 
[\[254b.3\]]shes pa dang rtags dang dus gzhan shes pa'i sgrub pa'i thabs rnams nges par bstan cing yang dag par bstan no/_/'byung po thams cad kyi sgra sgrogs pa dang sems can dang sems can ma yin pa'i ming gi sgrar 'gyur ba ni/_sgra las byung ba'i ming du shes pa dang sgra las byung ba ma 
[\[254b.4\]]yin par bstan pa dang de bzhin du 'dren ma dang ldan pa'i sngags rnams ni rnam pa gsum du bya ba yin te/_sgra bzang yang dag ldan pa dang /_/rtag tu don dang rab tu 'brel/_/zur chag tshig dang rtag tu bral/_/legs par sbyar don gyis brgyan pa/_/phyi rol grub mtha' yod ma yin/_/
[\[254b.5\]]'phags pa'i sngags su rab tu bsgrags/_/rtag tu tshig don ldan pa ste/_/rnam pa gsum gyi dbye bar 'gyur/_/ring dang thung dang de bzhin du/_/bar ma'i yi ges brgyan pa'ang yin/_/sngags kyi lha mor gyur pa ni/_/dbyangs yig sdeb sbyor gyis brgyan pa/_/ngag ni legs sbyar 
[\[254b.6\]]legs sbyar min/_/ci ste don dang don med min/_/don ldan tshig dang don med tshig_/sngags don rnam par gsungs pa yin/_/rnam rtog mang po'i tshig dag ni/_/'jig rten pa rnams kun gyi sngags/_/gcig dang gnyis kyi yi ge dag_/sdeb sbyor dbyangs yig bzang po'i gzhi/_/
[\[254b.7\]]gsum dang bzhi dang lnga dang drug_/de bzhin bdun pa brgyad pa yin/_/dgu pa bcu pa de bzhin du/_/yi ge dag ni grub par 'dod/_/yi ge bcu dang yang dag ldan/_/yi ge rnams kyi gnas pa mnyan/_/ji srid 'di dag bcu 'gyur ni/_/sa steng 'di la yi ge mthong /_/yi ge drug 
[\[255a\]]
[\[255a.1\]]dang nyi shu dang /_/yi ge gcig gi bar du 'gyur/_/'di tsam tshad kyi yi ge ni/_/sngags kyi tshig ni rtag tu sbyar/_/rkang pa bzhi dang yang dag ldan/_/sngags ni don kun sgrub pa'o/_/mchog ni rab mchog don ldan pa/_/sngags ni gang zhig rgyal bas gsungs/_/
[\[255a.2\]]de sras rgyal ba'i sras dag gis/_/gsungs pa dag ni bar ma yin/_/'jig rten kun gyis bstan pa yi/_/sngags ni tha mar gyur pa yin/_/bden bral gyis bstan ngan pa'ang yin/_/[{]bcwa [,]bco [}]brgyad bdun nam nyi shu 'am/_/brgya dang lnga bcu dag gi bar/_/'di tsam 
[\[255a.3\]]tshad kyi sngags rnams ni/_/rgyal ba 'phags pas gsungs pa yin/_/gcig dang gnyis kyi yi ge dang /_/lnga brgya'i yi ge'i bar 'gyur ba/_/de tsam tshad kyi sngags rnams ni/_/byang chub sems dpas rab tu gsungs/_/de nang tshig ni dgod pa dang /_/sngags dang ldan 
[\[255a.4\]]par brjod pa yin/_/sdeb sbyor ldan zhing dbyangs yig ldan/_/khams kyi don gyis rnam par brgyan/_/tshig dang legs par rab ldan dang /_/rgyud dang rigs par ldan pa dang /_/sgra dang dbyangs yig rnam bral ba/_/nam zhig na ni grub par 'gyur/_/legs par rab ldan sgra rnams 
[\[255a.5\]]kyang /_/skye bo drod gnas rkan dang ni/_/so mchu lkog ma'i sgra dag ni/_/sbyar ba bzhin du rim gyis 'byung /_/mi gsal brjod las ldog gyur pa/_/legs par rab ldan brjod pa yin/_/yongs rdzogs tshig dang sgra dag dang /_/yang dag ldan pas bsgrub par 'gyur/_/sgrub 
[\[255a.6\]]pa nyams dang bya ba nyams/_/sgra dang don dang rnam bral na/_/myur du sngags rnams mi 'grub ste/_/yun ring dus su 'gor ba yin/_/de la grub pa yong med min/_/log par yang ni de mi byed/_/skye ba gzhan du'ang snang ba ste/_/sngags grub mchog kyang ster bar 'gyur/_/
[\[255a.7\]]yun ring dus su bzlas pa yi/_/de yi sngags kyi mthu yis ni/_/sngags rig skye bo'i sngags de ni/_/don med las ni byed ma yin/_/sngags rnams kun kyi tha ma ni/_/mi ma yin pa'i 'jig rten pa/_/'byung po kun ni ser snar bcas/_/gang yin des ni sngags bstan pa'o/_/yi 
[\[255b\]]
[\[255b.1\]]ge gang dag des bstan pa/_/gcig dang gnyis kyi grangs dag dang /_/rnam pa sna tshogs kla klo'i skad/_/yul gyi skad du bstan pa ste/_/phreng du bsdebs dang ldan pa dang /_/sgra ni 'dres par gyur pa yin/_/de dag yi ge gcig pa nas/_/rtsa brgyad stong gi bar du 'o/_/
[\[255b.2\]]tshig rkang bzhi dang rkang med dang /_/rkyang pa tshigs su sbyar des bstan/_/tshigs bcad rgyun chags cha dag dang /_/tshigs bcad tshigs su brjod pa yin/_/yang dang yang ni brjod don ldan/_/gsal ba'i don gyis brgyan pa yin/_/zur chag legs sbyar sgra 
[\[255b.3\]]nyams kyang /_/don ni rab tu brtag pa yin/_/mi gsal gsal ba med pa dang /_/yi ge nyams kyang 'dod pa yin/_/'gro ba yul dang rnam bral ba/_/de la'ang sngags ni 'grub par brjod/_/de ltar sngags rnams kun la ni/_/rtag tu phan pas rigs par gsungs/_/zag 
[\[255b.4\]]med zag bcas thams cad kyi/_/sngags rnams 'di yi mtshan 'di yin/_/gang la yi ge sa mang zhing /_/o~M ni ta yis brgyan pa ni/_/de las de yi mod la ni/_/de dag la ni nges 'grub 'gyur/_/dang po sngags ni yi ge o~M/_/mtha' na yi ge ma yod la/_/yi ge sa ni rkang par 
[\[255b.5\]]ldan/_/de bzhin ta yis bar mdzes shing /_/ta yi rnam pa zur bzhir ldan/_/mtha' gnas yi ge rnam par spangs/_/ra gnyis ldan pa yi ge ta/_/sngags rnams kyi ni grub pa byed/_/dang por ra gnyis mang ba dang /_/yi ge hU~M gi yon tan yod/_/yi ge tsa ni gru bzhir snang /_/de 
[\[255b.6\]]dag yi ge sgrub par brjod/_/yi ge b+ha ni rar ldan zhing /_/yig mthar ma dang yi ge gnas/_/dang por ma dang mang yi ge/_/de ni sngags kyi mchog tu bstan/_/gang yang yi ge na mang zhing /_/rgyud rnams kun la snang ba yin/_/sngags de dag ni zhi bar gsungs/_/gshin rje hU~M 
[\[255b.7\]]gis brgyan pa yis/_/yi ge b+ha ni mang ba de/_/dbang po rlung gi phyogs su gsungs/_/yi ge ba ni chu lhar gsungs/_/'jig rten phan zhing rgyas byed yin/_/sngags gang yi ge e mang ba/_/dbang chen de ni rab tu snang /_/dang po dkon mchog gsum skyabs 'gro/_/gang 
[\[256a\]]
[\[256a.1\]]yin sngags ni de bzhin du/_/phyag 'tshal ba la rab 'jug dang /_/zhi ba'i rgyu dang bde ba byed/_/de las gzhan pa'i lha rnams la'ang /_/phyag 'tshal don du rab tu sbyar/_/sngags dang rgyud la rang gi sngags/_/rang sngags las ni thams cad pa/_/gang 
[\[256a.2\]]la yi ge ra mang zhing /_/mtha' na yi ge phaT hU~M bcas/_/'di dag sngags ni gdug pa che/_/gzi brjid ldan zhing gzi mdangs che/_/mi zhi srog gcod byed pa ste/_/gdug pa'i sems can dag la sbyar/_/khyad par du ni sdig yod pas/_/de bas las de mi bya'o/_/rtag 
[\[256a.3\]]tu thub pas spangs pas na/_/'bad de zlos pos spang bar bya/_/sngags ni zhi dang rgyas pa dag_/gnyis kyi don ni 'grub 'gyur te/_/las la ji srid gsungs pa dag_/skad cig gis ni thams cad 'grub/_/'di dag sngags ni legs bzlas na/_/gzi brjid ldan zhing rdzu 
[\[256a.4\]]'phrul che/_/rgyal bas gsungs pa'i sngags kyis ni/_/zhi ba'i las ni bya ba yin/_/rin chen rigs kyi bya ba ni/_/rgyas pa'i las ni thams cad do/_/gang dag sdig pa'i las rnams kun/_/mngon spyod la ni rab tu sbyar/_/mngon par spyod pa'i las rnams ni/_/rdo rje'i rigs 
[\[256a.5\]]kyis bya ba yin/_/'jig rten mgon gyis bkag na yang /_/gnod sbyin dbang la rab tu bstan/_/sems can rnams ni gdul ba'i phyir/_/sngags kyi che ba'i bdag nyid gsungs/_/rigs gsum nyid kyis thams cad du/_/rnam pa gsum du bstan pa yin/_/thub pa nyid kyis 
[\[256a.6\]]rigs dag ni/_/gang yang brgyad du yang dag bstan/_/grub pa de dag rnam gsum 'gyur/_/rnam pa gsum du yang dag bstan/_/mchog dang bar ma tha ma ni/_/de dag rnam pa gsum 'byed pa/_/zhi dang rgyas pa dag dang ni/_/mngon spyod par ni 'dod pa yin/_/sngags 
[\[256a.7\]]dang ldan pa nyid dag dang /_/rgyud dang ldan pa kho nar bstan/_/sngags kyi 'gro ba'i bdag nyid che/_/mngon par spyod la sbyar ba yin/_/'di dag las ni mi 'dod de/_/thub pa mchog gis smad pa yin/_/shin tu nyam ngar gyur kyang ni/_/srog la gnod las mi bya'o/_/
[\[256b\]]
[\[256b.1\]]mdor bsdu na ni ma 'dres par/_/las kyi bdag nyid chen por bstan/_/der ni rigs dang cho ga sngags/_/las ni rgya che rgya che ba/_/cho ga'i rgyal po 'di la gsungs/_/rgyud gzhan dag la'ang snang ba yin/_/las nyams rnams ni mi bsten cing /_/sngags rnams kun la 
[\[256b.2\]]rigs par ldan/_/'jig rten sngags rnams ji snyed pa/_/de bzhin cha bcas cha med pa'o/_/'jig rten 'das pa thams cad kyang /_/'di 'dra'i yon tan shes par bya/_/sngags grub grangs ni med gyur kyang /_/de grangs yongs su brjod par bya/_/dang po grangs gcig 
[\[256b.3\]]'byung ba ste/_/de bzhin nyi shu'ang ldan par 'byung /_/de nas mdor na sum cu ste/_/de las gzhan yang bzhi bcu yin/_/de phyed bsnan na drug cu ste/_/de bzhin bcus bsnan bdun cu yin/_/de steng bcus ni bsnan pa la/_/brgyad cu'i grangs su gsungs pa yin/_/de la bcus 
[\[256b.4\]]bsnan dgu bcur gsungs/_/bcu gzhan gyis bsnan brgya yin te/_/brgya yi grangs kyis bgrang ba yi/_/de dag bcu la stong phrag gcig_/stong phrag bcu la khri yin te/_/khri bcu la ni 'bum phrag gcig_/'bum phrag bcu la sa ya ste/_/sa ya bcu la bye ba yin/_/bye ba 
[\[256b.5\]]bcu la dung phyur ste/_/dung phyur bcu la ther 'bum yin/_/de bcu ther 'bum chen por bstan/_/de bcu la ni shu rdog ste/_/shu rdog bcu la mchog nyal yin/_/mchog nyal bcu la rkyang phye ste/_/rkyang phye chen po de bcu yin/_/de bcu la ni khyad phyin yin/_/khyad phyin chen po de bcu 
[\[256b.6\]]yin/_/de dag bcu la sgyu mar brjod/_/sgyu ma chen po de bcu yin/_/de bcu la ni mtsho yas zhes/_/'jig rten 'dren pas gsungs pa yin/_/mtsho yas chen po de dag bcu/_/mtsho yas chen po de bcu la/_/dug chen pa yi rgya mtsho yin/_/de dag nyi shu'i phyed la ni/_/dug 
[\[256b.7\]]chen rgya mtsho chen po yin/_/dug chen rgya mtsho bcu la ni/_/mchog yas zhes ni brjod pa yin/_/mchog yas bcu zhes bstan pa ni/_/ban bun dag tu rab tu bstan/_/ban bun de dag bcu la ni/_/de ni ma lus pa zhes brjod/_/de dag nyi shu phyed la ni/_/ma lus chen po zhes 
[\[257a\]]
[\[257a.1\]]su brjod/_/de tshe grangs kyi tshad du ni/_/'jig rten 'dren pas gsungs pa yin/_/bcu yi grangs kyis bcur byas na/_/grangs ni grangs med ces su brjod/_/grangs med bcur ni bsgyur byas na/_/de las gzhan du dpag med yin/_/dpag med stong du bsgyur 
[\[257a.2\]]byas na/_/'jig rten zhes ni yongs su bstan/_/'jig rten de bcu 'jig rten che/_/'jig rten chen po bsgres byas na/_/de 'og mun pa zhes su brjod/_/mun pa las ni snang bar brjod/_/snang ba chen po de dag bcu/_/de bcu la ni phung por brjod/_/phung po de bcu bsgres 
[\[257a.3\]]na ni/_/phung po chen por de brjod do/_/phung po chen po de bcu la/_/'di ni zab pa zhes brjod do/_/zab pa las ni brtan par brjod/_/brtan pa la ni rab brtan 'gro/_/de nas gong du mang ldan yin/_/mang por 'dod pa gnas su brjod/_/rtsis shes dam pas gnas su brjod/_/
[\[257a.4\]]de nas gnas ni chen por 'gro/_/chen po'i gnas zhes 'dod pa yin/_/dpag dang dpag med mnyam byas nas/_/de don chen por yongs su bsgrags/_/don chen rab 'byor gnas dang ni/_/de nas rgya mtsho chen por 'gro/_/dang po rgya mtsho chen por bstan/_/dang po'i dang por phan 
[\[257a.5\]]pa dang /_/dang po mchog ces bya bar bstan/_/mchog las gtso bor brjod pa ste/_/gtso las khyim gyi ming yin no/_/de ni bsam mi khyab par brjod/_/bsam mi khyab las mi bzad gzugs/_/mi bzad gzugs las rgyal thabs 'dod/_/rgyal thabs las gzhan 
[\[257a.6\]]gter yin te/_/de yi 'og ma dge ba yin/_/dge ba'i pha rol sems las byung /_/de las gzhan pa sems byung che/_/sems las sems ni rnam par g.yeng /_/brjod pa zhes ni de la bya/_/brjod pa las ni brjod med nas/_/bsnyad yas su yang brjod pa yin/_/bsnyad 
[\[257a.7\]]yas las gzhan bsnyad yas che/_/de tshe phyar phyur zhes kyang brjod/_/phyar phyur las ni phyar phyur che/_/shu rdog de bzhin shu rdog che/_/rtsis kyi pha rol phyin pa'i gnas/_/dge zhing zhi ba zhes su bstan/_/de nas bgegs chen mthong ba ste/_/chu 'byung zhes ni de las brjod/_/
[\[257b\]]
[\[257b.1\]]chu 'byung de las sems 'phrul nas/_/de las gzhan pa dam pa yin/_/de las pha rol sangs rgyas yul/_/de las gzhan ni 'phel byed sa/_/'jig rten mi yi rtsis dag ni/_/bgrang bar yang ni mi nus so/_/de las gzhan du sangs rgyas kyi/_/go 'phang dang ni spyod 
[\[257b.2\]]yul yin/_/sangs rgyas zhing ni gang gA'i klung /_/bye ma snyed du brjod pa ni/_/bsdus nas rdul gyi tshogs dag ni/_/'dren pas bstan pa mdzad pa yin/_/'di dag dper ni byas pa ste/_/tshad ma shes pa'i spyod yul min/_/rgyu yis dngos po bsgrub bya ste/_/rtsis kyi pha 
[\[257b.3\]]rol phyin mi nus/_/'di tsam rdzogs pa'i sangs rgyas la/_/sngon ni nga yis bsnyen bkur byas/_/dpag med bskal pa dag tu ni/_/de dag la ni mnyes byas nas/_/de tsam dus kyi mthar thug par/_/nga ni byang chub sems dpar gyur/_/sems can don ni bsgrub bya'i 
[\[257b.4\]]phyir/_/sangs rgyas nyid du'ang yang dag bstan/_/de dang der ni bdag gi sngags/_/cho ga rgya chen bstan pa yin/_/cho ga yi ni rab mchog 'di/_/sangs rgyas 'di dag kun gyis gsungs/_/'di tsam tshad kyi sangs rgyas kyis/_/sngon chad 'di ni gsungs pa yin/_/
[\[257b.5\]]dus kyi tha ma'i skye bo la/_/gzhon nu nga yang nga yis bstan/_/ji snyed 'jig rten sngags rnams dang /_/cho ga'i rgyal po'i snod dang ni/_/de bzhin 'jig rten 'das pa dang /_/mi dang lha dang lha min dang /_/thams cad kun gyi sngags rnams ni/_/rgyud dang rigs par rab 
[\[257b.6\]]tu bstan/_/cho ga'i rgyal po rdzu 'phrul che/_/gang du kun gyis yongs su bkur/_/de dag cho ga zhib mo yis/_/'jam pa'i ngag ni 'grub par 'gyur/_/'jam pa'i dbyangs kyi cho ga ni/_/'di nyid kyi ni zhib mo zhes/_/de dag 'grub par gsungs pa ste/_/thams 
[\[257b.7\]]cad kun pas mthu ldan 'gyur/_/gang yang mi yi 'jig rten dang /_/gang gzhan sngags kyi lha mo dang /_/'jig rten 'das pa'i sngags kun dang /_/'jig rten rdzu 'phrul che dang bcas/_/'di nyid tshul gyi cho ga yis/_/cho ga'i rgyal pos 'grub pa nyid/_/sngags 
[\[258a\]]
[\[258a.1\]]rnams kun dang cho ga kun/_/'di yi dbang du 'gyur bar bstan/_/cho ga'i rgyal po bla med 'di/_/gang du 'jam dpal gyis rab bzhed/_/gang yang bzo ni rnam par shes/_/'jig rten pa yi 'jig rten 'dod/_/rgyu mtshan shes dang la nye bzang /_/skar ma'i 
[\[258a.2\]]dpyad kyi rtags dang ni/_/rgyu mtshan shes dang spyod pa dang /_/sgra skad dge dang mi dge dang /_/'byung po kun gyi skad shes dang /_/spyod dang sems kyi spyod pa dang /_/zur gyis shes pa dag kyang bshad/_/de bzhin gter lta nor sgyur byed/_/rtsis dang brda sprod 
[\[258a.3\]]bstan bcos dang /_/gos kyi rim pa'i cho ga dang /_/nang rig gso ba rig pa dang /_/de nyid thams cad phan dang bde/_/gtan tshigs lugs kyi bstan bcos dang /_/gzhan yang sgra yi bstan bcos bstan/_/sdeb sbyor rig byed dri za'i glu/_/spos sbyor dag kyang 
[\[258a.4\]]bstan pa yin/_/bdag gis byang chub sems kyis ni/_/sems can don phyir bshad pa yin/_/bdag ni byang chub sems sngon gyur/_/'khor ba'i rgya mtshor sngar gnas tshe/_/sems can rnams la phan pa'i phyir/_/bdag gis su ni bshad pa yin/_/'khor ba'i dgon pa'i 
[\[258a.5\]]tshang tshing du/_/bdag ni yun ring dus su gnas/_/ji ltar gdul bya'i sems can la/_/de ltar bdag gis de bzhin byas/_/ji lta ji ltar sems can rnams/_/phan pa'i las ni len pa dag_/phan don las kyis dge ba'i gzhi/_/de lta de ltar 'di dag byas/_/sna tshogs las 
[\[258a.6\]]kyis bsgyur ba yi/_/sems can 'gro ba'i skye gnas dag_/'di dag bya ba sna tshogs byas/_/sna tshogs skye gnas rab tu bstan/_/las rnams sna tshogs ldan pa yis/_/sna tshogs don gyi bstan bcos bstan/_/rnam pa sna tshogs gzugs ldan pas/_/'di la de bzhin 
[\[258a.7\]]byas pa yin/_/sna tshogs 'gro ba'i skye gnas su/_/bdag gis de bzhin cha byad byas/_/phan pa'i bsam pas sems can la/_/sna tshogs gzugs ni bdag gis sprul/_/dbang phyug brgya byin tshangs pa sogs/_/khyab 'jug nor sbyin bden bral dang /_/sna tshogs gza' yi 
[\[258b\]]
[\[258b.1\]]gzugs sogs kyang /_/de tshe sngon ni nga yis sprul/_/thugs rje chen po'i dbang gyur thugs/_/sems can bsam pa'i spyod yul can/_/de dag la ni rim gyis su/_/zhi ba'i gnas la bzhag pa yin/_/'khor bar phan tshun 'gro ba na/_/yun ring dus su thogs pa ni/_/
[\[258b.2\]]sems can rnams kyi don bsgrub phyir/_/sngags kyi tshul gyis bstan pa yin/_/yun ring 'khor ba'i skye bar ngas/_/sangs rgyas rigs la brten nas ni/_/ye shes sngags dang cho ga ni/_/mthar gyis bstan par byas pa yin/_/byed pa dang ni bdag po'ang rung /_/nga la 
[\[258b.3\]]gang yang yod min te/_/nges pa'i rigs la brten nas ni/_/nga ni sangs rgyas byang chub mchog_/bde ba nad med yang dag zhi/_/dri med mya ngan med zhi ba/_/ngas thob mya ngan 'das zhi ba/_/skye ba'i 'ching las nga rab grol/_/yang na 'khor lo rab bskor zhing /_/yang dag 
[\[258b.4\]]mtha' la brten nas ni/_/sngags kyi tshig ni rgya chen dang /_/cho ga 'di ni nga yis bstan/_/las dang cho ga rgya che ba/_/zlos pas don med mi bya'o/_/'jig rten ji snyed sngags rnams dang /_/cho ga dag kyang rab bstan pa/_/de kun mchod cing ri mor bya/_/de dag la ni brnyas 
[\[258b.5\]]pa spang /_/cho ga rgya chen de dag kyang /_/des na sngags pas brnyas mi bya/_/rgyu mtshan shes dang rig pa dang /_/skar ma'i dpyad shes skad shes pa/_/'di dag don med mi bya ste/_/bkra shis don du bstan pa yin/_/mthong ba'i chos kyi don du yang /_/grub pa'i rdzas sogs 
[\[258b.6\]]sman dang ni/_/zang zing bcas par mig sman 'grub/_/de las bkra shis 'grub pa yin/_/rab bsngags rgyal ba'i tshigs bcad dang /_/bde legs tshigs bcad kyis brgyan pa/_/rab bsngags zhag ni bzang po dag_/yar ngo dag gis legs mtshan pa/_/gza' 
[\[258b.7\]]mchog dkar ba dag ldan la/_/sngags sgrub pa ni brtsam par bya/_/de la sogs pa'i dge dang ldan/_/mi dge dag kyang spang bya ba/_/nga nyid kyis ni sngon bstan te/_/de bas zlos pas gzung bar bya/_/'jig rten ji snyed gang su dag_/skar ma'i dpyad la mkhas pa dang /_/
[\[259a\]]
[\[259a.1\]]gzhan gyi rgyud la mkhas pa dang /_/lugs kyi bstan bcos gtan tshigs bcas/_/rig pa'i bstan bcos legs 'brel ba/_/sems can rnams la phan byed gang /_/de kun nga yis sngon gsungs te/_/sngags zlos pas ni gzung bar bya/_/lam 'di 
[\[259a.2\]]grub pa'i rgyu yin par/_/de nyid gzigs pas bstan pa yin/_/grub pa'i mtha' ni mtha' dag kun/_/gang yin thar pa'i rgyur gsungs pa/_/sngags kyi lam gyi grub pa'i rgyur/_/nga nyid kyis ni byas pa yin/_/sngags kyi rig pa mtha' dag ni/_/zlos pas don 
[\[259a.3\]]med mi bya'o/_/'jig rten pa yi sngags kun dang /_/dam par yang ni rab bstan dang /_/de bzhin 'jig rten 'das bzang po/_/thams cad kun la rab sbyar bya/_/sems ni log par mi bya ste/_/yid kyis nam yang sun mi dbyung /_/sngags rnams kun la mchod 
[\[259a.4\]]byed pa/_/dam tshig shes pas rab tu bstan/_/sangs rgyas dgongs shing phan pa yin/_/de bzhin ston pa'i bstan pa la/_/rab zhugs rgyal ba'i sras rnams kyang /_/zhugs par rab tu shes pa yi/_/thub zla'i dkyil 'khor dag la ni/_/'di ni dam tshig shes 
[\[259a.5\]]par gsungs/_/rtag tu sngags rnams don yod de/_/yang dag bsams pa thob pa yin/_/gzhan dbang ngas ni ma byas te/_/brnyas pa dag kyang spyad ma yin/_/sngags rnams 'phags pa ma yin pa'ang /_/de dag don med byas min brjod/_/'jig rten ji srid 
[\[259a.6\]]sngags rnams sam/_/yang na gzugs su byung ba'ang rung /_/kun nas nyon mongs mthong lam mtha'/_/de dag 'bras bu yod par bstan/_/khros dang zhe sdang ldan pa yis/_/don med par ni mi bya'o/_/mi 'dod gus pa med pa yi/_/las ni mi bya 'bras bu med/_/de dang 
[\[259a.7\]]'brel ba'i sems la ni/_/nam yang de la sbyin mi bya/_/rtag tu mnyam par bzhag nas ni/_/sngags tshig ldan par bzlas byas shing /_/cho ga ji bzhin gzung byas na/_/'bras bu mtha' dag thob par 'gyur/_/yid ni g.yo med byas nas kyang /_/sngags gcig de ni bzla bar bya/_/sngags 
[\[259b\]]
[\[259b.1\]]ni don kun sgrub pa ste/_/rtse gcig sems kyis 'grub par 'gyur/_/rmongs pa'i bdag nyid g.yeng ba'i sems/_/de la grub pa 'grub mi 'gyur/_/gang la yid ni dag pa dang /_/bstan pa la ni rab dad pa/_/'bras bu mtha' dag 'grub pa ste/_/'gro ba dam pa 'thob par 
[\[259b.2\]]'gyur/_/dkon mchog gsum la dad pa ni/_/'dod pa'i grub par nye bar bstan/_/'phags pa 'jam dpal gyi rtsa ba'i cho ga byang chub sems dpa'i sde snod phal po che theg pa chen po shin tu rgyas pa'i mdo las/_las dang bya ba dang cho ga dang rgyu mtshan shes pa'i le'u rab 'byam 
[\[259b.3\]]las/_nyi shu rtsa bdun pa rdzogs so//_//de nas bcom ldan 'das shAkya thub pas gzhan yang gnas gtsang ma'i gzhal med khang la gzigs nas 'jam dpal gzhon nur gyur pa la bka' stsal pa/_'jam dpal khyod kyi phyag rgya dang sngags rab 'byam mchog tu shin 
[\[259b.4\]]tu gsang ba nyon cig_/ma dad pa'i sems can dang /_de bzhin gshegs pa'i bstan pa la mngon par dad pa med pa dang /_dam tshig med pa dang /_gnang ba med pa dang /_dkon mchog gsum gyi gdung rgyun gcod par byed pa dang /_mi dge ba'i bshes gnyen gyis yongs su 
[\[259b.5\]]zin pa dang /_bsod nams mi 'dod pa dang /_skye bo sdang ba dang /_'grogs shing 'dres pa dang /_sdig pa'i grogs pos yongs su zin pa dang /_sangs rgyas dang chos las thag ring du gyur pa dang /_cho ga 'di la 'bras bu med par gyur pa dang /_slob dpon gyi man ngag med pa dang /_
[\[259b.6\]]gzhon nu khyod kyi gsang ba'i dkyil 'khor la dbang ma bskur ba dang /_de bzhin gshegs pa'i rigs la dam tshig ma mthong ba dang /_skye bo mngon par mi 'dod pa dang /_snod du ma gyur pa'i sems can rnams la bstan par mi bya'o/_/sangs rgyas chos la ma dad dang /_/byang chub lam ni 
[\[259b.7\]]ring gyur la/_/de la phyag rgya mi sbyin zhing /_/rgyud nyid kyang ni bstan mi bya/_/bag med rmongs par gyur pa'am/_/yang na gal te chags pas byin/_/zlos pa phyin ci log byed la/_/de la sngags ni mi 'grub bo/_/phyag rgya nye bar mi 'gyur zhing /_/sngags nyid kyang ni gzhan du 
[\[260a\]]
[\[260a.1\]]'gyur/_/myur du grub pa mi 'thob cing /_/de yi lus kyang nyams par 'gyur/_/zhi zhing dad pa'i sems ldan dang /_/der ni dam tshig mthong ba dang /_/rgyud dang sngags la rab zhugs la/_/phyag rgya rgyud ni bstan par bya/_/dkon mchog gsum la 
[\[260a.2\]]mchod byed dang /_/rgyal ba'i bstan la rab dad dang /_/cho ga'i sbyor ba mthong ba dag_/de dag la ni phyag rgya bstan/_/byang chub sems kyi cho ga shes/_/byang chub sems kyis rnam par brgyan/_/rtag tu byang chub lam la gnas/_/de dag la ni phyag rgya bstan/_/
[\[260a.3\]]sngags dang rgyud la rab brtson zhing /_/phan tshun brgyud pas dam tshig mthong /_/byang chub chen por dam bcas pa/_/de la phyag rgya rab tu bstan/_/rgyal ba'i sras po dag dang ni/_/de bzhin nyan thos rang rgyal dang /_/mthong ba'i chos kyi 'bras thob gang /_/de 
[\[260a.4\]]la phyag rgya rab tu bstan/_/chos rnams la ni rnam rtog med/_/dad cing ser sna bral ba dang /_/ston pa'i bka' la rigs par shes/_/de la phyag rgya rab tu bstan/_/rtsa brgyad brgya yi tshad du ni/_/'di dag phyag rgya phyag rgyas btab/_/lhag dang nyung ba ma yin par/_/
[\[260a.5\]]mngon sum sangs rgyas kyis rab bshad/_/'jam dpal gang gi cho ga la/_/sngags kyang de dang mnyam pa yin/_/brgyad bcas brgya zhes gsungs pa dang /_/sngags rnams de dang mnyam par bstan/_/phyag rgya'ang brgya ni rtsa brgyad du/_/thub pa mchog gis 
[\[260a.6\]]sngon gsungs so/_/'di tsam tshad du cho ga la/_/phyag rgya sngags ni yang dag 'byung /_/sangs rgyas kun gyi mdzod nyid ni/_/sngags kyi mdzod du nye bar bstan/_/phyag rgya sngags ni mnyam ldan na/_/yang dag ldan pas las myur byed/_/'khor lo med pa'i shing rta ni/_/
[\[260a.7\]]rigs par 'gro bar mi 'byung ste/_/de bzhin sngags rnams ma lus pa/_/phyag rgya med par las mi byed/_/sngags dang phyag rgya mnyam ldan zhing /_/yang dag ldan pas myur las byed/_/lha dang lha min bcas pa yi/_/'jig rten gsum kun 'gugs byed na/_/las 
[\[260b\]]
[\[260b.1\]]gzhan dag gis legs sbyar ba'i/_/mi yi 'jig rten smos ci dgos/_/mthong chos 'bras bu 'di dag gi/_/phyag rgya sngags la snang ba yis/_/gnyi ga ldan zhing dag pa dang /_/cho ga ldan pa'i don bstan na/_/rgyal ba mchog dang sras rnams dang /_/'byung po rnams ni 
[\[260b.2\]]'gugs par byed/_/sngags dang phyag rgya dka' thub nyid/_/rnam gsum las ni legs gnas dang /_/ci 'dod phun sum tshogs pa kun/_/de bzhin zlos pas thob par 'gyur/_/sngags rnams phyag rgyas phyag rgya btab/_/sngags kyis kyang ni de rgya btab/_/sngags ni phyag 
[\[260b.3\]]rgya med pas min/_/sngags kyang phyag rgya spangs pas min/_/phyag rgya sngags ni mnyam ldan na/_/yang dag ldan pas las kun byed/_/'di dag phan tshun 'bras bu ste/_/phan tshun 'bras bu 'byung ba yin/_/sgrub pas rigs ldan sbyar byas na/_/bsgrub bya min pa'i las rnams med/_/
[\[260b.4\]]phyag rgya ldan pa'i zlos pa pos/_/sngags rnams ma lus 'grub par 'gyur/_/cho ga mthong bas rab brtson zhing /_/sngags dang phyag rgya kun byas na/_/gang du 'gugs 'gyur mi 'grub pa/_/de gnas de ni yod ma yin/_/srid rtse mnar med bar dang ni/_/'jig rten khams kyi 'gro 
[\[260b.5\]]ba gzhan/_/gang du mi 'bebs mi 'gugs dang /_/bsgrub bya ma yin gang yang med/_/sems can skye gnas las skyes dang /_/byang chub sems dpa' mi snang ba'ang /_/cho gas bskul nas mi 'gugs pa/_/de ni gang yang yod ma yin/_/srung ba'i cho ga'i rgyud dag gam/_/las 
[\[260b.6\]]'grub bzlog par bya ba la/_/sa bcu la ni gnas pa yi/_/byang chub sems dpas kyang mi nus/_/sngags dang phyag rgya la gnas la/_/'byung po kun gyis mi tshugs so/_/dka' thub bzlas pa cho ga'i lam/_/sbyin sreg las la rab sbyar na/_/'di las skye zhing de las grub/_/
[\[260b.7\]]phyag rgya sngags la snang ba yin/_/zlos pa rtag tu 'bad brtson zhing /_/rtag tu de dag la gnas na/_/sngags rnams grub par 'gyur ba ste/_/don yod 'gyur bar thub pa'i bka'/_/sangs rgyas kun gyi gsung dag ni/_/de dag gis ni gzhan du byed/_/sngags dang rgyud ni rigs 
[\[261a\]]
[\[261a.1\]]pa la/_/gang zhig rtag tu mi 'jug pa'o/_/sngags dang phyag rgya mtha' dag ni/_/gang zhig cho ga ldan byed pa'o/_/'jam dpal gzhon nu 'di dag ni/_/yang dang yang du bstan pa yin/_/sngags kyi rig pa mtha' dag ni/_/phyag rgyas sngags ni 
[\[261a.2\]]phan pa 'byung /_/de srid las la cho ga'i rgyal/_/'dis ni 'bras bu rgya chen 'byung /_/'jig rten gsang mchog phan pa dang /_/sngags dang phyag rgyas dam bcas pa/_/de nas rigs ldan 'jam dpal te/_/khyab par byed pa byis pa'i gzugs/_/cung zad 'dzum pa'i bzhin 
[\[261a.3\]]gyur gnas/_/gzhon nu sna tshogs yang dag 'byung /_/byang chub sems dpa' brtson 'grus che/_/sa bcu la ni gnas pa yis/_/sangs rgyas nyi ma'i gnyen gyur pa/_/thub pa mchog la rab tu zhus/_/bcom ldan sngags kyi rgyud dag ni/_/gang yin 'di ni 'jig rten 
[\[261a.4\]]bstan/_/sngon gyi sangs rgyas dag gis kyang /_/de yang bdag la gsungs pa yin/_/de ltar shAkya seng ge yis/_/ci yi phyir na rab tu gsungs/_/bdag ni de ltar the tshom 'tshal/_/thub pa mchog gis bdag la gsungs/_/blo ldan ka la ping ka'i skad/_/tshangs pa yi ni 
[\[261a.5\]]gsung dbyangs kyis/_/sa bcu la ni rab gnas pa'i/_/byang chub sems dpa' la gsungs pa/_/sngon ni bskal pa mang po ru/_/nga ni 'khor bar 'khor ba na/_/thub dbang me tog kun skyes las/_/cho ga'i rgyal po'ang nga yis thob/_/de dang der ni sems can la/_/phan pa 
[\[261a.6\]]mang po byas pa yin/_/thugs rje'i dbang du song nas ni/_/de tshe bdag gi smon lam byas/_/sangs rgyas mchog tu de tshe bdag_/dus kyi mthar ni yang dag byung /_/chos kyi 'khor lo bskor nas ni/_/bstan pa'i don ni byas pa yin/_/phyi ma yi ni dus dag tu/_/de tshe nga ni mya 
[\[261a.7\]]ngan 'da'/_/de na cho ga'i rgyal dbang po/_/khyod kyi drung du nga yis bstan/_/nga yang 'jig rten mya ngan 'das/_/'dzam bu'i gling ni rab stongs shing /_/de bzhin ston pa'i chos kyi mdzod/_/rtsod dus thag ring gyur pa na/_/sems can rnams la bstan pa'i don/_/cho ga'i rgyal 
[\[261b\]]
[\[261b.1\]]po gcig byed 'gyur/_/cho ga'i rgyal po rgya chen la/_/de bzhin 'di ni yang dag 'jug_/sems can rnams ni don la brtson/_/de yi tshe na 'byung bar 'gyur/_/de dus 'jigs su rung ba yi/_/de tshe sems can chos ldan min/_/rtag tu lus la mi gnas shing /_/
[\[261b.2\]]rgyal po rnams ni ma rungs yid/_/mi dang mi ma yin rnams ni/_/kun kyang bstan la rnam par sdang /_/ngas bshad chos kyi mdzod rnams ni/_/nga yi thams cad 'jig par 'gyur/_/de dag gdul ba'i don gyi phyir/_/sngags kyi mdzod ni nye bar bstan/_/bskal pa bsam mi 
[\[261b.3\]]khyab par sngon/_/gzhon nu khyod kyi smon lam 'di/_/sangs rgyas ji snyed gang su dag_/'jig rten gnyen gyur mya ngan 'das/_/de dag bstan pa'i don du ni/_/dus dang dus su bya'o zhes/_/bdag ni byis pa gzhon nu'i gzugs/_/dus kun tu ni rnam par spyod/_/sngags 
[\[261b.4\]]kyi gzugs kyis sems can la/_/de dang der ni rnam par 'dul/_/gzhon nu khyod kyi smon lam 'di/_/sngon chad du ni byas pa yin/_/nga ni byis pa'i gzugs thob gyur/_/des na khyod la bshad par bya/_/skye bo skyabs ni med pa dang /_/sangs rgyas zhing ni stongs pa na/_/
[\[261b.5\]]sngags kyi gzugs kyis sems can la/_/byis pa'i tshul gyis yang dag shod/_/sems can mang po 'dul byed cing /_/phun sum tshogs pa sbyin byed pa/_/dus kyi tha ma de la ni/_/sems can kun la mchog sbyin byed/_/'jig rten nga ni mya ngan 'das/_/sa yi steng ni stongs 
[\[261b.6\]]gyur na/_/khyod nyid byis pa'i gzugs kyis ni/_/sangs rgyas mdzad pa byed par 'gyur/_/de tshe dgon chen rab dga' ba/_/kha ba can nang yod pa yi/_/chu bo gser dang ldan 'gram du/_/nga ni mya ngan 'da' bar 'gyur/_/'phags pa 'jam dpal gyi rtsa ba'i cho ga byang chub 
[\[261b.7\]]sems dpa'i sde snod phal po che theg pa chen po shin tu rgyas pa'i mdo las/_phyag rgya bskul ba'i cho ga 'jam dpal gyis yongs su zhus shing bstan pa'i le'u rab 'byam las/_nyi shu rtsa brgyad pa rdzogs so//_//de nas bcom ldan 'das shAkya thub pas gzhan yang gnas gtsang 
[\[262a\]]
[\[262a.1\]]ma'i gzhal med khang la gzigs nas/_de bzhin gshegs pa'i phyag rgya'i mdzod yang dag par bskul ba zhes bya ba'i ting nge 'dzin la snyoms par zhugs so/_/snyoms par zhugs ma thag tu bcom ldan 'das shAkya thub pa'i mdzod spu nas 'od zer du ma bye ba khri phrag 
[\[262a.2\]]brgya stong grangs med pa'i 'khor dang bcas pa byung ste/_/'od zer gyi dra ba du ma des sangs rgyas kyi zhing du ma gsal bar byas nas/_sangs rgyas thams cad la yang dag par bskul nas/_phyir yang bcom ldan 'das shAkya thub pa'i mdzod spur zhugs par gyur to/_/
[\[262a.3\]]sangs rgyas bcom ldan 'das la yang dag par bskul ma thag tu nam mkha'i ngo bo nyid kyi ting nge 'dzin la snyoms par zhugs te/_gnas gtsang ma'i steng gi nam mkha'i dkyil du bzhugs par gyur to/_/de nas bcom ldan 'das shAkya thub pas sangs rgyas thams cad la 
[\[262a.4\]]mchod nas 'jam dpal gzhon nur gyur pa la bka' stsal pa/_'jam dpal phyag rgya'i le'u'i cho ga'i mdzod sangs rgyas thams cad kyi byin gyis brlabs pa bshad kyis nyon cig_/de nas 'jam dpal gzhon nur gyur pas sangs rgyas thams cad kyi zhabs la btud de phyag 
[\[262a.5\]]'tshal nas/_bcom ldan 'das shAkya thub pa la 'di skad ces gsol to/_/de bzhin gshegs pa thams cad kyi mdzod kyi phyag rgya mchog tu shin tu gsang ba gang yin pa de dus la bab par mkhyen na/_bcom ldan 'das de ni legs te bshad du gsol/_skye bo mang po la 
[\[262a.6\]]phan pa dang skye bo mang po la bde ba dang 'jig rten la snying brtse ba dang skye bo'i tshogs mang po'i don dang phan pa dang bde ba'i phyir dang lha dang mi rnams dang sems can thams cad la phan pa dang bde ba dang bde ba'i rnam par smin par 'gyur ba'i slad du'o/_/de nas bcom ldan 'das 
[\[262a.7\]]shAkya thub pa la 'jam dpal gzhon nur gyur pas gsol ba btab nas/_phyag rgya thams cad la gzigs shing sangs rgyas thams cad la mkhyen par byas nas/_byang chub sems dpa' thams cad rab tu dga' bar byed pa/_'phags pa nyan thos dang rang sangs rgyas 
[\[262b\]]
[\[262b.1\]]thams cad yang dag par tshim par byed pa/_'phags pa'i sngags rnams la yid brtson par byed pa la yang dag par gzengs stod pa/_ma rungs pa thams cad zlog par byed pa/_'jigs pa thams cad dbugs 'byin par byed pa/_'khor bar gnas pa dag la bde 
[\[262b.2\]]ba dang shis pa dang mya ngan las 'das pa la rab tu 'jog par byed pa/_sems can sdug bsngal ba thams cad la bde ba'i don gyi phyir phyag rgya'i le'u'i cho ga ngas bshad kyis 'jam dpal gzhon nu nyon cig_/dang po gtsug phud lnga pa ni/_/de ni phyag rgya chen por 'dod/_/
[\[262b.3\]]gnyis pa gtsug phud gsum pa yin/_/ral pa gcig pa gsum pa ste/_/bzhi pa ut+pa lar gsungs pa/_/rkang gnyis dam pa rdzogs sangs rgyas/_/lnga pa bkra shis ldan du brjod/_/drug pa rgyal mtshan zhes su brjod/_/bdun pa gang ba zhes bstan te/_/sngags 
[\[262b.4\]]shes dag la legs mdzes shing /_/brgyad pa srog shing zhes brjod pa/_/sngags shes dag la legs mdzes yin/_/dgu pa gdugs zhes bstan pa ste/_/bcu pa mdung du brjod pa yin/_/de bzhin bcu gcig sangs rgyas kyis/_/kha sbyar zhes ni yang dag bstan/_/
[\[262b.5\]]bcu gnyis pa ni phub ces gsungs/_/bcu gsum pa ni da pus yin/_/bcu bzhi pa ni ral grir bshad/_/de bzhin dril bu [{]bcwa [,]bco [}]lnga pa/_/bcu drug pa ni zhags par bstan/_/bcu bdun pa ni lcags kyur shes/_/[{]bcwa [,]bco [}]brgyad pa ni bzang po'i gdan/_/bcu dgu pa ni gdan 
[\[262b.6\]]du brjod/_/nyi shur bstan pa rma bya'i gdan/_/nyi shu gcig pa paT+Ti saM/_/rtags gcig nyi shu gnyis pa ste/_/rtags gnyis nyi shu gsum pa yin/_/de bzhin phreng ba nyi shu bzhi/_/nyi shu lnga pa gzhu yin te/_/nyi shu drug par gsungs pa ni/_/lcags mda' dag tu rnam 
[\[262b.7\]]par brtags/_/nyi shu bdun par gsungs pa ni/_/rtags kun dag tu rab tu bstan/_/nyi shu brgyad pa gsal shing ste/_/nyi shu dgu pa tho ba yin/_/sum cu pa ni mda' bo che/_/sum cu gcig pa mche bar bstan/_/sum cu gnyis pa de bzhin kha/_/sum cu gsum pa ras 
[\[263a\]]
[\[263a.1\]]kyi gos/_/sum cu bzhi pa bum pa ste/_/sum cu lnga pa 'khar gsil yin/_/sum cu drug pa bya ma bum/_/sum cu bdun pa gtun shing ste/_/sum cu brgyad pa skyil krung yin/_/sum cu dgu pa pa Ta ha/_/bzhi bcu par ni rab bstan pa/_/chos kyi dung zhes 
[\[263a.2\]]nye bar bstan/_/bzhi bcu dag ni gcig pa yang /_/lcags thag ces ni yongs su bsgrags/_/gnyis par 'dod pa mang por gsungs/_/gsum pa yid la re ba rdzogs/_/bzhi pa skyed byed snang ba ste/_/shes rab pha rol phyin par 'dod/_/lnga pa ma mo zhes bshad 
[\[263a.3\]]pa/_/rkang gnyis rdzogs pa'i sangs rgyas kyis/_/drug pa rta babs zhes byar gsungs/_/bdun pa rta babs bzang po yin/_/brgyad pa sgra skad dag tu bstan/_/dgu pa rgyal ba'i sgra yang yin/_/lnga bcu pa ni rnga bo che/_/lnga bcu gcig pa chos kyi rnga/_/lnga bcu gnyis pa 
[\[263a.4\]]ba lang bshad/_/gsum pa lag pa mchog yin te/_/lnga bcu bzhi par shes bya ba/_/phyag rgya de ni 'khrul med yin/_/lnga bcu lnga pa mjug [{]rings [,]ring [}]yin/_/lnga bcu drug pa mda' yin te/_/bdun pa dag ni dgra star bstan/_/brgyad pa 'jig rten gyis mchod yin/_/
[\[263a.5\]]lnga bcu rtsa dgur shes bya ba/_/mdor na mtshon ni rtse gcig yin/_/drug cu par ni 'gyur ba yang /_/mdor na gshol du shes par bya/_/drug cu gcig pa pad+ma ste/_/drug cu gnyis pa rdo rjer bshad/_/chos kyi 'khor lo skor byed pa/_/'jig rten drug cu gsum par 
[\[263a.6\]]gsungs/_/drug cu bzhi par shes bya ba/_/mdor na pad+ma dkar po yin/_/drug cu lnga par shes bya ba/_/phyag rgya mchog sbyin dam pa yin/_/de nas drug cu drug pa ni/_/theg pa'i phyag rgyar sangs rgyas gsungs/_/drug cu bdun par 'jig rten du/_/mkhas pas mdung du 
[\[263a.7\]]bstan pa yin/_/drug cu brgyad par bya ba ni/_/rdo rje dbyug pa'i phyag rgyar gsungs/_/drug cu rtsa dgur 'gyur ba ni/_/dgra 'joms byed par rab tu bstan/_/bdun cu par ni shes bya ba/_/mdor na klu yi phyag rgya yin/_/bdun cu gcig par gsungs pa ni/_/gzhal med 
[\[263b\]]
[\[263b.1\]]phyag rgya mchog bzang yin/_/bdun cu gnyis pa mdor bsdu na/_/shing rta zhes ni de la brjod/_/mdor na bdun cu gsum pa ni/_/'jig rten mgon gyi gdan du gsungs/_/de bzhin bdun cu bzhi dang ni/_/bdun cu lnga ru bstan pa dag_/tshes brgyad zla ba pi 
[\[263b.2\]]bang dag_/phyag rgya gnyis su bstan pa yin/_/bdun cu rtsa drug 'jig rten du/_/phyag rgya pad+ma 'dra ba yin/_/bdun cu bdun pa'i phyag rgya mchog_/ut+pa la ni 'byung ba'i gnas/_/bdun cu brgyad pa'i phyag rgya ni/_/phyag 'tshal ba zhes bstan pa yin/_/bdun 
[\[263b.3\]]cu rtsa dgu mchod yon rgya/_/dgra bcom phyag rgya brgyad cu pa/_/mar me brgyad cu gcig par shes/_/thal sbyar brgyad cu gnyis par 'dod/_/gsum pa phreng ba zhes bya ba'o/_/bzhi pa gdan zhes gsungs pa yin/_/lnga pa gnas kyi phyag rgyar bstan/_/drug pa rab 
[\[263b.4\]]gnas gsungs pa ste/_/bdun pa dbang gi phyag rgyar brjod/_/brgyad cu brgyad pa mchog tu 'dod/_/dgu dang dgu bcu'i grangs dag ni/_/phyag rgya gnyis ni dge ba mchog_/kha sbyar zung gi phyag rgya ste/_/grangs ni dgu bcu 'byung ba ste/_/dgu bcu rtsa gcig ces gsungs 
[\[263b.5\]]pa/_/me tog gi ni phyag rgyar bstan/_/gnyis pa gtor ma'i phyag rgya ste/_/gsum pa rtag tu spos kyi yin/_/bzhi pa dri yi phyag rgya ste/_/lnga pa mar mer shes par bya/_/drug pa sbyor bar shes par bya/_/bdun pa skyil krung phyed kyi gnas/_/brgyad pa dag ni bong ba ste/_/
[\[263b.6\]]dgu pa dag ni gshegs su gsol/_/de bzhin brgya rdzogs phyag rgya ni/_/thams cad pa yi las shes bya/_/brgya las rtsa gcig gsungs pa ni/_/phyag rgya chen po zhes bya ste/_/gtsug tor 'jig rten mgon po ni/_/rtag tu bla ma 'khor los sgyur/_/phyag rgya de ni dang por 
[\[263b.7\]]gsungs/_/gnyis pa gdugs dkar las byung yin/_/gsum pa rtsa ba'i phyag rgya ste/_/'jam pa'i dbyangs su snang ba yin/_/bzhi pa chos kyi mdzod kyi gnas/_/chos kyi phyag rgyar shes par bya/_/lnga pa dge 'dun zhes bya ste/_/de ni phyag rgya chen po'ang yin/_/drug pa 'byung 
[\[264a\]]
[\[264a.1\]]po zhi byed pa/_/rang rgyal lag pa'i phyag rgya nyid/_/bdun pa byang chub sems dpa' ni/_/sa bcu dag la zhugs pa yi/_/phyag rgya pad+ma'i phreng ba ste/_/phyag rgya chen por de shes bya/_/'jig rten pa ni thams cad kyi/_/phyag rgya sngags rnams mchog sbyin 
[\[264a.2\]]byed/_/mthu chen gtso bo chen po ste/_/gtso bo 'jig rten gsum gyis mchod/_/brgyad pa yang dag rab sbyar ba/_/phyag rgya srid gsum skye gnas yin/_/phyag rgya rnams kyi grangs bstan pa/_/rgyud 'di las ni rab 'byung ba/_/brgya gcig de bzhin rtsa brgyad du/_/phyag 
[\[264a.3\]]rgya'i grangs su brtags pa yin/_/rdzogs sangs rgyas kyis 'di tshad du/_/sa steng sngon ni bstan pa yin/_/ston dang bstan pa 'jig pa na/_/lus can rnams ni rab spyod 'gyur/_/dang po re zhig lag pa gnyis/_/thal mo sbyar te rtse mo sprad/_/sor mo phan tshun nang du gshib/_/
[\[264a.4\]]sor mo phan tshun sbyar nas ni/_/de nas yang dag sbyar nas kyang /_/lag gnyis yang dag ldan pa la/_/gtsug pud lngas ni legs mtshan bya/_/sor mo rnams kyi rtse mo dag_/de nas de dag rnam bzlog pa/_/phyag rgya gtsug pud lngar shes bya/_/gtsug pud lnga pa nyid dag ni/_/
[\[264a.5\]]phyag rgya chen po zhes su bsgrags/_/byang chub sems dpa'i dbu la yod/_/'di ni phyag rgya mthu bo che/_/rab sbyar las kun byed pa yin/_/'jam dpal gyi ni sngags dag gam/_/snying po nyid ni rab tu sbyar/_/skra can ma yi sngags dag gam/_/rtsa ba'i sngags kyis rtag tu bya/_/cho 
[\[264a.6\]]ga mthong bas sbyar ba'am/_/sngags rnams kun gyis byas na ni/_/las rnams kun ni don yod par/_/thub pa'i bkas ni bstan pa yin/_/de bzhin lag pa rnam bkod nas/_/de yi lag pa kha sbyar bya/_/de bzhin rtse mo gsum bya ste/_/sor mo rnams ni rab sbyar nas/_/lag 
[\[264a.7\]]gnyis mthe bo spyod pa dang /_/rab tu phyung ste drang por bya/_/gung mo dang ni srin lag dag_/phyin ci log tu 'brel pa bya/_/'di ni gtsug pud gsum zhes bya/_/ral pa gsum pa zhes bya'ang yin/_/'jam pa'i dbyangs ni blo ldan gyi/_/phyag rgya 'di ni phyag rgya che/_/gang dag cho ga 
[\[264b\]]
[\[264b.1\]]mthong ba yi/_/las rnams kun ni byed pa yin/_/'jam dpal gsang sngags gang yin pa/_/de dag kun la sbyar bar bya/_/zlos pa yid la gang 'dod pa/_/don de myur du grub par byed/_/lag pa de bzhin rnam bkod nas/_/de bzhin gtsug pud gcig par bya/_/
[\[264b.2\]]sor mo gung mo yang dag sbyar/_/nges par gtsug pud gcig par 'gyur/_/rgya 'di phyag rgya chen po ste/_/rdzogs pa'i sangs rgyas rnams kyis gsungs/_/gzhon nu'i sngags ni rab bkod dang /_/gang yang 'jig rten kun gyi yang /_/de dang sbyar na 'grub 'gyur te/_/
[\[264b.3\]]myur ba nyid du 'grub par 'gyur/_/de bzhin 'di yis bsgrub bya ni/_/sngags mchog rgyal bas bshad pa yin/_/cho ga mthong ba'i las kyis ni/_/'di don myur du bsgrub par bya/_/de bzhin lag pa yang dag sbyar/_/sor mo'i rtse mo dgug cing dgod/_/mdzub mo 
[\[264b.4\]]gnyis ni rtse sprad dgug_/sor mo gzhan ni rang bzhag la/_/mthe mo gnyis ni rab gshib nas/_/gung mo gnyis ni rab brkyang bya/_/srin lag gnyis ni rtse sprad bkug_/ut+pa la ru bstan pa yin/_/'di ni byang chub sems dpa' yi/_/rtsa ba'i sngags ni brjod cing bya/_/
[\[264b.5\]]gtsug pud lnga par bstan pa yi/_/las rnams gang yin de dag nyid/_/de kun ut+pa la yis ni/_/myur du sgrub par byed pa yin/_/'di ni mchog sbyin phyag rgya ste/_/myur du longs spyod sgrub byed pa'o/_/rtsa ba'i sngags dang ldan byas na/_/myur du nor ni byed par 'gyur/_/lag 
[\[264b.6\]]gnyis de bzhin sbyar byas nas/_/lag pa gnyis po rab bkan la/_/kho ra yug tu sor mo yis/_/de nyid kha ni yang dag sbyar/_/bkra shis ldan pa'i rnam par 'byung /_/mdzes pa'i rnam par dgod par bya/_/gung mo'i sor mo'i dbus su ni/_/mthe'u chung gnyis ni 
[\[264b.7\]]yang dag sbyar/_/mthe bo gnyi ga rnam sbyar ba/_/phyag rgya bkra shis ldan du brjod/_/don kun byed pa'i phyag rgya 'di/_/zhi ba'i las la rab tu sbyar/_/snying po'am yi ge drug ldan pas/_/las rnams kun ni byed par 'gyur/_/de bzhin lag gnyis sbyar nas ni/_/sor mo phan tshun rab sbyar ba/_/
[\[265a\]]
[\[265a.1\]]'gro ba'i khyad par mkhyen pa yis/_/gang ba bzang zhes gsungs pa yin/_/rtse mo'i phyogs kyi sor mo rnams/_/kun nas yongs su 'gyed byas pa/_/gang ba bzang zhes sangs rgyas kyis/_/zlos pa rnams la gsungs pa yin/_/de 'di sdug bsngal dag dang ni/_/dbul 
[\[265a.2\]]ba'i sdug bsngal rab zhi byed/_/rtsa ba'i sngags kyis bskul byas na/_/myur du nor gyis phyug par byed/_/'jig rten mkhyen cing legs spyod pas/_/phyag rgya gzhan yang gsungs pa ni/_/lag gnyis de bzhin byas nas ni/_/g.yon pa phab cing de la brten/_/lag pa g.yas 
[\[265a.3\]]pas bya ba ni/_/de yi sor mo dgug cing gzhag_/mdzub mo gung mo nyid dag ni/_/bsgreng ba rgyal mtshan zhes brjod de/_/rgyal mtshan phyag rgya zhes grags pa/_/bsgreng bas dgra ni zlog par byed/_/phyag rgya 'di yi bya ba ni/_/rim gyis gtor ma sbyin sreg sogs/_/phyag rgya 
[\[265a.4\]]'di yis bya ba ni/_/rtsa ba'i sngags kyis rab bskul na/_/'di ni las kun byed pa yin/_/lag pa de bzhin rnam sbyar ba/_/thal mo sbyar ba'i phyag rgya ste/_/bgegs rnams ma lus rnam 'jig cing /_/sngags shes mnyam par brjod pa ni/_/rim gyis las rnams byed par 'gyur/_/
[\[265a.5\]]cho ga mthong ba'i ldan pas ni/_/myur du don ni sgrub par byed/_/'jam pa'i dbyangs kyi snying po ni/_/snying gi gnas las yang dag byung /_/'jig rten ma lus bsam pa yi/_/las rnams yang dag ldan pas byed/_/lag pa de bzhin sbyar byas nas/_/g.yon pa'i steng du g.yas pa 
[\[265a.6\]]bzhag_/g.yas kyi mdzub mo blangs nas ni/_/g.yon pa'i mdzub mo bsgreng byas pa/_/'di ni srog shing phyag rgya yin/_/dgra rnams kun ni zlog byed cing /_/mi bzad shin tu 'jigs rung ba'i/_/bgegs rnams thams cad zhi bar byed/_/sngags zlos pa yis bstan pa ni/_/
[\[265a.7\]]ma rungs thams cad gsad don phyir/_/rtsa ba'i sngags dang yang dag ldan/_/myur du las ni byed par 'gyur/_/de bzhin lag pa sbyar byas la/_/srog shing 'dra bar btsugs byas nas/_/de steng lag g.yas brkyang byas pa/_/phyag rgya gdugs zhes bya bar brjod/_/phyag rgya 
[\[265b\]]
[\[265b.1\]]'di yis bya ba ni/_/bdag gi spyi bor bsrung bar bya/_/sngags rnams kun gyis byed pa ste/_/las ni srung bar byed pa yin/_/dgra rnams kyi ni gdong 'gebs shing /_/mi 'dod pa dag rengs par byed/_/mi ma yin dang ma rungs pa/_/ci ltar 'dod par byed pa 
[\[265b.2\]]yin/_/gdugs kyi phyag rgya de mthong bas/_/bgegs rnams kun ni rnam par 'jig_/lag gnyis de bzhin byas nas ni/_/lag pa dag ni mdzes sbyar nas/_/mthe bo mdzub mo rtse sprad ldan/_/gung mo gnyis ni rab brkyang zhing /_/srin lag gnyis ni rtse sprad 
[\[265b.3\]]bkug_/gung mo'i tshigs gnyis sbyar bar bya/_/de nyid mdung gi phyag rgyar bstan/_/ma rungs thams cad zlog par byed/_/srin po gdon rnams 'jig byed nas/_/'jig rten mgon gyis gsungs pa yin/_/khro bo'i rgyal po gshin rje gshed/_/khros pas rab 
[\[265b.4\]]tu bstan pa yin/_/mi bzad sdig pa'i las byed pa'i/_/'jig rten la ni rab myur byed/_/srog la gnod par byed pa'i las/_/sangs rgyas rnams kyis spangs pa yi/_/las 'di dag ni mi bya ste/_/'jig rten dam pas bkag pa yin/_/yang na kun 'gro'i sngags 
[\[265b.5\]]sbyar ba'i/_/mdung gi phyag rgya dam pa yin/_/gang dag 'jig rten sngags rnams dang /_/de bzhin rgyal bas rab bshad pa/_/de dag gi ni sngags rnams sbyar/_/mdung gi phyag rgya legs mnyam bzhag_/sngags kyi mchog ni mi bzad mthong /_/bden bral thams 
[\[265b.6\]]cad 'jig par 'gyur/_/sha za skar ma [{]yi dgas [,]yi dwags [}]dang /_/srul po dang ni ma mo dang /_/byis pa'i gdon dang mi sdug gzugs/_/byis pa rnams la gnod byed pa/_/gang dag gdug pa'i las ldan pa/_/ma rungs thams cad 'joms par byed/_/de bzhin lag 
[\[265b.7\]]ni sbyar byas nas/_/thal mo'i rnam par byas pa dag_/de nyid rnam par bzlog bya ste/_/sor mo phan tshun 'byar ba ni/_/rdzogs sangs rgyas pa zhe sdang bral/_/de nyid kha sbyar zhes ni gsungs/_/yi ge gcig pa'i sngags dang ni/_/phyag rgya 'di yi las kyis bya/_/'di 
[\[266a\]]
[\[266a.1\]]nyid phyag rgyas phyogs kun bcing /_/de ni phyogs bcing zhes bya'o/_/phyag rgya 'di ni bsrung ba che/_/kha sbyar byas nas 'dug pa yin/_/gzhan yang gang dag gnod byed pa'i/_/ma rungs thams cad 'jig par byed/_/lus dang sems can 'khor 
[\[266a.2\]]dang ni/_/spyod yul dag kyang 'dzin par byed/_/gang du zlos pa rtag gnas pa/_/ma lus tshogs ni srung bar byed/_/de la sdig pa ci yang med/_/phan pa med pa'ang 'byung mi 'gyur/_/bde dang lo legs nad med na/_/pha rol dmag tshogs 'jigs pa gang /_/
[\[266a.3\]]de nas lag gnyis yang sbyar nas/_/bzlog par yang ni bya ba yin/_/g.yas pa 'og tu byas nas ni/_/g.yon pa'ang steng du bkan par bya/_/lag gnyis phan tshun bsnol ba 'di/_/rgyal ba mchog gis mchog sbyin gsungs/_/sdig pa yang dag 'byung byed pa'i/_/ma 
[\[266a.4\]]rungs dgra rnams zlog par byed/_/yi ge gcig gnyis gsum dag gi/_/yi ge ldan pa brjod pa dang /_/sngags ni 'dod pa dang ldan pas/_/'di ni myur du las rnams byed/_/dgra las byung ba'i sdig dag la/_/don gyi las rnams sna tshogs byed/_/rtsa ba'i sngags 
[\[266a.5\]]dang ldan pa yis/_/sbrul gyi dug ni sel bar byed/_/yang na gzhan gyis sbyar ba yi/_/lus can skyon ni sel bar byed/_/sangs rgyas rkang gnyis mchog dag gis/_/'di ni phyag rgya mchog tu gsungs/_/lag pa de bzhin sbyar byas nas/_/sor mo rnams ni sbyar 
[\[266a.6\]]ba las/_/de tshe da pus 'dra bya ba/_/rtsa bar yang ni bcing ba ste/_/mthe bo gnyis kyi dbus su ni/_/mthe'u chung dag gis legs par dkri/_/sor mo drug gis bya ba ni/_/rtse mo sbyar te legs mdzes bya/_/'di ni da pus phyag rgyar gsungs/_/lha min thams 
[\[266a.7\]]cad 'joms par byed/_/lha ma yin dang gdug sems ldan/_/mthong bas sems ni zhi 'gyur zhing /_/phyag rgya brjod na 'jig par 'gyur/_/da pus phyag rgya legs mchod pa/_/rtsa ba'i sngags ni rab sbyar na/_/myur du don rnams byed cing zhi/_/de bzhin ral gri 
[\[266b\]]
[\[266b.1\]]bstan pa yang /_/srin lag mdzub mo bkug pas so/_/de bzhin lag gnyis byas nas ni/_/rab brkyang dang po dgug par bya/_/sor mo dag gis 'khor yug tu/_/kham phor mnyam pa'i dbyibs su bya/_/dril bur sangs rgyas kyis mkhyen cing /_/lus can rnams la yang 
[\[266b.2\]]dag bstan/_/lag gnyis de bzhin sbyar nas ni/_/gnyi ga kha sbyar rab bcings nas/_/phan tshun bsre ba byas nas ni/_/de bzhin gung mo'i sor mo gnyis/_/dkyil 'khor 'dra bar byas pa yis/_/zhags pa 'dra bar 'byung ba ni/_/de nas mdzub mo gnyis po dag_/dbu ma'i tshigs su 
[\[266b.3\]]bcing bya ba/_/'di ni zhags pa zhes bya ste/_/rgya 'di sangs rgyas kyis sprul pa'o/_/sems can rnams ni gdul don du/_/mi bzad 'ching ba byed par gsungs/_/gang yang ma rungs gdug pa'i gza'/_/gang yang gnod sbyin srin po rnams/_/'di ni cung zad rab bskul 
[\[266b.4\]]bas/_/'dir ni ma mor bcas pa 'ching /_/chings shig chings shig ces brjod pas/_/brgya byin bcas pa'ang 'dir 'ching na/_/sha za sha ni za ba dang /_/mi yi 'jig rten smos ci dgos/_/lag gnyis de bzhin byas nas ni/_/de ni gnyi ga mnyam byas nas/_/de bzhin 
[\[266b.5\]]lag pa g.yas pa ni/_/g.yon pa'i steng du yongs su gzhag_/gung mo dang ni mdzub mo dag_/de nyid lcags kyu 'dra bar bya/_/tshigs ni bar ma la brten nas/_/mdzub mo nyid ni lcags kyur bya/_/rtsa ba'i sngags la 'di rab sbyar/_/lcags kyur 'di ni rab tu bya/_/yid la gang 
[\[266b.6\]]zhig zlos par 'dod/_/myur du las ni rab tu byed/_/myur du lha dbang tshangs pa sogs/_/brgya byin bcas pa'ang 'gugs par byed/_/phyag rgya gtso mchog rab sbyar ba/_/lcags kyu 'gugs pa dge ba yin/_/lag gnyis de bzhin rab sbyar nas/_/bzlog pa'i rnam pas nang 
[\[266b.7\]]bcings la/_/g.yon pa'i lag pa'i sor mo ni/_/gung mo srin lag dgug par bya/_/g.yas pa'i lag pa'i sor mo ni/_/gung mo srin lag rnam par dgug_/mdzub mo mthe'u chung dag kyang ni/_/gnyi ga sdigs mdzub bya ba ni/_/de nas rnam bzlog bzhag pa la/_/mthe bo gnyis ni 
[\[267a\]]
[\[267a.1\]]dgug cing sbyar/_/de nyid bzang po'i gdan gsungs pa/_/phyag rgya mchog ni dge ba yin/_/sangs rgyas kun gyi gdan yin te/_/khro ldan sems can zlog pa yin/_/rgyal ba mchog gi rigs las byung /_/sngags rnams kun la rab tu sbyar/_/sangs rgyas 
[\[267a.2\]]byang chub sems dpa' kun/_/rdzu 'phrul chen po 'joms byed cing /_/lha dang bcas pa'i 'jig rten dag_/thams cad g.yo ba med byed pa'o/_/bzang po'i stan ni de nyid la/_/gung mo la ni yang dag brten/_/steng du rnam par dgod pa ni/_/gung mo srin lag rab brkyang ba'o/_/
[\[267a.3\]]de nyid gdan du gsungs pa ni/_/thub pa dgra rgyal seng ges so/_/de bzhin lag gnyis sbyar nas ni/_/sor mo rnams ni bcing bar bya/_/de nas yal ga 'dra bar ni/_/'og tu mthe'u chung rtse mor sbyar/_/gung mo yang dag dgug bya zhing /_/pad+ma'i 'dab ltar yangs pa bya/_/
[\[267a.4\]]mthe bo gnyis ka sbyar bzhag nas/_/rtag tu bsgreng ste bzhag pa yin/_/zhe sdang bral ba'i sangs rgyas kyis/_/'di ni rma bya'i gdan du gsungs/_/'di ni blo ldan 'jam pa'i dbyangs/_/byang chub sems dpa' 'di yi ni/_/byis pa rtag tu rtse byed pa'i/_/gdan du thub pa 
[\[267a.5\]]mchog gis gsungs/_/mthu chen phyag rgya chen po 'di/_/rang byung rnams kyis sngon bshad pa'o/_/'jam dbyangs sngags kyis rab bskul na/_/rnam pa sna tshogs las rnams byed/_/sha za sha ni za ba rnams/_/gdug pa rnams ni 'jig par byed/_/nyi shu de bzhin tshang bar 
[\[267a.6\]]ni/_/de dag phyag rgyar 'dod pa ste/_/rdzogs sangs rgyas pa rkang gnyis mchog_/'jig rten gtso bos gsungs pa yin/_/de nas gzhan yang bshad bya ba/_/phyag rgya rnams kyi cho ga rnams/_/lag pa dge zhing dag pa dang /_/dri med chu yis bkrus pa dang /_/tsan+dan dkar dang 
[\[267a.7\]]ga pur dang /_/gur gum chu dang ldan pa yi/_/dri yi khyad par mang po yis/_/byugs shing me la bskams pa yi/_/lag pa ma nyams gtsang ba dang /_/ma smad shu ba med pa yis/_/dang por phyag bya rkang gnyis mchog_/de yi phyag rgya bcing bar bya/_/sa la me tog kun skyes 
[\[267b\]]
[\[267b.1\]]dang /_/'od dpag med dang rin chen tog_/dpag med tshe shes mi g.yo dbang /_/'jig rten mgon po nyin byed dang /_/bde byed 'jig rten mgon po dang /_/spyan bzang chos kyi tog dang ni/_/'od kyi phreng ba zhes grags pa/_/gtso bo mchog ni dam pa dag_/'di dag ga 
[\[267b.2\]]pur sangs rgyas ni/_/rkang gnyis mchog la phyag byas nas/_/gtsang ba'i gnas su gtsang byas nas/_/zlos pa'i dus su phyag rgya bcing /_/slob dpon la ni yang dag dris/_/the tshom don las rnam par grol/_/de 'dra'i spyod pa de ldan na/_/ci ltar bde bar phyag rgya 
[\[267b.3\]]bcing /_/rnam sbyangs rnam par dben pa dang /_/gnas kyang mngon par bsngags byas pa/_/khros min zas lhag bcas pa min/_/gzhan dag gis ni sems g.yeng min/_/sol ba thal ba'i nang dag tu/_/nam yang phyag rgya bshad mi bya/_/gzhan gyi bud med la chags dang /_/
[\[267b.4\]]gzhan nor chags la'ang bshad mi bya/_/langs dang nyal ba dag la ni/_/phyag rgya bde 'byung bshad mi bya/_/lhor bltas 'dug la'ang ma yin te/_/nub tu bltas te 'dug par min/_/steng dang 'og gi phyogs dag tu'ang /_/phyag rgya bcing bar mi bya'o/_/byang dang shar du bltas 
[\[267b.5\]]pa dang /_/phyogs mtshams dag ni de dag tu/_/dkyil 'khor bdag po'i sngags dran nas/_/sngags shes pas ni phyag rgya bcing /_/phyag rgya ma lus bcing ba la/_/cho ga mchog 'di 'dod pa yin/_/de yi 'og tu brjod bya ba/_/phyag rgya nyi shu gcig pa yin/_/lag gnyis mnyam 
[\[267b.6\]]par byas nas ni/_/sor mo rnams ni sbyar bar bya/_/de nas sor mo gung mo ni/_/rtse mo sbyar bar bya ba yin/_/mdzub mo dang ni mthe'u chung gi/_/rtse mo tshigs ni bar mar gzhag_/phyag rgya shes pas rtag bya ba/_/mthe bong gnyis ni bkug rten cing /_/rtse mo gsum sbyar 
[\[267b.7\]]yang dag ldan/_/paT+Ti saM du mkhas pas shes/_/phyag rgya 'di ni mchog yin te/_/myur du gzhan gyi sngags rnams gcod/_/de nas gzhan gyi phyag rgya gcod/_/ma rungs sems can la sbyar bya/_/gza' dang ma mo srul po yi/_/'byung po kun ni skrag par byed/_/las rnam sna 
[\[268a\]]
[\[268a.1\]]tshogs byed pa ste/_/zhi ba'ang myur du 'gugs par byed/_/drag po khyab 'jug tshangs pa dag_/gang dag rang gis smras pa'i sngags/_/cho ga mthong ba'i las kyis ni/_/sngags shes pas ni de dag gcod/_/bdag nyid chen po paT+Ti sa'i/_/phyag rgya dang ni ldan pa 
[\[268a.2\]]dang /_/rgyal ba'i zhal nas byung ba yi/_/sngags nyid dang yang ldan gnas na/_/rnam pa sna tshogs las byed de/_/de bzhin gcod dang dral ba'i las/_/sems can gzhan gyis byas pa'i skyon/_/ma lus mtha' dag 'jig par byed/_/lag gnyis de bzhin sbyar nas ni/_/gung mo srin 
[\[268a.3\]]lag bsgreng bya ste/_/lag gnyis yang dag ldan pa ni/_/mtshan dang 'dra bar yang dag 'byung /_/sor mo bzhi ni yang dag ldan/_/mtshan gyi phyag rgya zhes 'dod do/_/lha yi bu ni dbang phyug che/_/rang gi rgyas ni phyag rgya btab/_/thub pas sngon ni bkug pa la/_/rgyud 'di las 
[\[268a.4\]]ni gsungs pa yin/_/cho ga mchog 'dir dam tshig dang /_/bdag nyid sngags ni ma lus dag_/de bzhin phyag rgya rgya cher bcas/_/bkug nas rab tu bstan pa yin/_/phyag rgya yi ni rab mchog 'di/_/'jig rten dag la rab tu bstan/_/phyag rgya dag ni gang ji snyed/_/
[\[268a.5\]]drag pos sa steng rab bstan pa/_/de dag gi ni bdag po mchog_/phyag rgya 'di ni rtags gcig yin/_/'jam pa'i dbyangs ni blo ldan pa/_/byang chub sems dpa'i mthu yis ni/_/dkyil 'khor 'dir ni bsdus pa ste/_/sbyin sreg las ni rab sgrub pa'o/_/gang dag ji snyed 
[\[268a.6\]]gdug pa pa/_/sa yi steng na rgyu ba yi/_/gdon dang sha rjen sha za dang /_/ma mo dang ni lus srul po/_/drag pos bgegs ni byas pa dag_/de dag bzlog pa'i don ched du/_/mtshan mo gtor ma'i las dag la/_/phyag rgya mchog 'di gsungs pa yin/_/sangs rgyas byin rlabs rdzu 
[\[268a.7\]]'phrul gyis/_/las rnams ma lus byed par 'gyur/_/de bzhin de ni rnam gnyis byas/_/rtags ni gnyis su yang dag bstan/_/de bzhin sor mo phreng bar byas/_/phreng ba zhes ni yongs su bsgrags/_/de nyid phreng ba yang dag bsdus/_/kha sbyar 'dra bar yang dag 'byung /_/mdzub mo 
[\[268b\]]
[\[268b.1\]]gnyis kyi rtse sprad pa/_/gzhu dang 'dra bar bya ba yin/_/mthe bo gnyis ni chang par gnon/_/de ni gzhu yi phyag rgyar mtshon/_/de bzhin sor mo byas nas ni/_/g.yas pa'i mdzub mo nges par brkyang /_/g.yon pa'i mdzub mo'ang brkyang byas te/_/mthe bo'i tshigs ni chang 
[\[268b.2\]]pas gnan/_/lcags mda'i phyag rgya zhes bstan te/_/mtshan ma mnyam par yang brjod do/_/de bzhin lag gnyis byas nas ni/_/sor mo rnams ni phan tshun bcing /_/mdzub gnyis bslang bar yang dag sbyar/_/mdung dang 'dra bar byas pa yang /_/ma rungs thams cad 
[\[268b.3\]]rjes skrag pa/_/'di ni mdung zhes rab tu gsungs/_/de bzhin lag gnyis byas nas ni/_/gnyi ga'ang khu tshur bcing bya zhing /_/mthe bo gnyis ni bsgreng byas pa/_/tho ba'i phyag rgyar bstan pa yin/_/kha sbyar tho ba de nyid las/_/cung zad rab tu bskyod pa ni/_/mda' chen mchog 
[\[268b.4\]]tu gsungs pa ste/_/phyag rgya dgra ni 'jig byed pa'o/_/de nas ut+pal bcings byas te/_/de bzhin mthe'u chung sor mo gnyis/_/mthe bo'i 'og gi nang dag tu/_/dgod cing mdzub mo bstan par bya/_/'di ni mche ba zhes gsungs te/_/rnam par bye ba zhal zhes brjod/_/sor mo 
[\[268b.5\]]dag ni kun nas kyang /_/de dag mnyam par byas nas su/_/g.yas pa'i lag pa'i dkyil dag tu/_/g.yon pa'i lag bzhag ba dan brjod/_/lag pa dag ni gnyi ga yang /_/kha sbyar dag ni mdzes par gzhag_/sor dang sor mo dag kyang ni/_/phan tshun rtse mo dag sbyar bya/_/
[\[268b.6\]]de nas srin lag rtse gnyis dgug_/bum pa'i phyag rgyar yang dag bstan/_/de nyid khu tshur sbyar nas ni/_/mdzub mo gnyis ni sngon du bsgreng /_/rtse mo dgug pa'i rnam par bya/_/'khar gsil 'dra bar 'gyur ba yin/_/phyag rgya 'di ni yang dag bstan/_/'khar gsil sgra ni 
[\[268b.7\]]sel bar byed/_/'khar gsil de nyid cung zad tsam/_/legs par rab tu btud pa ni/_/mthe bo gnyis la rnam par sbyar/_/de 'dir bya ma bum du brjod/_/mdzub mo dang ni srin lag gnyis/_/bsgreng bar yang ni bya ba ste/_/de dag gi ni rtse bzhi sprad/_/gtun shing 'dra bar yang 
[\[269a\]]
[\[269a.1\]]dag 'gyur/_/sngags shes yang dag ldan pa yis/_/gtun shing gi ni phyag rgyar bshad/_/lag gnyis de bzhin sbyar nas ni/_/gung mo srin lag 'og dang ni/_/steng du de dag rnam par dgod/_/g.yas pas g.yon pa bcing bar bya/_/sor mo mdzub mo 
[\[269a.2\]]mthe'u chung dag_/phan tshun du ni yang dag sbyar/_/khor yug skyil krung 'dra ba yi/_/phyag rgyar de bzhin gshegs pas gsungs/_/'di ni skyil krung phyag rgya zhes/_/'jig rten kun tu grags pa yin/_/phyag rgya 'di dang ldan pa dang /_/de bzhin sngags dang rab ldan pa/_/
[\[269a.3\]]rgyal ba kun gyis gsungs pa dang /_/rdo rje pad+ma'i rigs las byung /_/'di dag gi ni sngags ldan 'di/_/zhi ba'i las kun byed pa yin/_/gtun shing la sogs mdung gi bar/_/gang yang phyag rgya de bzhin gsungs/_/thams cad khro bo'i rgyal po ni/_/gshin rje gshed 'di'i 
[\[269a.4\]]bstan pa yin/_/mtshon cha drag po 'di dag ni/_/thams cad gdul phyir sprul ba yin/_/byang chub sems dpa'i mthu yis ni/_/de tshe bsgrub bya sgrub pa yin/_/gdul bya gdug pa thams cad la/_/bum pa la sogs phyag rgya gsungs/_/lag gnyis de bzhin bkod nas ni/_/
[\[269a.5\]]pa Ta ha yi rnga 'dra bya/_/sor mo rnams ni mnyam par sbyar/_/thams cad kyis kyang rim par bsnol/_/mthe bong yang ni rim par bya/_/de nas lag pa'i nang du gzhug_/gung mo mdzub mo gnyis po ni/_/gyen du bsgreng ba dag tu bya/_/'di ni pa Ta ha zhes bas bstan/_/phyag rgya ma rungs 
[\[269a.6\]]zlog byed pa'o/_/lag gnyis de bzhin byas nas ni/_/sor mo rnams ni legs par sbyar/_/gdub kor 'dra bar mdzes pa yi/_/mdzub mo gnyis ni rnam bkug la/_/mthe bo gnyis ni 'og mthar bya/_/mthe bo gnyis kyang smad par bya/_/gung mo sbyar la rab gzhug gzhag_/dung 
[\[269a.7\]]ni mdzes par 'gyur ba yin/_/'di ni chos kyi dung zhes pa'i/_/lag pa'i phyag rgyar rab tu bstan/_/thub mchog gsungs pa'i sngags ldan na/_/las ni thams cad byed pa yin/_/rnam pa sna tshogs las byed pa/_/rtsa ba'i sngags dang rab sbyar na/_/mche ba'i dug can thams cad 
[\[269b\]]
[\[269b.1\]]dang /_/sbrul gyi dug rnams thams cad sel/_/rig pa'i rgyal po rdzu 'phrul che/_/phyag rgya dung ni 'bud bzhin bzlas/_/dug gis brgyal ba'i skye bo ni/_/myur du dug ni med par 'gyur/_/phyag rgya mchog ni rdzu 'phrul che/_/bzhi bcu dag ni yang dag bstan/_/de nas gzhan 
[\[269b.2\]]yang phyag rgya yi/_/mtshan zhing yang dag bshad bya ba/_/lag gnyis de bzhin rnam bkod pa/_/sor mo'i rtse mo legs par sbyar/_/g.yon min lag pa'i nang du ni/_/'bad pas lag g.yon gzhug par bya/_/thams cad 'og tu byas pa yi/_/lu gu rgyud du bstan pa yin/_/
[\[269b.3\]]'di ni phyag rgya rab mchog ste/_/gdug pa ma lus 'ching bar byed/_/thub pa mchog gis gsungs pa yi/_/sngags 'di dag dang ldan byas na/_/gza' dang ma mo sdig ldan rnams/_/'byung po ma lus 'ching bar 'gyur/_/lag gnyis de bzhin kun bsdus nas/_/bkrol zhing rim 
[\[269b.4\]]par yang dag bsgreng /_/gung mo'i tshigs su mthe bo ni/_/'di nyid cho gas gzhag par bya/_/mthe bo gnyis kyi rtse mo yang /_/gung mo'i bar tshigs yang dag sbyar/_/me la mngon phyogs bstan byas nas/_/me yi sngags dang legs par sbyar/_/me yi las la thams cad du/_/
[\[269b.5\]]me la spyan ni drang bya ste/_/me yi phyag rgya rab sbyar na/_/myur du me ni spyan drang 'gyur/_/phyag rgya sngags kyis gshegs su gsol/_/mdzub mo'i rtse mo nyid la ni/_/mthe bo'i rtse mo rab sbyar bas/_/me yi lha ni gshegs gsol ba'i/_/phyag rgya 'di ni kun gyis bzhed/_/me yi las 
[\[269b.6\]]ni rab sgrub pa'o/_/zlos pa sngags ni gang 'dod pa'i/_/lha rnams dag ni spyan drang 'gyur/_/phyag rgya kun gyi bzhed pa 'di/_/sangs rgyas byin brlab gsungs pa yin/_/sngags mchog dang ni ldan pa yis/_/las rnams rnam pa sna tshogs byed/_/lag gnyis de bzhin byas nas ni/_/
[\[269b.7\]]sor mo tshang bar sbyar nas ni/_/sor mo'i rtse mo'i mthong dbye zhing /_/lhod cing zlum par yang dag bya/_/de nas pad+ma yongs rdzogs pa/_/kha ni bye bar ma gyur bya/_/'di ni re ba rdzogs byed pa'i/_/phyag rgya don kun sgrub byed ces/_/phyag rgya 'di ni rab mchog ste/_/sngon gyi de bzhin 
[\[270a\]]
[\[270a.1\]]gshegs pas gsungs/_/sems can rnams la phan 'dod nas/_/'jam pa'i dbyangs kyis sbyar ba yin/_/sems can yid la 'dod pa dag_/yid la re ba'i phan 'dod gang /_/rdzu 'phrul chen po sngags ldan pas/_/myur du de dag sgrub par byed/_/phyag rgya 
[\[270a.2\]]'di ni rab mchog ste/_/yid la re ba rdzogs zhes brjod/_/'di ni phyag rgya rab mchog ste/_/las kun rab tu sgrub byed pa'o/_/myur du sngags rnams sgrub byed cing /_/rgya che nyid kyi rdzas dang bcas/_/thub pa'i zla ba de yis ni/_/zla ba'i 'od la rab tu bstan/_/zla bas 
[\[270a.3\]]pad+ma'i rigs dag la/_/des ni phyag rgya 'di la sbyar/_/sngags mkhan ji ltar 'dod pa bzhin/_/rnam pa sna tshogs las rnams byed/_/lag gnyis de bzhin bsdu byas nas/_/mdzub mo gnyis ni bsgreng bar bya/_/gung mo'i sor mo'i rtse mo gnyis/_/cung zad smad pa rta babs 
[\[270a.4\]]yin/_/de nyid yang dag bsgreng byas na/_/rta babs bzang por gsungs pa yin/_/de nyid phan tshun sbyar byas pa/_/sangs rgyas ru dung sgra ru bstan/_/mthe bo'i gtso bo bsgreng byas pa/_/mkhas pas rgyal ba'i sgra ru shes/_/lag gnyis de bzhin yang dag sbyar/_/mdzub mo'i 
[\[270a.5\]]rtse mo yang dag dgug_/sor mo thams cad sbyar byas la/_/cung zad yangs par 'byung ba ni/_/de ni sangs rgyas rnga chen mkhyen/_/chos kyi rnga ni bsgreng byas pa'o/_/de nas lag gcig thal mo ni/_/g.yas pa g.yon pa'i steng du bsgreng /_/'og tu rab tu sbyar ba ni/_/glang po'i 
[\[270a.6\]]rnam par yang dag sbyar/_/g.yas pa'i gung mo'i sor mo ni/_/glang po'i sna 'drar rab tu bya/_/'khor ba'i pha rol phyin pa yis/_/phyag rgya de ni glang por bstan/_/phyag rgya 'di ni phyag rgya che/_/rdzogs sangs rgyas kyis rab tu bstan/_/las rnams mtha' dag byed pa ste/_/
[\[270a.7\]]'jig rten kun gyis mchod pa yin/_/lag g.yas brkyang zhing rab bsgreng ba/_/de ni mi 'jigs sbyin par brtags/_/lag pa g.yon pa brkyang byas pa'i/_/mkhrig ma'i tshigs la rab bzhag pa'o/_/gung mo mdzub mo sbyar byas la/_/mthe bo gnyis ni bar du gzhug_/
[\[270b\]]
[\[270b.1\]]gung mo gnyis ni bsgreng bar bya/_/'khrul pa med pa'i rgya de yin/_/de nyid sor mo rnam sbyar zhing /_/mthe bo steng du gnas byas te/_/tshigs kyi 'og tu rab bzhag pa/_/mjug [{]rings kyi [,]ring gi [}]ni rgya zhes bas bstan/_/de nyid mdzub rtse rab bsgreng ba/_/mda' yi phyag rgyar bstan pa yin/_/
[\[270b.2\]]mdzub rtse gnyis ni yang dag ldan/_/phan tshun rtse mo rnam sprad cing /_/de gnyis tshigs su mtheb gnyis sbyar/_/mthe'u chung gnyis ni yang dag brkyang /_/de nyid dgra star bstan pa ste/_/phyag rgya don kun sgrub byed pa'o/_/thams cad yang dag bsdu ba yang /_/phyag rgya kun 
[\[270b.3\]]gyis mchod pa yin/_/de bzhin du ni rab bsgreng ba/_/mdzub gnyis rtse mo sbyar byas pa/_/de ni mtshon cha rtse gcig rgya/_/de bzhin 'khor lo mda' chen gshol/_/mdzub mo 'khor lo bzhin bya dang /_/phyag rgya dam pa gshol yang bya/_/phyag rgya drug cu 'di dag ni/_/cho ga dang 
[\[270b.4\]]bcas gsungs pa'ang yin/_/'di dag ma lus mtshon cha'i rgya/_/sngags dang yang dag ldan par gsungs/_/dman pa kun gyis byas pa'i skyon/_/gza' dang grul bum ma mo dang /_/srin mo kun gyi gtso bo rnams/_/byis pa'i sems can 'jigs byed pa/_/phyag rgya'i mtshon cha 
[\[270b.5\]]las byung bas/_/de dag thams cad des 'jig 'gyur/_/phyag rgya drug cu 'di dag gi/_/mtshan nyid nye bar bstan pa yin/_/de nas gzhan yang bshad bya ba/_/phyag rgya'i cho ga yang dag 'byung /_/lag gnyis de bzhin rnam bkod pa/_/pad+ma 'dra bar yang dag bsgreng /_/sor mo 
[\[270b.6\]]thams cad kyis bsgrubs pa/_/phyag rgya pad+ma zhes bya'o/_/phyag rgya 'di ni mchog ces bya/_/pad+ma'i rigs la yang dag sbyar/_/pad+ma'i rigs ni ji snyed pa/_/sngags dang ldan pas dge bar 'gyur/_/sangs rgyas byin rlabs las byung ba/_/myur du las rnams byed par brjod/_/
[\[270b.7\]]ji snyed pad+ma'i rigs gsungs pa/_/sngags rnams ma lus sgrub par byed/_/pad+ma rnams kyi phyag rgya 'di/_/phyag rgya'i pad+ma zhes su brjod/_/lag gnyis yang dag sbyar nas ni/_/mdzub mo gnyis ni yang dag bsgreng /_/gung mo'i sor mo sbyar byas nas/_/rdo rje rtse gsum yang dag 'byung /_/
[\[271a\]]
[\[271a.1\]]gung mo'i sor mo'i tshigs dbus su/_/mthe bo gnyis kyi rtse mo sbyar/_/de nyid rdo rje zhes gsungs te/_/phyag rgya dam pa tha ma yin/_/ji snyed rdo rje'i rigs kyi sngags/_/de dag phyag rgya 'di sgrub 'gyur/_/cho ga ldan par rab zhugs na/_/myur ba nyid du 'grub par 'gyur/_/
[\[271a.2\]]sgrub pa las dang yang dag ldan/_/bsgrub bya rtag tu sgrub pa na/_/grub mchog tha ma bar ma ni/_/de la rtag tu 'grub par 'gyur/_/'jig rten sngags rnams ma lus pa'ang /_/the tshom med par 'grub par 'gyur/_/lag gnyis yang dag sbyar byas nas/_/gung mo gnyis ni yang 
[\[271a.3\]]dag bsgreng /_/srin lag mthe bo dag kyang dgug_/mthe'u chung gnyis ni sbyar byas la/_/mdzub gnyis rtse mo sprad nas ni/_/mdzub mo'i dbus tshigs gnyis dgug bya/_/gung mo gnyis kyi rtse mo sbyar/_/'khor lo 'dra bar yang dag 'byung /_/'di ni chos kyi 'khor lo ste/_/'dir 
[\[271a.4\]]ni phyag rgya'i rgyal por bstan/_/de tshe chos rgyal gyis gsungs te/_/chos kyi 'khor lo rab tu bskor/_/thub pa'i zla ba bdun pa yis/_/de tshe zhi ba'i 'khor lor gsungs/_/phyag rgya'i rgyal po rab sbyar nas/_/dus gsum rgyun mi chad bzlas na/_/'jig rten pa yi sngags 
[\[271a.5\]]kun dang /_/khyab 'jug dbang ldan gyis bshad pa/_/zlos pa phyag rgyar yang dag ldan/_/mthong ba tsam gyis de dag gcod/_/'di ni phyag rgya rab mchog ste/_/chos kyi dbyings las rnam par byung /_/sems can rnams ni ci 'dod pa/_/thams cad las ni byed par 'gyur/_/
[\[271a.6\]]chos kyi rgyal pos zhi don du/_/phyag rgya 'di ni yang dag bstan/_/cho ga'i rgyal ba'i mchog 'di ni/_/las rnams ma lus rab tu sgrub/_/'jam pa'i dbyangs kyis bstan pa la/_/chos kyi 'khor lo'i phyag rgya 'di'o/_/ma zhi ba yi phyag rgya kun/_/zhi ba'i las la rab tu sbyar/_/
[\[271a.7\]]sngags pas rtag tu mgo bor ni/_/'khor lo'i phyag rgya brtag par bya/_/lag gnyis de bzhin byas nas ni/_/kha sbyar 'dra bar bya ba yin/_/sor mo lhod cing yangs par bya/_/lag gnyis sor mo'i rtse dgug pa/_/'di ni pad+ma dkar po yi/_/phyag rgya sems can don sgrub shes/_/
[\[271b\]]
[\[271b.1\]]de las lag pa gcig btang nas/_/khu tshur phye zhing sor mo bsrings/_/lag pa brkyang ba lta bu ni/_/mchog sbyin gyi ni phyag rgyar brjod/_/lag gnyis kyang ni de bzhin byas/_/kun nas sor mo rnams kyis ni/_/phreng ba bzhin du gshib byas pa/_/rgyal ba'i phyag rgyar 'di 
[\[271b.2\]]brjod do/_/de bzhin lag gnyis sbyar nas ni/_/gung mo mdzub mo gnyis dag ni/_/khab kyi rnam par bya ba yin/_/de las gzhan pa'i sor mo ni/_/cung zad dgug par bya ba yin/_/de nas mdzub mo gnyis dag ni/_/gnas pa'i rnam par legs dgod bya/_/de yang yang 
[\[271b.3\]]dag sbyar byas te/_/srin lag gi ni tshigs su brten/_/'jig rten mang po'i 'dren pas ni/_/rus sbal phyag rgyar 'di bstan to/_/de bzhin lag gnyis rnam par dgod/_/sor mo dag ni kun nas kyang /_/gnyi ga khu tshur mnyam byas nas/_/mdzub mo gnyis ni sbyar bya ba/_/
[\[271b.4\]]mkhas pas phyag rgya de nyid ni/_/rdo rje dbyug par yang dag brjod/_/lag gnyis de bzhin yang dag par/_/kha sbyar 'dra bar byas nas ni/_/phan tshun sbyar ba la brten nas/_/sor mo'i thal mor rnam par dgod/_/mthe bong gnyis ni nang gzhug pa/_/dgra 'jig phyag rgyar 
[\[271b.5\]]brjod pa yin/_/de nas lag gnyis mnyam byas te/_/de nas thal mor byas nas ni/_/kun nas gzhol bar rab tu bya/_/gru yi bzhon par rab tu 'byung /_/'jig rten gsum gyi skyob pa yis/_/gru yi phyag rgyar 'di rab bstan/_/'khor ba'i rgya mtsho chen po las/_/'byung po 
[\[271b.6\]]rnams ni yang dag sgrol/_/sor mo de nyid bsgreng nas ni/_/de tshe lag gnyis sna tshogs bya/_/phyag rgya gzhal med khang zhes bya/_/sems can steng du rjes su 'dzud/_/de bzhin lag gnyis yang dag bsdus/_/shing rta zhes ni de la brjod/_/theg gsum 'gro ba'i gtso bo ste/_/skyob 
[\[271b.7\]]pa rnams kyis shing rtar gsung /_/zlos pa sngags ni 'dod pa la/_/'byung po kun ni 'dren par byed/_/theg pa mchog la brten nas ni/_/sangs rgyas go 'phang 'thob par byed/_/de nyid lag gnyis rab bsgred nas/_/gnyi ga yang ni kha sbyar bya/_/lag mthil gnyis ni mnyam byas 
[\[272a\]]
[\[272a.1\]]brkyang /_/lan kan 'dra bar yang dag 'byung /_/'di ni phyag rgya rab mchog ste/_/'jig rten mgon gyis legs mchod pa'o/_/sangs rgyas kun gyi gnas rnams su/_/thub pa'i zla bas yang dag gsungs/_/gang du 'das pa'i sangs rgyas dang /_/ma 'ongs da 
[\[272a.2\]]ltar bzhugs pa dang /_/mya ngan 'das pa'i dbyings la bzhugs/_/gang du gnas mal la bzhugs pa/_/phyag rgya gnas mal zhes bya bar/_/'jig rten 'dren pas de 'dir mkhyen/_/lag gnyis de bzhin byas nas ni/_/sor mo rnams ni yang dag sbyar/_/kha sbyar du ni 
[\[272a.3\]]rnam par dgod/_/g.yas pa'i mdzub mo gcig gis ni/_/g.yon pa'i rtse mor gtug bya ba/_/de ni zla ba phyed du brjod/_/lag gnyis de bzhin byas nas ni/_/g.yas pa'i sor mos khu tshur bya/_/lag pa g.yon la yod pa yi/_/sor mo kun ni mnyam bsgreng ste/_/sor mo'i 
[\[272a.4\]]rtse mos khu tshur bcing /_/g.yas dang g.yon pa ldan pa yi/_/sor mo rnams ni sbyar byas nas/_/mthe'u chung gnyis ni brkyang byas pa/_/pi bang phyag rgyar nye bar bstan/_/lag gnyis de bzhin byas nas ni/_/sor mo cung zad kha bye yang /_/mthe bo gnyis kyi bar du ni/_/mdzub mo 
[\[272a.5\]]gnyis ni brten par bya/_/'di ni pad mtsho'i phyag rgya ste/_/rdzogs sangs rgyas kyis 'gro la gsungs/_/rtag tu mthe bo gnyis brkyang ba/_/ut+pa la yi phyag rgya zhes/_/rkang gnyis dam pa sangs rgyas kyis/_/'jig rten du ni gsungs pa yin/_/de nyid thal mo sbyar byas pa/_/
[\[272a.6\]]'gro ba phyag 'tshal 'dra ba ste/_/bla ma phyag 'tshal rgya 'di zhes/_/'jig rten kun tu rnam par grags/_/rgya de nyid ni bsngam byas na/_/lag gnyis zung du yang dag 'byung /_/rgya 'di lag pa gnyis gzung zhes/_/'jig rten gsum du rnam par grags/_/cung zad mthe bo rtsar 
[\[272a.7\]]bzhag ste/_/mtheb rtsar phan tshun legs gnon pa/_/de ni kha sbyar rgya ru 'gyur/_/mya ngan 'khrug pa rnam par 'jig_/gang dag mtshon cha las byung rnams/_/phyag rgya 'di dag gsungs pa yin/_/me tog gdan dang bzhon pa dang /_/gzhan yang gdon ni 'jigs byed pa/_/
[\[272b\]]
[\[272b.1\]]thams cad las kun byed ldan pa/_/skyob pa'i sngags kun thams cad yin/_/tshes grangs dang ni rgyu skar dang /_/smyung ba dag kyang mi bya ste/_/phyag rgya sngags su rab ldan na/_/las rnams myur du grub par byed/_/zlos pa dka' thub ldan pa dang /_/sngags zlos pa la mkhas 
[\[272b.2\]]pa dang /_/phyag rgya sngags su rab ldan na/_/bsgrub bya min pa'ang cung zad med/_/lag pa gnyis po bya ba ni/_/phan tshun thal mo yang dag sbyar/_/mthe'u chung srin lag mthe bo yi/_/tshigs ni bar ma sbyar bar bya/_/gung mo sbyar ba'i tshigs gsum par/_/mdzub mo 
[\[272b.3\]]bkug ste sbyar bar bya/_/rigs gsum gyi ni spyi la yang /_/mchod yon gyi ni phyag rgyar bstan/_/sor mo zung ni gsum po dag_/de bzhin phan tshun yang dag sbyar/_/mdzub mo'i rtse gnyis yang dag sprad/_/mthe bo gnyis kyi 'gram du bskum/_/thal mo 'dra bar yang 
[\[272b.4\]]dag ldan/_/me tog phyag rgyar bstan pa yin/_/lag pa'i thal mo bkan byas nas/_/mthe'u chung sbyar byas rgyab tu ni/_/srin lag yang dag sbyar bar bar bya/_/de yi rgyab tu gung mo sbyar/_/mdzub mo gnyis ni sbyar bar bya/_/sa la thal sbyar bya ba yin/_/mthe bo gnyis 
[\[272b.5\]]ni 'gram bzhag pa/_/chos kyi phyag rgyar bstan pa yin/_/thal mo gzhan gyi sbyor ba yis/_/mdzub gnyis cung zad bkug pa ni/_/gtor ma spyi yi phyag rgya ru/_/'jig rten skyob pas de gsungs so/_/ji ltar cho ga bzhin du ni/_/nang du me tog gzhug byas na/_/gtor 
[\[272b.6\]]ma kun gyi las la ni/_/gsang sngags kun la byin par 'gyur/_/g.yas pa mi 'jigs sbyin pa'i lag_/g.yon pa'ang de bzhin bya ba yin/_/mkhrig mar sbyor ba'i bya ba yis/_/g.yas g.yon dag ni bsnol bar bya/_/'di ni sngags rnams ma lus pa'i/_/dri yi phyag 
[\[272b.7\]]rgyar brjod pa yin/_/lag g.yas khu tshur bcings nas ni/_/mthe bo dang ni gung mo gnyis/_/de nas rab tu sbyar bar bya/_/mar me'i phyag rgyar brjod pa yin/_/srin lag dang ni mthe bo nyid/_/bgrang phreng dag tu yang dag gnas/_/rtag tu mthe'u chung rnam par brkyang /_/de 'og 
[\[273a\]]
[\[273a.1\]]gung mo'ang brkyang bar bya/_/mdzub mo bskums te bzhag pa la/_/bgrang phreng gi ni phyag rgyar brjod/_/de nas thal sbyar nang du ni/_/sngags rig pas ni phreng ba gzhug_/ci 'dod sngags ni bzla byas na/_/myur du grub pa'i mchog rab ster/_/cho ga 'di ni rtag mthong 
[\[273a.2\]]na/_/sngags rnams kun ni spyod par byed/_/me la lag pa g.yas pa ni/_/mi 'jigs sbyin pa'i phyag rgyar bya/_/me la mngon du bltas bzhag nas/_/mdzub mo rtag tu dgug par bya/_/mthe bo lag pa'i dbus su ni/_/bkug nas yang dag rab tu dgod/_/me ni 
[\[273a.3\]]yongs su spyan drang ba'i/_/phyag rgyar 'di ni bstan pa yin/_/mdzub mo yi ni rtse mo dang /_/mthe bo gcig tu sbyar bya ba/_/me dang las rnams kun la ni/_/gshegs su gsol bar rab tu snang /_/sngags rnams kun la mkhas pa yis/_/sbyin sreg las la bya ba 
[\[273a.4\]]yin/_/rgya 'di dag dang ldan pa yis/_/sngags ni me la legs par sbyar/_/phyag 'tshal thal mo byas pa las/_/sor mo kun nas nang du gzhug_/de nyid rnam par bzlog byas nas/_/mthe bo gnyis kyang gshib par bya/_/mdzub mo phyi rol yang dag bkug_/gung mo 
[\[273a.5\]]dag la yang dag brten/_/phyag rgya 'di ni mchog tu gsungs/_/mchod pa'i las la sbyar bar bya/_/sngags rnams kun la phyag 'tshal dang /_/sngags kyi mgon po rgyal sras sbyar/_/sngags rnams kun la sbyang ba dang /_/gdan dag la yang rab tu sbyar/_/me tog 
[\[273a.6\]]med par gyur na yang /_/phyag rgya bcings la mchod par bya/_/cho ga 'di yis mchod na ni/_/sngags rnams don kun sgrub par byed/_/mchod yon phyag rgya byas pas ni/_/mchod pa bzang po byas par 'gyur/_/gnyis pa sems kyi mchod pa ste/_/me tog ci 'dra 
[\[273a.7\]]yod pas so/_/rdzogs sangs rkang gnyis dam pa yis/_/mchod pa'i cho ga 'di gsungs so/_/me tog med par gyur na yang /_/mchod pa rnam pa gnyis su brjod/_/sngags rnams rab tu 'grub bya'i phyir/_/las rnams kun la sbyar bar bya/_/sngags kun byed 
[\[273b\]]
[\[273b.1\]]pa'i phyag rgya ni/_/sangs rgyas kun gyis gsungs pa'ang yin/_/gnas dang mal dang bzhon pa dang /_/khrus dang btung dang bza' ba dang /_/mar me spos dang sngags khrus dang /_/dkyil 'khor dag ni byed pa la/_/sngags rnams kun gyi dam tshig dang /_/sngags 
[\[273b.2\]]pa rnams kyis byin rlabs byed/_/'jig rten mgon gyis gsungs pa yi/_/phyag rgya 'di ni las kun byed/_/phyag rgya rnams kyi nges byung ba/_/yongs rdzogs brgyar ni gsungs pa yin/_/de nas gzhan yang bshad bya ba/_/phyag rgya dag ni brgyad po ste/_/lag 
[\[273b.3\]]gnyis de bzhin sbyar nas ni/_/gnyi ga kun nas mnyam byas la/_/de dag nyid las mdzub mo dang /_/gung mo gnyis ni sbyar bar bya/_/mthe bo gnyis kyi sen mo ni/_/gsum pa'i tshigs char sbyar bar bar bya/_/cung zad nang du bkug nas ni/_/rab tu sbyar ba dag tu bya/_/
[\[273b.4\]]bdag nyid chen po 'khor lo can/_/sngags kyi bdag po'i phyag rgya yin/_/'di nyid las ni mdzub mo dgug_/gung mo dag ni mnyam par sbyar/_/srin lag gnyis kyi sen mo ni/_/sbyar ba'i rnam par dgod par bya/_/'di ni gtsug tor phyag rgyar ni/_/rgyal ba'i dbang pos 
[\[273b.5\]]gsungs pa yin/_/lag gnyis de bzhin bkod nas ni/_/gung mo'i sor mo bcings byas pa/_/mthe'u chung sor dang yang dag ldan/_/gdugs dkar po las rgya 'di byung /_/gung mo mnyam par byas nas ni/_/sor mo gnyis ni yang dag sbyar/_/gdub kor zlum po 'dra ba 
[\[273b.6\]]ni/_/phyag rgya chen por de la brjod/_/de nyid las ni mdzub mo yi/_/tshigs ni skam kha lta bur bya/_/de nas gung mo sbyar te dgod/_/lag pa'i 'og gi char sbyar nas/_/de las gsum pa'i tshigs dag tu/_/mthe bo'i sor mos gnon par bya/_/'jam pa'i dbyangs ni blo ldan gyi/_/
[\[273b.7\]]'di ni phyag rgya mchog tu gsungs/_/lag gnyis de bzhin bkod nas ni/_/cho ga mthong la yang dag gnas/_/sor mo de nyid kun gyis ni/_/kun nas gang ba'i mdzod ltar gnas/_/lag pa gnyis ni rnam bskyed nas/_/lag sor brgyad ni rab tu brkyang /_/skyes bu brgyad po de nyid 
[\[274a\]]
[\[274a.1\]]shes/_/zung bzhi dag tu gyur pa ni/_/rdzogs sangs rkang gnyis dam pa yis/_/de nyid dge 'dun zhes kyang gsungs/_/de nyid 'phags pa'i dge 'dun rgyar/_/srid pa'i gnas 'dir gsungs pa yin/_/phyag rgya 'di ni rab mchog ste/_/phyag rgya ma lus 
[\[274a.2\]]rab tu sgrub/_/lag gnyis de bzhin kha sbyar te/_/thal mo sbyar ba'i rnam par gnas/_/mdzub mo gcig ni rab brkyang ba/_/lag pa g.yas pa yang dag brkyang /_/de 'di 'byung po zhi byed par/_/de nyid gzigs pa rnams kyis bstan/_/phyag rgya 'di ni mchog ces bya/_/
[\[274a.3\]]las rnams kun gyi don sgrub byed/_/lag gnyis de bzhin sbyar nas ni/_/sor rtse rim bzhin mtshan pa yi/_/bsdus nas kha sbyar dag tu bya/_/mthe bo gnyis ni bsgreng nas bskum/_/de 'di pad+ma'i phreng ba zhes/_/dang po'i sangs rgyas dag gis gsungs/_/lag pa dag ni 
[\[274a.4\]]de gnyis kyis/_/sor mo kun nas bkan la brkyang /_/sor mo gsum gnyis bsgreng nas ni/_/me tog kha bye'i rnam par bya/_/gnyis pa'i tshigs la bzhag pa ni/_/mthe bo dang ni mdzub mo gnyis/_/de 'dir srid pa gsum gnas kyi/_/phyag rgyar rdzogs sangs rgyas kyis 
[\[274a.5\]]gsungs/_/phyag rgya 'di ni phyag rgya che/_/las kun byed kyi phyag rgya brgyad/_/mthu mnyam brtson 'grus chen por ni/_/rdzogs sangs rgyas kyis yang dag gsungs/_/muSh+Ti gtams phrag bye ba ni/_/stong phrag brgyad cu yang dag 'byung /_/thub mchog grangs med 'das pa 
[\[274a.6\]]yis/_/phyag rgya 'di dag rab tu gsungs/_/phyag rgya cho ga yang dag 'byung /_/rtsa brgyad brgya ni rab tu gsungs/_/'di dag kun gyi sngags kun dang /_/las rnams dag kyang grub pa yin/_/sangs rgyas rdzu 'phrul che kun gyi/_/phyag rgya 'di ni bzhed cing gsungs/_/
[\[274a.7\]]cho ga 'di dag sbyar ba yis/_/don rnams myur du sgrub par byed/_/shAkya seng ge mi yi mchog_/thub pa mchog gis de gsungs nas/_/byang chub sems dpa' rdzu 'phrul che/_/'jam pa'i dbyangs la de bzhin gsungs/_/'jam dpal gyi ni cho ga 'di/_/phyag rgya dag ni yang 
[\[274b\]]
[\[274b.1\]]dag byung /_/sa steng bstan pa bsrung don du/_/phyag rgya 'di ni rab tu gtad/_/dus mtha' nye bar 'od 'gyur zhing /_/dus mthar mya ngan 'das pa na/_/nga yi bstan pa bsrung don du/_/nga yis 'di dag thams cad bshad/_/sngags rnams dag ni rgya cher bcas/_/
[\[274b.2\]]phyag rgya rnams kyi mtshan nyid bshad/_/'jig rten kun la gsang ba dang /_/shin tu gsang ba'ang brjod pa yin/_/mdo 'dir cho ga lhag pa ste/_/yon tan rgya chen gsal bar byas/_/sngags rnams du ma'i tshig dang ni/_/yon tan brjod pa yang dag 'byung /_/phyag rgya 
[\[274b.3\]]rnam pa mang por ldan/_/rigs pa'i rgyud ni rab tu bstan/_/mthu dang yon tan grub mtha' dang /_/zlos pa'i rgyu ni yang dag 'byung /_/'gro ba'i skye gnas sems can gyi/_/dge ba'i 'bras bu 'byung ba'ang gsungs/_/gzhon nu khyod kyi sngags rnams kyi/_/grub pa'i 
[\[274b.4\]]gtan tshigs rab tu sbyar/_/de skad gsungs nas 'jam dpal ni/_/gzhon nu nam mkhar gnas pa yis/_/'jig rten mgon po 'od byed pa/_/rdzogs sangs rgyas la mgos phyag 'tshal/_/dbugs ring phyung nas snying rjes brlan/_/mchi ma de nas phyis nas kyang /_/
[\[274b.5\]]sangs rgyas zhabs drung gnas nas kyang /_/de la myur du zhus pa ni/_/bcom ldan 'jig rten 'das pa na/_/sngags kyi mdzod 'di sa steng du/_/bdag nyid chen po'i sems can la/_/de tshe ji ltar 'byung bar 'gyur/_/de skad gsungs nas sangs rgyas kyis/_/de tshe 'jam 
[\[274b.6\]]pa'i dbyangs la gsungs/_/gzhon nu khyod kyis yongs zhus pa/_/bu khyod 'jam dpal rab tu nyon/_/nga ni 'jig rten mya ngan 'das/_/sa steng stongs par gyur pa dang /_/chos kyi mdzod kyang 'jig pa dang /_/nyan thos rnams kyang 'das pa na/_/rkang gnyis dam pa ston 
[\[274b.7\]]pa yi/_/gzugs brnyan mchod rten dag kyang bya/_/spos dang dri dang byug pa yis/_/mchod dang bsnyen bkur bya ba dang /_/rnam pa sna tshogs gos mchog dang /_/gzhan yang nor bu'i gdub kor rgyan/_/rnam pa sna tshogs bza' dang bca'/_/yang dag sbyar ba dbul bar bya/_/
[\[275a\]]
[\[275a.1\]]rnam pa sna tshogs phun sum tshogs/_/ci 'dod kha zas byas pa la/_/de bzhin sngags ni bzlas byas dbul/_/sems can dge ba'i skyes gnas 'gyur/_/dam pa'i 'gro ba'i skye gnas su/_/grong mchog dag tu skye bar 'gyur/_/mthar ni byang chub gzhol 
[\[275a.2\]]'gyur zhing /_/phyi nas zhi bar de dag 'gro/_/de skad gsungs nas 'jam dpal ni/_/sangs rgyas kyis ni gsungs la dga'/_/byang chub sems dpa' rdzu 'phrul che/_/blo ldan de nas cang mi smra/_/chos kyi 'khor lo skor byed pa'i/_/sangs rgyas 'dus par sangs rgyas kyi/_/
[\[275a.3\]]gtsang ba'i gnas kyi steng gnas nas/_/'di dag sangs rgyas snga mas gsungs/_/de tshe chos kyi 'khor lo bskor/_/yun ring dus su 'das pa yin/_/'phags pa 'jam dpal gyi rtsa ba'i cho ga byang chub sems dpa'i sde snod phal po che theg pa chen po shin tu rgyas pa'i mdo las/_
[\[275a.4\]]phyag rgya'i cho ga'i le'u rab 'byam las/_nyi shu rtsa dgu pa rdzogs so//_//de nas bcom ldan 'das shAkya thub pas gzhan yang gnas gtsang ma'i gzhal med khang la gzigs nas 'jam dpal gzhon nur gyur pa la bka' stsal pa/_'jam dpal mchog tu rab tu gsang 
[\[275a.5\]]ba khyod kyi phyag rgya dang ldan pa'i phyag rgya'i mtshan nyid 'khor dang bcas pa yod de/_las thams cad la nye bar sbyar ba phun sum tshogs pa thams cad sbyin par byed pa/_'bras bu dang bcas pa/_sngags thams cad kyi rjes su 'gro ba/_las thams cad sgrub pa/_mdor na 'jam dpal 
[\[275a.6\]]nyon cig_/dang por re zhig thal mo rab tu brkyang la mdzub mo dang mthe'u chung gnyis rtse sprad de tshigs bar ma btud nas so so so sor rjes su bcug pa yin te/_de la 'di ni 'jam dpal khyod kyi rtsa ba'i phyag rgya zhes bya ba las thams cad byed par 'gyur ba'o/_/lag pa gnyis de 
[\[275a.7\]]bzhin du byas la srin lag gnyis sbyar la de bzhin du gung mo dang mdzub mo yang bya zhing mthe'u chung gnyis kyi ri mo gong ma la mthe bo'i rtse mo bzhag pa ste/_'jam dpal 'di ni khyod kyi gdong gi phyag rgya zhes bya ba ste gnyis pa'o/_/phan tshun du sor mo bsnol ba khu tshur du byas la gung 
[\[275b\]]
[\[275b.1\]]mo'i sor mo gnyis rnam par bkrol la rtse mo sbyar te/_de'i 'gram gnyis su mdzub mo gnyis dkri zhing mthar gzhag par bya'o/_/de la 'di ni 'jam dpal khyod kyi mche ba'i phyag rgya zhes bya ba gzhan yin no/_/mche ba'i phyag rgya'i 'gram du mthe bo gnyis bzhag pa'i phyag rgya 
[\[275b.2\]]'di ni mngon sum du 'jam dpal gzhon nu khyod nyid yin no/_/gnas de dang lag pa'i kha sbyar der nye bar bzhugs shing dam tshig gis byin gyis rlob par byed do/_/lag pa'i sor mo phan tshun khu tshur du byas la mdzub mo gnyis bkrol te/_mthe bo gnyis gung mo'i nang du chung 
[\[275b.3\]]bar byas pa 'di ni 'jam dpal khyod kyi gtsug pud kyi phyag rgya zhes bya ba ste/_gzhan yin no/_/thal mo'i tshigs rnams brkyang ba byas la srin lag dang /_mdzub mo gnyis kyi rtse mo gung mo'i nang du rtse sprad de bzhag pa 'di ni 'jam dpal mngon sum khyod nyid kyi rtsa ba'i sngags su 
[\[275b.4\]]bstan pa yin no/_/'di nyid kyi phyag rgya la mdzub mo gnyis brkyang bar byas pa ste/_de la 'di ni 'jam dpal khyod kyi phyag rgyar 'gyur ro/_/mthe'u chung dang srin lag gnyis bsnol ba byas nas lag pa kha sbyar gyi nang du bzhag la gung mo'i phyi rol tu mdzub mo'i rtse mo yongs 
[\[275b.5\]]su bkug la/_mthe bo gnyis kyi rtse mo yang dag par bcar ba'o/_/gzhan 'di yang 'jam dpal khyod kyi zhal gyi phyag rgya yin no/_/las thams cad pa yang yin te 'di nyid kyi rim gyis sor mo re re bkrol ba mthe bo dang bcas pa byas na ma rungs pa'i gdon thams cad rab tu 
[\[275b.6\]]'byer bar 'gyur ro/_/de bzhin du rna ba dang mgrin pa dang lag ngar dang snying dang lag pa dang lkog ma dang rked pa dang lte ba dang brla dang byin pa dang rkang pa dang mig dang kha dang lce rnams te/_de ltar sor mo bcu rnams mthar gyis brkyang na/_rim bzhin du phyag rgya'i mtshan nyid du 
[\[275b.7\]]'gyur te/_mthar gyis kyang las byed do/_/zhal gyi phyag rgyas ni kha 'ching bar byed do/_/mche ba'i phyag rgyas ni gdon ma rungs pa las grol lo/_/lce'i phyag rgyas ni tshig ngan pa zlog par byed do/_/snying gi phyag rgyas ni mi'i bdag po'i khro ba sel bar byed pa'am/_sems can 
[\[276a\]]
[\[276a.1\]]gzhan lha dang lha ma yin dang mi dang mi ma yin pa dang 'gro ba rnam pa sna tshogs la brten pa'i khros pa rnams kyi khro ba 'jig par 'gyur te/_de bzhin du mthar gyis thams cad du las thams cad byed par 'gyur ro/_/de ltar rim pa 'dis phyag rgya 
[\[276a.2\]]grangs med par 'gyur te/_/las grangs med pa dag kyang byed par 'gyur ro/_/'jam dpal khyod kyis rnam pa thams cad du phyag rgya thams cad kho na las thams cad byed par 'gyur ro/_/dpa' bo chen po de bzhin gshegs pa grangs las 'das pa dag gis phyag 
[\[276a.3\]]rgya 'di dag bcings so/_/phyag rgya chen po dpa' bo chen po sa chen po la gnas pas kyang bcings so/_/gang du gtams pa phrag bye ba sum cu rtsa gsum mam brgyad cu'am dgu bcu rtsa lnga'am khri phrag drug cu'i grangs la sogs pa 'jig rten las 'das pa'i yang 'das 
[\[276a.4\]]pas phyag rgya bcings so/_/'jig rten bya ba gang gzhan ni/_/kun kyang phyag rgya rnams su 'dus/_/'di dag gang yang rung ba yi/_/phyag rgyas don kun sgrub byed pa'o/_/dkyil 'khor bsgrub pa'i dus dag tu/_/lag pa gnyis kyis bcing bar bya/_/sngon du bsnyen 
[\[276a.5\]]pa la brtson pas/_/sbyin sreg bzlas pa dag la'ang bya/_/'dug pa'am 'greng ba dag gis kyang /_/zlos pas ci 'dod bar du bzla/_/srung ba chen po'i cho gas kyang /_/myur du grub pa thob par 'gyur/_/dus kun phyag rgya kun gyis ni/_/las rnams kun ni bya ba 
[\[276a.6\]]yin/_/'phags pa 'jam dpal gyi rtsa ba'i cho ga byang chub sems dpa'i sde snod phal po che theg pa chen po shin tu rgyas pa'i mdo las/_phyag rgya'i cho ga'i le'u rab 'byam gnyis pa las/_sum cu pa rdzogs so//_//de nas bcom ldan 'das shAkya thub pas gzhan yang 
[\[276a.7\]]gnas gtsang ma'i gzhal med khang la gzigs nas 'jam dpal gzhon nur gyur pa la bka' stsal pa/_'jam dpal khyod kyi rtsa ba'i cho ga la phyag rgya mchog tu shin tu gsang ba gzhan yang yod de/_phyag rgya dang rgyud thams cad kyi cho ga sngags thams cad kyi mngon par 'dod 
[\[276b\]]
[\[276b.1\]]pa/_sngags thams cad dang lhan cig yang dag par sbyar na/_las thams cad rab tu sgrub par byed pa/_yang dag par rdzogs pa'i byang chub kyi lam rnam par sbyor bar byed pa/_sems can thams cad kyi lam du gyur pa yin no/_/mdzub mo gnyis kyi rtse mo dang gung mo 
[\[276b.2\]]gnyis kyi rtse mo dag yongs su sbyar ba ni gtsug tor 'phags pa zhes bya ba'i phyag rgya yin te/_'dir sngags ni/_oM dz+wA la dz+wA la dIp+tod ga toSh+NI Sha dU ra dU ra hU~M haM/_srin lag de nyid bkug pa dang gung mo sbyar ba de gnyis kyi sor mo'i rtse mo'i sen mo gshibs la/_rna cha gdub kor 
[\[276b.3\]]zlum po ltar bya ba ni gtsug tor gdugs dkar po'i phyag rgya yin te/_'dir yang sngags su 'gyur ba ni/_o~M ma ma ma ma hU~M ni/_mdzub mo de nyid phan tshun mnyam par sbyar la gung mo gnyis sbyar ba ni gzi brjid phung po'i phyag rgya'o/_/'dir sngags ni/_o~M ta thA ga toSh+NI ShA ba lo 
[\[276b.4\]]ki te/_mUr+t+ti te dzo rA shi hU~M dz+wA la dz+wA la/_d+ha ka d+ha ka/_da ra bi da ra/_ts+tshin+da ts+tshin+da/_hU~M hU~M phaT phaT swA hA/_mdzub mo de nyid yang dag par sbyar ba dkyil 'khor lta bur bya ba ni rgyal ba'i gtsug tor gyi phyag rgya'o/_/'dir sngags su 'gyur ba ni/_oM dza ya dza yo Sh+NI Sha dz+wA la dz+wA la ban+d+ha ban+d+ha da ma da ma/_
[\[276b.5\]]hU~M hU~M hU~M ho ha na hU~M/_rgyal ba'i gtsug tor gyi sngags so/_/mdzub mo de gnyis kyi rtse mo btud pa byas pa gung mo sbyar ba la/_mdzub mo'i sen mo gung mo'i tshigs gsum pa'i char sbyar ba ni 'khor los sgyur ba'i phyag rgya'o/_/o~M na mo a pra ti ha ta ta thA ga toSh+NI ShA ya/_a na ba lo ki te mUr+d+ha na tsakra 
[\[276b.6\]]brti hU~M dz+wA la dz+wA la/_d+ha ka d+ha ka/_d+hu na d+hu na/_bi d+hu na trA sa ya mA ra yo ta sA d+ha ya/_ha na ha na/_AM AM A/_ka ka/_dro khi Ni dro khi Ni/_kuN+Da li ni/_a pa rA dzi tA tra pa ri Ni hU~M phaT/_'khor los sgyur ba'i sngags so/_/mdzub mo de nyid kyi rtse mo mdud pa byas la/_gung mo sbyar ba byas pa la mdzub mo 
[\[276b.7\]]sen mo'i 'og gi gsum pa'i cha la sbyar ba ni sngags kyi bdag po 'khor los sgyur ba'i phyag rgya'o/_/mdzub mo de nyid kyi rtse mo yang dag par bkug pa gung mor sbyar ba'i 'og tu yang dag par bcar ba ni sngags kyi bdag po'i phyag rgya'o/_/mdzub mo de nyid kyi rtse mo yang dag par bkug la 
[\[277a\]]
[\[277a.1\]]gung mo sbyar ba'i sen mo dang tshigs nang du yang dag par sbyar ba ni 'khor los sgyur ba chen po'i phyag rgya'o/_/mdzub mo de nyid kyi rtse mo gnyis yang dag par bkug la gung mo sbyar zhing 'og tu yang dag par sbyar te/_gdub kor ltar byas pa ni 'khor los sgyur ba chen po'i phyag 
[\[277a.2\]]rgya'o/_/mdzub mo de nyid kyi rtse mo yang dag par bkug la gung mo'i tshigs gsum pa'i nang du yang dag par sbyar ba ni sngags kyi bdag po 'khor los sgyur ba chen po'i phyag rgya ste/_srid pa'i las thams cad rnam par 'jig par byed pa/_sems can thams cad kyi nye bar 'tsho ba tshe dang 
[\[277a.3\]]nad med pa dang dbang phyug dang bsam pa thams cad yongs su rdzogs par byed pa/_byang chub kyi phyogs kyi chos thams cad yongs su rdzogs par byed pa/_sems can thams cad yongs su dga' bar byed pa/_sems can thams cad kyi yid la mngon par 'dod pa 'bras bu dang bcas par 
[\[277a.4\]]byed pa/_las thams cad byed pa/_sngags thams cad rab tu sgrub par byed pa/_phyag rgya dang sngags thams cad dang ldan pa yin te/_'jam dpal gzhon nur gyur pa khyod de nyon cig_/dang po re zhig gtsug tor gyi mtshan nyid du gyur pa ni/_lag pa gnyis mnyam por bkan cing brkyang 
[\[277a.5\]]bar bya'o/_/mthe bo dang srin lag gnyis lag pa'i dkyil du sen mos bzung zhing mthe bo'i rtse mo sbyar bar bya'o/_/mthe'u chung gnyis kyi rtse mo gtug cing sbyar bar bya'o/_/de bzhin du gung mo gnyis kyi sen mo dang rtse mo gnyis sbyar bar bya zhing mdzub mo dang mdzub mo yang sbyar bar bya'o/_/
[\[277a.6\]]kun tu snang ba'i gtsug tor gyi mtshan nyid chen po zhes bya ba'i phyag rgya yin te/_'dir sngags ni/_aM mu ha~M/_mdzub mo de nyid yang dag par bkug ste/_sen mo dang sen mo'i rtse mo'i dkyil 'khor ltar sbyar bas ni/_lta ba ngan pa'i zug rngu'i phyin ci log sel ba zhes bya ba chos kyi 'khor lo 
[\[277a.7\]]chen po'i phyag rgya'o/_/'dir sngags su 'gyur ba ni/_oM badzrA sha ni hU~M phaT/_'di ni skyil krung gi phyag rgya ste/_sngags dang yang dag par ldan na las thams cad byed pa/_ji ltar ston ka'i sprin bzhin du bgegs thams cad 'jigs par byed pa/_gang yang bdud bzhis byams pa dang gang yang lha 
[\[277b\]]
[\[277b.1\]]dang lha ma yin gyi bgegs rnams ni skyil krung gi phyag rgya dam pa mthong ba tsam gyis 'jigs par 'gyur ro/_/'og ma gnyis kyang rtse mo mnyam par gshibs na khu tshur gyi phyag rgyar 'gyur ro/_/sngags kyang 'di dag gang yang rung ba dang phyag rgya lag pa gnyis kyis bcings 
[\[277b.2\]]te sgrub pa'i dus sam sngon du bsnyen pa'i dus su 'dug pa'am langs te/_lan cig gam ji srid 'dod kyi bar du bzlas par bya'o/_/de ltar byas na bgegs dang log 'dren thams cad kyis glags rnyed par mi 'gyur zhing grub pa yang mngon du 'gyur ro/_/mdzub mo de nyid kyi rtse mo gnyis sbyar 
[\[277b.3\]]la kun nas zlum por bya zhing gung mo gnyis sbyar te/_gung mo'i tshigs gsum pa'i 'og tu sbyar ba ni gzhan gyis mi thub pa gtsug tor 'khor los sgyur ba'i snying po'i phyag rgya'o/_/'dir snying po ni/_oM a pa rA dzi tA d+hi ka/_gtsug tor gyi rtsa ba'i phyag rgya de nyid la gzhan gang yang rung ba 
[\[277b.4\]]dang lhan cig pa'i spyod pas bkod na las thams cad byed par 'gyur ro/_/de las mthe bo'i rtse mo bteg la srin lag gi rtse mo gtugs nas yang dang yang bteg pa ni bod pa'i phyag rgya'o/_/'dir sngags ni/_na mo b+ha ga ba te a pra ti ha toSh+NI ShA ya/_e h+ye h+yi b+ha ga bAn d+harma rA dza pra tIts+tshe 
[\[277b.5\]]da ar+g+haM/_gan+d+haM/_puSh+pa~M d+hU pa~M ba liM dI pa~M mAM tsA b+hi rak+Sha/_a pra ti ha ta/_ba la pa rA kra mA ya swA hA/_me tog dkar pos spyan drang bar bya'o/_/rang gi gzugs kyi mchod yon dang zhabs bsil ba dbul bar bya'o/_/gdan dang bzhugs su gsol ba yang bya'o/_/de la 'di nyid kyi phyag rgya dang 
[\[277b.6\]]sngags kyis phyogs dang phyogs mtshams dang steng 'og bcing bar bya'o/_/de nyid kyi srin lag dang mthe bo'i rtse mos gtugs shing smad pa byas la/_tshigs bar ma la mthe bos gtugs shing yang dang yang bteg par byas nas/_mchod yon phul na rang gis lha gshegs su gsol bar 
[\[277b.7\]]'gyur ro/_/phyag rgya g.yon phyogs su bskor na phyogs bcings pa las grol bar 'gyur ro/_/'dir sngags ni/_na mo a pra ti ha toSh+NI ShA ya/_gats+tsha gats+tsha b+ha ga bAn d+harma rA dza pra tIts+tshe daM ar+g+haM/_gan+d+haM puSh+paM/_d+hU paM mAM tsA b+hi rak+Sha/_a pra ti ha ta ba la pa rA kra mA ya/_phyag rgya dang sngags gshegs su 
[\[278a\]]
[\[278a.1\]]gsol ba ni mchod yon gyis so/_/mdzub mo de nyid gung mo'i tshigs gsum pa'i 'og tu bzhag ste/_gung mo yang dag par sbyar la mthe bo gnyis dang mthe'u chung gnyis phan tshun mnan cing khu tshur du bya'o/_/'dir sngags ni/_/na mo b+ha ga ba te a pra ti ha toSh+NI ShA ya/_o~M drA 
[\[278a.2\]]ban+d+ha hU~M phaT/_a pra ti ha toSh+NI ShA ya/_bi ki ri Ni/_bi ki ri Ni/_d+hu na d+hu na d+hu/_rnam par 'jig par byed pa/_bcom ldan 'das rig pa'i rgyal po'i gtsug tor gyi sngags bgegs dang log 'dren thams cad kyis zin pa dag dang dbang bskur ba dang bdag bsrung ba dang phyogs bcing ba dang dkyil 
[\[278a.3\]]'khor bcing ba la sogs te las thams cad la rab tu sbyar ro/_/mdzub mo de gnyis kyi rtse mo gnyis bkug cing yang dang yang brkyang ba ni me lha spyan drang ba'o/_/de nas sbyin sreg gi las bya ste/_'di nyid kyis slar gshegs su gsol ba ni bzlog pa'o/_/mdzub mo gnyis kyang 'bar ba'i phreng bar 
[\[278a.4\]]bsam mo/_/gtsug tor gyi phyag rgya 'di ni las thams cad la thogs pa med pa'o/_/'dir sngags ni/_na mo b+ha ga ba te/_a pra ti ha toSh+NI ShA ya/_e h+ye hi te dzo mA li ni ag+na ye swA hA/_mdzub mo de nyid kyi rtse mo gnyis cung zad bkug par bya zhing gung mo sbyar la gung mo'i tshigs gsum pa'i nang 
[\[278a.5\]]du sbyar bar bya'o/_/gtsug tor gyi stobs shin tu drag po'i phyag rgya yin no/_/'dir sngags ni/_na mo b+ha ga ba ti/_a pra ti ha toSh+NI ShA ya/_i maM gan+d+haM/_d+hU paM/_puSh+paM ba liM dI paM tsa pra tIts+tsha ha ra sarba bud+d+ha a d+hiSh+Thi te/_d+harma rA dza a pra ti ha tA ya swA hA/_dri la sogs pa'i sngags so/_/srin lag gnyis 
[\[278a.6\]]bzlog ste/_tshigs gsum pa la mthe bo gnyis yang dag par sbyar zhing mdzub mo gnyis kyang sbyar ba ni gzi brjid gtsug tor gyi phyag rgya ste/_log 'dren thams cad kyis 'joms par mi nus so/_/phyag rgya 'di ni srung ba dang bzlas pa'i dus dang /_sgrub pa'i dus dang dkyil 'khor dang las 
[\[278a.7\]]thams cad la yang bya ba yin no/_/'dir sngags ni/_na mo b+ha ga ba te/_a pra ti ha toSh+NI ShA ya/_sarba bi g+h+naM bi d+hA na sa na ka rA ya kro d+hA ya swA hA/_srin lag gnyis kyi rtsa bar mthe bong gnyis gtugs te/_de bzhin du gdub kor ltar bya zhing mdzub mo gnyis kyi nang stong pa'i rnam par bya'o/_/'di ni thams cad du 
[\[278b\]]
[\[278b.1\]]thogs pa med cing gzhan gyis mi thub pa'i gtsug tor gyi phyag rgya yin no/_/'dir sngags ni/_na mo b+ha ga ba te/_a pra ti ha toSh+NI ShA ya/_sarba tra a pa rA dzi tA ya/_sha ma ya sha ma ya/_shAn+te dAn+te d+harma rA dza ba shi te/_ma hA bid+yA+e sarbAr+tha sA ng+hA ni swA hA/_mar gyi sbyin sreg la sogs pas zhi ba dang 
[\[278b.2\]]rgyas pa la sogs pa'i las bya'o/_/srin lag gnyis kyis gdub kor ltar bya zhing mdzub mo'i rtse mo gnyis bkug pa ni thogs pa med pa'i bde byed kyi gtsug tor gyi phyag rgya'o/_/'dir sngags ni/_na mo b+ha ga ba te/_a pra ti ha toSh+NI ShA ya/_o~M shang ka re swA hA/_las thams cad srung bar byed 
[\[278b.3\]]do/_/mthe bo gnyis kyi rtse mos srin lag gnyis kyi gsum pa'i tshigs la mnan la/_de bzhin du mdzub mo gnyis kyi rtse mo yang rdo rje'i rtse mo dang 'dra bar bya'o/_/'di ni dam tshig thogs pa med pa'i spyi gtsug gi phyag rgya ste/_dam tshig thams cad kyi thun mong ngo /_/'dir sngags ni/_na mo b+ha ga 
[\[278b.4\]]ba te/_a pra ti ha toSh+NI ShA ya/_o~M shang ka re sa ma yaM swA hA/_mthe bo gnyis kyi rtse mos srin lag gnyis kyi bar ma'i tshigs la bcar la mdzub mo gnyis kyi rtse mo dgug par bya zhing gung mo gnyis kyi rtse mo dang tshigs bar ma sbyar ba ni dam tshig thogs pa med pa gtsug tor gyi phyag rgya yin te/_
[\[278b.5\]]lha dang lha ma yin la sbyar na dam tshig la 'jog par byed do/_/'dir sngags ni/_na mo b+ha ga ba te/_a pra ti ha toSh+NI ShA ya/_o~M shang ka re ma hA sa ma yaM swA hA/_'dis dkyil 'khor bcing ba byas nas bzlas na 'khor los sgyur ba yang dam tshig la gnas par 'gyur zhing 'khor los sgyur ba gzhan 
[\[278b.6\]]yang zil gyis gnon par 'gyur ro/_/gnas de nyid du bzlas pa byas na rig pa'i mthu stobs kyis 'jig rten dang 'jig rten las 'das pa thams cad kyi sngags rnams kyis phan tshun gnod pa byed par nus pa ma yin no/_/bzlas pa ni gnas gcig tu rnam pa thams cad du bya'o/_/de 
[\[278b.7\]]la sogs pa gtsug tor gyi rgyal po grangs med pa yod de/_de bzhin gshegs pa thams cad kyi rigs la rgya cher bya'o/_/'jam dpal cho ga'i rgyal po 'di la ni sngags tshad med pa yod de/_phyag rgya yang rnam pa sna tshogs nyid de ngas 'di mdor bsdus nas bshad pa yin no/_/ngas gal te 
[\[279a\]]
[\[279a.1\]]rgya cher bshad na ni mi dang mi ma yin pa thams cad kyis bskal pa stong gi tshad du yang 'dzin pa'am 'chang bar nus pa ma yin no/_/'jam dpal de lta bas na mdor bsdus nas bshad par bya yis/_mdor na yid la nye bar gzung bar gyis shig_/dang po thub pa'i phyag 
[\[279a.2\]]rgya mchog_/'dir ni rab tu gsungs pa yin/_/lha yi lha ni de nas kyang /_/'khor los sgyur ba'i phyag rgya dang /_/byang chub sems dpa' blo ldan ni/_/spyan ras gzigs ni zla ba dang /_/de nas phyag na rdo rje'i rgya/_/gnod sbyin dbang po'i bstan pa yin/_/de nas gzhan yang phyag rgya ni/_/
[\[279a.3\]]dpag med chen po'i gzi brjid ldan/_/pho nya pho nya mo tshogs kun/_/bran pho bran mo de bzhin gzhan/_/de bzhin gnod sbyin gnod sbyin mo/_/klu dang klu mo de bzhin gzhan/_/mngag gzhug mngag gzhug mo dag dang /_/rdzu 'phrul chen po sha za mo/_/de bzhin gzhan yang srin mo dang /_/lha 
[\[279a.4\]]dang lha min bu mo dang /_/grub dang rig pa 'dzin rnams dang /_/mi rnams ma lus pa dag dang /_/skye bo thams cad dag gi ni/_/so so so sor phyag rgya bstan/_/sngags kyang rnam pa sna tshogs dang /_/las dang ting 'dzin sna tshogs dang /_/glang po nor bu'i rigs dag dang /_/de dag so so'i phyag 
[\[279a.5\]]rgya dang /_/dgra bcom dang ni rang rgyal dang /_/legs 'byung phyag rgya de nyid dang /_/sa bcu la ni rab gnas pa'i/_/byang chub sems dpa' thams cad kyi/_/phyag rgya snying po sngags dag ni/_/gcig pa nyid du yongs su bsgrags/_/lha dang gnod sbyin rigs dang ni/_/drang srong dri zas mchod pa 
[\[279a.6\]]dang /_/phyag rgya dri zas bstan pa dang /_/bdun pa'i rigs kyis gsungs pa dang /_/de bzhin brgyad pa'i phyag rgya ni/_/gnod sbyin rigs su yongs su bstan/_/phyag rgya thams cad yang dag bstan/_/gzhan yang bder gshegs bka' dag gis/_/rgyud rnams dag ni so so dang /_/'jig rten 
[\[279a.7\]]pa yi yang 'dir gzung /_/phyag rgya ldan pa'i sngags dag ni/_/las rnams la ni gsal bar 'gyur/_/phyag rgya 'ching la sogs mkhas na/_/log 'dren dag gis gnod mi 'gyur/_/de nas phyag rgya chen po la sogs pa'i mtshan nyid bshad par bya ste/_sangs rgyas bcom ldan 'das kyi snying po'i 
[\[279b\]]
[\[279b.1\]]phyag rgya'i mtshan nyid du 'gyur ba ni/_/lag pa gnyis kyi sor mo phan tshun bsdams la mthe bo gnyis bstan par bya'o/_/'di ni de bzhin gshegs pa rnams kyi thugs kyi phyag rgya'o/_/'di nyid la mthe bo g.yas pa gcig bstan pa ni pad+ma 'dzin pa'i phyag rgyar 'gyur ro/_/lag pa g.yas 
[\[279b.2\]]g.yon snga ma bzhin du khu tshur bcangs te/_gung mo'i sor mo gnyis rab tu phyung zhing brkyang bar byas la gcig tu byas shing rdo rje'i rtse mo 'dra ba 'di ni rdo rje 'dzin gyi phyag rgya'o/_/de las gcig bkug pa 'di ni byang chub sems dpa' spos kyi glang po'i phyag rgya'o/_/yang de nyid brkyang nas 
[\[279b.3\]]gung mo gnyis gdub kor ltar byas pa 'di ni byang chub sems dpa' glang po'i spos kyi phyag rgya'o/_/lag pa gnyis po thams cad bsdus te/_khu tshur du byas pa 'di ni rin po che'i rigs kyi phyag rgya'o/_/nor bu la spyod pa thams cad dang dzam b+ha la chu dbang la sogs pa'i sngags dang 
[\[279b.4\]]phyag rgya 'di nyid sbyar bar bya'o/_/mdzub mo gnyis kyi tshigs gnyis bkug nas sen mo gnyis phan tshun du sprad pa 'di ni gnod sbyin gyi rigs lngas rtsen la sogs pa'i gnod sbyin rdzu 'phrul chen po'i phyag rgya'o/_/lag pa gnyis snga ma bzhin du khu tshur bcing ba byas la mthe bo'i sen mo gnyis 
[\[279b.5\]]phan tshun sprad cing steng du bzhag la gung mo gnyi ga'i rtse mo rdo rje'i rtse mo dang 'dra bar byas pa 'di ni lha thams cad de lha'i rigs 'og min la sogs pa'i phyag rgya yin no/_/lag pa gnyis de bzhin du bsdams la khu tshur bcangs nas mthe bo gnyis bstan pa 'di ni rang sangs rgyas rnams dang 
[\[279b.6\]]'phags pa nyan thos kyi phyag rgya'o/_/khu tshur bcang bar byas pa 'di dag ni 'phags pa'i gang zag brgyad kyi phyag rgya'o/_/rgyal ba'i sras thams cad kyi phyag rgya ni gcig tu brjod par bya ste/_thal mo brkyang ba sbyar nas cung zad rtse mo bskum par byas pa 'di ni byang chub sems dpar grags 
[\[279b.7\]]pa'i phyag rgyar bstan pa yin no/_/nor bu rin po che dang /_'khar gsil dang /_snam sbyar dang /_lhung bzed dang /_chos gos dang /_mche ba dang /_mi 'jigs pa'i lag pa ste/_bdun po de dag ni thub pa'i phyag rgya'o/_/spyan dang byams pa dang 'od kyi dra ba dang chos ston pa dang mdzod spu'i nor bu dang 
[\[280a\]]
[\[280a.1\]]gnas pa dang phyag rgya bdun po 'di dag kyang rgyal ba'i sku nyid las skyes pa'o/_/bdun gnyis kyi tshogs gnyis pa 'di dag dang phyag rgya lnga ngas bshad pa dang thub pa'i snying po dang ldan pa nyi shu ni dang po'i rang byung gis kyang bstan pa yin te 'khor los sgyur ba nyi shu'i 'khor gyi phyag 
[\[280a.2\]]rgya yang bstan to/_/phyag rgya dang sngags byung ba 'di grangs kyi mthar yang byas pa yin no/_/thal mo sbyar ba byas nas gdub kor ltar byas pa ni nor bu rin po che'i phyag rgya'o/_/skyil mo krung gi g.yas g.yon brla'i nya'i phyogs su khu tshur rgyal mtshan du 'dzin pa ni 'khar gsil gyi phyag 
[\[280a.3\]]rgyar 'gyur ro/_/lag pa thal mo sbyar la phan tshun du mngon par phyogs pa ni snam sbyar gyi phyag rgyar 'gyur ro/_/lag pa thal mo sbyar ba las bzed pa ltar byas pa ni lhung bzed kyi phyag rgya'o/_/chos gos ni lag pa g.yon pas so/_/thugs kyi phyag rgya bzhin du g.yon pa'i mthe bo 
[\[280a.4\]]bteg pa ni mche ba'i phyag rgya'o/_/lag pa g.yas pas mi 'jigs pa sbyin pa dang g.yon pas chos gos la 'dzin pa ni mi 'jigs pa'i lag pa'o/_/thal mo sbyar ba las gung mo gnyis rdo rje'i rtse mo ltar byas la/_de'i rgyab tu mdzub mo gnyis cung zad bkug cing bzhag la/_mthe 
[\[280a.5\]]bo gnyis nang du bcug pa 'di ni sangs rgyas spyan gyi phyag rgyar 'gyur ro/_/'di nyid kyi gung mo'i tshigs bkug la mdzub mo gnyis gcig tu byas pa 'di ni sangs rgyas byams pa'i phyag rgya'o/_/thal mo sbyar ba yangs par byas la mdzub mo dang srin lag gnyis bkug la rdo rje rtse 
[\[280a.6\]]gsum du byas pa 'di ni mA ma kI'i phyag rgyar 'gyur ro/_/thal mo sbyar ba byas nas mdzub mo gnyis gung mo gnyis kyi tshigs gsum pa la bkug nas bzhag la mthe bo gnyis so sor bskyed nas thal mo'i rnam par bya ba 'di ni longs spyod ldan pa zhes bya ba'i phyag rgya yin no/_/lag pa 
[\[280a.7\]]gnyis thal mo sbyar nas mdzub mo gnyis dang gung mo gnyis sbyar ba ni rnam par rgyal ba'i phyag rgya'o/_/g.yas pa'i sor mo gsum rdo rje'i rtse mo ltar byas la rked pa'i phyogs su brten pa 'di ni gnas pa'i phyag rgya'o/_/de ltar bdag nyid kyi mgo bor rig pa'i rgyal po'i phyag rgya dang phyag rgya 
[\[280b\]]
[\[280b.1\]]chen po brgyad bcings la las thams cad bya zhing dam tshig gzung ba'am dkyil 'khor bya ba dag la'ang me tog gtor bar bya'o/_/yang na sngar bstan pa'i cho ga ji lta ba bzhin du byas na ci 'dod pa'i las thams cad byed par 'gyur ro/_/sngags dang phyag rgya dang rig pa brjod pas 
[\[280b.2\]]ni dam tshig thams cad du 'gyur ro/_/legs par phyag rgya bcing na ni phyag rgya'i mthu 'byung bar 'gyur gyi/_gang phyag rgya bab col du byas pa dang gnas ma yin par bcas pa des ni 'di'i dam tshig nyams par 'gyur ro/_/gang rdo rje'i phyag rgya de nyid ni mdud rtse'i phyag rgya yin mod kyi/_rtse 
[\[280b.3\]]gsum dang rdo rje ni khyad par yod de/_gang gyen du bstan pa de ni rdo rje 'dzin gyi phyag rgyar 'gyur la/_'og tu bltas pa ni dbang phyug chen po'i phyag rgya yin no/_/bar du bzhag pa ni sbyin gnas su 'os pa'i slob dpon dang bla ma la ni phyag rgya dbus su gzung bar bya'o/_/mi thams cad 
[\[280b.4\]]la ni sor mo gcig gdeg par bya'o/_/mi ma yin pa thams cad dang rkang gnyis dang rkang bzhi dang rkang mang dang srid pa gsum la gnas pa'i sems can rnams kyi phyag rgyar 'gyur ba ni sor mo gnyis bsgreng ba'o/_/gnod sbyin dang gnod sbyin mo thams cad kyi phyag rgyar 'gyur ba ni gsum 
[\[280b.5\]]bsgreng ba'o/_/rig pa 'dzin pa dang rig pa 'dzin ma thams cad kyi phyag rgyar 'gyur ba ni sor mo bzhi bsgreng ba'o/_/lha dang lha ma yin thams cad kyi bu mo'i phyag rgyar 'gyur ba ni lag pa'i mthil mnyam por bzhag pa'o/_/thal mo sbyar ba legs par byas te bzhag pa ni gzugs na spyod 
[\[280b.6\]]pa'i lha thams cad kyi phyag rgya'o/_/thal mo de nyid legs par byas pa las khu tshur bcing ba byas pa ni 'dod pa'i khams kyi dbang phyug la sogs pa 'dod pa'i khams na gnas pa thams cad kyi yin no/_/dmyal ba dang dud 'gro dang [{]yi dgas [,]yi dwags [}]dang gshin rje'i 'jig rten gyi sems can 
[\[280b.7\]]thams cad kyi phyag rgyar 'gyur ba ni de nyid las sor mo gcig yang dag par bsgreng ba'o/_/sha za dang sha za mo la sogs pa thams cad kyi phyag rgyar 'gyur ba ni sor mo gnyis bsgreng ba'o/_/srin po dang srin mo rnams kyi ni gsum bsgreng ba'o/_/sha rjen za ba thams cad dang gdon dang ma mo dang 
[\[281a\]]
[\[281a.1\]]grul bum la sogs pa dang /_sha za rnams dang mkha' 'gro ma thams cad dang sdig pa'i sems dang ldan pa thams cad la ni sor mo bzhi bsgreng ba'o/_/sdig pa thams cad kyi phyag rgyar 'gyur ba ni sor mo thams cad bsdus pa'o/_/lag sor bsdus pa'i phyag rgya ni 
[\[281a.2\]]dgug pa'o/_/lag sor brkyang ba ni slar gtang ba'i phyag rgya'o/_/las thams cad ni rang gi sems kyis bya'o/_/ci 'dod pa'i phyag rgya 'di dag la rang rang gi sngags sbyar bar bya'o/_/gzhan gyi phyag rgyar gzhan gyi las ni mi bya'o/_/gang gi sngags gang la yod pa de dang de'i phyag 
[\[281a.3\]]rgyar sbyar bar bya'o/_/phyag rgya 'di dag ni rin thang mnyam pa med pa yin te/_sangs rgyas thams cad kyis byin gyis brlabs pa sems can thams cad kyis phyag rgya mthong bas khro bar byed mi nus so/_/phyag rgya las 'da' bar byed pa ni rnam par nyams pa thob par 'gyur ro/_/phyag 
[\[281a.4\]]rgya nyams pa las ni dam tshig nyams pa dang rig pa thams cad las rnam par 'das par 'gyur ro/_/mthar yang ngu 'bod kyi 'gro ba thob par 'gyur ro/_/dmyal ba chen po mnar med par yang shin tu brtan par skye ba thob par 'gyur ba ni phyag rgya la bgegs byed pas so/_/gang yang 
[\[281a.5\]]phyag rgya dang dam tshig la gnas pa de dag ni yun ring po mi nyung bar bde bar 'gyur te/_lha'i gnas chen po'i 'gro bar skye bar 'gyur ro/_/mthar yang nges par byang chub la gzhol bar 'gyur ro/_/mdor na dang po'i sangs rgyas dang byang chub sems dpa' rdzu 'phrul chen po dag 
[\[281a.6\]]gis phyag rgya rnam pa mang po rnams rab tu gsungs so/_/sems can thams cad kyis kyang 'di'i mtha' rtogs par ram gzung bar ram grangs rtsi bar byed par mi nus so/_/mdor na rgyal ba'i rigs kyi rig pa'i rgyal po 'khor los sgyur ba'i yi ge gcig pa de'i phyag rgyar 'gyur ba ni 
[\[281a.7\]]lag pa g.yas g.yon snga ma bzhin du khu tshur du byas la/_gung mo gnyis phyir phyung la brkyang ste gcig tu rtse sprad la/_gnyi ga'i yang rtse mo'i tshigs bkug la mdzub mo gnyis kyi tshigs gnyis bkug cing sen mo gnyis phan tshun rtse sprad de/_mthe bo gnyis kyi sen mo'i steng du 
[\[281b\]]
[\[281b.1\]]bzhag pa 'di ni 'khor los sgyur ba'i phyag rgya ste/_las thams cad byed pa phyag rgya thams cad kyi rab mchog 'jig rten gyi skyob pa rnams kyis gsungs pa/_'khor los sgyur ba'i yi ge gcig pa dang yang dag par ldan na las thams cad byed par 'gyur ro/_/'dis bsgrubs 
[\[281b.2\]]na de bzhin gshegs pa thams cad kyi rigs dang 'jig rten dang 'jig rten las 'das pa thams cad kyi sngags grub par 'gyur ro/_/'dis bzlas pa byas na sngags thams cad bzlas par 'gyur ro/_/sgrub pa pos nges par sngon du cho ga'i rgyal po 'dir gsungs pa'i sngags 
[\[281b.3\]]kyi mchog brgyad stong bzlas pa bya'o/_/de ltar byas na rig pa 'di thams cad mngon du 'gyur zhing myur du grub pa rab tu ster bar 'gyur ro/_/myur du mchog kyang ster bar 'gyur ro/_/nges par byang chub la gzhol bar 'gyur ro/_/pad+ma 'dzin pa'i phyag rgya dang spyan ras gzigs 
[\[281b.4\]]kyi snying po yi ge gcig pa dang ldan par byas na las thams cad byed par 'gyur ro/_/yang na gos dkar mo'i rig pa phyag rgya dang ldan par byas na'ang de bzhin du las thams cad byed par 'gyur ro/_/rdo rje 'chang gi phyag rgya dang de nyid kyi snying po yi ge gcig pa dang ldan par byas na 
[\[281b.5\]]yang de bzhin du las thams cad byed par 'gyur ro/_/yang na mA ma kI'i rig pa chen mo dang ldan par byas na'ang las thams cad byed par 'gyur ro/_/de bzhin du glang po'i rigs kyi yi ge gcig pa byang chub sems dpa' glang po'i spos kyi snying po dang de bzhin du de nyid kyi phyag rgya 
[\[281b.6\]]dang rin po che'i rigs dang gnod sbyin gyi rigs dang lha dang 'phags pa dang 'di dag la yang 'dir snying po yi ge gcig pa nyid la phyag rgya dang sngags thams cad dang ldan par byas na las thams cad bya ba yin no/_/ji ltar rigs par rig pa dang sngags kyi stobs bskyed pa mtha' 
[\[281b.7\]]dag bya'o/_/de bzhin du drang srong rnams la ni dmod pa 'debs pa'i lag pa'i phyag rgya'o/_/de bzhin du dri za dang lha dang lha ma yin dang bcas pa rnams la ni lag pa g.yon pa'i mthe bo nang du bcug pa byas pa'o/_/grub pa bstan pa'i khu tshur du gnas pa'i rgya ni gzhon nu ma bzhi'i phyag rgya dang 
[\[282a\]]
[\[282a.1\]]de nyid kyi sngags kyis so/_/de bzhin du smin drug gi bu la ni mdung gi phyag rgyas so/_/de bzhin du gshin rje dang chu lha dang lus ngan dang gnod sbyin dang srin po dang sha za dang lto 'phye chen po la sogs pa sems can srid pa gsum la yang dag par gnas pa thams cad dang 'gro ba 
[\[282a.2\]]thams cad du gtogs pa dang khams thams cad na gnas pa dang sems can thams cad kyi gdon dang ma mo dang sha rjen za ba dang sdig pa can gyi sems can thams cad dang thams cad kyi phyag rgya dang sngags kyang thams cad du gsungs pa yin no/_/rim gyis sbyar zhing mthar gyis thams cad kyi 
[\[282a.3\]]thams cad du 'gyur gyi gzhan du ni ma yin no/_/dang por re zhig sgrub pa pos cho ga'i rgyal po 'di la de bzhin gshegs pa las byung ba'i phyag rgya chen po dang phyag rgya de'i yan lag tu gyur pa las byung ba dang 'phags pa kun tu bzang po dang mthu chen thob dang dri ma med par grags pa dang 
[\[282a.4\]]'jam dpal khyod kyi ut+pa la'i phyag rgya dang byang chub sems dpa' 'di dag gi phyag rgya shar du mngon par bltas te gnas pa dang nyi ma la mngon du bltas te gnas nas/_tho rangs langs la gtsang zhing gtsang ba'i gnas la gnas nas sgrub pa pos nges par 'di dag gi phyag rgya gang yang rung 
[\[282a.5\]]ba bcings la rang gi spyi bo'i steng du gzhag par bya'o/_/'di dag gang yang rung ba'i sngags brgya rtsa brgyad bzlas pa byas na nad thams cad las rnam par grol bar 'gyur ro/_/tshe ring ba dang bgegs thams cad kyis zil gyis gnon par mi 'gyur ro/_/sems can thams cad kyis mi 
[\[282a.6\]]tshugs par 'gyur ro/_/myur du grub pa ster bar 'gyur ro/_/sangs rgyas thams cad kyis byin gyis brlab par 'gyur ro/_/nges par byang chub la gzhol bar 'gyur ro/_/byang chub kyi snying po'i bar du 'jam dpal gzhon nur gyur pa 'di'i dge ba'i bshes gnyen du 'gyur ro/_/snying po dang 
[\[282a.7\]]phyag rgyar 'gyur ba de yang gang zhe na/_dang por re zhig dpa' bo chen po'i phyag rgya bca' bar bya ste/_lag pa gnyis sbyar bar byas la sor mo rnams nang du bsdus te/_mthe bo gnyis bteg la tshigs gsum pa'i cha bkug pa 'di ni dpa' bo chen po'i phyag rgya de bzhin gshegs pa rnams kyis 
[\[282b\]]
[\[282b.1\]]gsungs so/_/'dir sngags ni/_a bI ra hU~M baM/_sngags 'di dang yang dag par ldan na phyag rgya 'di ni las thams cad byed pa yin no/_/lag pa gnyis de bzhin du yang dag par sbyar ba byas la phyir yang rnam par phye zhing /_kun nas sor mo rnams pad+ma kha bye ba ltar byas pa 'di ni kha bye ba 
[\[282b.2\]]zhes bya ba'i phyag rgya mchog yin te/_dang po'i sangs rgyas kyis rab tu bstan to/_/'dir sngags ni/_o~M ga ga na sam+b+ha be dIp+ta dIp+ta dz+wA la ya dz+wA la ya/_bud+d+ha a d+hiSh+Thi te bi kA sA ya sarba b+hu tA nA~M/_hU~M hU~M bi kA si ni phaT phaT swA hA/_'di ni pad+ma kha bye ba'i sngags te/_phyag rgya 'di dang yang dag par 
[\[282b.3\]]ldan na las thams cad par 'gyur ro/_/gdon zhugs pa la sogs pa yang rab tu shes pa yin no/_/smra bar byed par 'gyur ro/_/gdon gyis zin pa rnams dang sha za sdig pa dang ldan pas zin pa dang dug gis brgyal ba rnams la ji lta ji ltar rab tu sbyar ba de lta de ltar de thams 
[\[282b.4\]]cad byed do/_/'di ni mdor na rig pa me tog kha bye ba'i phyag rgya dang ldan par byas na don thams cad sgrub par byed do/_/ma grub pa nyid kyang myur du 'grub par 'gyur ro/_/lag pa gnyis sbyar ba byas la sor mo rnams nang du mnyam par byas te bcug pa ni snying po'i phyag rgya ste/_snying 
[\[282b.5\]]pos lan bdun mngon par bsngags la bkrol bar bya ste/_de bzhin du thams cad du yang bya'o/_/'dir sngags ni/_o~M go da ro bI ra swA hA/_de bzhin gshegs pa'i snying po'o/_/lag pa de nyid khu tshur du bya ste sor mo rnams brkyang la sor mo'i rtse mo phan tshun sprad cing nang du stong pa ni 
[\[282b.6\]]gtsug tor gyi phyag rgya'o/_/'dir sngags ni/_o~M o~M ban+d+ha swA hA/_'di ni las thams cad byed pa ste/_lag pa g.yas pa'i mthe bo bteg la khu tshur bcangs pa ni 'khar gsil gyi phyag rgya'o/_/'dir sngags ni/_o~M d+hu na dzi ta ra NI nA~M hU~M/_'khar gsil gyi sngags ni las thams cad pa'o/_/'di 
[\[282b.7\]]nyid kyi phyag rgya dang ldan pas lag pa g.yon pa chos gos la 'dzin par byas pa ni chos gos kyi phyag rgya'o/_/'dir sngags ni/_o~M rak+Sha rak+Sha sarba bud+d+ha a d+hiSh+Thi ta da ma tsI ba ra swA hA/_de bzhin gshegs pa'i chos gos kyi sngags so/_/'di nyid kyi phyag rgya dang ldan par byas na las thams cad byed 
[\[283a\]]
[\[283a.1\]]par 'gyur ro/_/gos la mngon par bsngags nas gos bgos na bsrung ba chen po byas par 'gyur ro/_/gdon thams cad dang ma mo dang sha za dang sha rlon za ba dang sdig pa can rnams dang bgegs thams cad kyang mthong ba tsam gyis rab tu 'byer ro/_/mthe bo g.yas g.yon dang 
[\[283a.2\]]mthe'u chung gnyis phan tshun sprad pa byas la lag pa'i kha sbyar thur du bstan pa ni lhung bzed kyi phyag rgya'o/_/'dir sngags ni/_o~M lo ka bA la a d+hiSh+Thi taM ba ra d+hA rA ya/_ma hA nu b+ha ba nu d+ha bA trA swA hA/_phyag rgya 'di dang sngags 'di yang dag par ldan par byas na las thams cad byed do/_/kha zas za ba'i dus 
[\[283a.3\]]su dran par byas na sbyar ba'i dug thams cad nus pa med par 'gyur ro/_/lag pa gnyis khu tshur bcang la mdzub mo gnyis dang gung mo bkug pa 'di ni yid bzhin gyi nor bu'i phyag rgya'o/_/'dir sngags ni/_o~M te dzo dz+wA la sarba ar+tha sA d+ha ka sid d+h+ya tsin tA ma Ni rat+na hU~M/_nor bu rin po che'i sngags so/_/phyag rgya 
[\[283a.4\]]'di nyid dang yang dag par ldan na las thams cad byed cing dge ba yin no/_/rgyan gyi khyad par thams cad la 'di nyid kyis mngon par bsngags te rgyan du byas na bdag nyid la bsrung ba chen po byas par 'gyur ro/_/mchog tu skal ba bzang po dang ldan par 'gyur ro/_/go cha la mngon par 
[\[283a.5\]]bsngags te rang nyid kyis bgo bar byas nas g.yul du 'jug na/_'di ni lus la mtshon gyis mi phog cing mi tshugs par 'gyur ro/_/dgra thams cad kyi rang gi dpung 'byed par byed cing pha rol gyi sde yang rab tu gnon par byed de/_de la sogs pa tshad med pa'i las ma grub pa nyid kyang grub 
[\[283a.6\]]par byed do/_/rin po che pad+ma rA ga dang margad ta la sogs pa gang yang rung ba'i rin po che'i khyad par blangs la/_brgya rtsa brgyad mngon par bsngags pa byas nas rgyal mtshan gyi rtse mo'am rang gi mgo bo'am glang po che'i mchog mar bcing ba byas nas g.yul gyi thog mar zhugs na nges par pha rol 
[\[283a.7\]]gyi dpung dang 'thab pa med pa kho nar mthong bas 'jigs par 'gyur ba'am rmugs pa chen po nyid du 'gyur ba'am bdag po dpung dang bcas pa de dag rab tu 'byer bar 'gyur ro/_/sor mo rnams phan tshun bsdus nas khu tshur du byas la sor mo gung mo'i gnas kyi gsum pa'i tshigs kyi cha la mdzub 
[\[283b\]]
[\[283b.1\]]mo'i rtse mo bkug pa 'di ni chos kyi 'khor lo'i phyag rgya'o/_/'dir sngags ni/_o~M ts+tshin+d+ha ts+tshin+d+ha ha na da ha/_tsakra dIp+ta hU~M/_chos kyi 'khor lo'i sngags so/_/rkang pa g.yon pa bteg la rkang pa g.yas pas la bzhag ste/_g.yon pa'i rkang pa'i bol gyis g.yas pa brkyang ba'i brla la bzhag la/_
[\[283b.2\]]lag pa g.yas pas brdeg pa'i tshul du nga rgyal gyis brtan par byas pa 'di ni gzhan gyis mi thub pa'i phyag rgya'o/_/'dir sngags ni/_o~M hu lu hu lu tsaN+Da li ma tang gi swA hA/_gzhan gyis mi thub pa'i sngags so/_/chos kyi 'khor lo dang gzhan gyis mi thub pa'i sngags 'di dag nyid dang 
[\[283b.3\]]yang dag par ldan pas las thams cad par 'gyur ro/_/mdor na sdug bsngal thams cad nges par gcod par byed do/_/ji lta ji ltar rab tu sbyar ba de lta de ltar las thams cad byed par 'gyur ro/_/lag pa g.yon pa brla'i steng du dkur brten la/_lag pa g.yas pas chos ston pa'i 
[\[283b.4\]]phyag rgya ni de bzhin gshegs pa'i mdung gi phyag rgya yin no/_/'dir sngags ni/_o~M bi dza ye ma hA sha ka ti d+hu ra d+ha ri hU~M phaT/_bi dza yi ni phaT/_mang ga lA ya phaT/_de bzhin gshegs pa'i mdung gi sngags so/_/'di nyid kyi phyag rgya dang yang dag par ldan na las thams cad par 'gyur ro/_/bgegs 
[\[283b.5\]]thams cad dang ma rungs pa thams cad dang dgra thams cad dang lha dang bcas pa yang rengs par byed do/_/'di'i yon tan ni mtha' yas te ji lta ji ltar rab tu sbyar ba de lta de ltar las thams cad byed par 'gyur ro/_/lag pa'i sor mo rnams phan tshun de bzhin du byas la/_lag pa gnyis 
[\[283b.6\]]bkan te mdzub mo gnyis kyi rtse mo sbyar la de nyid bzlogs la thur du bstan te dpral bar bzhag pa 'di ni sangs rgyas bcom ldan 'das dang po'i sangs rgyas kyi mdzod spu'i phyag rgyar gsungs so/_/'dir sngags ni/_na maHsarba ta thA ga te b+h+yaH/_ad+ha te b+h+yaH/_saMmyak+saM bud+d+he b+h+yaH/_he he ban+d+ha ban+d+ha tiSh+Tha tiSh+Tha 
[\[283b.7\]]d+hA ra ya d+hA ra ya/_ni run+d+ha ni run+d+ha/_Ur+Na ma Ni swA hA/_de bzhin gshegs pa'i mdzod spu'i sngags 'di nyid kyi phyag rgya dang /_yang dag par ldan na las thams cad par 'gyur ro/_/gi wang gi lde gus dpral ba la thig ler byas la sngags bzlas na dgra'i nang du zhugs kyang mi tshugs par 'gyur ro/_/
[\[284a\]]
[\[284a.1\]]ma rungs pa thams cad kyis kyang mi 'tshe bar 'gyur ro/_/g.yul gyi nang du zhugs na yang mthong ba tsam gyis gzhan gyi sde 'jig par byed do/_/ma mthong yang las tshad med pa byed par 'gyur ro/_/sangs rgyas bcom ldan 'das tshad med pas kyang gsungs so/_/
[\[284a.2\]]rgyun mi chad par phan tshun thal mo sbyar ba byas la mdzub mo gnyis phan tshun rtse sprad la/_tshigs bar ma bkug cing mthe bo gnyis kyang bkug pa 'di ni de bzhin gshegs pa'i spyan gyi phyag rgya'o/_/'dir sngags ni/_o~M ru ru s+phu ru dz+wA la tiSh+Tha sid+d+ha lo tsa ni sarbAr+tha sA d+ha ni swA hA/_'di ni de bzhin 
[\[284a.3\]]gshegs pa'i spyan gyi sngags so/_/'di nyid kyi phyag rgya dang yang dag par ldan pas las thams cad byed par 'gyur ro/_/mig gnyis la mngon par bsngags te dgra'i nang du zhugs na/_dgra rnams mthong ba tsam gyis byams pa'i sems dang phan pa'i bsam pa dang ldan par 'gyur ro/_/
[\[284a.4\]]bshes gnyen nyid du'ang ldog par 'gyur te grogs nyid du'ang sgrub par byed do/_/yang na g.yul gyi thog mar mig gnyis la mngon par bsngags nas pha rol gyi dpung la bltas na/_zhi ba'i sems dang ldan par 'gyur zhing mtshon brdeg par rab tu nus pa ma yin no/_/'thab pa med pa nyid 
[\[284a.5\]]du'ang ldog par 'gyur te/_grogs nyid du'ang rab tu sgrub par byed do/_/lag pa gnyis kyi sor mo de bzhin du glegs bam lta bur phan tshun gyi rtse mo sbyar la/_thad kar bzhag pa 'di ni shes rab kyi pha rol tu phyin pa'i phyag rgya'o/_/'dir sngags ni/_na mo b+ha ga ba te tsu ru dar+sha ne o~M thA/_'di ni bcom 
[\[284a.6\]]ldan 'das ma shes rab kyi pha rol tu phyin pa'i sngags so/_/'di nyid kyi phyag rgya dang yang dag par ldan na las thams cad byed par 'gyur ro/_/sngags 'di bzlas nas snying la byugs shing myangs na dran pa dang ldan par 'gyur ro/_/dgra ma rungs pa'i nang du bzlas pa byas na de dag gi sems 'phrog 
[\[284a.7\]]par 'gyur ro/_/yang na g.yul gyi nang du rkang gnyis dang /_rkang bzhi la sogs pa phyir rgol ba thams cad rnam par rmongs par byed pa'am sems rnam par g.yengs par byed par 'gyur ro/_/mdor na bcom ldan 'das ma 'di ni ji lta ji ltar rab tu sbyar ba de lta de ltar las thams cad byed par 
[\[284b\]]
[\[284b.1\]]'gyur ro/_/mdor na yon tan mtha' yas pa dang 'di'i las mtha' yas par 'gyur ro/_/de bzhin gshegs pa rnams kyi phyag rgya dang sngags ni mtha' yas par 'gyur te/_ji ltar de bzhin gshegs pa rnams kyi 'khor 'dus pa'i le'ur gsungs pa de bzhin du sngags dang 
[\[284b.2\]]phyag rgya thams cad la yang rab tu sbyar bar bya'o/_/yang na gzhan dag tu sngags dang phyag rgya'i cho ga grangs med par 'gyur ba de dag kyang cho ga'i rgyal po 'dir nges par sbyar bar bya'o/_/de bzhin du pad+ma'i rigs la pad+ma'i phyag rgya dang ldan pa'i sngags su 'gyur te/_o~M dzi dzi dzi nAM ga taM 
[\[284b.3\]]ya te di ne swA hA/_sngags 'di ni byang chub sems dpa' spyan ras gzigs dbang phyug gi pad+ma'i phyag rgya dang yang dag par ldan na las thams cad par 'gyur ro/_/'di bzlas na pad+ma'i rigs thams cad bzlas pa yin no/_/'di grub na pad+ma'i rigs thams cad grub par 'gyur ro/_/
[\[284b.4\]]de nas gos dkar mo'i rig pa chen po gang yin pa de'i sngags ni/_o~M a ka Te bi ka Te ni ka Te/_ka Ta~M ka Te swA hA/_rang gi phyag rgya'am pad+ma'i phyag rgya sbyar na las thams cad par 'gyur ro/_/dur khrod thams cad du song nas bsrung ba yang bya'o/_/de bzhin du sgrol ma dang khro gnyer can 
[\[284b.5\]]dang skul byed ma dang rta mgrin la'ang sbyar bar bya'o/_/rig pa 'dus pa'i le'ur gang gsungs pa'i pad+ma'i rigs grangs med pa thams cad kyang 'dir sbyar bar bya'o/_/phyag rgya dang sngags kyi cho ga rgya cher pad+ma dag kyang sbyar bar bya'o/_/de bzhin du rdo rje'i rigs kyi rdo rje'i phyag rgya dang 
[\[284b.6\]]bcas pa yin no/_/'dir yang sngags ni/_o~M ku laM ba ri ban+d+ha ban+d+ha hU~M phaT/_'di ni mA ma kI zhes bya ba'i rig pa chen mo las thams cad byed par sangs rgyas thams cad kyis bstan to/_/sngar rab tu sbyar ba'i phyag rgya dang rig pa chen mo mA ma kI dang yang dag par ldan na sgrub pa po 'dod pa bzhin 
[\[284b.7\]]du las thams cad byed par 'gyur ro/_/gleng gzhi'i le'u sngar bstan pa'i phyag na rdo rje'i 'khor rdo rje'i rigs ma lus pa thams cad kyi phyag rgya dang sngags dang ldan pa yang 'dir rab tu sbyar bar bya'o/_/de bzhin du glang po'i rigs la glang po'i spos kyi byang chub sems dpa'i sngags su 'gyur 
[\[285a\]]
[\[285a.1\]]ba ni/_o~M ga dza a hwa ye hU~M khe tsa ra swA hA/_sngar bstan pa'i phyag rgya dang yang dag par ldan na las thams cad par 'gyur te/_snga ma de bzhin du thams cad glang po'i rigs la grub par 'gyur ro/_/de bzhin du kun tu bzang po'i sngags ni/_o~M sa ma ya sa 
[\[285a.2\]]ma dzin su ra ta mA bi laM ba hU~M phaT/_mthu chen thob kyi sngags ni/_o~M tiSh+Tha tiSh+Tha ma hA s+thA ma ga ta bo d+hi/_sa ma ya ma nu sma ra hU~M phaT phaT swA hA/_dri ma med par grags pa'i sngags ni/_o~M bi ma le bi ma le bi ma la murte/_o~M d+ha ka d+ha ka sa ma ya ma nu sma ra swA hA/_nam mkha' mdzod kyi sngags ni/_
[\[285a.3\]]byang chub sems dpa' thams cad kyi phyag rgya dang yang dag par ldan na las thams cad par 'gyur ro/_/de bzhin du ngan song kun spong dang rtag tu ngu dang sa'i snying po dang rin chen lag pa dang byams pa la sogs pa sa bcu rab tu thob pa rnams dang byang chub sems dpa' chen po rnams 
[\[285a.4\]]dang byang chub sems dpa' rnams kyang grangs med cing phyag rgya dang sngags kyang grangs med par 'gyur te/_de dag kyang cho ga'i rgyal po 'di la rab tu sbyar ba bya bar 'gyur ro/_/'jig rten dang 'jig rten las 'das pa thams cad kyi shin tu rgya che ba dang bcas pa'i sngags dang phyag rgya 
[\[285a.5\]]thams cad kyi cho ga rgya che ba dang dam tshig chen po dang dam tshig la rab tu zhugs pa cho ga dang cho ga'i rnam pa thams cad kyi bye brag cho ga'i rgyal po 'dir gsungs te/_sngags thams cad kyang 'di la sgrub pa byar rung ba yin no/_/de bzhin du rin po che'i rigs dang gnod sbyin gyi rigs dang lha'i 
[\[285a.6\]]rigs dag la yang sngags dang rgyud dang phyag rgya thams cad rab tu sbyar ba 'dir bstan pa yin no/_/rigs gcig kho nar 'gyur zhing gzhan du ma yin pa ni 'di lta ste/_de bzhin gshegs pa'i rigs te de yang 'jam dpal gzhon nu de bzhin gshegs pa'i rigs su blta bar bya ste/_sangs 
[\[285a.7\]]rgyas dang byang chub sems dpa' thams cad dang /_'phags pa nyan thos dang /_rang sangs rgyas dang /_'jig rten dang 'jig rten las 'das pa thams cad dang /_zag pa dang bcas pa dang /_zag pa med pa'i phyag rgya dang /_cho ga dang cho ga'i rnam pa rnams ni de bzhin gshegs pa'i rigs kyi nang du gtogs so 
[\[285b\]]
[\[285b.1\]]zhes gzung bar gyis shig_/'jam dpal rig pa dang rgyud thams cad dang sngags kyi gsang ba gang de bzhin gshegs pa'i dam tshig la ma chud pa de ni gang yang med do/_/'jam dpal gzhon nu de rab tu rtogs pa nyid du zung shig_/gang gi phyir de bzhin gshegs pa mchog tu 
[\[285b.2\]]gsungs te de bas na de bzhin gshegs pa'i rigs kyang mchog nyid du brjod do/_/'jam dpal gzhon nu de ltar na cho ga'i rgyal po 'di yang rigs kyi mchog rin po cher dang po dang po'i sangs rgyas kyis rab tu bstan pa dang ston pa dang rab tu gzhag pa dang rnam par 'grel par mdzad pa ni/_
[\[285b.3\]]bcom ldan 'das me tog kun tu skyes pa'i rgyal po dang /_bcom ldan 'das sA la'i dbang po'i rgyal po dang /_bcom ldan 'das me tog kun nas skyes pa'i dri mchog rgyal po dang /_bcom ldan 'das rin chen tog dang /_bcom ldan 'das 'od dpag tu med pa dang /_bcom ldan 'das 
[\[285b.4\]]bsod nams kyi 'od dang me tog dam pa dang /_yang dag pa'i me tog dang /_me tog bzang po dang /_tshe dang ye shes dpag tu med pa rnam par nges pa'i rgyal po'i dbang po dang /_gser thub dang /_'od srung dang /_'khor ba 'jig dang /_gtsug tor can dang thams cad skyob dang /_da ltar shAkya 
[\[285b.5\]]thub pa ngas kyang rab tu bstan te/_de bzhin du de ltar sangs rgyas gcig nas gcig tu brgyud de 'ongs pa 'di ni 'jam dpal gzhon nu cho ga'i rgyal po'o/_/de bzhin gshegs pa'i rigs kyi mchog rin po cher gyur pa/_phan yon che ba nges par chos kyi dbyings la brten pa/_bskal pa stong 
[\[285b.6\]]du'ang 'di'i phan yon bstan par ni mi nus so/_/yon tan chen po rgya che ba'i yon tan 'byung ba ni mthong ba'i chos dang 'jig rten pha rol du'ang yin no/_/dad pa can gang zhig gis the tshom med par 'chang ba dang klog pa dang /_the tshom med par rgyud 'di la brtson pa byed cing sngags sgrub pa dang zlos pa 
[\[285b.7\]]dang phyag rgya 'ching ba dang rtag tu mngon par brtson par byed pa de la ni mthong ba'i chos kho na la yon tan gyi phan yon brgyad rab tu 'thob ste/_'khrul pa med par 'gyur ba dang phyir rgol ba thams cad dang dgra'i 'jigs pa 'di la mi 'byung ba dang /_'di'i lus la dug mi 'byung ba dang /_sangs rgyas dang 
[\[286a\]]
[\[286a.1\]]byang chub sems dpas kyang 'di la byin gyis brlabs par 'gyur ba dang tshe ring ba dang /_bde ba la brten par 'gyur ba dang /_'jam dpal gzhon nur gyur pa'ang 'di'i dge ba'i bshes gnyen du 'gyur ba dang mtshan mo'ang 'di la nyin re zhing rmi lam du mthong ba stsol ba dang sngags 
[\[286a.2\]]thams cad kyang 'di la bsrung bar 'gyur ro/_/phyag rgya'ang 'di la rmi lam du ston par 'gyur ro/_/rgyal po ma rungs pa dang sems can ma rungs pa dang mi phan pa 'dod pa rnams kyis kyang gnod pa med par 'gyur ro/_/nges par byang chub la gzhol bar 'gyur ro/_/dad cing the tshom med la mngon par 
[\[286a.3\]]brtson pa'i phan yon ni brgyad po 'di dag yin te/_khyim pa'am rab tu byung ba'am bud med dam skyes pa'am sems can chen po bstan pa la phan par byed pa rnams kyi yin gyi/_sdig pa la zhugs pa gzhan gyi ni ma yin te/_de las bzlog pa de'i 'gro ba ni ngu 'bod la sogs par skye bar 
[\[286a.4\]]'gyur ro/_/phyag rgya snga dro bcing ba byas na tshe ring bar 'gyur ro/_/zhes bya ba ni de bzhin gshegs pa'i sngags dang 'khor gyi snying po dang gtsug tor la sogs pa'i sngags dang spyan la sogs pa gzhan gyi phyag rgya de bcing bar bya'o/_/yang na 'jam dpal gzhon nu khyod kyi phyag rgya bya ste/_'di 
[\[286a.5\]]dag ni brtson 'grus dang stobs mnyam pa yin no/_/gtsang zhing gtsang ba'i gnas su 'dug ste zhes bya ba ni gnas gtsang ma'i phyogs su zug rngu med pa'i gnas la ba'i lci ba sa la ma lhung bar byugs la me tog dkar po'i dri zhim po dag gis gcal bkram pa der 'dug la sngags bzla zhing phyag 
[\[286a.6\]]rgya bcing bar bya'i gzhan du ni ma yin no/_/gzhan dag tu ni phyag rgya dang lhan cig bzlas pa gcig kyang mi bya'o/_/gtsang ba zhes gang gsungs pa ni nyi ma nub pa na srog chags med pa'i chu gtsang mas khrus byas te gos sar pa bgos la/_gtsug tor gyi sngags kyis srung ba byas la/_grong 
[\[286a.7\]]gi chos rnam par spangs shing gtsang zhing gtsang sbra la dga' zhing dge ba ska rags dkar pos bcings pa de bzhin gshegs pa bsgoms la thun gcig 'das pa dang der nyal bar bya'o/_/bram ze mo'i bu mo gtsang mas bkal ba'i skud pa blangs la/_sngags 'di brgya rtsa brgyad mngon par 
[\[286b\]]
[\[286b.1\]]sngags pa bya'o/_/o~M ha ra ha ra ban+d+ha ne shu kra d+hA ra NI sid d+hAr+the swA hA/_mA ma kI'i phyag rgya dang bzlas pa bya'o/_/de nas skud pa rked pa la lan gsum dkris nas bcing ba byas na sa bon bcing ba byas par 'gyur te/_'dod pa'i dbang phyug gis kyang rmi lam du yid la gnod pa byed par mi nus na/_
[\[286b.2\]]rmi lam du log 'dren rnam pa sna tshogs kyis lta smos kyang ci dgos/_de bzhin du cho ga 'di 'dod chags dang ldan pas kyang mi nus na/_'dod chags dang bral bas lta smos kyang ci dgos/_'dod pa'i dbang phyug dga' ldan gyi bu mo gzugs rnam pa sna tshogs 'chang ba'i 'dod chags can gyis kyang 
[\[286b.3\]]yid la gnod pa skyed par mi nus na de las gzhan pa'i mi dang mi ma yin pa'i bud med kyis kyang lta smos kyang ci dgos/_de lta bu'i cho gas nang par langs la so shing bca' zhing gdong rab tu bkrus la/_cho ga snga ma bzhin du srog chags med cing dri ma med pa'i chus khrus byas te/_shar phyogs 
[\[286b.4\]]su bltas la phyag rgya bcing zhing sngags bzlas pa byas na tshe ring bar 'gyur zhing las thams cad la nus pa dang nad chen po las grol te skye bo thams cad dga' bar 'gyur ro/_/dgra rnams kyang bshes gnyen nyid du 'byung bar 'gyur ro/_/mthong ba tsam gyis gdon thams cad dang sha rjen za ba dang 
[\[286b.5\]]sdig pa can la sogs pa rab tu 'byer bar 'gyur ro/_/dgra rnams rengs par 'gyur ro/_/mthong ba tsam gyis gtsang ba'am mi gtsang ba'i cho gas las thams cad byed par 'gyur ro/_/de bzhin du cho ga'i rgyal po 'di'i phyag rgya dang sngags kyi tshogs kyi 'khor 'di yang grangs med pa yin te/_/
[\[286b.6\]]sangs rgyas bcom ldan 'das grangs med pas gsungs pa dang gsungs pa yin te/_shAkya thub pa ngas kyang da ltar de bzhin gshegs pa dgra bcom pa yang dag par rdzogs pa'i sangs rgyas kyis kyang 'khor gyi dkyil 'khor gyi nang du gsungs te/_'jam dpal gzhon nu khyod la yang bstan 
[\[286b.7\]]pa yongs su bsrung ba'i phyir dang chos kyi dbyings yun ring du yang dag par bsrung ba'i phyir 'di khyod la yongs su gtad do/_/nga yongs su mya ngan las 'das te chos kyi de nyid la brten cing yang dag pa'i mtha'i tha mar gyur te zhi bar gyur pa na/_sems can snying rje chen po dang bral ba'i sems dang ldan pa 
[\[287a\]]
[\[287a.1\]]la phan pa'i phyir gsungs shing dus kyi mtha' 'jigs pa chen po'i dus la bab pa na/_dkon mchog gsum la gnod pa byed pa'i sems can rnams kyang bzlog pa'i don dang gdul ba'i don gyi phyir cho ga'i rgyal po 'di ngas gsungs la rgya cher rnam par dbye ba byas na sems can thams cad 
[\[287a.2\]]kyi don gyi phyir yin no/_/'phags pa 'jam dpal gyi rtsa ba'i cho ga byang chub sems dpa'i sde snod phal po che theg pa chen po shin tu rgyas pa'i mdo las/_sngags dang phyag rgya dang nges par sdom pa dang las dang cho ga'i le'u rab 'byam las/_sum cu rtsa gcig pa rdzogs so//_//de nas 
[\[287a.3\]]bcom ldan 'das shAkya thub pas gzhan yang thams cad dang ldan pa'i gnas gtsang ma'i gzhal med khang la gzigs nas 'jam dpal gzhon nur gyur pa la bka' stsal pa/_'jam dpal mdor na nyon cig phyag rgya'i mtshan nyid dang sngags rnams kyi rgya che ba dang dkyil 'khor gyi cho ga'i mdor bsdus pa 
[\[287a.4\]]dang dam tshig la rjes su 'jug cing phyag rgya'i gnas dang sngags thams cad dang rgyud de dag thams cad la gsang ba dang bcas pa'i dkyil 'khor ni/_rdzu 'phrul che kun sangs rgyas kyis/_/'di kun sngar ni gsungs pa yin/_/sngags shes bdag nyid chen po dang /_/yon tan kun kyang bstan pa 
[\[287a.5\]]yin/_/dang po'i sangs rgyas dag gis sngar/_/sems can rnams la phan pa'i phyir/_/sngags kyi 'khor lo dag dang ni/_/chos kyi 'khor lo bla med bskor/_/yang dag mtha' la brten nas ni/_/zhi ba'i 'khor lo'i rjes su song /_/'jig rten sangs rgyas rdzu 'phrul che/_/sangs rgyas de kun zhi bar 
[\[287a.6\]]gshegs/_/dang po'i de bzhin gshegs rnams kyis/_/'di kun sngon ni bstan pa yin/_/ngas kyang phyi ma'i dus dag tu/_/'jam pa'i blo ldan khyod la bstan/_/sangs rgyas 'od can de yi bka'/_/de tshe 'di ni thos nas kyang /_/'jam pa'i dbyangs ni gzhon nu yang /_/thal mo sbyar byas spyan sngar 
[\[287a.7\]]'dug_/rkang gnyis rdzogs sangs rgyas pa la/_/smra ba'i mchog gis yongs su zhus/_/'jig rten rnams la phan pa'i phyir/_/shes rab chen po chos gsungs shig_/mdor bsdus rgya ni mi che bar/_/yon tan bdag nyid che 'bras 'byung /_/'jam dpal gyis ni de skad gsol/_/de nas cang 
[\[287b\]]
[\[287b.1\]]mi smra bar gnas/_/de nas dpal ldan tshangs pa'i dbyangs/_/ka la ping ka'i sgra skad kyis/_/dkyil 'khor dgod pa'i phyag rgya ni/_/de dag kun ni ston pa yin/_/gnas gtsang steng du gnas pa'i dus/_/de tshe sngags dang rgyud dag ni/_/shAkya seng ge mi mchog 
[\[287b.2\]]ni/_/rdzogs sangs rgyas kyis yang dag gsungs/_/phyag rgya'i cho ga 'byung ba dang /_/phyag rgya rgyud dang ldan pa yi/_/yon tan bdag nyid rgya che ba/_/'jam dpal gzhon nu khyod nyon cig_/sems can sems can ma yin pa'ang /_/dang po'i rtags mtshan bzhin 
[\[287b.3\]]du bya/_/rnam pa spyad dang spyod pa dang /_/zur gyis thams cad smra ba dang /_/lag gnyis rkang gnyis spyi bo dang /_/lag gcig sor mo'i sbyor ba dag_/sngon gyi sangs rgyas de dag gis/_/de kun phyag rgya zhes su gsungs/_/bya bum gdugs dang de bzhin du/_/pad+ma 
[\[287b.4\]]rgyal mtshan ba dan dang /_/nya dang rdo rje dung dang ni/_/de bzhin bum pa 'khor lo dang /_/'jig rten sna tshogs mtshon cha ni/_/ji srid yongs su bstan pa dang /_/ut+pal 'dra ba'i phyag rgya dang /_/de kun phyag rgya dkyil 'khor dgod/_/de dag [{]go rims [,]go rim [}]gnas pa dang /_/
[\[287b.5\]]cho ga ldan par bstan pa yin/_/rtag tu de dag nyid la ni/_/rang gzugs 'dra bar bri bar bya/_/dkyil 'khor phyag rgyar gsungs pa ni/_/thams cad du ni spyir gsungs pa'o/_/de dag phyag rgyar yongs bstan pa/_/gnas ni ji bzhin dag la dgod/_/dkyil 'khor 
[\[287b.6\]]dag ni kun la yang /_/rang dang 'dra ba nyid du sbyar/_/'khor los sgyur la 'khor lo dang /_/gtsug tor gdugs dkar nyid la ni/_/gtso bor gdugs ni dkar po yin/_/dkyil 'khor la ni rtag tu bri/_/chos kyi 'khor lo sangs rgyas la/_/pad+ma pad+ma'i rigs dag la/_/
[\[287b.7\]]rdo rje rdo rje'i rigs la gsungs/_/glang po glang po'i rigs zhes bya/_/nor bu'i rigs la bum pa ste/_/dkyil 'khor kun la rab tu sbyar/_/lha gzhan gyi ni rigs dag la/_/dpal be'u bkra shis ldan pa bri/_/tshangs pa che la ngang pa bri/_/brgya byin la yang rdo rje dang /_/dbang 
[\[288a\]]
[\[288a.1\]]phyug che la bri ba ni/_/rtse gsum khyu mchog yang dag bya/_/skem byed rtse gsum paT+Ti sa/_/mdung dang bcas pa nyid kyang yin/_/khyab 'jug 'khor lo bri ba ste/_/lha ma yin la da pus dang /_/rnam pa sna tshogs brgya phrag ni/_/lha yi mtshon cha sna tshogs 
[\[288a.2\]]dang /_/de dag gzhan yang bzhon pa ni/_/rnam pa sna tshogs de tshe bri/_/gzugs brnyan ji ltar gnas pa ni/_/rang gzugs 'phos pa bzhin du bri/_/dkyil 'khor dag ni thams cad du/_/gang yang rung ba 'di cig bri/_/gcig dang gnyis dang yang dag ldan/_/grangs med gsum 
[\[288a.3\]]la sogs pa bya/_/dkyil 'khor rgyal ba mchog gsungs pa/_/lan kan phreng ni de dang mnyam/_/gang gi ched du dkyil 'khor gsungs/_/de ni dbus su nges par sbyar/_/rgyal ba'i rigs ni nang du bri/_/nang gi dbus su'ang sangs rgyas te/_/de tshe nang du'ang gzugs brnyan ni/_/
[\[288a.4\]]ston pa yi ni kun tu bri/_/gnyis par pad+ma'i rigs dgod cing /_/gsum par rdo rje'i rigs kyang bri/_/mthar gyis lha dang lha ma yin/_/de bzhin de tshe thams cad ni/_/de nas sa kun la gnas pa'i/_/gnod sbyin srin po mi dang bcas/_/mthar gyis ji ltar gnas pa yi/_/mu stegs 
[\[288a.5\]]rnams kyang de nas bri/_/cho ga bzhin du thams cad kyang /_/phyogs skyong de bzhin bri bar bya/_/mdor na gzugs brnyan gcig dang ni/_/gnyis dang gsum sogs grangs med pa/_/mtha' yas phyogs la gnas pa yi/_/dkyil 'khor ji srid kun tu bri/_/ma mo'i dkyil 'khor nyid dag ni/_/
[\[288a.6\]]tshad med de tshe bri bar bya/_/gzugs brnyan gcig la sogs pa ni/_/mtha' yas sa yi steng dag tu/_/dkyil 'khor cho ga gsungs pa ni/_/rnam pa gsum du nges bstan pa/_/mchog dang bar ma de bzhin du/_/tha ma nyid du'ang bstan pa yin/_/mchog la mchog dag grub pa dang /_/'bring 
[\[288a.7\]]la 'bring du nye bar bstan/_/tha mas phran tshegs grub par ni/_/rgyal ba mchog gis sngon gsungs so/_/sems can yid ni rnam gsum gyis/_/rgyal ba mchog gis grub par gsungs/_/sems can chen pos chen po 'grub/_/sems can 'bring gis 'bring dang ni/_/gsum pa skye bo phra 
[\[288b\]]
[\[288b.1\]]mo yi/_/las ni phra mor nye bar bstan/_/sangs rgyas nyid du sems dang la/_/phun sum tshogs pa dam pa ni/_/nges par thob par 'gyur ba ste/_/sems can dkyil 'khor mthong bas so/_/de dus sems ni bar ma yis/_/rang rgyal byang chub thob par byed/_/gus pa med pas nyan thos nyid/_/
[\[288b.2\]]tha mas nges par thob par byed/_/bdag nyid chen po don bcas 'bras/_/zhi ba'i 'gro bar nye bar bstan/_/dkyil 'khor mthong bas mtho ris su/_/nges par de ni 'gro bar 'gyur/_/de bzhin phyag rgya mchog kun dang /_/sngags rnams kyang ni rgya cher bcas/_/rnam gsum nyid kyang rab 
[\[288b.3\]]sbyar ba/_/rnam gsum bde ba rab tu byed/_/phyag rgya dkyil 'khor gsungs pa dang /_/sngags rnams bstan pa'ang phan pa'i don/_/de dag rnam pa gsum du 'gyur/_/sngags kyang rnam gsum mnyam par bstan/_/ji ltar dkyil 'khor bstan pa bzhin/_/phyag rgya sngags kyang de bzhin 
[\[288b.4\]]te/_/'di dag cho gar yang dag ldan/_/'jig rten 'dren pas nges par bstan/_/de bzhin de yang rnam gsum 'gro/_/stong phrag dag ni du ma nyid/_/rnam gsum rnam pa gsum dag kyang /_/rnam pa gnyis dang grangs med pa'o/_/gang phyir sngags ni sems la ltos/_/
[\[288b.5\]]sngags ni sems kyis spangs mi bya/_/sems dang sngags ni yang dag ldan/_/lhan cig tu ni bsgrub par bya/_/de bzhin gshegs kyi rigs sngags dang /_/gang yang pad+ma'i rigs dag dang /_/gang yang rdo rje'i rigs gsungs dang /_/mi yi rigs ni nyid dag dang /_/'jig rten pa yi sngags rnams 
[\[288b.6\]]kun/_/de dag ma lus 'di las byung /_/gang zhig rgyal dang rgyal sras sngags/_/sems can phyir ni gsungs pa rnams/_/gang zhig de zlos mngon brtson pa'ang /_/de nas nges par sangs rgyas 'gyur/_/gang yang sngags ni bar ma dag_/gang zhig zlos pa de zlo byed/_/rang sangs rgyas su yang dag 
[\[288b.7\]]bstan/_/nges par de yi rigs kyang yin/_/sngags ni tha mar rab zhugs pa/_/nyan thos dgra bcom gyis bshad dang /_/'jig rten ma lus kun la yang /_/sngags zlos pa la mngon brtson pa/_/nyan thos rdzu 'phrul chen po yis/_/nges par rigs su de gnas yin/_/mchog dang 
[\[289a\]]
[\[289a.1\]]tha ma bar ma yi/_/der yang las ni rab sbyar bya/_/zhi bas sangs rgyas byang chub 'gyur/_/rgyas pa yis ni rang rgyal te/_/gzhan pa phran tshegs las kyis ni/_/nyan thos kyi ni byang chub brjod/_/de ni rnam gsum dbye ba ste/_/der yang sems ni blta bar bya/_/mang 
[\[289a.2\]]por yang ni dbye bya ste/_/grangs med par yang dbye bas so/_/'phags pa 'jam dpal gyi rtsa ba'i cho ga byang chub sems dpa'i sde snod phal po che theg pa chen po shin tu rgyas pa'i mdo las phyag rgya dang /_sngags dang /_las thams cad dang nges par sdom pa'i le'u rab 'byam las sum cu rtsa 
[\[289a.3\]]gnyis pa rdzogs so//_//de nas gnod sbyin gyi sde dpon phyag na rdo rje 'khor der 'dus par gyur te/_'dug pa de stan las langs nas bla gos phrag pa gcig tu gzar te/_pus mo g.yas pa'i lha nga sa la btsugs nas bcom ldan 'das ga la ba de logs su thal mo sbyar te/_
[\[289a.4\]]bcom ldan 'das la 'di skad ces gsol to/_/gang bcom ldan 'das kyis 'jam dpal gzhon nur gyur pa'i khro bo'i rgyal po gshin rje'i gshed ces bya bas bshad pa de'i cho ga rgya che ba bcom ldan 'das kyis bka' stsal pa/_'jam dpal gzhon nur gyur pa la'ang bka' ma stsal bas/_
[\[289a.5\]]bcom ldan 'das bdag dang phyi ma'i skye bo la gzigs nas/_bcom ldan 'das yongs su mya ngan las 'das te/_bstan pa nub pa'i dus la bab ste/_'jigs pa chen po rtsod pa'i dus tha ma la nyan thos dang rang sangs rgyas dag med pa na/_sangs rgyas kyi zhing du de bzhin gshegs pa'i 
[\[289a.6\]]bstan pa yang dag par bsrung ba'i phyir dang /_chos kyi khams yun ring du gnas par bya ba'i phyir dang /_rgyal po ma rungs pa thams cad bzlog pa'i phyir dang /_dkon mchog gsum la gnod pa byed pa dag tshar gcad pa'i phyir dang /_gdul bya'i sems can la bsam gyis mi khyab pa'i 
[\[289a.7\]]thabs mkhas pa bstan pa'i phyir dang /_byang chub sems dpa'i spyod pa yongs su rdzogs par bya ba'i phyir dang /_bsam gyis mi khyab pa'i sems can yongs su smin pa mngon par bsgrub pa'i phyir dang /_bcom ldan 'das phyi ma'i dus dang phyi ma'i dus su bstan pa rnam par 'jig 
[\[289b\]]
[\[289b.1\]]par 'gyur ba na/_gang 'di khro bo'i rgyal po gshin rje gshed kyi cho ga ji lta ba bzhin gsungs pa rab tu sbyar na de la grub par 'gyur te/_nges par rgyal po ma rungs pa bstan pa la gnod pa byed pa dang /_sems can phyogs chen po dang ldan pa dang spro ba chen po dang ldan pa rnams tshar 
[\[289b.2\]]gcad pa dang rjes su gzung ba la rab tu zhugs pa dang snying rje chen po dang bral ba de dag la khro bo'i rgyal po 'di rab tu sbyar bar bya'i gzhan dag la ni ma yin no/_/de nas bcom ldan 'das cang mi gsung bar gyur te/_sangs rgyas kyi rnam par 'phrul ba'i ba'i byin gyis rlabs zhes bya ba'i 
[\[289b.3\]]ting nge 'dzin la snyoms par zhugs so/_/'jam dpal gzhon nur gyur pa'ang cang mi smra bar gnas par gyur to/_/thams cad dang ldan pa'i 'khor gyi dkyil 'khor yang rnam pa drug tu rab tu 'gul bar gyur to/_/lha tshogs dag kyang 'jigs par gyur/_/byis pa kun kyang rab tu 
[\[289b.4\]]dngangs/_/lha rnams kun dang klu dag dang /_/lha min dbang dang ma mor bcas/_/gza' rnams kun gyi gtso bo dang /_/lha tshogs mi dang bcas pa dang /_/ma rungs sems ldan srul po dag_/rab 'gul yid ni mi brtan gyur/_/mi yi bdag po gdug ldan sems/_/de dag nyam 
[\[289b.5\]]thag 'jigs par gyur/_/chos kyi rgyal po'i bstan pa la/_/de tshe de dag skyabs su song /_/gnod sbyin gsang ba'i bdag po ni/_/'od chen phyag na rdo rje dang /_/gzhon nur gyur pa'i sngags rgyal dang /_/'jam dpal dbyangs la'ang de 'jigs nas/_/'jam pa'i dbyangs kyi drung 
[\[289b.6\]]du ni/_/de tshe de dag dam tshig blangs/_/ma rungs sngags ni mi bzad pas/_/kye ma bdag cag nges bsreg cing /_/de ring khro bos brgyal 'gyur zhing /_/sa yi steng du 'gyel 'gyur bas/_/sems can thugs la thugs brtse bas/_/yongs su bskyab cing bsrung du gsol/_/de 
[\[289b.7\]]nas 'od chen byis pa'i gzugs/_/byang chub sems dpa' des smras pa/_/lha dang gnod sbyin srin po dang /_/lha min thams cad ma 'jigs shig_/mi dang mi ma yin pa dang /_/'byung po ma lus lha rnams kun/_/khyod kyi dam tshig ngas bshad bsrung /_/rtag tu byams sems gyur nas ni/_/
[\[290a\]]
[\[290a.1\]]rtag tu rang gi sngags kyang dran/_/shAkya seng ge mi yi mchog_/rkang gnyis mchog ni rdzogs sangs rgyas/_/de nyid kyis gsung sngags dang ni/_/gtsug tor spyan la sogs pa'o/_/'jig rten gsum la 'khor lo rgyal/_/gzi brjid phung po dam pa rgyal/_/rnam rgyal 
[\[290a.2\]]gtsug tor gsang sngags dang /_/phyag na pad+ma rnam gzigs dang /_/kun tu gzigs pa'i mgon po dang /_/khro gnyer sgrol ma grags ldan ma/_/lha mo gos dkar mo dang ni/_/dkar chen ma dang snyan ldan ma/_/rigs ma longs spyod ldan ma dang /_/rta mgrin sngags kyi 
[\[290a.3\]]rgyal po dang /_/de dag pad+ma'i rig sngags dang /_/gtsor ni rgyal bas gsung ba dang /_/yi ge gcig dang 'khor los sgyur/_/sngags rnams bdag po'i mnga' bdag dang /_/'od chen sngags kyi mgon po ni/_/'di dag de bzhin dran par gyis/_/gshin rje gshed ces bya ba 
[\[290a.4\]]yi/_/khro bo'i gtso bo de yang dran/_/mgon po spyan ras gzigs pa yi/_/thugs ni thugs rje byung ba dang /_/thugs rje chen pos thugs brlan par/_/sangs rgyas snga mas gsungs pa'ang dran/_/sgrol ma skye bo sgrol bar ni/_/spyan ras gzigs kyis gsungs pa dang /_/
[\[290a.5\]]rtag dang ting 'dzin skyes 'phags ma/_/ming gi gzugs ni bstan pa'ang yin/_/byang chub sems bzhin spyod pa ste/_/byang chub spyod byed dam pa'ang yin/_/'jig rten khams ni stong dag tu/_/grangs med rnam pa mang por yang /_/sems can rnams la phan pa'i phyir/_/de tshe lha 
[\[290a.6\]]mo rgyu bar byed/_/bud med gzugs ni bzung nas kyang /_/sngags kyi tshul gyis lus can la/_/de tshe sems can 'dul byed cing /_/byang chub theg par sbyor bar byed/_/byang chub sems dpa'i spyod pa ni/_/bsam zhing bstan par mi nus so/_/phyag na rdo rje dpa' bo ni/_/sngags 
[\[290a.7\]]rnams kun gyi bdag po'ang dran/_/bdag ma rig 'dzin lha mo ni/_/'jig rten gsum gyis rab mchod dang /_/lu gu rgyud dang 'og bag ma/_/rdo rje khu tshur snyan ldan ma/_/khro dbang thig le dkar mo dang /_/dbyug sngon 'jigs par byed dang bcas/_/'di dag khro mo pho nya'i tshogs/_/
[\[290b\]]
[\[290b.1\]]rigs ma'i spyan du rab tu bstan/_/rdo rje'i rigs la gtso bo ste/_/gang zhig dran na phan zhing srung /_/byang chub sems dpa' rdzu 'phrul che/_/'jig rten dag na spos glang dang /_/byang chub sems dpa' rdzu 'phrul che/_/blo ldan mthu chen thob dang ni/_/sras kyi thu bo gtso bo ni/_/
[\[290b.2\]]kun tu bzang po dge ba ste/_/de tshe gang gis dran gyur pa/_/de la 'jigs pa yod ma yin/_/rtag tu de tshe nor bzang dang /_/gnod sbyin dam pa dzam b+ha la/_/nyan thos rang rgyas ma lus pa/_/dran na 'jigs pa ga la yod/_/kun nas de dag mchod byas na/_/srung ba chen por rab 
[\[290b.3\]]tu bstan/_/de tshe 'bras bu che lha dang /_/bsod nams skyes dang 'du shes med/_/gzugs med gzugs can lha dag dang /_/rdzu 'phrul chen po 'dod chags bral/_/dkon mchog gsum la mchod byed dang /_/rgyal ba'i bstan la rab dang ba/_/sngags dang dgra la rtag 
[\[290b.4\]]'jigs pa/_/de dag la ni cung zad med/_/de ltar dam tshig rgyud gsungs pa/_/sngags pa kun gyis sgom min te/_/'di ni khro rgyal mchog ces pa/_/gshin rje gshed kyis brjod pa yin/_/sems can dam tshig la gnas na/_/mi ni ma lus gnod mi nus/_/lha dang lha 
[\[290b.5\]]min thams cad da dag_/de nas yid ni dga' gyur nas/_/rgyal ba'i sras kyis rab bskul nas/_/thams cad dam tshig bstan gnas gyur/_/gnod sbyin bdag po khro ldan pas/_/khyad du gsod tshig brjod par byed/_/'jig rten khams ni grangs med pa/_/de tshe thams cad rab 
[\[290b.6\]]tu 'gul/_/don med khro bo'i rgyal po yis/_/ci yi phyir na 'di bstan byas/_/sems can rnams ni gdul don du/_/de tshe sngon gyi rgyal ba'i sras/_/khro bo'i rgyal po'i nus pa ni/_/sngon chad bstan pa ma yin nam/_/rdo rje can gyis de smras nas/_/rdo rje sa la dor zhing gnas/_/
[\[290b.7\]]rdzu 'phrul chen po byis pa'i gzugs/_/blo dang ldan pa 'jam pa'i dbyangs/_/gzhon nu rab tu bzhad gyur nas/_/tshig 'di dag ni smras pa ste/_/lag na rdo rje rdzu 'phrul che/_/gnod sbyin chen po sdang ma byed/_/khro bo'i rgyal po rdzu 'phrul che/_/'di ni nga yis rab tu bstan/_/
[\[291a\]]
[\[291a.1\]]de bzhin rjes su sbyin par bya/_/ji ltar 'dod bzhin rab tu ston/_/khyod kyis khro bo'i mthu dag ni/_/yongs su bstan par mi nus te/_/'di ni khyod nyid la gnas te/_/lus 'dir gnas shing snang ba yin/_/de nyid khyod kyis drangs pa ste/_/khyod nyid kyi ni snying la 
[\[291a.2\]]dris/_/khro bo'i mthu ni khugs pa dag_/'dir ni bzlog par nus pa min/_/ji ltar 'dod bzhin khyod la bstan/_/gzhan du dam tshig btang ba yin/_/khrus med rab tu nyal ba dang /_/grong gi chos la rjes 'jug dang /_/til mar gyis byugs srung med dang /_/rtag tu gdug pa'i 
[\[291a.3\]]sems ldan dang /_/sngags mchog thams cad spangs pa dang /_/bstan pa la ni ma zhugs dang /_/de bzhin mi ni the tshom ldan/_/dad pa med cing 'gyod par gnas/_/dam chos the tshom thob pa dang /_/de spong mnyam par ma bzhag dang /_/gcer bu rtag par lhag mar ldan/_/
[\[291a.4\]]mi gtsang spyod pa'i spyod yul dang /_/mi brtson sngags dang mi ldan dang /_/rtag tu brtse med lhag mar ldan/_/lha yi gnas dang mchod rten dang /_/lha gang 'khor sa dkyil 'khor du/_/'khrig pa la ni mngon dga' ba/_/khro bos de dag rnam par 'jig_/dam tshig nyams dang dad med 
[\[291a.5\]]dang /_/sngags kyi rigs pa mi shes dang /_/cung zad shes pa 'khrul pa dang /_/spyod pa 'khrul pa de dag la/_/khro bos rnam par 'jig par byed/_/mi yi 'jig rten rnam kun du/_/bag yod pa ni med pa dang /_/bag med shin tu 'dod chags can/_/dam tshig nyams 
[\[291a.6\]]shing skyon ldan la/_/sngags rnams legs par sbyar ba yis/_/khro bo'i rgyal pos 'joms par byed/_/bag med rigs min 'gro ba yi/_/byis pa rnams kun thams cad dang /_/rtag tu 'dod chags bral gyur pa'i/_/rang rgyal dgra bcom nyan thos kun/_/khro bo yi 
[\[291a.7\]]ni rgyal po yis/_/thams cad du ni 'ching dang gcod/_/de skad smras nas 'jam dpal ni/_/snying rje yi ni brlan sems kyis/_/sangs rgyas byang chub sems dpa' yi/_/rdzu 'phrul spyod pa bsam mi khyab/_/de skad smras nas de dag kun/_/cang mi smra bar gyur nas 
[\[291b\]]
[\[291b.1\]]gnas/_/de nas dpal ldan rdo rje 'chang /_/phyir yang rdo rje rab tu blangs/_/de tshe rdo rje blangs nas kyang /_/khro rgyal mthu ni shes nas dga'/_/'phags pa 'jam dpal gyi rtsa ba'i cho ga byang chub sems dpa'i sde snod phal po che theg pa chen po shin tu rgyas pa'i mdo las/_gshin 
[\[291b.2\]]rje gshed kyi yongs su bsngags pa dang sngags kyi bdag nyid chen po'i nges par sdom pa'i le'u rab 'byam las sum cu rtsa gsum pa rdzogs so//_//de nas gsang ba'i bdag po lag na rdo rjes thams cad dang ldan pa'i 'khor gyi dkyil 'khor chen po la bltas te/_
[\[291b.3\]]gnas gtsang ma'i steng na 'dug par gyur pa'i tshogs de dag la smras pa/_dang po re zhig grogs po khyed cag khro bo'i rgyal po gshin rje gshed kyi stobs dang pha rol gnon pa dpag tu med pa/_gdul dka' 'dul bar byed pa/_gshin rje'i 'tsho ba mthar byed pa/_sems 
[\[291b.4\]]can ma rungs pa tshar gcod pa de gtsor byed pa byang chub sems dpa' 'jam dpal gyis smras pa/_de'i ras ris kyi cho ga yod de de nyon cig_/tshes grangs dang ni rgyu skar dang /_/smyung ba dag kyang mi bya ste/_/dgra yi 'jigs pa byung ba na/_/ras ris 'di ni bri bar bya/_/mar 
[\[291b.5\]]ngo'i zla phyed dag gnas te/_/tshes grangs bcu bzhi'am brgyad dag la/_/bram ze dam pa mchog dag gi/_/dur khrod shi ba'i ro rnyed na/_/de ni mtshan mo mun par blangs/_/de yi khrag gis tshon rtsi bya/_/ras ni chu yis lan gsum bkru/_/de nas de ni bskam par bya/_/'dri 
[\[291b.6\]]byed gdug sems khro ldan zhing /_/'jigs par byed pas bri bar bya/_/mar ngo'i zla phyed dur khrod du/_/zhag ni gsum mam bdun du bri/_/tshes brgyad bcu bzhi'i nub mor ni/_/zhag chen mar me sbar ba la/_/der gnas ri mo byed pa ni/_/rtag tu g.yas kyi phyogs su blta/_/
[\[291b.7\]]mi yi thod pas gdan byas shing /_/mnyam par bzhag ste bsrung ba bya/_/dgra yi sdug bsngal gyis nyen na/_/yang na sngags pa rang gis bri/_/dang po'i mtshan mor rtsom pa na/_/dgra rnams lus la tsha ba 'byung /_/gnyis par tsha ba chen po yis/_/dgra rnams 
[\[292a\]]
[\[292a.1\]]brgyal bas gnod par 'gyur/_/gsum pa'i mtshan mor srog 'dor zhing /_/'jig rten pha rol 'gro bar 'gyur/_/sngags pa rab tu ma dang na/_/de la zhi ba ga la yod/_/dgra yi lus ni bskam 'gyur zhing /_/khyim la 'jigs pa'ang 'byung bar 'gyur/_/gshin 
[\[292a.2\]]rje gshed ni 'jigs chen gyi/_/ras ris 'di ni bris tsam gyis/_/zhal drug zhabs drug phyag drug bri/_/kha dog sngo zhing gsus pa 'phyang /_/khro ldan thod pa'i phreng ba 'chang /_/stag gi pags pa rab tu mnabs/_/mtshon cha sna tshogs mi bzad ldan/_/lag na dbyug to 'jigs 
[\[292a.3\]]par byed/_/spyan ni dmar zhing khro dang bcas/_/spyan gsum dag gis rnam par mtshan/_/skra 'bar gyen du brdzes pa ni/_/de bzhin la lar du ba'i mdog_/mig sman nag po mi bzad dang /_/dbyar gyi sprin nag 'dra ba'i mdog_/gshin rje'i gzugs dang 'dra ba yi/_/ma he 
[\[292a.4\]]la zhon yang dag bri/_/gdug pa'i las can 'jigs pa che/_/drag cing drag po 'joms byed pa/_/sems can 'jigs par byed pa yi/_/gshin rje'i 'tsho ba 'jigs byed brjod/_/shin tu gdug pa'i las can dang /_/'jigs shing shin tu mi bzad pa/_/lus can thams cad 
[\[292a.5\]]gsod byed pa/_/'jigs pa'ang 'jigs shing dngangs byed pa/_/bdag gi khrag gi tshon dag gis/_/khro bo mchog 'di bri bar bya/_/zhag chen po yi zhag dang ni/_/shin tu dmar ba'i tshon bsres bri/_/mtshon rtsi'i snod du thod pa bya/_/mi yi rus pas pir shing bya/_/shi ba'i 
[\[292a.6\]]skra las byas pa yis/_/pir dang pir ni bcing ba'ang bya/_/rang ngam ri mo mkhan gyis kyang /_/de nas zas mi bza' bar bri/_/gtor ma me tog mang po sogs/_/phreng ba dmar dang tsan+dan dmar/_/sha chen tshil gyi spos dang ni/_/zhag gi spos kyis mchod par bya/_/
[\[292a.7\]]ras ris dam pa de la ni/_/dang po bar mthar mchod par bya/_/ras ris yongs su rdzogs byas na/_/ri mo mkhan la sbyin pa'ang bya/_/nor ni rab tu mang po'am/_/yang na gang gi dge ba'ang sbyin/_/las kyang 'jigs pa chen po bas/_/de yi don med mi bya'o/_/mdor 
[\[292b\]]
[\[292b.1\]]na dpa' bo'i rin du ni/_/ji ltar 'dod pa de la bya/_/bzo yi las ni 'bras bcas bya/_/kha zas med pa'ang rnam par spang /_/ji ltar de ni yang dag dga'/_/de lta de ltar rab tu sbyar/_/srung ba chen po'ang rab tu bya/_/gzhan du de ni 'chi 'gyur zhing /_/bzo bo 
[\[292b.2\]]bza' dang bcas 'jigs pas/_/bdag gis kyang ni mngon par bsrung /_/rigs pa bzlas nas bya ba ste/_/gzhan du cho gar brjod pa min/_/ras ris yongs su gsal byas pa'am/_/yid la 'dod pa byas mthong na/_/gdug pa'i dgra rnams 'joms byed 
[\[292b.3\]]pa'i/_/las ni thams cad byed par 'gyur/_/ras ris mchog blangs 'gro ba ni/_/ji ltar 'dod pa'am gar 'dod pa'o/_/phyogs chen rgyal po chen po dang /_/sems can de ni dregs bcas dang /_/mngon pa'i nga rgyal nga rgyal che/_/gdug dang gdug pa'i 
[\[292b.4\]]las rnams dang /_/dkon mchog gsum la gnod byed dang /_/chad par smra dang sngags spangs dang /_/sngags rnams mchod par mi byed dang /_/de la dad rten smod pa dang /_/gang yang zlos pa smod byed dang /_/de bzhin mchod rten khyad du gsod/_/cho ga mthong ba'i las 
[\[292b.5\]]kyis ni/_/de dag la ni sbyor ba bya/_/sems can kun dang skyob pa la/_/rtag tu de bzhin chos mi ldan/_/de dag la ni las rab sbyar/_/'phral du srog ni 'gag par byed/_/lung tang 'bras bu sngags bzlas blangs/_/rtsa ba dang ni shun pa'ang blang /_/'bras bu'i rang skyur 
[\[292b.6\]]yang dag ldan/_/mi yi rus phye legs btags dang /_/yungs mar dang ni dug nyid dang /_/star bu dad ni lang tang tshe/_/ske tshe dang yang khrag nyid kyang /_/mi las yang dag byung ba dag_/thams cad blangs nas yang dag ldan/_/ras ris dben pa'i phyogs su 
[\[292b.7\]]bzhag_/sgrub po lho phyogs mngon bltas nas/_/ras ris kyang ni byang du bstan/_/me thab ji 'dod byas nas ni/_/tsha zhing skam pa'i shing dag gis/_/me thab de la mnyam bzhag nas/_/dur khrod me yi sbar bar bya/_/thams cad ldan pas bsreg byas na/_/cho gar 
[\[293a\]]
[\[293a.1\]]bstan pa'i sbyin sreg yin/_/khro bo'i rgyal po'i sngags kyis ni/_/me lha dag ni spyan drang bya/_/las rnams dag ni kun la'ang 'dir/_/mdung gi phyag rgya bcing bar bya/_/me thab la ni khror bcas pas/_/rtsa brgyad stong gis sreg blugs sbyin/_/
[\[293a.2\]]dang por bu dag 'chi ba ni/_/sems can zhugs nas de bzhin 'gyur/_/gnyis pa la ni chung ma dang /_/'khor dang gtso bor bcas pa'ang yin/_/de la gsum par 'chi ba ni/_/gang gi ched du de byas pa'o/_/gang tshe mtshan phyed bzlas pa ni/_/ras ris mdun du byed pa 
[\[293a.3\]]yang /_/dgra rnams gsad par bya phyir te/_/de ni de dang mthun par 'gyur/_/de yi yul 'khor 'jig par 'gyur/_/dpung yang 'chi bar 'gyur ba ste/_/mes tshig rlung ni chen po dang /_/char chen dag kyang 'byung bar 'gyur/_/thams cad bsdus pa'i tshogs dag ni/_/pha rol 
[\[293a.4\]]tshogs kyis gnod par 'gyur/_/de la gnod pa sna tshogs dang /_/nad chen dag gis yang dag khyab/_/rgyal po de yi lus kun kyang /_/skam par 'di la the tshom med/_/de yi khyim ni thams cad kyang /_/mi ma yin pas yang dag dkrugs/_/mal du brtan 
[\[293a.5\]]pa mi rnyed cing /_/sa yi steng du'ang 'khor bar 'gyur/_/srin po [{]yi dgas [,]yi dwags [}]sha rjen zas/_/de yi khyim ni yongs su bskor/_/thams cad du ni nyam thag 'jigs/_/sdug bsngal drag pos sdug bsngal 'gyur/_/sa steng lha yi dbang phyug sogs/_/de yi srung 
[\[293a.6\]]ba byed mi nus/_/'jig rten skyong ba tshangs sogs dang /_/brgya byin sogs pa sum cu'i dbang /_/sngags kun lha dang bcas pa dang /_/'jig rten kun las byung ba'ang rung /_/nga rgyal gyis 'khrugs ma rungs dgra/_/de yi 'tsho ba de mthar byed/_/mtshan phyed nyi ma 
[\[293a.7\]]gung dag la/_/gang du khros nas zlos byed pa/_/gshin rje khros pa mngon sum ltar/_/bsrung bar yang ni rung ma yin/_/mar ngo'i zla phyed ci 'dod par/_/sa steng ras ris bzhag nas ni/_/gtor ma mchod pa che bya ba/_/dur khrod dgon pa'i gnas dang ni/_/shing 
[\[293b\]]
[\[293b.1\]]gcig de bzhin rtags dang ni/_/brag dang bas mtha' phug kyang rung /_/gcig pu gnyis su med par yang /_/rtag tu las rnams yang dag brtsams/_/dgon pa chen po dben pa dang /_/lha yi khang pa stong pa dang /_/khang stong dang ni chu bo dang /_/rgya mtsho'i 'gram 
[\[293b.2\]]la brten pa dang /_/grong khyer de dang nye ba dang /_/der gnas yang na ci 'dod par/_/dpag tshad brgya yi tshad tsam nas/_/rtag tu las rnams bya ba yin/_/gtsang ba'i yul ni brgya dag dang /_/tshad med yul du gnas pa'ang rung /_/sngags kyi rdzu 'phrul bsam 
[\[293b.3\]]mi khyab/_/zlos pa'i grub pa bsam mi khyab/_/las ni bsam mi khyab par snang /_/'bras bu'ang bsam gyis mi khyab pa'o/_/gshin rje gshed ni bdag nyid che/_/khro bo'i rgyal po bsam mi khyab/_/las dang rdzu 'phrul yul dang ni/_/rnam par 'phrul ba che 'byung 
[\[293b.4\]]ba/_/bsam gyis mi khyab zlos pa yis/_/sa steng 'di la grub pa snang /_/byang chub sems dpa' rdzu 'phrul che/_/kun gyis bsrung bar yong mi nus/_/'jig rten pa yi sngags rnams dang /_/gza' dang ma mo smos ci dgos/_/dbang ldan dang ni khyab 
[\[293b.5\]]'jug gam/_/skem byed dang ni brgya byin dang /_/rgyal dang rgyal ba'i sras dag ni/_/dam tshig 'dzin par byed pa dang /_/sa bcu la ni yang dag gnas/_/byang chub sems dpa' bdag nyid che/_/gang zhig dgra bcom rang rgyal dang /_/rdzu 'phrul chen 
[\[293b.6\]]po chags bral ba/_/dam tshig sngon byas de dag gis/_/bsrung bar yang ni mi nus so/_/mdor bsdus nas ni bshad par bya/_/'byor pa 'dod pas mnyan par gyis/_/zlos pa sems ni ma dang na/_/gzhan gyis nus par mi 'gyur ro/_/sngags pa 
[\[293b.7\]]mchog ni mi dga' na/_/de 'dir zhi ba ga la yod/_/bdag nyid chen po gshin rje gshed/_/khro bo'i rgyal po zlos pa po/_/gang tshe yid ni dang ba dang /_/gang tshe snying rje brlan gyur pa/_/de tshe de ni zhi thob pa'am/_/brtan pa'am 'tsho ba 'dzin par 'gyur/_/
[\[294a\]]
[\[294a.1\]]pirtsu marda yungs mar dang /_/rang skyur dug dang ldan pa ni/_/khrag dang mi yi sha dang ni/_/lan tshwa tsha ba gsum dang ni/_/ske tshe dug gi phye ma dang /_/star bu dang ni sram gyi sha/_/lang tang tse yi rtsa ba dang /_/de bzhin ko sha ta ka'i dang /_/e ren da rtsa nas 
[\[294a.2\]]tshig thal/_/le brgan rtsi dang gze ma dang /_/po son cha yi rtsa ba dang /_/de bzhin sgog skya ke'u dang /_/gzhan gyi zhag dang chu dang ni/_/kun dong chang ni btung bar bcas/_/'di kun cha mnyam byas nas ni/_/ras ris nye bar sbyin sreg bya/_/sbyin sreg stong rtsa 
[\[294a.3\]]brgyad byas na/_/zla ba phyed kyi nang du ni/_/bu dang gnyen sdug bcas pa yi/_/dgra rnams rtsad nas 'jig 'gyur te/_/'khor kun ma lus 'joms par byed/_/gnyis pa'i nang du sbyin sreg byas/_/de yi rtsad nas 'byin par byed/_/zlos pas me nang sbyin sreg 
[\[294a.4\]]byas/_/gsum pa'i dus su phyin pa na/_/de yi grong rdal bcas de la/_/mu ge dag ni 'byung ba dang /_/char mi 'bab cing 'chi ba mang /_/srin pos kun tu khyab pa dang /_/mes tshig rdo yi char 'bab dang /_/rdo rje dang ni thog kyang 'bab/_/ljongs dang phyogs dang 
[\[294a.5\]]yul dang ni/_/ji snyed rgyal po de la yod/_/'tshe ba mang po rab 'byung zhing /_/de bzhin gzhan gyi dmag tshogs 'byung /_/de yi yul du 'tshe ba ni/_/du ma mang po dag kyang 'byung /_/dpal min mang po rab ston pa/_/rnam pa sna tshogs 'byung bar 'gyur/_/lad 
[\[294a.6\]]tang rtsa bas sbyin sreg byas/_/de la rims nad 'byung bar 'gyur/_/tsha bas rtag tu sbyin sreg byas/_/tsha ba chen po skye bar 'gyur/_/shin tu skyur bas sbyin sreg byas/_/grang ba'i rims ni yang dag 'byung /_/ma rungs rgyal po stobs kyis dregs/_/de yi lus 
[\[294a.7\]]la de dag 'gyur/_/phyogs che nor dang ldan pa dang /_/gdug cing dpung chen yang dag ga gnas/_/de yi 'tsho ba tha ma ni/_/nub gnyis yang na bdun gyis so/_/gang zhig gang la dad lha'am/_/skyes pa'i skar ma ming yang rung /_/ras ris mdun du gzugs bya ba/_/
[\[294b\]]
[\[294b.1\]]dur khrod sol bas bris pa la/_/mgo la rdog pas mnan nas ni/_/khro bas bzlas pa brtsam par bya/_/glo bur rnam pa sna tshogs pa'i/_/mi yi bdag po zug gzer 'byung /_/nad chen pos ni thebs 'gyur te/_/de yi mod la'ang 'chi bar 'gyur/_/yang na dgra stas 
[\[294b.2\]]gcod pa'am/_/yan lag kyang ni mi tshang 'gyur/_/sdig can mi ma yin pa yi/_/srin po gdug pas za bar 'gyur/_/bdag gi 'khor dang bcas pa dag_/sha rjen za dang srul po dang /_/sha za [{]yi dgas [,]yi dwags [}]ma mo yis/_/de yi mod la'ang gsod par byed/_/de nas 
[\[294b.3\]]dpal ldan rdo rje 'chang /_/de tshe 'khor la 'di skad smras/_/sangs rgyas kun la phyag 'tshal nas/_/de nas cang mi smra bar gnas/_/'jig rten rnams la phan 'dod phyir/_/'di skad du ni yang smras pa/_/gnod sbyin mo ni thams cad dang /_/gnod sbyin kun tshogs 
[\[294b.4\]]bos nas ni/_/de tshe gnod sbyin bdag po ste/_/byang chub sems dpa' smras pa ni/_/gnod sbyin rnams kyis ras ris smras/_/'dod pa kun dang nye bar ldan/_/'gugs par byed dang dbang byed kun/_/zug rngu ma lus yang dag 'byin/_/sngags pa gang tshe 'khrig pa 'dod/_/
[\[294b.5\]]'dod chags ldongs pa'am rmongs pa'i blos/_/bder gshegs bkas kyang bzlog pa dang /_/gnyen pos kyang ni mi nus so/_/thog ma med pa'i 'khor ba nas/_/shin tu sdug bsngal rgyu sngon byas/_/de dag sdug bsngal sdug bsngal bar/_/snying rje chen pos 'gro ba gdungs/_/
[\[294b.6\]]tshangs spyod dbang po dul bas ni/_/bde 'gro dag ni thob par 'gyur/_/bzang po shis par bstan pa dang /_/mthar ni zhi ba'ang thob par 'gyur/_/theg pa gsum la brten nas ni/_/mya ngan 'das pa legs pa 'thob/_/bzlog pa blo ngan gyis zin pa/_/'dod chags kyis 
[\[294b.7\]]ldongs bka' thub med/_/'khor ba mi zad tshang tshing gi/_/'gro ba lngar ni 'khor bar 'gyur/_/de dag sdug bsngal ldan don du/_/'dod pa'i longs spyod rjod par byed/_/khro bo 'di ni mnyes byas na/_/sdig pa kun las ldog par 'gyur/_/'phags pa 'jam dpal gyi rtsa 
[\[295a\]]
[\[295a.1\]]ba'i cho ga byang chub sems dpa'i sde snod phal po che theg pa chen po shin tu rgyas pa'i mdo las/_khro bo'i rgyal po gshin rje gshed kyi mngon spyod dang legs par sdom pa'i le'u rab 'byam las sum cu rtsa bzhi pa rdzogs so//_//de nas byang chub sems dpa' sems 
[\[295a.2\]]dpa' chen po zhi ba'i blo gros zhes bya ba 'khor de nyid du 'dus shing 'dug par gyur pa de stan las langs te/_sangs rgyas thams cad la phyag 'tshal nas/_'khor gyi dkyil 'khor gyi dbus su 'dug ste/_bcom ldan 'das shAkya thub pa la la lan gsum bskor ba byas nas zhabs gnyis 
[\[295a.3\]]la btud de/_gnod sbyin gyi sde dpon chen po lag na rdo rje de la bltas nas tshig 'di smras so/_/phyag na rdo rje gang khyod sems can thams cad la gnod par byed pa dang /_'dod pa dang ldan pa'i sngags dang rgyud bshad na/_kye rgyal ba'i sras byang chub sems dpa' sems dpa' 
[\[295a.4\]]chen po rnams kyi nges par chos 'di ni ma yin te/_byang chub sems dpa' sems dpa' chen po ni gang gi phyir snying rje chen pos rab tu phye zhing /_byang chub sems dpa'i spyad pa spyod cing sems can thams cad kyi don gyi phyir/_phan pa'i lhag pa'i bsam pa la rab tu zhugs na 
[\[295a.5\]]'khor ba'i 'ching ba las grol bar 'gyur ro/_/kye rgyal ba'i sras gzhan yang sems can la gnod par byed pa'i chos ston pa ni/_de bzhin gshegs pa dgra bcom pa yang dag par rdzogs pa'i sangs rgyas dang byang chub sems dpa' rnams kyis ni sems can thams cad kyi ched du gsungs 
[\[295a.6\]]pa ma yin te/_snying rje chen po dang ldan pa'i phyir sems can thams cad la phan pa'i lhag pa'i bsam pa la rab tu zhugs pa yin no/_/de nas byang chub sems dpa' sems dpa' chen po lag na rdo rjes byang chub sems dpa' zhi ba'i blo gros la smras pa/_ji ltar khyod smras pa dang 
[\[295a.7\]]ji ltar khyod rab tu ston pa de bzhin du zhi ba'i blo gros byang chub sems dpas bslab par bya/_de bzhin du bsgrub par bya/_ji ltar sangs rgyas dang byang chub sems dpa' rdzu 'phrul chen po dang ldan pa de bzhin du bdag gis kyang bstan par bgyi'o/_/don dam par ni yang dag pa'i 
[\[295b\]]
[\[295b.1\]]mtha' la yang dag par brten nas chos kyi mtha' las grol ba thob par 'gyur ro/_/sems can mtha' ni bsam mi khyab/_/rnam par smin pa'ang bsam mi khyab/_/sangs rgyas chos kyang bsam mi khyab/_/byang chub spyod pa'ang bsam mi khyab/_/gdul ba'i sems can 
[\[295b.2\]]la brten nas/_/phan pa'i spyod pa bsam mi khyab/_/byang chub sems dpa'i spyod pa rnams/_/bsam mi khyab par yongs su bstan/_/rgyud rnams kun la rgyud 'di yi/_/mthu ni bsam gyis mi khyab yin/_/gshin rje gshed ni bdag nyid che/_/khro bo'i rgyal po'i 
[\[295b.3\]]sngags dag dang /_/yul gsum dag kyang bsam mi khyab/_/rtogs pa'i bdag nyid bsam mi khyab/_/zhi ba'i blo gros byang chub sems dpa' sems dpa' chen po'i spyod pa ni bsam gyis mi khyab ste/_chos kyi dbyings kyi rgyu mthun pa las byung ba'i sgrub pa yang bsam 
[\[295b.4\]]gyis mi khyab bo/_/zhi ba'i blo gros byang chub sems dpa' sngags zlos pa na 'di ltar sems bskyed par bya ste/_'phags pa ma yin pa'i sems can 'dod pa la lhag par chags pas bsod nams ma yin pa shin tu rab tu mang por 'phel bas dmyal ba chen por skye zhing 
[\[295b.5\]]sems can 'di dag ni bsod nams kyi phung po shin tu mang po 'di 'phel bar mi 'gyur ro/_/sems can 'di dag byang chub rnam pa gsum gyi skal ba med par mi 'gyur bar bya ba'i phyir/_zhi ba'i bla gros de ltar na byang chub sems dpa' sngags zlos pas sems nye bar gzhag par 
[\[295b.6\]]bya zhing thabs mkhas pa 'di la mngon spyod kyi las rab tu sbyar bar bya'o/_/las thams cad la yang mtshan mar 'dzin par mi bya'o/_/mi dge bar 'dzin par mi bya zhing snying rjes brlan pa'i sems kyis sems can gdul ba'i thabs la yang bslab par bya'o/_/kye rgyal ba'i sras 
[\[295b.7\]]gzhan yang chos dang chos ma yin pa dang /_dkar po dang /_nag po dang /_dge ba dang /_mi dge ba dang /_'gro ba'i bdag nyid chen po sems can 'dul ba'i thabs sgrub pa dang /_chos kyi dbyings sgrub pa sangs rgyas bcom ldan 'das kyis rab tu rtogs par 'gyur te/_
[\[296a\]]
[\[296a.1\]]de nyid chos ston pas sems can smin pa'i thabs kyang rab tu sgrub par byed do/_/kye rgyal ba'i sras de bzhin du bdag cag gis bslab par bya zhing /_'di lta ste/_sems can gdul ba dang sems can smin pa dang bstan par bya ba'i phyir dang de la rgyal ba'i 
[\[296a.2\]]sras khyed cag gang 'khor gyi dkyil 'khor 'dir dam tshig chen po la zhugs pa de thams cad kyis mnyan par bya/_dad par bya de nyid dge ba dang mi dge ba tshol ba nyid du bya ste/_'di lta ste/_de bzhin gshegs pa chos ston pa la mngon par dga' bar bya'o/_/de nas byang chub 
[\[296a.3\]]sems dpa' sems dpa' chen po zhi ba'i blo gros kyis gnod sbyin gyi sde dpon chen po lag na rdo rje la rnam par bltas nas cang mi smra bar gyur te/_/sangs rgyas kyi chos rnams ni bsam gyis mi khyab bo zhes yid la byas nas/_sangs rgyas bcom ldan 'das la rnam par lta 
[\[296a.4\]]bzhin du rang gi stan la 'dug par gyur to/_/de nas gsang ba pa'i bdag po phyag na rdo rjes thams cad dang ldan pa'i 'khor de la rnam par bltas nas khro bo'i rgyal po'i cho ga yang smras pa/_gang dag lha'i tshogs dang sems can gyi khams la brten pa'i 'byung po'i tshogs khyed 
[\[296a.5\]]cag nyon cig_/dang por re zhig bsrung ba byas la khro bo'i rgyal po'i ras ris de yongs su blangs la/_gnas dben par song nas dbang phyug chen po'i rtags gcig pa'i gnas su rtags de la dug dang khrag dang ske tshe dang /_rang skyur gyis gtor la shing bi tsu mar da'i me tog gis 
[\[296a.6\]]mchod cing mi'i rgyu ma rlon pa dag gis bdag nyid la mchod phyir thogs byas la/_mi'i mgo bo'i thod pa g.yas pa'i lag pa na thogs pas brdegs pa lta bur byas la/_lag pa g.yon pa'i sdigs mdzub kyis mtshon gcig po la sdigs pa bzhin du byed cing gtsor khro ba'i 
[\[296a.7\]]dbang du gyur pa dang rgyal po ma rungs pas brnyas pa chen po'i sems kyis byas pa'am/_gzhan skyon can gyi skyes bu phyogs chen po dang ldan pa dang nor chen po dang ldan pa dang rab tu gtum pa chen po dang gtso bo chen po dag gis khyad du gsod par 'gyur na/_sgo bcad pa byas 
[\[296b\]]
[\[296b.1\]]la/_gcer bur byas shing skra bshig pas dbang phyug chen po'i mtshan la khro bo'i sngags ji srid dbang phyug chen po'i mtshan dkyil du gas par gyur pa de srid du bzlas pa bya'o/_/dum bu gnyis su gyur na yi ge hU~M gi sgra chen po yang thos par 'gyur te de la 'jigs par yang mi bya'o/_/
[\[296b.2\]]de thos pa'i dbang gis rgyal po ma rungs pa'am gzhan gang la la dpung chen po dang ldan pa'i dgra de'i mod la rims chen pos zin par 'gyur ba'am/_srin po la sogs pa mi ma yin pas zin par 'gyur ro/_/de nyid du ji srid yud tsam du bzlas pa byas na de'i mod la dgra rnams 
[\[296b.3\]]kyi 'tsho ba ni tha mar 'chi bar 'gyur ro/_/gal te mtshan mo bzlas na ni gza' 'khor dang bcas pa 'jig par 'gyur ro/_/gzhan yang las su 'gyur ba ni de bzhin du dbang phyug chen po'i gnas su nyi ma phyed la song ste/_nim pa'i lo mas mchod cing sha chen po'i spos kyis bdug la ji 
[\[296b.4\]]srid dgra'i khyim du mes tshig pa'i bar du bzlas pa byas na dgra yang 'dar ba'i rims chen pos thebs par 'gyur ro/_/yang na khros pas bzlas pa ma btang zhing g.yas phyogs su rtags kyang yod na dgra de 'chi bar 'gyur zhing rigs rgyud 'jig par 'gyur ro/_/ji ste slar gso bar 
[\[296b.5\]]byed na ni rtags de chus phyir yang rab tu bkrus la shin tu bsil ba'i 'o mas khrus byas na slar yang sos par 'gyur ro/_/las gzhan yang yod de dbang phyug chen po'i mtshan g.yas phyogs su bzhag la po son cha'i shing dang tsher ma can gyi shing gis me rab tu sbar la/_shing pA ka~M ta ka'i 
[\[296b.6\]]yam shing la dug dang khrag dang ske tshe la mngon par btags la stong rtsa brgyad kyi sbyin sreg byas na/_dgra thams cad nad chen pos thebs par 'gyur te/_las thams cad kyis kyang nus pa med par 'gyur ro/_/zhag gnyis pa la ni rims nad chen po dang zug gzer chen pos thebs 
[\[296b.7\]]pa'am nad rnam pa sna tshogs sam mi ma yin pas zin cing mthar 'chi bar 'gyur ro/_/zhag gsum pa la grangs gsum gyis byas na ni 'tsho ba thams cad kyi thams cad du 'dor bar 'gyur ro/_/slar gso bar byed na ni 'o ma'i sbyin sreg byas na zhi bar 'gyur ba ni yul mi thams 
[\[297a\]]
[\[297a.1\]]cad dang dgra thams cad kyang sos par 'gyur ro/_/de bzhin du lha thams cad dam lha mo thams cad dam 'byung po thams cad gang zhig gang gi lha la dad pa de rkang pas mnan pa'i las bya ba'am/_/yang na de'i rgyu skar ram sngags sam ming dag la rkang pas mnan 
[\[297a.2\]]la las bya ste/_de bzhin gshegs pa'i rig pa ni ma gtogs te/_thams cad kyis kyang zhabs kyi mthe bo g.yon pa bzung ste las bya'i/_mnan par yang mi bya ba gom par yang mi bya'o/_/gang yang 'jig rten pa thams cad kyi sngags ni mnan nas las bya'o/_/khro bo'i 
[\[297a.3\]]rgyal po'i bzlas pa ma grub pa nyid kyang bzlas pa tsam kho nas las rnams byed par 'gyur/_sngags thams cad rnam par 'jig par 'gyur/_dgra thams cad 'joms par 'gyur/_sngags thams cad nus pa med par 'gyur ro/_/mdor na 'jig rten dang 'jig rten las 'das 
[\[297a.4\]]pa'i sngags kyi cho gas kyang ji lta ji ltar rab tu sbyar ba de lta de ltar thams cad sgrub par 'gyur/_bzlas pa tsam gyis re ba thams cad yongs su rdzogs par 'gyur ro/_/khro bo'i rgyal po'i sngags 'di bzlas pa tsam kho nas grub pa nyid de grub pa dam pa'ang rjes su rab tu sbyin no/_/
[\[297a.5\]]yid la 'dod pas dgra rnams 'joms par byed do/_/mdung rtse chen po'i phyag rgya dang ldan par byas na las thams cad byed par 'gyur ro/_/las gzhan du'ang 'gyur ba ni nyi ma phyed la dur khrod du song ste/_sreg pa'i sar mtshan gcig smyung ba byas te/_mar ngo'i bcu bzhi la dur khrod 
[\[297a.6\]]kyi shing gis me rab tu sbar la/_dug dang khrag gis btags pa'i ske tshes sbyin sreg byas na/_de las ha ha zhes pa'i sgra sgrogs shing /[ {]yi dgas [,]yi dwags [}]thams cad 'ong bar 'gyur na 'jigs par mi bya zhing dgra la gnod par gyis shig ces byas na/_de bzhin du bya'o zhes smras nas mi snang 
[\[297a.7\]]bar 'gyur ro/_/de nas yud tsam gyis dpag tshad stong du yang song nas/_dgra rnams 'joms par byed cing rigs rgyud kyang rlag par byed do/_/de la sogs pa'i las mang po byed par 'gyur ro/_/gzhan yang las su 'gyur ba ni dben pa'i phyogs gtsang mar gos gtsang ma bgos 
[\[297b\]]
[\[297b.1\]]te/_/khang stong du rab tu zhugs nas mi'i rus pa'i sreg blugs kyis stong rtsa brgyad sbyin sreg byas te/_de nas thal ba de lag pa gnyi gas blangs la/_gos gtsang ma'i dum bu la so sor bcings te thum po gnyis su byas la/_kham por kha sbyar gnyis kyi nang du so sor 
[\[297b.2\]]bzhag la/_bdag nyid srung ba chen po byas nas rdzas de blangs la/_khyim du slar zhugs nas mtshan mo dur khrod chen por song nas/_mar ngo'i bcu bzhi'am tshes brgyad la mi sreg pa'i sar bzhag cing lho phyogs su bltas nas kham por kha sbyar gnyis blangs la langs shing 
[\[297b.3\]]gcer bur byas te skra bshig pa dang khro ba dang bcas pas 'jigs pa med par bya ste/_rig pa stong phrag bcu bzlas pa byas na thal ba de grub par 'gyur ro/_/mi gang su dag rdzas de slong bar gyur na sbyin par mi bya'o/_/gal te tshan khar slong bar byed na ni khro bo'i rgyal po dran 
[\[297b.4\]]nas yi ge hU~M rab tu sbyar ba byas na de'i mod la 'byer bar 'gyur ro/_/bgegs thams cad rnam par 'joms pa yang cho ga 'di nyid do/_/lag pa g.yon pa dang g.yas pas blangs pa'i thal bas ni rtags mtshan bya zhing bag yod pas bsrung ba yang bya la/_tho rangs nyi ma 
[\[297b.5\]]'char ba'i dus su slar 'ong bar bya ba na khrus byas shing gtsang zhing gtsang ba'i gos bgos te rang gi khyim du 'jug par bya ste/_rang gi gnas sam ji ltar 'dod par 'gro bar bya'o/_/de nas lag pa g.yas pa gang gis blangs pa'i thal ba des mi dang rkang gnyis dang rkang bzhi 
[\[297b.6\]]dang srog chags 'byung po thams cad dang /_lha dang bcas pa'i klu dang gnod sbyin rnams kyi spyi bor gtor na dbang du 'gyur ro/_/gang lag pa g.yon pas blangs pa'i thal ba des ni mi'i bud med thams cad kyi spyi bor gtor na dbang du 'gyur ro/_/lag pa g.yas pas blangs pa'i 
[\[297b.7\]]thal ba gang yin pa des mi rnams kyi lte ba'i phyogs sam/_pho mtshan gyi phyogs su gtor na grong pa'i chos bsten pa la nus pa med par 'gyur ro/_/gang zhig bud med la mngon par chags pa de'i gsang ba'i gnas su thal ba'i phye mas gtor na skyes bu gzhan brten pa la nus pa med 
[\[298a\]]
[\[298a.1\]]par 'gyur ro/_/skyes bu gzhan brten pa na rma med par yang 'gyur ro/_/ji srid rang gi skyes pa nyid thob na ni phyir yang de'i rma'i sgo de rab tu 'byung bar 'gyur ro/_/'dod pas log par g.yem pa bsten pa la yang nus pa med par 'gyur ro/_/de bzhin du skyes pa 
[\[298a.2\]]la yang skyes pa'i dbang po la lag pa g.yas pas thal ba'i phye mas gtor na/_de yang gzhan gyi bud med la 'gro ba'i nus pa med par 'gyur te/_yongs su rnying pa bzhin du de'i de nyid 'byung zhing gnas par 'gyur ro/_/ji srid du rang gi chung ma de nyid dang yang phrad na phyir yang 
[\[298a.3\]]rnying pa med par 'gyur ro/_/skyes pa'am bud med gang la thal ba gtor bar gyur pa de med par 'gyur ba'am med par mi 'gyur ba'o/_/yang na ni ji ltar 'dod pa bzhin du byed do/_/gal te nan gyis byed na ni gsang ba'i phyogs su srin bu rnams rab tu 'byung bar 'gyur zhing /_
[\[298a.4\]]de dag gis zos pa na 'tsho ba yang 'gag par 'gyur la/_zla ba gcig gi nang du rul par 'gyur te/_dri mi zhim zhing ro myags pa 'dra bar 'gyur ro/_/gcin sri ba'i nad la sogs pas skyes bu zin par 'gyur la/_skrangs nad chen po yang 'byung bar 'gyur te/_gang 
[\[298a.5\]]de dag gi nad kyis dus byed par 'gyur ro/_/yang na gzhan gyi bud med la bsten par 'dod na yang nus pa med par 'gyur ro/_/ji lta ji ltar mngon par 'dod pa de dag thams cad byed par 'gyur ro/_/gal te gtor bcom gyis thal ba dang phrad par ma gyur na/_mthong ba'am 
[\[298a.6\]]ma mthong ba la yang mthun pa'i rlung dang sbyar te thal ba gtor te/_de la thal ba cung zad kyang babs par 'gyur ba'am gtor bar byed pas yid kyis bsams te thal ba gtor na/_gang brtsams par 'gyur ba de dag thams cad kyi las rnams byed par 'gyur ro/_/bdag nyid 
[\[298a.7\]]dam gzhan gyi lag pas gtor na ji ltar 'dod pa de thams cad kyi las byed par 'gyur gyi gzhan du ni ma yin no/_/ji ste gnas mal la sogs pa dang stan dang gos la sogs pa rnam pa sna tshogs sam bzhon pa dang theg pa dang lham dang gdugs la sogs pa yo byad thams 
[\[298b\]]
[\[298b.1\]]cad dang lhag ma ni bza' ba dang /_btung ba dang /_bca' ba la sogs pa dang lus thams cad la dgos pa'i cha byad thams cad dang /_me tog dang so rtsi dang 'bras bu dang spos la sogs pa 'di dag thams cad la thal ba'i phye mas gtor na dgra de dag gi lus 
[\[298b.2\]]la shig dang ma ku ta'i srin bu rnams kyis kun nas khyab par 'gyur te/_shing ji lta ba bzhin du za bar 'gyur ro/_/rmi lam ngan pa yang mthong bar 'gyur ro/_/zhag bdun gyis kyang 'chi bar 'gyur te/_sman pa thams cad dang lha thams cad kyis kyang bzlog par mi nus so/_/
[\[298b.3\]]sngags thams cad kyis kyang bsrung bar mi nus te/_gang gis thal ba gtor bar byed pa ni ma gtogs so/_/ji ste slar gso ba byed na ni shing mngar dang ut+pa la sngon po dang tsan+dan dkar po gcig tu byas la chu grang mo la btags te/_de nas spyi bo nas bzung ste rkang pa'i mthil 
[\[298b.4\]]gyi bar du de'i lus la byugs shing 'phags pa 'jam dpal gyi rtsa ba'i sngags bzlas na sos par 'gyur ro/_/gzhan yang bud med rnams la las su bya ba ni/_mthun pa'i rlung gi phyogs gang du 'dod pa der song nas bud med mkha' 'gro ma ma rungs pa nga rgyal can thams cad la 
[\[298b.5\]]yang sbyor ba bya ste gzhan la ni ma yin no/_/mthun pa'i rlung yod pa de nyid la gnas nas/_bcom ldan 'das yid la bsams te thal ba gtor na mo mtshan dang nu ma thams cad mi snang bar 'gyur ro/_/skyes pa la'ang kha spu dang ba spu med pa dang mo mtshan dang nu ma yang 
[\[298b.6\]]rab tu 'byung bar 'gyur ro/_/de lta bur rnam pa mang po du ma'i las kyang byed pa'am/_gzhan byed du gzhug par 'gyur ro/_/yang na gang dga' ba skye ba de byed du gzhug par 'gyur ro/_/bud med dam skyes pa gang la sems dga' ba skye ba de la thal ba de byin na ji 
[\[298b.7\]]ltar 'dod pa'i las byed du gzhug par 'gyur ro/_/sbyor ba'ang bslab par bya'o/_/de ltar nad chen po dag gis kyang 'debs su gzhug par bya'o/_/bcom ldan 'das yid la bsams nas/_thal ba'i lag pas spyi bor reg na klad pa zug gzer skye bar 'gyur ro/_/
[\[299a\]]
[\[299a.1\]]kha la reg par byas na kha'i nad 'byung bar 'gyur ro/_/de bzhin du mthar gyis snying gi bar du rig par byas na snying gi nad dam/_lto ba'i nad 'byung bar 'gyur ro/_/de bzhin du rkang pa gnyis dang rje ngar gnyis la reg par byas na'ang khrag las byung ba'i nad khrag 
[\[299a.2\]]khrug pa la sogs pa'i nad kyis 'debs par byed par 'gyur ro/_/mdor na 'chi bar byed pa dang dbang du byed par yang 'gyur te/_ji lta ji ltar rab tu sbyar ba de lta de ltar de thams cad byed par 'gyur zhing /_gsad pa dang dgug pa dang dbang du byed par yang 'gyur ro/_/shin 
[\[299a.3\]]tu thag ring po na gnas kyang las thams cad byed do/_/mkhar shin tu bgrod dka' ba dang nye ba mthun pa'i rlung yod par gnas par byas la/_lag pa gnyis kas thal ba de nyid blangs la yang dag par gtor na/_rab dang sgo khang dang yang thog kyang rab tu ltung bar 'gyur te/_
[\[299a.4\]]mkhar srung ba yang ltung bar 'gyur zhing mes tshig pa chen po yang 'byung bar 'gyur/_dpung rnams kyang 'jig par 'gyur/_rnam par 'tshe ba chen pos kyang nye bar 'tsho bar 'gyur/_thams cad bor nas rab tu 'byer bar yang 'gyur/_yang na skyabs su mngon 
[\[299a.5\]]par 'gro bar 'gyur/_de ltar gzhan gyi dpung la yang mthun pa'i rlung yod pa'i phyogs su thal ba gtor na/_dpung dang sde chen po yang 'jig par 'gyur zhing /_tshig pa chen po'am/_nad kyis 'debs par 'gyur ba'am/_glang po dang /_rta dang /_shing rta dang /_
[\[299a.6\]]rkang thang la sogs pa'i sde dpon yang 'jig par 'gyur ba'am skyabs su mngon par 'gro bar 'gyur ro/_/de ltar rnam pa du ma'i ci 'dod pa rnams kyi dgra rnams 'jig par bya ba'i phyir las byed par 'gyur ro/_/bdag nyid dang rang gi dpung ngam grogs po dag la yang srung ba chen po'i 
[\[299a.7\]]don du 'gyur ro/_/ji ste slar gso ba byed na ni thams cad du 'o ma'i zas kyis 'tsho zhing /_thams cad la ras ris kyi mdun du 'o ma'i sreg blugs stong gis sbyin sreg byas na sos par 'gyur zhing mi snang bar yang 'gyur ro/_/ji ste gnod sbyin mo bsgrub par 'dod na/_gar byed 'dud ma rje btsun 
[\[299b\]]
[\[299b.1\]]ma/_/nam gru mar yang rnam par grag_/mdzes ma mun pa snang byed ma/_/'og pag ma dang 'og pag bzang /_/brgyad po 'di dag gnod sbyin mo/_/'dod pa thams cad rab sgrub pa'o/_/gar byed ma'i sngags ni/_oM na Ti ma hA na Ti A gats+tsha A gats+tsha/_di bya rU pa NI swA hA/_'di'i 
[\[299b.2\]]cho ga ni spang leb bam ras la mngon par bris la sha'am 'o ma'i zas za zhing rig pa stong rtsa brgyad bzlas pa bya zhing /_a mra'i shing gi rtsa bar gnas shing rgyan thams cad kyis brgyan pa sngo sangs su gnas pa bri bar bya'o/_/ro smad gos gcig pa skra bshig pa mig gnyi ga dmar ba cung 
[\[299b.3\]]zad bzhin 'dzum pa lag pa g.yas pas sgrub pa po la sdigs mdzub byed pa/_lag pa g.yon pas shing gi yal ga 'dzin pa yan lag thams cad mdzes pa/_dar la rnam pa sna tshogs kyi gos bgos pa/_khro bo'i rgyal po de nyid kyi ras ris kyi mdun du bdag byang du mngon 
[\[299b.4\]]par bltas te 'dug la shing pa la shas me rab tu sbar la gu gul gyi ril bu dag la zho dang /_sbrang rtsi dang /_mar dag gis btags la dus gsum du zhag bdun gyi bar du sbyin sreg stong rtsa brgyad byas la/_de nas zhag bdun pa la gtor ma rgya chen po byas la mar gyi mar me yang rab tu sbar la/_
[\[299b.5\]]ji srid nam phyed pa de'i bar du bzlas pa byas te 'dug na/_de'i 'og tu gnod sbyin mo de rang nyid snang ba chen por byas te/_rang gi gzugs kyis 'ong bar 'gyur ro/_/'ongs nas kyang smra bar bya ba ni ngas ci zhig bya zhes so/_/de nas sgrub pa pos brjod par bya ba ni/_khyod nga'i 
[\[299b.6\]]chung mar gyis shig ces bya'o/_/de ltar bgyi'o zhes byas nas mi snang bar 'gyur ro/_/de nas bzung nas chung mar gyur te rang gi gnas su khyer nas 'dod pa thams cad ster bar byed cing bcud kyis len yang rab tu ster bar byed de/_gang 'thungs pas lha'i gzugs su 'gyur zhing /_gnod 
[\[299b.7\]]sbyin chen po dang rab tu 'gran par 'gyur ro/_/gal te ma 'ongs na ni lan gnyis pa la khro bo'i sngags dang lhan cig bzlas pa byas na nges par 'ong bar 'gyur ro/_/gal te ma 'ongs na ni khro bo 'chol ba'i rgyal pos 'chi bar 'gyur ro/_/'dud ma'i sngags ni 'di yin te/_oM na T+Te 
[\[300a\]]
[\[300a.1\]]shu klA mA ba ra mA l+ya d+hA ri Ne mai thu na pri ye swA hA/_'di'i cho ga yang 'di nyid do/_/rje btsun ma'i sngags ni 'di yin te/_o~M b+had tre b+had tre a ba lo ki ni kiny+tsi rA ya si/_e h+ya hi A gats+tsha A gats+tsha ma ma kA r+yaM ku ru swA hA/_de nyid kyis ni ras ris med kyang 'grub par 
[\[300a.2\]]'gyur te/_ri'i rtse mor dkyil 'khor byas la gu gul gyi du bas bdugs te/_gcig pu mi smra bar gnas shing gtsang sbra byas te sgo bcad la rig pa stong rtsa brgyad bzlas pa byas na/_zla ba gcig gi mtshan mo nges par 'ong bar 'gyur zhing 'ongs nas kyang 'dod pa 
[\[300a.3\]]spyod par byas na/_chung mar 'gyur zhing 'dod pa thams cad ster bar 'gyur ro/_/gal te de khyim du zhugs na ni lo stong phrag lnga'i bar du 'tsho bar 'gyur ro/_/gal te ma zhugs na ni 'dzam bu'i gling du lo lnga brgya 'tsho bar 'gyur zhing rnam par spyod par 'gyur ro/_/de dang 
[\[300a.4\]]lhan cig rtse bar byed cing lung thams cad la yang dag par 'grub par byed do/_/de dang lhan cig gang du 'dod pa der 'gro zhing bcud kyis len rab tu sbyin par byed la/_sdug pa'i chung ma bzhin du phan pa'i lhag pa'i bsam pa yang rab tu byed do/_/nam gru ma'i sngags ni/_na maH
[\[300a.5\]]sarba yak+Shi NAM/_oM rak+te rak+tA ba b+hA si rak+ta rak+ta le ba ni swA hA/_gnod sbyin mchog ni nam gru ma/_/sbyor ba la dga' rjod par byed/_/cung zad dmar ba'i gos gyon zhing /_/sngo zhing 'khyil ba'i skra yang yod/_/yan lag kun mdzes gnod sbyin mo/_/'dod pa spyod la rtag tu 
[\[300a.6\]]dga'/_/'dod dang longs spyod rtag tu sbyin/_/mchog sbyin par ni rtag tu ston/_/snga ma bzhin du ras la mngon par bris la 'di'i khyad par ni 'di yin te/_dar la dmar po gyon zhing dar la dmar pos stod g.yogs byas shing /_kha dog dmar bar yang snang ba yin no/_/'og 
[\[300a.7\]]pag ma'i sngags ni/_oM me kha le ma hA yak+Shi NI ma ma kAr+ya~M sam+bA da ya swA hA/_'og pag ma bzang mo'i sngags ni/_oM me kha le su me kha le ma hA ya k+Shi NAM sarba ar+tha/_sA d+ha ni hU~M/_sa ma ya ma nu sma ra Ne swA hA/_snang ba ma'i sngags ni/_a~M A lo ki ni lo ka ba te swA hA/_
[\[300b\]]
[\[300b.1\]]'di dag ni cho ga yang de nyid do/_/mun pa mdzes ma'i sngags ni/_oM shrI Nu gu h+ya ke shrI Nu gu h+ya ke e h+ya hi gu h+yai hi guh+ya ke swA hA/_'di'i cho ga la ni ras ris kyi cho ga ni 'di la med do/_/dang por re zhig gtsang zhing gos gtsang ma bgos te/_zla ba nya ba la gnas 
[\[300b.2\]]dben par 'dug nas sgo bcad de snang ba med par mun pa'i gnas su rig pa stong phrag bcu bzlas na sngon du bsnyen pa byas par 'gyur ro/_/de nas sgrub pa pos brtsam par bya ba ni zla ba nya nas brtsams nas zla ba nya gnyis pa'i bar 'dir las su bya ba ni/_mtshan mo nyal ba'i 
[\[300b.3\]]dus su mal du 'dug nas mi snang zhing dben pa'i sa phyogs su gcig pu sgo bcad la/_dong ka dang bA na ka'i me tog legs par kha 'bus pa yungs mar dang bsres pas/_lag pa dang rkang pa la byugs la/_lag pa g.yas pa la brgya rtsa brgyad mngon par bsngags pa 
[\[300b.4\]]bya ste/_mi smra ba'i dka' thub kyis bzlas pa bya'o/_/de bzhin du nyin re zhing ma chad par zla ba nya'i bar du byas na de nas mtshan phyed tsam na nges par 'ong bar 'gyur ro/_/'ongs nas kyang mi smra bar bya zhing /_cang mi smra bar gyur pas 'dod pa bsten par bya'o/_/gang gi tshe zla 
[\[300b.5\]]ba drug na smra ba de'i tshe smra bar bya ste/_de nas bzung nas chung mar 'grub par 'gyur te/_'dod pa thams cad ster ba dang 'di la lha'i reg pa bzang po yang sbyin par byed do/_/nyin par ma mthong ba kho nar yang las thams cad sgrub par byed do/_/ro dang bcud kyis len 
[\[300b.6\]]rnams kyang rab tu ster bar byed do/_/rgyab tu zhon na ni ri rab tu yang khyer bar byed do/_/mtshan mo 'dzam bu'i gling kun tu yang 'khor bar byed do/_/dpag tshad brgya na yod pa'i dgra de dag kyang 'joms par byed do/_/ji skad bstan pa de thams cad sgrub par byed do/_/gzhan 
[\[300b.7\]]gyi bud med la 'gro ba ni ma gtogs so/_/gzhan gyi bud med la 'gro bar byed pa'i cho ga ni 'di dag thams cad la yang sbyar te/_de nyid dang lhan cig yang dag par bsten par bya'o/_/gal te gzhan gyi bud med la 'gro bar 'gyur na ni 'chi ba skyed par yang 'gyur ro/_/
[\[301a\]]
[\[301a.1\]]'di ni mun nag mdzes ma zhes bya ba gnod sbyin ma stong phrag du mas yongs su bskor bas sgrub pa pos 'grub par 'gyur na nyin re zhing gnod sbyin mo'i bran mo re re gtong bar byed do/_/blon po'i 'khor du ma dang ldan pa dang gnod sbyin mo thams cad na yang rdzu 'phrul che ba 
[\[301a.2\]]dang mun pas bskor ba 'di dag thams cad kyang cho ga tha dad pa ma yin mod kyi 'on kyang gzhan de dag ni mthong bar 'gyur ro/_/mun nag chen po na gnas pa zhes bya ba'i gnod sbyin mo rdzu 'phrul che ba dang phug gnas ma dang mi'i dpa' mo dang gzhon nu ma 'jig rten rnam par 
[\[301a.3\]]grags pa dang /_mna' ma gnod sbyin mo dang yid du 'ong ma dang bdun pa lha mdzes ma dang 'di dag ni gnod sbyin mo bdun dag ste/_sems can rnams rjes su 'dzin par byed pa'o/_/sa rnams ma lus dag tu ni/_/'jig rten 'dir ni yongs su rgyu/_/cung zad kyi ni 
[\[301a.4\]]dus dag tu'ang /_/lha'i gnas su yang 'gro bar byed/_/lha dang lha min g.yul dag tu'ang /_/rdzu 'phrul chen pos 'thab par byed/_/chos ldan snying ni brtse ba dang /_/sems can 'dod cing mnyes gshin bzang /_/sems can phan pa'i 'dod don du/_/sa steng 
[\[301a.5\]]dag tu yongs su rgyu/_/de la bsgrub dka' cung zad med/_/dge ba'i las rnams ma lus byed/_/sems can longs spyod don du ni/_/byang chub sems dpas bshad pa yin/_/phug gnas ma'i sngags ni/_oM gu hi li gu ha pa ti gu ha bA si ni A na ya b+ha ga ba 
[\[301a.6\]]ti ma mA ti ka~M sa ma ya ma nu sma ra swA hA/_seng ldeng gis me rab tu sbar la/_pri yang ku'i me tog la mar gyis btags te/_zla ba gcig gi bar du dus gsum du sbyin sreg stong rtsa brgyad byas na sngon du bsnyen pa byas par 'gyur ro/_/de nas de'i 'og tu sgrub pa brtsam par bya ste/_
[\[301a.7\]]dang por re zhig byang bu'am ras sam rtsig pa la tshon ma 'dres pa snod sar pa dag gi nang du bcug pa'i pir dag gis ri'i rgyal po ri rab zur bzhi dang rtse mo bzhi dang ldan pa/_ri bdun gyi phreng bas yongs su bskor ba/_ri de dag gi mtha' mar ri bo dag la brten pa'i phug kun tu bri 
[\[301b\]]
[\[301b.1\]]bar bya'o/_/der gnas pa lha'i gzugs dang ldan pa rgyan thams cad kyis brgyan pa/_gcig pu gnod sbyin ma phug gnas ma zhes bya ba ro smad dar la gon pa/_stod g.yogs dar la gyon pa/_gser gyi mdog can rnam pa sna tshogs gzugs mdzes pa bri bar bya ste/_de lta bu'i 
[\[301b.2\]]ras ris bri bar bya'o/_/gtsang ba'i gnas su gtsang bas 'o ma'i zas kyis 'tsho zhing /_rig pa stong phrag bcu bzlas par bya ste/_ci nus pa'i mchod pa chen po byas na bzlas pa'i tha mar lha'i gzugs dang ldan pa'i gnod sbyin mo snang ba chen po dang ldan par byas nas rang nyid 'ong 
[\[301b.3\]]bar 'gyur ro/_/'ongs pa na sna ma'i me tog dang tsan+dan dkar po bsregs nas mchod yon dbul bar bya'o/_/de nas des bu ci zhig bya/_zhes smra bar byed do/_/des smra bar bya ba ni bdag gi mar mdzod cig ces so/_/de bzhin du bya'o zhes byas nas mi snang bar 'gyur 
[\[301b.4\]]ro/_/de la sems 'gyod par ni mi bya ste/_de la 'dod pa dang ldan pa yang don du gnyer bar yang mi bya'o/_/de la 'phags ma rdzu 'phrul che ba don du gnyer na 'grub par 'gyur te/_de phan cad de la ma dang 'dra bar bya ba thams cad byed par 'gyur ro/_/'khor brgyad 
[\[301b.5\]]brgya dang bcas pa la zas dang gos rab tu ster bar 'gyur ro/_/gnas yang ba las kyang skyob par byed do/_/dgon pa chen po dang ri'i steng du gnas na yang las thams cad yang dag par sgrub par byed do/_/bza' ba ci 'dod pa yang rab tu sbyin no/_/ro dang bcud kyis 
[\[301b.6\]]len la sogs pa thams cad kyang rab tu sbyin zhing ci 'dod pa yang rjes su sgrub par byed do/_/khang pa dang khang pa rtseg ma yang mngon par sprul par byed do/_/gser stong phrag kyang nyin re zhing rab tu sbyin par byed do/_/de nyid kyi nyin par thams cad zad par byas te/_
[\[301b.7\]]gal te mi byed na rnam par chad par 'gyur te/_thams cad kyi thams cad du med par 'gyur ro/_/gzhan yang 'di'i las ni ras ris 'di nyid kyi mdun du seng ldeng gi me rab tu sbar la/_'bar ba dang du ba dang bral ba'i mdag ma la lag pa g.yas pa'i mthil du ldong 
[\[302a\]]
[\[302a.1\]]ros kyis gzugs brnyan du bris te/_skyes pa'am bud med kyi ming lag pa g.yon pa'i mthil du bris la me mdag gi phung po de la bdugs shing sngags bzlas pa byas na dpag tshad brgya na gnas kyang 'ong bar 'gyur te/_gang smras pa de thams cad 
[\[302a.2\]]byed du gzhug par 'gyur ro/_/tho rangs ni de nyid du khyer bar 'gyur ro/_/las 'di nyid ni mtshan mo bya ba yin gyi nyin par ni ma yin no/_/mi dpa' mo'i sngags ni/_oM na ra bI re swA hA/_de bzhin du 'di'i ras ris kyang bri bar bya ste/_phug gi gnas ni ma gtogs 
[\[302a.3\]]te/_shing mya ngan med la brten pa bri bar byas la 'di'i khyad par ni 'di'o/_/las gzhan thams cad ni phug gnas ma de bzhin du bya'o/_/'di la ni sring mo zhes kyang brjod par bya'o/_/'di la las gzhan yang yod de/_zla ba gzas zin pa la btsag yug snam gro ba 
[\[302a.4\]]la btums te khar bcug nas ji srid du zla ba gzas btang gi bar du bzlas na/_de nas btsag yug snam gyi bud med dam skyes pa gang gi ming bris pa de dpag tshad brgya na gnas kyang de nas 'ong bar byed do/_/tho rangs ni de nyid du khyer bar byed do/_/sring mo bzhin du bya ba rnams 
[\[302a.5\]]kyang byed do/_/phongs pa'i dus su yang srung ba chen po byed do/_/bzlas pa tsam gyis bud med thams cad dbang du byed par 'gyur ro/_/mi'i dbang mo'i cho ga ni 'di'o/_/gnod sbyin gzhon nu ma'i sngags ni/_oM yak+Sha ku mA ri ke swAhA/_'di'i cho ga ni gro ba la gi 
[\[302a.6\]]wang gis bri bar bya ste/_gzhon nu ma mgo'i skra phyed bcings pa rgyan thams cad kyis brgyan pa/_gos gcig pa lag pa g.yas pa na ma du lung ga'i 'bras bu 'dzin pa lag pa g.yon pas shing mya ngan med la 'dzin pa/_de lta bu'i gro ba'i 'dab ma mgo'i gnas kyi steng 
[\[302a.7\]]du gzhag par byas nas/_dgon pa'i phyogs su gcig pu nyal bar byas te/_tsan+dan dkar po'i lde gus dkyil 'khor byas la dus gsum du sna ma'i me tog gis gcal bkram par byas la gu gul gyi bdug pas bdugs nas/_rig pa stong rtsa brgyad zla ba 
[\[302b\]]
[\[302b.1\]]gcig gi bar du bzlas te/_de nas zla ba nya ba la sna ma'i me tog gis mchod pa chen po byas la/_mar gyi mar me dang lha bshos kyang phul nas ku sha'i khres la nye bar 'dug nas/_ji srid du rnam thos sras kyi bu mo rang gi gzugs nyid kyis gzhon nu ma lnga brgyas 
[\[302b.2\]]yongs su bskor ba 'ong zhing phyogs de thams cad snang bar byas nas/_rang gi gzugs kyi nam mkha' la 'dug par 'gyur zhing /_de yang 'di skad du bdag gis ci zhig bya zhes smras pa dang /_de nas sgrub pa pos smra bar bya ba ni/_mchog gsum las gang 
[\[302b.3\]]yang rung ba gcig don du gnyer bar bya ba ni/_ma nyid dang sring mo nyid dang chung ma nyid do/_/gal te mar gyur na ni sems la 'gyod par mi bya ste/_'gyod na ni rnam par 'jig pa 'byung bar 'gyur bas ma bzhin du bsgrub par bya'o/_/ma des kyang bsams pa 
[\[302b.4\]]tsam gyis 'khor lnga brgya dang bcas pa'i zas dang /_gos dang rgyan gyi khyad par thams cad kyang yang dag par sgrub par byed do/_/nyin re zhing yang ti na ra stong ster bar 'gyur zhing gal te 'dzam bu'i gling thams cad du rnam par rgyu na yang thams cad yang dag par sgrub 
[\[302b.5\]]par byed do/_/gang gi tshe sring mor gyur na yang de'i tshe dpag tshad brgya las kyang bud med 'gugs par byed cing de nyid du yang khyer bar byed de/_sring mo'i las thams cad kyang yang dag par sgrub par byed do/_/ci ste chung mar gyur na ni rang gi khyim du khyer zhing lo 
[\[302b.6\]]stong du 'tsho bar yang byed do/_/gang gi tshe 'chi bar gyur pa de'i tshe yang rigs bzang por skye bar 'gyur te/_ngag thams cad kyang chung ma bzhin du yang dag par sgrub par byed do/_/chung ma gnod sbyin ma'i sngags ni/_/o~M niH/_chung ma gnod sbyin mo 'di'i cho ga ni 
[\[302b.7\]]tsan+dan dkar po'i lde gus lag pa g.yas pa dang g.yon pa gur gum gyi lde gus nye bar byugs la/_lan stong du mngon par bsngags pa byas nas/_mtshan mo gcig pu mi smra ba'i dka' thub dang dben pa'i sa phyogs su sgo bcad la/_ba ru ra'i 'bras bu lnga'am 
[\[303a\]]
[\[303a.1\]]brgyad til mar gyi nang du bcug la btsos te/_til mar de las ba ru ra'i 'bras bu blangs nas de la yongs su bzlas te/_gser dang /_dngul dang /_zangs ma dang /_sa las byas pa'i snod sar pa la bcug nas/_nyal ba'i rkang pa'i mthar bzhag 
[\[303a.2\]]la/_gnod sbyin 'di nyid kyi sngags yi ge gcig pa stong gis mngon par bsngags pa byas nas/_gnas dben zhing mun pa'i phyogs su me tog gis gcal bkram pa la nyal bar byas na/_mi ma yin pa 'ongs nas rkang pa gnyis la lha'i bde ba'i reg pa 'jam pa'i 
[\[303a.3\]]lag pa'i mthil gyis bsku zhing byug par byed de/_gang gis reg pa tsam gyi lha'i bde ba'i reg pas gnyid 'byung bar 'gyur te/_gang gi nyi ma shar na yang mtshan mo'i mthar dka' ba'i gnyid sad par 'gyur te/_rab tu sad na yang de nyid sems par 'gyur te/_de 
[\[303a.4\]]dang lhan cig 'dod pa spyad par yang mi bya smra bar yang ma byas na zla ba drug gis 'grub par 'gyur ro/_/de nas de lha'i gzugs dang ldan pa'i bag ma sar pa 'dra ba/_g.yog 'khor gyis yongs su bskor ba/_lag na mar me thogs pa/_'jig rten rnams 'od bzang 
[\[303a.5\]]po dag gis gsal bar byas pa/_mal stan yongs su 'dzin pa/_rgyan sna tshogs 'bar ba dang ldan pa 'ongs nas kyang tshig rjod par byed la/_'dod pa la longs spyod pa'i yo byad yongs su 'dzin pa 'ongs nas kyang /_sgrub pa po la mgul pa nas 'khyud 
[\[303a.6\]]par byed de/_de nas bzung nas chung ma sdug pa bzhin du rjes su mthun par byed do/_/'ongs na yang 'dod pa la brten par bya'o/_/mtshan mo yongs su spyad nas tho rangs mi snang bar 'gyur te/_gser srang stong ri ba'i mu tig gi phreng ba mal du nyin re zhing yongs 
[\[303a.7\]]su bor nas 'gro bar yang byed do/_/lhag ma ma lus par thams cad nyin re zhing zad par byas te/_gal te cung zad 'jog par byed na yang yod par mi 'gyur ro/_/su la yang brjod par mi bya ste/_gal te rjod par byed na phyir yang 'ong bar mi 'gyur ro/_/
[\[303b\]]
[\[303b.1\]]yang na 'chi ba'i mtha'i bar du phung khrol byed par 'gyur ro/_/'di dag ni mchog tu gsang zhing mchog tu sba bar bya ba ste/_sems can gnyis pa la brjod pa ni bzod pa ma yin te/_tha na ma dang pha dang /_gnyen bshes dang bdag po la yang smra bar mi bya'o/_/dud 
[\[303b.2\]]'gro'i skyes gnas su song ba'i phyugs kyi srog chags la yang brjod par mi bya ste/_'di ni mchog tu gsang ba yin te gsang ba pa thams cad dang gnod sbyin mo thams cad kyi'ang mchog 'di nyid do/_/gal te gzhan la brjod na ni grub pa yang mi 'grub par 'gyur 
[\[303b.3\]]ro/_/bud med gzhan dang rang gi chung ma la yang 'gro ba rtag tu spang bar bya'o/_/yid du 'ong ma'i sngags ni/_oM ma no ha re mdot+sa ba ka ri pi tsi tra ru bi Ne mai thu na pri ye swA hA/_de'i cho ga ni skyed mos tshal shing mya ngan med kyi rtsar shin tu dben par khang pa byed du 
[\[303b.4\]]bcug la shin tu rab tu dben par bya zhing /_ra ba shin tu mtho ba la gser gyi sgo 'phar bya zhing gtsang mar byas la/_bzlas pa 'bum phrag gcig byas nas de nas las brtsam par bya ste/_zhag chen po blangs la dur khrod kyi skras snying po bya zhing sgo bcad la mar me sbar bar 
[\[303b.5\]]bya'o/_/ras kha tshar dang bcas shing skra dang bral bar ba tu gsar pa sgo'i phyi rol tu bzhag na/_mtshan mo de gcer bur 'ongs nas gos de bgos nas nang du 'jug cing /_mi'i bud med kyi gzugs su byas shing de nas sgrub pa po de dang lhan cig ji srid mar me 
[\[303b.6\]]'bar gyi bar du dga' bar byed do/_/mar me zad nas ni mi snang bar 'gyur ro/_/de la gos gcig bcings te gos yongs su bzhag nas mal stan nas 'gro bar byed do/_/yang na sgrub pa pos lag pa'i sor gdub bzhag pa las sor gdub gnyis pa yang 
[\[303b.7\]]bzhag nas 'gro bar byed do/_/yang na gdu bu dang rked pa'i 'og pag dang rkang pa gnyis kyi rkang gdub dang mgo'i nor bu dang de bzhin du gzhan dang /_gzhan lha'i rgyan gcig cig gang de khyer ba de dang de rjes su ster bar byed do/_/'gro ba dang 'ong ba yang don med par mi byed 
[\[304a\]]
[\[304a.1\]]do/_/de bzhin du nyin re zhing yang ma lus par thams cad zad par bya'o/_/de bzhin du zla ba drug na smra bar byed na/_de'i tshe smra bar byas na chung mar 'gyur ro/_/rtag tu gnas na bcud kyis len yang rab tu sbyin zhing /_gang 'thungs pas dus 
[\[304a.2\]]rings por 'tsho bar 'gyur ro/_/yid kyis bsgoms nas seng ldeng gi phur bus sa brkos na lha'i gzhal med khang 'byung bar 'gyur la phyung na ni mi snang bar 'gyur ro/_/'di'i sngags gnyis pa yod pa ni/_oM ma hA nag+ni nag+ni dze swA hA/_de nyid kyis mar me rab 
[\[304a.3\]]tu sbar la/_sngags 'dis lan brgya rtsa brgyad mngon par bsngags pa byas na nges par 'ong bar 'gyur ro/_/phur bus mngon par bsngags pa byas nas brko bar bya'o/_/phur bu phyung zhing mar me zad na mi snang bar 'gyur ro/_/phur bu dang mi'i zhag gi mar 
[\[304a.4\]]dang ba'i rwa'am ma he nag po'i rwa dang dur khrod kyi ras kyi snying po 'chang na/_yul gzhan du gang ci 'dod pa de yang ster bar byed do/_/yang na rang nyid bya ste sngags kyang gzhan la mi sbyin no/_/ci ste byin na ni rig pa chad par 'gyur ro/_/gang la byin pa de'i phun 
[\[304a.5\]]sum tshogs par 'gyur te/_gang 'dod pa de yang gnas dben par byed na 'di'i grub pa don med par mi 'gyur ro/_/yang na gzhan dang rtse bar ni byed de/_'on kyang de dang lhan cig smra bar ni mi byed do/_/bud med gzhan dang phrad par mngon par 'dod pa'am yid 
[\[304a.6\]]la sems na yang de'i tshe zlos pa de'i gan du 'ong bar mi 'gyur te/_bud med gzhan dang ma phrad pa de'i dbang du 'gyur ba yin no/_/lha mdzes ma'i sngags ni/_oM su ra sun+da ri swA hA/_'di'i cho ga ni seng ldeng gi shing gis me rab du sbar la/_mar gyi sreg blugs 
[\[304a.7\]]kyis zla ba gcig la dus gsum du sbyin sreg stong rtsa brgyad bya zhing /_de nas yar ngo'i zla ba nya la bsang byed kyi khres la 'dug ste/_gtsang zhing gtsang ba'i sa phyogs dben par ji srid nam phyed pa de srid du sngags bzlas pa byas na nges par 'ong bar 'gyur zhing 
[\[304b\]]
[\[304b.1\]]de nas ma dang sring mo dang chung ma sngar ji lta ba de thams cad byed par 'gyur te/_thams cad kyang rgya cher brjod par bya'o/_/bdun po 'di dag gnod sbyin ma/_/phyag na rdo rje'i bka' yis kyang /_/lha dang lha min khams gsum du/_/sa rnams kun tu yongs su rgyu/_/
[\[304b.2\]]mi yul dag na sbyor bar dga'/_/snying rjer ldan zhing rnam par rgyu/_/kha cig phag ma byis pa dang /_/gnod sbyin ma gzhan blun pa'o/_/gzhan dag phan byed 'tshe ba yang /_/de bzhin mtshan mo yongs su rgyu/_/byis pa'i 'tsho ba 'phrog pa'i phyir/_/bskam 
[\[304b.3\]]zhing sha ni za byed gzhan/_/gang phyir 'dzam gling 'ongs pa ni/_/de bzhin khrag la chags byed pa'o/_/rtag tu srog la gnod byed pa'i/_/khrag la dga' ba'i gnod sbyin mo/_/srung byed 'chi dang bcas gyur pa'i/_/khyim ni kun tu yongs su rgyu/_/de 
[\[304b.4\]]dag tshar bcad bsgrub don du/_/dam tshig 'di ni rab tu bstan/_/ji ltar 'dod chags 'ching ba la/_/byis pa rnams ni bsdus pa'i don/_/sems can rnams la phan pa'i phyir/_/de ltar 'di kun gsungs pa yin/_/'dod chags kyis ldongs 
[\[304b.5\]]sems rmongs pa'i/_/gang tshe sngags pa 'khrig don gnyer/_/sngags kyis bkug byas longs spyad pa/_/gnod sbyin mo'am srin mo'am/_/klu mo'am yang na dri za 'am/_/mi 'am ci 'am lha min ma/_/lha min lha bas mchog gyur pa'i/_/sa 
[\[304b.6\]]'og gnas ni nyams dga' bar/_/gang du bud med grangs med pa/_/sngags shes der ni rab tu 'jug_/sngags shes sngags ni zlos pa dag_/der song bskal par gnas par 'gyur/_/byams pa zhes bya'i rdzogs sangs rgyas/_/sangs rgyas chen po 
[\[304b.7\]]'byung 'gyur te/_/de tshe de ni dam chos thos/_/thos nas rab tu grol bar 'gyur/_/lha dang lha min bu mo dang /_/rig 'dzin bu mo dam pa dag_/sngags kyis bkug nas spyod byed cing /_/de tshe lha yi bde bas dga'/_/sngags pa 'dzam bu'i gling gnas 
[\[305a\]]
[\[305a.1\]]pas/_/de nyid du ni rtag 'dren pa/_/gang tshe gtsang gnas gsang ba dang /_/gtsang sbra spyod la rtag dga' ba'o/_/grub pa dam pa rmongs rnams la/_/nam yang sems la 'byung mi 'gyur/_/bshang gci mi gtsang gnas dang ni/_/rtag tu dri nga 
[\[305a.2\]]rul ba dang /_/nad kyis sdug bsngal mya ngan dang /_/tha mar 'chi zhing sdug bsngal snod/_/bral ba'i rnam par yang dag ldan/_/mi yi bud med reg mi bya/_/mi rtag sdug bsngal stong pa dang /_/stong pa gsog dang ther zug med/_/byis pa rnams ni rjes brid dang /_/
[\[305a.3\]]kun tu rtogs las byung ba la/_/thog ma med las 'dod kun 'byung /_/sngags pas 'dod pa bsten mi bya/_/de dag chags bral zhes gsungs te/_/rnam grol de dag grub pa nyid/_/gang zhig 'dod la chags bral ba/_/'di yi sngags ni 'grub par 
[\[305a.4\]]'gyur/_/bshang gci khrag gis brlan pa dang /_/rul bas kun tu khyab pa dang /_/rga dang 'chi dang mya ngan bcas/_/mi yi lus la reg mi bya/_/rmongs pa'am chags pa'i sems kyis ni/_/der ni 'khrig pa brten mi bya/_/de dag rtag tu mi gtsang 
[\[305a.5\]]brten/_/sngags kyi grub pa rnyed mi 'gyur/_/sngags shes sngags kyi gzugs can dang /_/shes ldan dbang po thul ba dang /_/dpa' bo gtsang ba'i spyod la dga'/_/rtag tu de yi sngags kyang 'grub/_/pad+ma mtho ma rab dga' ma/_/mi pham ma dang rtag 
[\[305a.6\]]rgyal dang /_/sngo bsangs ldan pa'i gnod sbyin mo/_/rdzu 'phrul che 'di gnod sbyin mo/_/pad+ma mtho ma'i sngags ni/_oM pad+ma uts+tshe swA hA/_'di'i cho ga ni gang gA'i ngogs sam rgya mtsho'i ngogs sam skyed mos tshal gyi me tog gi ldum ra'i nang du lo ma'i spyil po byas te 
[\[305a.7\]]rab tu gtsang zhing bdag nyid kyang gtsang bar byas la/_rdo'am sa'i sgo glegs byas la de nyid du mtshan mo sgo bcad nas 'dod pa'i yo byad kyi longs spyod rnams bsogs te/_de nyid du bdag nyid dang nye bar gnod sbyin mo'i mal yang bsham par bya ste/_rig pa stong phrag bcu 
[\[305b\]]
[\[305b.1\]]bzlas pa byas la/_de bzhin du zla ba gcig byas na nges par 'ong bar 'gyur ro/_/'ongs nas kyang 'dod pa la longs spyad par byas na/_mu tig gi phreng ba bzang po mal du yongs su bor nas tho rangs 'gro bar 'gyur te/_ji srid zla ba drug gi bar du nyin re 
[\[305b.2\]]zhing rtag tu gnas par 'gyur ro/_/gal te mu tig gi phreng ba de len na ni de tsam kho nar yod par 'gyur la/_phreng ba rin po che chen pos nye bar mdzes par byas pa de ni ti na ra 'bum ri ba yin no/_/zla ba drug 'das nas ni rtag tu gnas par 'gyur ro/_/chung ma 'dod 
[\[305b.3\]]pa thams cad ster bar byed pa ji ltar rjes su mthun pa 'dod pa de ltar rjes su mthun par byas te/_nye bar gnas par byed do/_/sgrub pa pos 'dod pa bzhin du ji ltar 'dod pa bdag nyid kyis mngon par sprul bar byed do/_/gnod sbyin mo thams cad kyi cho ga 
[\[305b.4\]]yang 'di yin no/_/ji ltar bstan pa 'di dang gzhan du yang sbyar bar bya'o/_/rgyal ba ma'i sngags ni/_oM dza ye su dza ye dza ya ma ti sarba kAr+yA Ni me ku ru swA hA/_gser mdog lus ni sna tshogs lus/_/sngo zhing 'khyil pa'i skra dang ldan/_/lha mo yan lag 
[\[305b.5\]]kun mdzes ma/_/zhi ba'i 'od ldan skal ldan dge/_/snyan smra sgeg ldan gtso mo ste/_/mu tig 'od ldan mthong na mdzes/_/rab bsngags gzugs ldan smin ma ma mdzes/_/'jig rten kun gyis legs par mchod/_/cung zad dmar ba'i gos gyon pa/_/de ni 
[\[305b.6\]]rgyal mar mngon par ston/_/'di'i cho ga ni dang po 'bum phrag gcig bzlas pa byas na sngon du bsnyen pa byas par 'gyur ro/_/de nas dgon pa chen por rab tu zhugs nas/_'bras bu'i zas za zhing ji srid du rang nyid kyi gzugs kyis 'ong ba de'i bar du bzlas pa bya'o/_/
[\[305b.7\]]'ongs nas kyang smra ba ni ci zhig bya zhes so/_/gal te mar gyur na ni ma bzhin du re ba thams cad yongs su rdzogs par byed cing /_rgyal thabs ster bar byed la nor gyi bdag po chen po yang byed la tshe ring ba nyid du yang gnas par 'gyur ro/_/ci ste sring mor 
[\[306a\]]
[\[306a.1\]]'gyur na ni dpag tshad stong du gnas kyang ji ltar 'dod pa'i bud med 'gugs par byed de nyin re zhing yang ti na ra 'bum sbyin par byed de de yang zad par bya'o/_/ci ste chung mar gyur na ni rang gi gnas su khyer te/_lha'i gzhal med khang du 'dzegs nas/_de dang 
[\[306a.2\]]lhan cig dga' bar byed cing /_dus ring por lo stong phrag sum cu'i bar du ji ltar 'dod par rnam par spyod de/_gnod sbyin chen po dang 'dra bar 'gyur ro/_/rab tu dga' ma'i sngags ni/_/oM hr-i Sh+TI ma hA nag+ni hUM phaT swA hA/_'di'i cho ga ni mtshan phyed kyi bar du bzlas pa grangs 
[\[306a.3\]]med pa byas te/_phyir yang gnyid log par ma byas na zla ba gcig gi nang du nges par 'ong bar 'gyur ro/_/chung mar 'gyur na ni 'dod pa thams cad sbyin par byed de/_nyin re zhing ti na ra nyi shu rtsa lnga rab tu sbyin par byed do/_/rang gi mdzod nyid kyang ston par byed do/_/dus 
[\[306a.4\]]ring por yang 'tsho bar byed do/_/de bzhin du gnod sbyin mo brgya stong phrag du ma yang yod do/_/de bzhin du sha za mo dang sha za mo rdzu 'phrul che ba dang /_klu'i bu mo dang /_lha ma yin gyi bu mo dang /_lha'i bud med dang /_lha ma yin gyi bud med dang /_de bzhin du rig 
[\[306a.5\]]pa 'dzin pa thams cad kyi bud med dang mi dang mi ma yin pa thams cad kyi sngags grangs med pa dag kyang yod do/_/de bzhin du gnod sbyin rnams dang /_lha rnams dang /_klu rnams dang /_drang srong rnams dang /_dri za rnams dang /_lha ma yin rnams dang /_yi 
[\[306a.6\]]dgas rnams dang /_srin po rnams dang /_tshangs pa chen po dang /_dbang phyug chen po dang /_khyab 'jug dang /_ma mo rnams dang /_dbang mo dang /_rgan byad ma dang /_phag mo la sogs pa'i sngags rnams kyang yod de/_so so so sor thams cad dam 
[\[306a.7\]]tshig gis 'dir bkug nas khro bo'i rgyal po gshin rje gshed kyis zos pa dang dam tshig la bzhag cing /_'jam pa'i dbyangs la nye bar gtad nas rjes su 'brang bar 'gyur te/[ {]go rims [,]go rim [}]bzhin du gnas shing bsnyen bkur yang byed do/_/thams cad kyi yang 
[\[306b\]]
[\[306b.1\]]mdor bsdu na 'khrul 'khor gyi gzugs sam de nyid kyi gzugs brnyan byas nas khro bo'i rgyal po gshin rje gshed kyi rig pa ci srid gzugs brnyan rab tu 'gul ba'am rab tu g.yo ba'am rdul 'byung ba'i bar du bzlas pa byas na rang nyid kyi gzugs kyis 'ong bar 'gyur 
[\[306b.2\]]te/_gang smras pa de thams cad yang dag par sgrub par byed do/_/de bzhin du gang gzhan yang gzhon nu ma bzhi gnod sbyin ma chen po'i ming po tum bu ru zhes bya ba yang dag par rten pa/_gru'i theg pa la yang dag par zhon pa/_'jig rten thams cad kyis 
[\[306b.3\]]rab tu mchod pa/_sems can rnams rjes su 'dzin par byed pa de dag kyang cho ga 'di bzhin du bya'o/_/dper na ras sam rtsig pa'am spang leb la mtsho'i dkyil du bri bar bya ste/_gru'i theg pa la zhon pa phu bo ming po'i rjes su 'gro ba bu mo bzhi po nyid kyang rgya mtsho'i 
[\[306b.4\]]nang du zhugs shing mnyam par 'dug pa'o/_/de dag mi snang gnas bzhag nas/_/khro bo'i bzlas pa yang dag brtsam/_/de tshe g.yo 'gul rdul 'byung bar/_/de dag kun ni skye 'gyur bar/_/de tshe grub pa yin shes nas/_/sngags kyi bzlas pa yongs su btang /_/
[\[306b.5\]]mtshan mo'i tha mar rang tshul nyid/_/dge dang mi dge ston par 'gyur/_/skad cig gis ni zlos pa yis/_/don rnams thams cad sgrub par 'gyur/_/khro bos bkug cing rgyas byas nas/_/smras pa thams cad byed par 'gyur/_/rtag tu nyi ma sogs kyi gza'/_/de 
[\[306b.6\]]bzhin drang srong srin po dang /_/nam mkha' lding dang sha zas kyang /_/rdzu 'phrul chen po de dag mchod/_/dbang phyug che sogs 'byung pos kyang /_/rdzu 'phrul chen po de dag mchod/_/de dag gis bshad cho ga dang /_/sngags rgyud rgya che bcas pa yi/_/thams cad 
[\[306b.7\]]de dag khro rgyal gyi/_/'bad pa med par dbang du 'gyur/_/gang dag sngags ni ci yod pa/_/khro bo 'chol ba rnyog 'byung ba/_/de kun khro bo'i rgyal po yi/_/de dag bsgo ba mnyan par bstan/_/gang yang 'phags pa'i sngags dag ni/_/thams cad kun 
[\[307a\]]
[\[307a.1\]]'gro'i khyad par can/_/mchog dang rab mchog drag po dang /_/gang yang de bzhin rgyal bas gsungs/_/de bzhin pad+ma 'dzin sngags dang /_/bdag nyid kyis kyang rab bshad dang /_/gang yang gzhan gyi sngags mchog ni/_/rigs lnga dag gis 
[\[307a.2\]]gsungs pa dang /_/rdzu 'phrul chen po 'jig rten pa'i/_/rgyal ba'i sras kyis gsungs pa dag_/khro bo'i rgyal po rdzu 'phrul ches/_/thams cad de dag yang dag 'gugs/_/sngags dang rgyud ni thams cad kun/_/bstan pa 'di la nges par 'brel/_/gang 
[\[307a.3\]]zhig gang dag cho gar bstan/_/de nyid 'dir ni nges par sbyar/_/gshin rje gshed ni khro rgyal gyi/_/las kun byed pa'i mchog yin no/_/sgrol ma khro gnyer can nyid dang /_/de bzhin gos dkar mo dang ni/_/de bzhin dkar chen rigs ma dang /_/rdo rje'i rigs 
[\[307a.4\]]'byung mA ma kI/_gtsug tor 'byung ba thams cad dang /_/lha mo spyan ni nyid dag dang /_/de bzhin gshegs kun rig pa dang /_/mthu chen thob dang kun bzang dang /_/pad+ma 'dzin pa'i mnga' bdag dang /_/bdag kyang 'jig rten gnod sbyin bdag_/byang chub sems dpa' rdzu 
[\[307a.5\]]'phrul che/_/rgyal sras rmad du byung ba dang /_/dpung bzang 'jig rten rnam par grags/_/rdo rje'i sde dang sde bzang dang /_/blo ldan chos kyis 'phags pa dang /_/bdag gis kyang ni bshad pa'i sngags/_/zlos pas brnyas par mi bya'o/_/sngon du rtag tu mchod 
[\[307a.6\]]bya zhing /_/legs gsungs de dag bgom mi bya/_/khro bo'i rgyal po legs mchod cing /_/der ni zlos pas sbyar mi bya/_/dus rnams kun tu sngags dag la/_/de dag rig pa bcad mi bya/_/ji bzhin las ni kun la yang /_/'jig rten sngags kyi lha dag ni/_/
[\[307a.7\]]dka' zlog bde byed tshangs sogs dang /_/lha chen la yang legs par mchod/_/ji ltar rgyud la sngags rnams ni/_/de bzhin nyid du'ang kun la bya/_/thams cad sngags ni kun la yang /_/thams cad nyid du'ang yang dag bstan/_/sngags kun rab tu 'jug pa 
[\[307b\]]
[\[307b.1\]]yang /_/khro bo las ni yang dag 'byung /_/sngags 'di khro bo chen po ni/_/gshin rje gshed ces bya ming gis/_/bdag nyid chen po gshin rje yang /_/myur du bkug nas 'joms par byed/_/nyi ma'i bu ni gshin rje dang /_/brgya byin bdag nyid chen po yang /_/
[\[307b.2\]]bkug nas dbang med mi bzad pa/_/gdul dka' 'dul byed mnga' bdag yin/_/sngags 'di sngags ni chen po ste/_/'jam pa'i dbyangs kyis bshad pa yin/_/ma rungs las rnams thams cad byed/_/sngags kun rab tu sgrub par byed/_/de skad smras 
[\[307b.3\]]nas dpal ldan ni/_/lag na rdo rje rdzu 'phrul ches/_/shAkya seng ge mi yi mchog_/dpa' chen sangs rgyas la btud nas/_/sngags 'khor rten pa'i rdo rje can/_/rdzu 'phrul can gyis sngags rnams gsungs/_/'byung po kun tshogs dge ba ni/_/sems can 
[\[307b.4\]]kun gyis mnyan pa yin/_/sngags rnams kun tshogs lta byed pa/_/sngags kyi mchog ni bdag gis bshad/_/blo dang ldan pa 'jam pa'i dbyangs/_/byang chub sems dpas bshad pa yin/_/mi bzad gdul dka' 'dul byed pa/_/ma rungs thams cad zlog 
[\[307b.5\]]par byed/_/'phags pa 'jam dpal gyi rtsa ba'i cho ga byang chub sems dpa'i sde snod phal po che theg pa chen po shin tu rgyas pa'i mdo las/_gnod sbyin mo sgrub pa'i cho ga rab 'byam las le'u sum cu rtsa lnga pa rdzogs so//_//de nas gzhan yang bshad bya ba/_/
[\[307b.6\]]sdug bsngal spang zhing bde bya ba/_/sdug bsngal spang zhes bstan pa ni/_/mdor bsdus na ni bzlog pa yin/_/de nyid theg pa rnam gsum du/_/nga yi 'di ni bstan pa yin/_/mi rtag sdug bsngal bdag med dang /_/'dus byas thams cad skad cig nyid/_/gsob 
[\[307b.7\]]dang rtag tu kun stong par/_/'khor ba'i 'ching ba nges par bstan/_/de las chags bral rnam gsum 'gro/_/sems can dge la brten pa yin/_/byang chub sems dang sangs rgyas dang /_/rang rgyal byang chub la brten dang /_/'dod chags bral ba rdzu 'phrul che/_/
[\[308a\]]
[\[308a.1\]]de bzhin gzhan dag dgra bcom nyid/_/nyan thos byang chub la brten nas/_/rnam gsum zhi ba thob par byed/_/chos 'di dag ni mdor bsdu na/_/dge dang mi dge bstan pa yin/_/rtag tu mi dge spang bya ste/_/dus rnams kun tu dge ba spyad/_/
[\[308a.2\]]'byung po kun la mi 'tshe bar/_/ngas ni chos kyang rab tu bstan/_/'gro ba lnga po'i lam nyid du/_/chos 'di nyid ni 'gyur ba yin/_/gang zhig zag med chos rnams ni/_/yang dag mtha' la yang dag brten/_/dang po'i sangs rgyas snga ma yis/_/'di nyid lam 
[\[308a.3\]]du gsungs pa yin/_/zhi ba mya ngan 'das 'gro bar/_/ngas kyang thams cad bstan pa yin/_/chos kyi mtha' la brten nas ni/_/yang dag mtha' ni thob pa yin/_/chos rnams kun gyi mtha' med pa/_/yang dag mtha' zhes brjod pa yin/_/chos 'di dag ni 
[\[308a.4\]]mdor bsdus nas/_/nyon cig lha ni thams cad dang /_/byang chub sems dpa' rdzu 'phrul che/_/dgra bcom nyan thos dag kyang nyon/_/nga ni sa steng mya ngan 'da'/_/kha ba can gyi nang dag tu/_/sA la'i nags ni yang dag 'byung /_/gser dang ldan pa'i chu bo dang /_/
[\[308a.5\]]gyad rnams kyi ni nye 'khor du/_/sA la zung gi nags nang du/_/nga ni mya ngan 'da' bar 'gyur/_/grong khyer ming ni sdig pa can/_/cod pan bcings pa'i mchod rten dang /_/chu bo'i 'gram ni rtag nyams dga'/_/der ni sa steng mya ngan 'da'/_/byang chub sems 
[\[308a.6\]]dpa' thams cad dang /_/rdzu 'phrul che ldan nyan thos dang /_/lha dang klu dang gnod sbyin dang /_/'jig rten skyong ba rdzu 'phrul che/_/brgya byin tshangs bcas 'dab bzang dang /_/gzhan yang 'og min la sogs lha/_/der ni thams cad 'dus par ni/_/rab tu 'byung bar 
[\[308a.7\]]'gyur ba yin/_/der ni gyad kyi nye 'khor dang /_/gang gA'i byang phyogs 'gram dag ni/_/chu bo chen po de las gzhan/_/kha ba can ri'i lho phyogs char/_/sA la'i nags zhes bya ba 'byung /_/de tshe nub phyogs bltas pa'i mal/_/de yi gnas su 'byung bar 'gyur/_/
[\[308b\]]
[\[308b.1\]]de tshe chu bo rab dga' ba/_/bzang po gser ldan 'gram dag tu/_/lha rnams kun gyi tshogs la sogs/_/'dus pa dag ni 'byung bar 'gyur/_/mi dang rgyal po'i mchog rnams dang /_/mi dang mi ma yin pa 'byung /_/de tshe mi dang 'byung po kun/_/de tshe byis pa 'phags pa dang /_/
[\[308b.2\]]dga' ston chen po dga' chen ltar/_/gnas de la ni yang dag 'dus/_/rang lus zang zing bcas par ni/_/bzang po chen po'i bkod pa'ang byas/_/chos kyi mtha' ni yongs spangs nas/_/yang dag mthar ni yang dag zhugs/_/de tshe sngon gyi skye ba ni/_/ser skya'i grong khyer 
[\[308b.3\]]gzhi dag tu/_/shAkya'i rigs kyi gtso bo ni/_/nga ni 'khor ba'i btson rar skyes/_/bdag gi sdug bsngal bdag nyid kyis/_/khyim las nges 'byung yongs su spangs/_/de tshe mu stegs mang po bsten/_/bdud rtsi dag kyang thob ma gyur/_/dka' ba dag kyang bdag gis 
[\[308b.4\]]spyad/_/lus kyi gdung ba'ang yun ring ba/_/lo drug tu ni bsten pa yis/_/lus kyang zhig cing rnam par skams/_/shes dang shes bya gsal ba ni/_/ngas ni cung zad thob pa med/_/de nas nga ni langs nas kyang /_/'bras chen dkar ba'i zas kyang zos/_/lha rnams 
[\[308b.5\]]kyis mchod lam dag ni/_/der ni sa steng nga yis bgrod/_/chu bo nai rany+dza na'i 'gram/_/shing gi rgyal po legs mdzes pa/_/me tog rnam pa du mas khyab/_/de 'gram sa ni nyams dga' ba/_/nags chen 'bras bu ldan pa dang /_/rnam pa sna tshogs shing dag 'byung /_/chu 
[\[308b.6\]]bo chen pos yongs bskor ba'i/_/shing gi rtsar ni nga yis phyin/_/sa yi cha ni mthong tsam gyis/_/bdag gi sems ni brtan pa thob/_/de lta'i shing ni bdag gis mthong /_/yal ga lo ma nyer mdzes pa'i/_/shing chen grib ma chen po ni/_/rtsa ba mi mngon nyer spyad 'os/_/
[\[308b.7\]]shing rtsa a shwat+thar 'dug nas/_/sems ni shin tu dang bar gyur/_/bsam gtan dang ni ting 'dzin dang /_/der ni brtan pa'ang mngon par 'thob/_/mtshan mo'i mthar ni skye mthar byed/_/der ni snang ba med pa'ang 'thob/_/bdud kyi bgegs ni rnam mang po/_/rnam 
[\[309a\]]
[\[309a.1\]]pa du ma rab tu sbyar/_/sde rnams bcom nas slar ldog cing /_/rang gi gnas su'ang de dag song /_/sngags dang rgyud ni 'di don du/_/rnam pa mang po'ang gsungs pa yin/_/rnam pa du ma'i sbyor ba dang /_/bsam gtan shes pa'ang bstan pa yin/_/der ni theg pa 
[\[309a.2\]]gsum yang spyad/_/gzhan dag sems can rten la 'dzud/_/nyes pa rnam pa gsum nyid kyi/_/gnyen po dag kyang rab tu bstan/_/de nas langs nas yang song nas/_/grong khyer lteng rgyas chu bzang gis/_/khrus byas der gnas drang srong rnams/_/slob mar bcas 
[\[309a.3\]]pa'ang rab tu phyung /_/sems can rnam mang don byas nas/_/de nas nga ni yang dag 'das/_/ka shi'i grong ni nyams dga' bar/_/mthar gyis su ni yang dag zhugs/_/rdzu 'phrul chen po sngar sangs rgyas/_/de yi gnas su'ang bzhugs pa yin/_/ka shi skye bo'i yul dag tu/_/
[\[309a.4\]]der ni rang bdag nyid gnas 'gyur/_/zhi ba mya ngan 'das byed pa'i/_/dam chos chos kyi 'khor lo bskor/_/'jig rten lha dang lha min bcas/_/'gro ba lnga la yang dag brten/_/'byung po kun la bde ba'i phyir/_/der ni chos kyang rab tu bstan/_/der ni snga ma'i 
[\[309a.5\]]sangs rgyas kyis/_/chos kyi 'khor lo rab tu bskor/_/chos kyi 'khor lo bla na med/_/de ni nga yis rab tu bstan/_/srid las grol zhing ba de don dang /_/sems can nyes pa bzlog pa'i phyir/_/bde zhing zhi bar gzhol ba'o/_/tshangs pa'i 'khor lo rab tu bskor/_/srid 
[\[309a.6\]]pa'i lam ni gzhig don dang /_/bden bzhi'i ting 'dzin las byung ba'i/_/'phags lam yan lag brgyad pa ni/_/tshangs pa'i gnas bzhis rnam par brgyan/_/rten cing 'brel bar 'byung dang bcas/_/rnam pa bcu gnyis byas pa yin/_/ma rig 'gag par yang 
[\[309a.7\]]dag ldan/_/rig pa bskyed pa'i rim las byung /_/yang dag mtha' yi legs mthar skyes/_/de nyid mthar ni bstan pa yin/_/lugs su 'byung dang bzlog pa dag_/tha mar bdag nyid rtogs chen skyes/_/sems can mang po thar don du/_/zhi ba'i 'khor lo yang dag 
[\[309b\]]
[\[309b.1\]]ldan/_/nyams dga' ka shi'i grong spangs nas/_/de tshe bdag ni mnyan yod song /_/de tshe mu stegs gdul bya'i phyir/_/cho 'phrul chen po'ang byas pa yin/_/mi yul dag tu rdzu 'phrul ni/_/de tshe yang dag bstan par byas/_/mu stegs mang po'i gnas dag tu'ang /_/
[\[309b.2\]]de tshe'ang rab tu dga' bar byas/_/yul ming me thab ces bya bar/_/lha las babs pa bzang po byas/_/sum cu rtsa gsum dag tu yang /_/chos nyid la ni brgya byin sbyar/_/de nas 'og min lha sogs dang /_/tshangs sogs brgya byin bcas pa dang /_/rnam thos gnod sbyin dbang 
[\[309b.3\]]dang bcas/_/rgyal chen bzhi yi ris dag dang /_/rtag tu myos dang gzhong thogs dang /_/pi wang gsum pa phreng thogs dang /_/lha dang gnod sbyin tshogs rnams kun/_/sa bla lha dang bar snang gnas/_/'phags pa gnod sbyin tshogs bdag dang /_/lha dang 
[\[309b.4\]]lha min thams cad kyang /_/chos kyi 'bras bu ldan par byas/_/mya ngan 'das gsum rjes 'gro byas/_/sems can bsam gyis mi khyab pa'ang /_/de tshe legs pa nyid la btsud/_/de dag rtsis kyi grangs med pa/_/'khor ba'i mtha' bzhin de mtha' med/_/stong 
[\[309b.5\]]chen po yi 'jig rten gyi/_/khams dang 'dra bar bsam mi khyab/_/rtag tu sems can mang po ni/_/bden pa'i don la yang dag sbyar/_/de tshe der ni nga 'ongs nas/_/gnas gtsang steng du gnas nas kyang /_/theg pa gsum la rjes 'jug pa'i/_/dam chos sngags 
[\[309b.6\]]ni rab tu bskor/_/sems can gdul bya la brten nas/_/nga yis cho ga'i rgyal po 'di/_/'jig rten mang la rab bstan nas/_/'jam pa'i dbyangs la'ang gtad pa yin/_/nga ni 'jig rten mya ngan 'das/_/sa steng stongs par gyur pa na/_/de nas 'jam dpal sems 
[\[309b.7\]]can la/_/sangs rgyas mdzad pa byed par 'gyur/_/thub dbang yongs su mya ngan 'das/_/dam pa'i chos ni bsrung ba'i phyir/_/de tshe rtag tu srung bar ni/_/'jam pa'i dbyangs ni 'gyur ba yin/_/sngags ni rab tu dbye don du/_/cho ga rgya chen bstan pa yin/_/
[\[310a\]]
[\[310a.1\]]de tshe dus kyi tha ma la/_/ma rungs mi bzad chen po yi/_/mi bdag gdug pa chen po ni/_/phan tshun gsod pa dag la dga'/_/sdig pa'i las can spyod pa ngan/_/de tshe longs spyod chung ba dang /_/de tshe dus kyi tha ma la/_/'byung bar 'gyur bar the tshom 
[\[310a.2\]]ma med/_/sA la zhes bya'i nags su ni/_/de dag mchod don rtsom par byed/_/chu bo gser ldan 'gram dang ni/_/cod pan 'ching ba'i mchod rten du/_/zhi ba'i dbyings la brten pa'i phyir/_/nga ni mya ngan 'das mal 'cha'/_/lus ni sreg pa'i shing la bzhag_/rdzogs 
[\[310a.3\]]longs spyod pa longs spyod spangs/_/de'i sngon mdzad pa nyid dang ni/_/nga yi rmad byung spyod mthong nas/_/nga yi gdul bya'i spyod yul dang /_/sangs rgyas gdul bya'i mdzad pa dang /_/spyod pa dge ba sna tshogs de/_/mi yi bdag po kun dran nas/_/thams 
[\[310a.4\]]cad mchod pa byed par 'gyur/_/lha dang lha min mir bcas pa/_/de nas sa bdag kun 'dus nas/_/de tshe nga yi drung du ni/_/dga' ston chen po mchod pa kun/_/byed par 'gyur bar the tshom ma med/_/sku ni shing la rab bteg nas/_/zang zing yon tan 'byung ba'i 
[\[310a.5\]]gnas/_/dge ba dang ni mi dge dang /_/bsod nams bsod nams ma yin spangs/_/yang dag mtha' don stong nyid mtha'/_/phung po lnga ni 'byung ba che/_/sems can mang pos de rjes mthong /_/bsod nams che ba'i don du sbyar/_/rdzu 'phrul chen po 'dod 
[\[310a.6\]]chags bral/_/nyan thos chen po bdag nyid che/_/byang chub sems dpa' thams cad kyang /_/sa bcu la ni yang dag gnas/_/yang dag mtha' ni rtogs nas kyang /_/chos kyi mtha' la yang dag gnas/_/sems can kun la snying brtse bar/_/kun gyis yongs 
[\[310a.7\]]su bskor nas gnas/_/lha yi tshogs ni thams cad dang /_/'phags dang so so'i skye bo dang /_/'di kun bsod nams chen po'i gnas/_/mchod rten la ni 'dus par 'gyur/_/mi rtag sdug bsngal don gnas nas/_/dang ba'i sems ni rab tu thob/_/mchod rten 
[\[310b\]]
[\[310b.1\]]mtha' yi nyen kor du/_/'byung po'i tshogs kyang 'dug pa yin/_/mchod pa chen po byas nas ni/_/smre sngags 'don cing ngu bar byed/_/dbugs 'byin snying rjes brlan nas nas ni/_/mchi ma'i thigs pa'ang rab tu 'dzag_/smre sngags 'di ltar kun 'don pa/_/mi 
[\[310b.2\]]rtag sdug bsngal stong pa yi/_/sangs rgyas chos ni sngar ston mdzad/_/da ltar sa steng 'di la ni/_/de 'dir thub mchog dam pa ni/_/drang srong mchog gyur bdun pa dang /_/sems can kun mchog shAkya'i rgyal/_/de mthong ba yi tha ma yin/_/sdug bsngal mi 
[\[310b.3\]]rtag ston pa yi/_/bcom ldan de 'di gzims pa yi/_/mthong ba yi ni tha ma 'am/_/stong nyid don dam ston byed dang /_/thog ma nas zhi don ston pa/_/lha yi tshogs dag ci yi phyir/_/kye ma mnga' bdag sad mi byed/_/rdzu 'phrul chen po lha yi bu/_/thams cad 
[\[310b.4\]]'dir ni lhags par 'gyur/_/dpa' bo chen po chos don gnyer/_/rdzu 'phrul chen po nyan thos dang /_/sems can kun ni sdug bsngal ba'i/_/mi dang lha dang lha ma yin/_/chos kyi 'khor lo rjes bskor ba'i/_/de yi dus ni 'di dag yin/_/bcom ldan khyod ni myur 
[\[310b.5\]]du bzhengs/_/sangs rgyas dus kyi rjes 'gro ba/_/rgya mtsho chen po'i dus bzhin du/_/thub pas de 'drar mi 'da' mdzod/_/yun ring dus nas brten mdzad pa'i/_/sems can mang po'i don mdzad stsol/_/zhi ba mya ngan 'das lam mam/_/bsam gtan rnam thar bstan du 
[\[310b.6\]]gsol/_/de ltar rnam pa du ma yi/_/smra ba mang po'i tshig brjod nas/_/rdzu 'phrul chen po'i lha yi tshogs/_/de nas thams cad cang mi smra/_/mtshungs med smre sngags byas nas ni/_/bdud dang bcas pas rab tu 'dug_/yun ring ngu zhing smre byas nas/_/'gul 
[\[310b.7\]]nas mchi bcas sgra 'dzer bcas/_/mya ngan yid mi bde dang bcas/_/tshangs sogs lha dang lha min bcas/_/mi dang mi yi bdag po kun/_/sa steng de la gnas par 'gyur/_/gzhan yang shAkya'i rigs skyes pa/_/rdzu 'phrul chen po 'dod chags 
[\[311a\]]
[\[311a.1\]]bral/_/bdag nyid chen po sangs rgyas ni/_/lha yi lha yi gnyen gyur pa/_/dge slong ma 'gags pa zhes bya/_/de gcung mi yi nang na dge/_/shin tu phra la mkhas shing gsal/_/chags bral lugs la mkhas pa dang /_/dgra bcom 
[\[311a.2\]]gtso bo rgyal po ni/_/du ma'i 'khor gyis yongs su bskor/_/mya ngan gyis bskyed dbugs phyung nas/_/shin tu yun ring tshig kyang smras/_/snying rje yid mi bdes drangs pas/_/rgyal po dang bcas gyad rnams la/_/grogs po re zhig shing la ni/_/me ni 'jug par 
[\[311a.3\]]ma byed cig_/ji srid bcom ldan sras po ni/_/mchog gyur chos nyid las byung ba/_/de ni nyan thos rdzu 'phrul che/_/'od srung chen po zhes bya ba/_/thub pa chen po blo yi mchog_/bram ze'i rigs skyes zang zing med/_/ma ga d+hA yi mi nang skyes/_/ri bo der ni mnyam 
[\[311a.4\]]par bzhag_/grong khyer rgyal po'i khab mchog tu/_/pi ba la yi khyim du gnas/_/de ni myur du 'dir 'ong bar/_/byed kyi gzhan du ma yin no/_/lha ni gang zhig der dang ba/_/sku la me 'bar nges bzlog pas/_/de bar sku la me gtong ba/_/ngal ba don med ma byed 
[\[311a.5\]]cig_/ji srid rdzu 'phrul che ba'i mchog_/nyan thos thub pa thugs dgyes des/_/'jig rten gsum mchod sangs rgyas dang /_/ston pa 'jig rten gyis mchod la/_/zhabs la spyi bos phyag 'tshal nas/_/bla ma g.yas su bskor byas pa/_/de tshe sku 'di sbar don 
[\[311a.6\]]du/_/der ni kun gyis rab byos shig_/gang tshe sngar ni sbar gyur na/_/kun tu 'bar ba'ang don med 'gyur/_/thams cad don med ma byed cig_/'dir ni ngal ba kho na 'byung /_/blo dang ldan pa ma 'gags pas/_/kun la de skad smras nas ni/_/mi dang mi yi 
[\[311a.7\]]bdag po dang /_/gyad rnams kun kyang 'dug par gyur/_/mi yi rigs su nga skyes shing /_/mi rnams kyis kyang rab tu skyed/_/longs spyod rnam mang gzhan dang ni/_/bzo dang sgyu rtsal dge ba'ang bskyed/_/sa steng shing gi rtsa dag tu/_/mi yi gzugs kyis byang 
[\[311b\]]
[\[311b.1\]]chub thob/_/sangs rgyas kun gyi mdzad pa ni/_/mi rnams la ni chos kyang bstan/_/de nyid phyir na mi rnams kyis/_/sku sbyang don phyir me yang sbar/_/nga ming 'byung po kun gyi ni/_/mchog nyid du ni gyur pa yin/_/mi yi 'jig rten zhi ba dang /_/nga ni mya ngan 
[\[311b.2\]]'das par brtags/_/gang dag sangs rgyas thams cad ni/_/'das dang ma 'ongs da ltar gyi/_/thams cad mi yi 'jig rten du/_/mi yi lus su yang dag 'byung /_/skye dang byang chub de bzhin du/_/dam chos 'khor lo dge ba spyod/_/zhi ba yang dag kun gshegs par/_/
[\[311b.3\]]de bzhin rang rgyal dgra bcom pa/_/mi yi lus la brten nas ni/_/bla med zhi bar gshegs pa yin/_/bskal pa bsam gyis mi khyab par/_/de dag la ni ngas phan byas/_/nga ni phyi mar zhi ba dang /_/bsil bar gyur cing 'gog par gyur/_/sa steng stongs par gyur pa 
[\[311b.4\]]na/_/der ni sku gdung rab bzhag pa/_/mi rnams la ni phan don du/_/mchod pa rjes su gzung 'dod pas/_/'jig rten lha dang lha min bcas/_/mi dang gnod sbyin mkha' lding bdag_/srin po [{]yi dgas [,]yi dwags [}]grul bum dang /_/rdzu 'phrul chen po'i sha za rnams/_/
[\[311b.5\]]'byung po dag ni thams cad dang /_/gzar bcas ma mo rnams dang ni/_/de bzhin 'jig rten thams cad ni/_/grangs med bsam gyis mi khyab khams/_/srog chags thams cad nyid dag ni/_/mchod pa'i don phyir sku gdung dag_/sa steng stongs par gyur pa na/_/
[\[311b.6\]]de yi tshe na yang dag bzhag_/kha cig sa steng mi dag dang /_/lha yi rgyal po de bzhin gzhan/_/lha min dbang po rdzu 'phrul che/_/sa 'og gnas pa gzhan dag dang /_/de bzhin klu rgyal lha min dag_/sku gdung so so so sor ni/_/yon tan ldan pa rdzu 'phrul ches/_/phyogs 
[\[311b.7\]]nas thams cad bdag gir byas/_/rang gi gnas su khyer nas ni/_/de tshe mchod pa byed 'gyur zhing /_/rdzu 'phrul chen po sangs rgyas su/_/thams cad the tshom med par 'gyur/_/mchog dang tha ma bar gnas pa'i/_/sems ni dad pa rnam gsum gyis/_/'jig rten rnam 
[\[312a\]]
[\[312a.1\]]gsum 'gyur ba ni/_/sangs rgyas bse ru dgra bcom thob/_/theg pa rnam gsum 'jig rten gsum/_/rnam gsum yang dag bstan pa yin/_/theg chen la 'jug lam gyis ni/_/de la brten nas nges par 'byung /_/rang rgyal byang chub la brten pa/_/de 
[\[312a.2\]]bzhin 'jig rten 'gyur ba yin/_/de las gzhan pa nyan thos kyang /_/rdzu 'phrul chen po 'dod chags bral/_/de bzhin 'jig rten 'gyur ba yin/_/rnam gsum rigs kyis rnam par brgyan/_/sa bdag longs spyod chen po dang /_/bde chen don du 'khor los sgyur/_/
[\[312a.3\]]lha dang mi yi phun sum tshogs/_/yun ring de tshe rjes myong nas/_/mthar ni 'chi ba la brten nas/_/de dag zhi ba rnam gsum 'gro/_/dang por sngar ni sangs rgyas dang /_/da ltar ma 'ongs pa dag kyang /_/thams cad la ni 'di nyid de/_/'di ni yang dag ji bzhin bstan/_/mya 
[\[312a.4\]]ngan 'das pa'i sa de la/_/lha rnams thams cad 'dug nas ni/_/yid byung sems ni skyo nas kyang /_/skad 'dzer bcas pas smra ba ni/_/de tshe thams cad 'di skad smra/_/kye ma'o kyi hud mi rtag pa/_/'jig rten sangs rgyas rdzu 'phrul che/_/de 'dir yongs su mya ngan 'das/_/
[\[312a.5\]]lha yi rgyal po rdzu 'phrul che/_/de dag kun gyis de smras nas/_/snying ni mya ngan bcas gyur nas/_/de nas cang mi smra bar gnas/_/ma ga d+hA yi skye bo mchog_/ku sha'i mchog gi grong gnas pa/_/de dang nye ba'i ri bo ni/_/phag rgod ces bya'i ming du grags/_/dge slong bsam 
[\[312a.6\]]gtan der byed pa/_/pi pa li yi phug zhugs pa/_/'di ni nyan thos nga yi bu/_/thugs skyes chos las byung ba gang /_/de ni 'od srung chen po yin/_/de tshe phug mchog la 'dug nas/_/de nas bsod snyoms la spyad de/_/'dug nas rang nyid sems par byed/_/dus ring 
[\[312a.7\]]bdag gis sangs rgyas la/_/bdag gis kyang ni de phyag byas/_/rang byung gyur pa mi yi mchog_/bdag gis da ltar de blta bya/_/shAkya'i rigs skyes thub pa mchog_/bcom ldan de ni ga la bzhugs/_/bram ze'i rgyal po 'od srung che/_/der ni yang dag dgongs par gyur/_/
[\[312b\]]
[\[312b.1\]]thub pa'i thub pa kho na ni/_/sems kyis de ltar bsam par gyur/_/lha yi mig gis 'jig rten la/_/'jig rten ma lus lta bar byed/_/'og min de bzhin 'jig rten mtha'/_/srid rtse'i 'jig rten khams kyi bar/_/'jig rten ma lus thams cad dang /_/stong chen 
[\[312b.2\]]sred pa las byung ba/_/nyan thos spyod yul ji tsam par/_/lha yi mig gis blta byas na/_/mya ngan 'das gzims zhi ba dang /_/bsil bar gyur cing nad med pa/_/rdzu 'phrul chen po lha tshogs kyis/_/kun nas yongs su bskor ba dang /_/mi dang mi yi bdag po dang /_/
[\[312b.3\]]lha min gnod sbyin srin po dang /_/'byung po'i tshogs ni thams cad dang /_/byang chub sems dpa' rdzu 'phrul che/_/grags chen nyan thos chen po yang /_/shes rab gtsor ni gyur pa dang /_/'dod chags bcas dang 'dod chags bral/_/lha dang bcas pa'i mi rnams kyis/_/
[\[312b.4\]]dpa' bo shing la bteg pa ni/_/sangs rgyas nyi ma'i rigs las byung /_/de bzhin lha yi lhar gyur gtso/_/thub pa dam pa'i mnga' bdag ni/_/sa bdag gling la gnas rnams kyis/_/kun nas yongs su bskor gyur nas/_/mi yi dbang mchog gyad dag gis/_/lag na 
[\[312b.5\]]rtswa sgron yang dag thogs/_/de dag me sbar mi nus par/_/lha rnams kyis ni bzlog 'gyur zhes/_/dge slong ma 'gags pa yang ni/_/brtul zhugs can gyis de skad smras/_/'chi mas brnangs shing smre sngags 'don/_/sa rnams sgra ni chen pos gang /_/ha ha zhes bya'i sgra 
[\[312b.6\]]nyid dang /_/rnga bo che yi sgra yang thos/_/lha dang drang srong tshogs kyis khyab/_/lha yi bu mo'i tshogs kyis bstod/_/grub pa rig 'dzin klu dang ni/_/mi 'am ci klu rgya che ba/_/snyan pa'i sgra ni sgrogs par byed/_/bya yi skad ni dge ba dang /_/yid 'ong sna tshogs rol mo dang /_/
[\[312b.7\]]lha dang mi yis rjed pa dang /_/lha yi bu mo'i tshogs kyis gang /_/grub pa rig 'dzin dag dang ldan/_/de tshe sA la'i nags dag tu/_/rnal 'byor dag gis kun tu khyab/_/thub mchog gzims mal dam pa ni/_/kun nas yongs su bskor bar mthong /_/rdzu 'phrul chen 
[\[313a\]]
[\[313a.1\]]po mya ngan bral/_/de nas dbugs 'byin mya ngan bcas/_/de tshe bram ze 'od srung ni/_/mchi ma'i thigs pa'ang rab tu 'don/_/nga yi nyan thos mchog gyur pa/_/de tshe sa yi steng du 'gyel/_/tshig kyang myur du brjod pa ni/_/kye ma'o dka' ba rab tu byung /_/gang 
[\[313a.2\]]du sangs rgyas zhes bya ba/_/zag med mya ngan 'das gyur tam/_/mi rtag sdug bsngal stong pa zhes/_/de nyid kyis ni 'dir gsungs pa/_/skye ba gzhan gyi rjes 'gro ba/_/bdag gis ston pa'i sku mi mthong /_/de nas langs nas myur du ni/_/ma ga d+hA yi rgyal por song /_/
[\[313a.3\]]sdug bsngal nyam thag ma skyes dgra/_/pha yi mya ngan gyis non pa'i/_/de tshe de yi phug 'ongs nas/_/mi yi bdag po de la smras/_/rkang gnyis dam pa rdzogs sangs rgyas/_/rgyal po chen po mya ngan 'das/_/bzhon pa myur du sbyor mdzod dang /_/nga ni ston pa'i drung 'gro 
[\[313a.4\]]ba/_/sA lar gzims mal bzhugs pa ni/_/nad med sems dang rnam par bral/_/bstan pa thams cad las 'das shing /_/sku yi dam pa longs spyod rdzogs/_/ma rungs de tshig thos nas ni/_/rgyal po de yang sdug bsngal zhing /_/nyam thag smre bar gyur pa yi/_/de tshe 
[\[313a.5\]]tshig ni rgyal po 'don/_/ston pa dang ni pha dag dang /_/gnyi ga las kyang bdag nyams gyur/_/gnyen rnams kun gyis spangs pa ste/_/de tshe skye bo yid ches med/_/dmyal ba mi bzad ltung 'gyur na/_/bdag ni su yi skyabs la brten/_/nyan thos ston pa'i mchog gyur 
[\[313a.6\]]pa/_/dpa' bo chen po skyabs mdzod cig_/nyan thos chen po gzi brjid che/_/bdag gi 'tsho ba 'di na med/_/ma ga d+hA yi mi yi bdag_/de nas de skad smras pa dang /_/nyan thos mchog gi rkang gnyis la/_/de yi mod la spyi bos gtugs/_/der ni sems med brgyal 
[\[313a.7\]]gyur pa/_/de yi tshe na gzhon nu ni/_/rdzu 'phrul chen po 'jam pa'i dbyangs/_/dbugs 'byin pa ni byed par 'gyur/_/sems can rjes su gzung 'dod pas/_/'jig rten kun tu rgyu bar gyis/_/gang tshe sA la'i nags su ni/_/nga lus shing gi steng bzhag pa/_/byang chub 
[\[313b\]]
[\[313b.1\]]sems dpa'i tshogs bskor nas/_/de tshe khyod ni 'dug par 'gyur/_/gang phyir nga lus mchod pa'i phyir/_/sa steng 'dir ni khyod kyis byas/_/'jig rten kun tu bltas nas ni/_/su zhig sdug bsngal gang las drang /_/gzhon nu zab pa'i blo ldan pa/_/de ltar sa la 
[\[313b.2\]]'gyel bar gyur/_/'jam dpal gyis ni de yi tshe/_/sa bdag de ni sdug bsngal ba/_/der gnas pa la khyod kyis ni/_/khyod nyid kyis ni de 'dul 'gyur/_/byang chub sems dpas rtogs 'gyur gyis/_/lha dang drang srong rnams dang ni/_/nyan thos rang rgyal gzhan 
[\[313b.3\]]dag dang /_/rdzu 'phrul chen pos mi nus so/_/'jam pa'i dbyangs kyis mi bdag ni/_/rmi lam gnas pa bzhin du mthong /_/khyod kyi rdzu 'phrul byin rlabs kyis/_/rgyal po mya ngan gyis brgyal des/_/de tshe de ni rmi lam du/_/mngon sum byis pa lta bur mthong /_/rdzu 'phrul 
[\[313b.4\]]chen po 'jam pa'i dbyangs/_/gzhon nu bdag nyid sna tshogs pa/_/de bzhin chos ni rnam par 'phrul/_/byang chub sems dpa' byis pa'i gzugs/_/sna tshogs rdzu 'phrul bsam mi khyab/_/'jam dpal gyis bstan sems dang byas/_/rgyal po mnar med 'gro ba las/_/
[\[313b.5\]]myur du de las ldang bar 'gyur/_/rnam pa sna tshogs las dang ni/_/ngan song mtho ris bzang po dang /_/'gro ba bdag nyid che yon tan/_/nyan thos thams cad rnam spangs pa/_/de nas rgya cher byas pa ni/_/mdo sde 'gyod pa sel ba ste/_/rgyal po ma skyes dgra yi ni/_/shin tu 
[\[313b.6\]]rgya cher gsal ba'o/_/rgya che don gyis brgyan pa yi/_/mdor bsdus nas ni 'di gsungs so/_/dang po bar ma tha ma yi/_/sangs rgyas kun gyi gsung dag ni/_/sems can kun la phan pa'i phyir/_/cho ga rgya cher gsungs pa yin/_/de nas 'jam dpal dus kun tu/_/gzhon nu khyod 
[\[313b.7\]]ni de yi tshe/_/sdig pa'i las la rjes 'jug pa'i/_/sa bdag rnams ni 'dul bar 'gyur/_/khyod ni rdzu 'phrul bsam mi khyab/_/gdul bya dag kyang bsam mi khyab/_/'byung po'i tshogs rnams ma lus pa/_/khyod ni 'dul byed nyid du 'gyur/_/sangs rgyas dpa' bos de gsungs 
[\[314a\]]
[\[314a.1\]]nas/_/'od chen ldan pa 'jam dbyangs la/_/gnas gtsang steng bzhugs de tshe gzigs/_/rkang gnyis dam pa rdzogs sangs rgyas/_/smra ba'i mchog gis de la gsungs/_/bskal pa mang po 'das pa na/_/khyod ni rdzogs sangs rgyas par 'gyur/_/grangs 
[\[314a.2\]]kyis mnyam med bsam mi khyab/_/mi yis grangs dang mnyam med par/_/'jam pa'i rgyal mtshan zhes bya ba/_/sangs rgyas 'jig rten 'byung bar 'gyur/_/rtag tu yang ni mthar gyis kyang /_/sangs rgyas mdzad pa de tshe byed/_/sems can mang po rnam bkrol nas/_/mya 
[\[314a.3\]]ngan 'das pa nyid du 'gyur/_/gzhon nu'i gzugs can rdzu 'phrul che/_/gzhon nu la ni de gsungs nas/_/brtse bas brlan pa'i sems kyis ni/_/yun ring dbugs phyung rnam par skyo/_/yun ring rdzogs sangs rgyas bltas nas/_/mchi ma'i thigs pa'ang rnam 'dzag cing /_/
[\[314a.4\]]thal mo sbyar dang bcas nas ni/_/de nas kyang ni 'dug par gyur/_/de nas de ni sa gnas pa/_/mi yi dam pa ma skyes dgras/_/rmad byung 'od srung chen po ni/_/bram ze la ni mgos btud nas/_/dran pa rnyed cing sems sad nas/_/rkang gnyis skyil krung bcas nas 
[\[314a.5\]]'dug_/de nas yun ring dbugs phyung la/_/don ni rgya cher nges bstan byas/_/dbang phyug chen po ma skyes dgra/_/rgyal po'i bu ni 'dug par gyur/_/de nas 'od srung ches smras pa/_/nga ni spur sbyong gnas su 'gro/_/mi rnams la ni phan phyir dang /_/mchod rten gzugs 
[\[314a.6\]]gnas mchod don du'o/_/nyan thos mchog ni gnas de ru/_/rdzu 'phrul nyid kyis nye bar lhags/_/de dang 'brel bar sems skye ba/_/bdag gi rdzu 'phrul rigs pa min/_/mchod rten chen po mthong bar ni/_/rkang gnyis bdag ni 'gro bar 'tshal/_/de nas lam gyi bar 
[\[314a.7\]]'dug nas/_/'khor ba'i stegs ni rab tu bstan/_/ji tsam de nas 'ongs gyur pa/_/dge 'dun kun dga' rar gnas pa'i/_/dge slong rgan zhugs gsar bu ni/_/sdig pa nyid kyis rnam rmongs pas/_/mthong nas rgan zhugs rnams 'khrugs te/_/gang phyir de dang nye bar 
[\[314b\]]
[\[314b.1\]]'ongs/_/grags pa che zhing skal ba che/_/sems can dag pa rims nad med/_/bram ze de yi drung lhags nas/_/de tshe rkang gnyis phyag byas nas/_/de la smras pa skal ba che/_/legs 'ongs khyod ni ci phyir byon/_/myur du khyod ni gang du 'gro/_/yid byung ci phyir rab tu 'dug_/
[\[314b.2\]]de smras khro ldan byis pa la/_/tshe ldan khyod kyis ma thos sam/_/rkang gnyis dam pa rdzogs sangs rgyas/_/'jig rten kun gyi ston pa ni/_/sangs rgyas bdag gi pha zhes smra/_/mar me 'bar bzhin mya ngan 'das/_/dpa' bo chen po nub par gyur/_/sa yi steng ni stongs par gyur/_/
[\[314b.3\]]de bzhin 'jig rten ma lus stongs/_/bdag gi phyogs rnams kun stongs gyur/_/byis de phyin ci log sems kyis/_/der ni rgan zhugs rab dga' nas/_/rab rgod tshig tu smras pa ni/_/rab tu ring de 'das gyur tam/_/phyag ring lus ni che ba dang /_/mgo ni gdugs 
[\[314b.4\]]kyi rnam pa 'dra/_/bdag cag rnams kyi gtso bo mchog_/bslab dang bslab min rjes su ston/_/da ltar de ni mya ngan 'das/_/ci 'dod bzhin du bdag cag spyod/_/rgan zhugs kyis ni de smras nas/_/rdzu 'phrul chen po rab 'khrugs nas/_/gdong la khro gnyer byas 
[\[314b.5\]]nas ni/_/yi ge hU~M ni rab tu sbyar/_/sdom brtson bag chags bslang nas ni/_/bram ze de mod rab 'khrugs nas/_/rkang pa'i mthe bos de ma thag_/sa yi steng du rab bsnun pas/_/sa rnams dang ni ri rab kyang /_/rab tu 'gul bar gyur pa dang /_/rgya mtsho rnams 
[\[314b.6\]]dang shing rnams dang /_/ri rab kun kyang 'khrugs par gyur/_/klu rgyal dang ni lha rnams dang /_/ri sul phug kyang rnam par 'gyel/_/zla ba dang ni nyi ma dang /_/sa steng de tshe snang ba nyams/_/rlung yang rgyu ba med par gnas/_/skar mda' dag kyang sa la ltung /_/de nas 
[\[314b.7\]]de ni sngags zhes brjod/_/nyan thos rnams kyi rigs las byung /_/yi ge hU~M de yi ge gcig_/las rnams ma lus byed cing dge/_/sngags kyi rgyal po bzlas tsam gyis/_/'di ni bzlas pa tsam gyis byed/_/'gro dang gnas pa'i dug dang ni/_/de bzhin dgra kun rengs par byed/_/
[\[315a\]]
[\[315a.1\]]sems can gdug pa thams cad la/_/bzlas pa tsam gyis rengs par byed/_/rnam pa sna tshogs las byed cing /_/khyad par du yang gzhan nyid byed/_/rgan zhugs tshig kyal rab smras pa/_/der ni mi smrar mthur bltas 'dug_/de yi rdzu 'phrul la dad nas/_/
[\[315a.2\]]de yi mod la rnam par btul/_/de tshe nyan thos mchog gi ni/_/gdung sbyong shing gi drung du khyer/_/rdzu 'phrul chen po 'dod chags bral/_/dge slong de ni rkang gis song /_/der song des ni thub pa'i sku/_/shing la yod par rab tu mthong /_/lha yi tshogs ni du mas kyang /_/mchod 
[\[315a.3\]]pa chen po byed pa dang /_/gau ta ma ni thub pa yi/_/sku ni shing gi steng bzhag mthong /_/'od srung chen po rmad byung ba/_/skal ba chen po de mthong nas/_/rdzu 'phrul chen pos dge slong rnams/_/thams cad smre sngags 'don par byed/_/lha dang 'byung po'i tshogs kun ni/_/
[\[315a.4\]]ha ha'i rnam pa rab 'don cing /_/de ltar mya ngan skyes pa yi/_/nyam thag sgra ni shin tu che/_/rdzu 'phrul chen po lha dang klu/_/de nas kun gyis rab bsu nas/_/rkang gnyis mchog la phyag byos zhes/_/skal ba che la'ang rab tu smras/_/lha tshogs mi dang bcas pa dang /_/'byung 
[\[315a.5\]]po kun gyi tshogs dag dang /_/mi bdag drang srong gnod sbyin dag_/khyod la sdod cing gzhol ba yin/_/shing la me gtong 'bad gyur kyang /_/sku sbyong shing ni sbar mi nus/_/de nas de ni skyon bral ba/_/rdzu 'phrul chen po skal ba ches/_/gdung sbyong shing gi smad cha la/_/rdzu 'phrul 
[\[315a.6\]]chen po des phyag byas/_/de bzhin gshegs pa rjes dran nas/_/bskor ba dag kyang mang du byas/_/de tshe lcags kyi sgrom dral nas/_/zhabs gnyis dag kyang rnam brkyang la/_/yang dang yang du zhabs byugs nas/_/zhabs gnyis spyi bos phyag byas nas/_/thub mchog mchog 
[\[315a.7\]]gi zhabs gnyis la/_/lan mang dag tu rnam par bltas/_/des ni zhabs gnyis yang zhugs te/_/lcags kyi sgrom la yang dag gnas/_/rdzu 'phrul chen po 'dod chags bral/_/de ni de nas langs 'dug pa/_/rdzu 'phrul chen po 'dod chags bral/_/dgra bcom rnams kyis 
[\[315b\]]
[\[315b.1\]]yongs su bskor/_/ma ga d+hA gtso rgyal po yang /_/sku sbyong shing gi thad 'ongs pa/_/glang po shing rta bzhon rta dang /_/mthar gyis de nas theg pa yis/_/de nas dpung chen sa yi bdag_/kun kyang stobs dang bzhon par bcas/_/de tshe thub pa shAka thub la/_/de ni phyag 'tshal don du lhags/_/
[\[315b.2\]]sa steng zhi ba'i gzims mal du/_/bas mtha' dgon par mya ngan 'das/_/chu bo gser ldan 'gram dang ni/_/cod pan bcings pa'i mchod rten du/_/zhi ba'i dbyings la yang dag zhugs/_/yang dag mtha' la yongs su brten/_/ma ga d+hA yi rgyal po der/_/dpung chen ldan 
[\[315b.3\]]pas yang dag lhags/_/rnam pa sna tshogs spyod pa yis/_/de yang nga la stod par byed/_/phan yon che zhing stobs dang ldan/_/ngo mtshar sa yi rgyan gyur pa/_/thub pa'i sku sbyangs las byung ba'i/_/der ni sku gdung mchod rten byas/_/dge slong kun dga' bo zhes bya/_/slob pa 
[\[315b.4\]]nga yi bsnyen bkur ba/_/mi yi dam pa mnyes gshin pa/_/nga la rtag tu yongs su dad/_/yid ni zhum zhing mya ngan gdungs/_/de yi tshe na 'byung bar 'gyur/_/de nas 'od srung thad song nas/_/rkang pa gnyis la rab btud nas/_/sdug bsngal nyam thag 'dar ba yis/_/'di skad sgra ni 
[\[315b.5\]]'dzer bas smras/_/deng 'dir nga yi ston pa 'das/_/da ltar bdag ni mgon med gyur/_/nga yi rten dang gnas dang skyabs/_/khyod nyid du ni rab tu bstan/_/thub pa'i zla ba de nyid kyis/_/nye gnas khyod kyi ra lung yang bstan/_/nyon mongs kun ni rnam spangs pa/_/khyod kyi nye gnas 
[\[315b.6\]]dgra bcom pa/_/thun gyi phyi ma mtshan mtha' la/_/rgyal ba des ni bstan pa yin/_/nga nyid mya ngan 'das pa na/_/rtag tu khyod ni yod par 'gyur/_/sangs rgyas mdzad pa'i don du ni/_/phan par 'dod pas khyod byed 'gyur/_/sdug bsngal can bdag spangs nas kyang /_/thub pa 
[\[315b.7\]]chen po zhi bar gshegs/_/blo ldan ma 'gags pa zhes pas/_/sdom chen de ni dbugs 'byin byed/_/khyod ni mya ngan du ma byed/_/mya ngan dag kyang ma byed cig_/gnas ni gang du'ang 'gro ma byed/_/'di nyid du ni gnas par gyis/_/'jig rten mig ni 'das gyur nas/_/'di nyid 
[\[316a\]]
[\[316a.1\]]ston par 'gyur ba yin/_/'dir ni ston pas lung bstan nas/_/sangs rgyas mdzad pa byed par 'gyur/_/nga yang bcom ldan lhan cig tu/_/'od srung rjes su 'gro bar bya/_/ston pa gnyis po dag gi yang /_/sa yi steng na gzugs brnyan yin/_/rdzu 'phrul chen 
[\[316a.2\]]po'i nyan thos ni/_/'od srung chen po gtso bo ni/_/'tsho zhing yongs su gzhes pas na/_/khyod ni mya ngan ma byed cig_/rdzu 'phrul chen po snying rjes non/_/rnal 'byor chen po 'dod chags bral/_/rdzu 'phrul chen po thub pa'i sras/_/thams cad de bzhin smre bar byed/_/gyad dang 
[\[316a.3\]]rgyal po dag gis ni/_/pur sbyong shing la me btang bas/_/'khor yug kun nas me 'bar nas/_/pur sbyong shing de thal bar gyur/_/de mthong lha yi tshogs dag dang /_/gdengs can brang 'gro rnams kyis ni/_/pur sbyong shing gnas zhi ba'i phyir/_/tsan+dan chu yi rgyun dag 
[\[316a.4\]]gi/_/char chen rab tu gtong zhing gnas/_/de nas de yi mod la yang /_/sa steng du yang de bzhin du/_/me tog tshogs kyi char yang btang /_/rgyal ba'i ring bsrel mchod pa'i phyir/_/de yi mod la kun der lhags/_/thams cad phan tshun 'thab pa'i phyir/_/de yi 
[\[316a.5\]]mod la bya ba rtsom/_/tshangs sogs brgya byin 'thab bral dang /_/lha tshogs kun kyang de bzhin no/_/nyan thos chen po 'dod chags bral/_/rdzu 'phrul chen pos zlog par byas/_/sku gdung rgyal ba'i ring bsrel ni/_/'od srung chen pos rnam bgos pa/_/mchod pa'i don du 
[\[316a.6\]]thams cad la/_/cung zad cung zad nges par byin/_/theg pa gsum las mi ldog dang /_/zhi ba mthar phyin bya phyir ro/_/rnal 'byor de tshe 'od srung che/_/rdzu 'phrul chen po 'dod chags bral/_/rgan zhugs kyis ni smras pa'i tshig_/de ni yongs su sems par byed/_/'dir 
[\[316a.7\]]ni gsung rab ma lus pa/_/yan lag bcu gnyis bde 'byung gnas/_/mdo dang 'dul ba mngon pa'i chos/_/nam mkha'i dud bzhin ma gyur tam/_/dpa' bo chen po nub gyur nas/_/bstan pa 'jig par 'gyur bas na/_/sangs rgyas gsung ba'i bka' 'di ni/_/
[\[316b\]]
[\[316b.1\]]ma lus bdag gis bsdu bar bya/_/rdzu 'phrul chen po 'dod chags bral/_/ma lus lhan cig bgro bar bya/_/ma ga d+hA yi grong mchog tu/_/grong khyer bzang po rgyal po'i khab/_/ku sha'i grong khyer nyams dga' dang /_/ri ni rdo 'jog mtho ba dang /_/yul bzang yangs pa can dang ni/_/mchod 
[\[316b.2\]]rten gnas ni legs mdzes pa/_/de bzhin rnam pa du ma'i gnas/_/bstan pa bsdu ba'i ched dag tu/_/'dus nas smra ba kun smra ba/_/rdzu 'phrul chen po byed par 'gyur/_/nga yang 'dir ni nub pa dang /_/de tshe dus kyi tha ma la/_/phan tshun gsod par dga' ba yi/_/sa bdag rnams 
[\[316b.3\]]ni 'byung bar 'gyur/_/las kyi mtha' mang dge slong rnams/_/sems can rnams ni chags pas rmongs/_/de bzhin dge bsnyen dge bsnyen ma/_/dus kyi mtha' la ma zhir 'gyur/_/phan tshun skyon ni 'tshol byed cing /_/phan tshun gsod la mngon par zhen/_/rma ldan skyon ni ma rungs ltar/_/
[\[316b.4\]]skyon la rtag tu rtog par byed/_/thub pa de dus nub pa na/_/dge slong rnams ni ma bsdams 'gyur/_/de tshe sa steng bstan pa ni/_/bsrung ba'i don du bzhag gyur pa/_/chags bral zag med 'jig rten du/_/rdzu 'phrul chen po rnam pa brgyad/_/de tshe dgra bcom thu bo yang /_/sgra gcan 
[\[316b.5\]]'dzin sogs rab tu bsgrags/_/de tshe dus kyi tha ma la/_/de dag kyang ni snang ba med/_/sngags pa grub pa'i dus su ni/_/de dag mthong ba don yod 'gyur/_/rdzu 'phrul ldan zhing rdzu 'phrul che/_/ngas kyang thams cad bzhag pa yin/_/grags pa chen po chad pa'i las/_/de dag 
[\[316b.6\]]la ni ngas bstan pa/_/de dag bka' las 'das pa 'am/_/cung zad bslab las rnam 'das na'o/_/ji srid dam chos yang dag mtha'/_/zang zing med par gnas par gyis/_/nga yi gsung gi bsod nams 'di/_/ji srid bstan pa stobs dang ldan/_/des na bdag nyid zhir 
[\[316b.7\]]'gyur zhing /_/zag med mya ngan 'da' bar 'gyur/_/de tshe thub pa'i bstan pa ni/_/yongs su nub par 'gyur ba na/_/dge slong rnams dang dge tshul rnams/_/dge slong ma rnams ser snar bcas/_/rtag tu ngan spyod g.yo sgyu can/_/de tshe yongs su ma dag pa'o/_/nga yi bstan 
[\[317a\]]
[\[317a.1\]]la mi gnas shing /_/khyim dang chung ma tshol bar byed/_/de yi tshe na dge bsnyen rnams/_/gzhan gyi bud med la rtag dang /_/lhag ma rnam pa bzhi po nyid/_/de tshe rtags dang ming tsam yod/_/'khon 'dzin thams cad goms byed cing /_/gcig la gcig ni rnam 
[\[317a.2\]]'tshe byed/_/phal cher mu stegs kyis non cing /_/lha rnams kun kyang gnod par 'gyur/_/de tshe bram ze'i rigs la ni/_/skye bo rnams ni dga' bar 'gyur/_/de bzhin log spyod rmongs pa dang /_/mi rnams srog chags 'tshe bar dga'/_/nga ni yongs su mya ngan 'das/_/
[\[317a.3\]]rtsod dus 'di la lung bstan yin/_/mi ni rnam mang gzhan dag kyang /_/rtag tu gzhan gyi bud med dga'/_/mi dge kun la dga' ba dang /_/dge ba'i don ni rnam spangs pa/_/nga ni sa steng zhir gshegs nas/_/sems can mang po 'byung bar 'gyur/_/nga yi sku ni mchod pa'i 
[\[317a.4\]]phyir/_/gzi brjid chen po lha tshogs dang /_/bdag nyid chen po mi rnams dang /_/de bzhin gnod sbyin 'byung po'i tshogs/_/lha min dang ni dri za dang /_/rdzu 'phrul chen po mi 'am ci/_/de nas mkha' lding klu dang ni/_/de bzhin srin po drang srong rnams/_/rnal 'byor pa dang grub 
[\[317a.5\]]pa dang /_/gzi brjid chen po gza' rnams dang /_/rnam pa sna tshogs skye gnas dang /_/rnam pa sna tshogs sems can rnams/_/srid pa'i 'ching bas bcings pa dang /_/blo ldan 'ching ba bcad pa dang /_/sku gdung nad bral 'di la ni/_/de tshe mchod pa byed par 'gyur/_/chu bo 
[\[317a.6\]]gser ldan 'gram dang ni/_/sA la zung gi tshal dang ni/_/cod pan bcings pa'i mchod rten dang /_/gyad rnams kyi ni nyen 'khor du/_/nga ni der yang mya ngan 'da'/_/'jig med zhi bar yongs su 'gro/_/nga yi sku gdung de blangs nas/_/de bzhin gzhan gyis 'phrog par byed/_/
[\[317a.7\]]lha dang lha ma yin rnams dang /_/de tshe 'byung po'i tshogs kun gyis/_/so sor cha ni rnam phye nas/_/rnam par gzhag pa byas par gyur/_/mi yi rgyal po dpung chen ldan/_/ma ga d+hA yi ma skyes dgra/_/rdzu 'phrul che ldan nyan thos ni/_/kun la'ang gsol ba rab 'debs pa/_/bsod 
[\[317b\]]
[\[317b.1\]]nams bdag gis ma byas pas/_/bdag gi pha yang shi bar gyur/_/bdag ni sdug bsngal ltung gyur pas/_/bdag nyid chen pos drang du gsol/_/de nas blo ldan nyan thos mchog_/sangs rgyas thugs las skyes pa'i sras/_/'od srung chen po zhes grags pa/_/skye dgu rnams 
[\[317b.2\]]la phan byed pas/_/ma skyes dgra ni ngo tsha ldan/_/sems zhum gyur te mthong nas ni/_/rdzu 'phrul nyid la rab gnas nas/_/de yi dus su yang dag dgongs/_/rgyal ba'i ring bsrel sku gdung ni/_/cha gcig khyod kyis blang bar gyis/_/rgyal po gzhan ni stobs ldan 
[\[317b.3\]]gyis/_/gzhan dag rab tu khyer bar gyur/_/phan tshun bab col 'khrugs nas ni/_/gcig la gcig ni 'khon byas nas/_/de tshe nam mkhar sku gdung khyer/_/rang gi gnas su'ang bzhag par 'gyur/_/de tshe thub pa'i nyan thos mchog_/dge slong 'od srung chen po de/_/kye 
[\[317b.4\]]ma'o kyi hud sems pa ni/_/sa steng 'dir ni rab stongs pa/_/sangs rgyas dang ni rang rgyal dang /_/rdzu 'phrul chen po'i nyan thos kyis/_/sems can 'jigs par snang ba ste/_/srid pa'i btson rar spyod pa yin/_/rnam pa sna tshogs sdug bsngal drag_/yun ring rjes su myong bar 'gyur/_/
[\[317b.5\]]'jig rten mgon po skyob pa yi/_/ring bsrel yang dag mchod byas nas/_/de dag lha yi 'jig rten du/_/yun mi thung bar bde ba myong /_/rgyal srid de nas longs spyod dang /_/rnyed par dka' ba'i sngags rnams ni/_/'gro ba sna tshogs spyod pa yis/_/rnam pa sna tshogs thob par 'gyur/_/
[\[317b.6\]]phun tshogs 'dod pa 'jig rten mchog_/rnam thar gsum gyis rnam par brgyan/_/sku gdung rnams ni mchod byas na/_/grub pa mchog ni thob par 'gyur/_/'jig rten rnams grags bram ze zhes/_/thub pa mchog ni nyan thos gtso/_/'od srung zhes ni bya ba yis/_/'di ltar de ni 
[\[317b.7\]]bsams nas ni/_/de tshe sa las ma phye bar/_/de yi sku gdung blangs nas ni/_/ma ga d+hA bdag ma skyes dgras/_/'bad nas cung zad yongs su byin/_/de bzhin rgyal po kun la yang /_/'od chen po ni ma mthong yang /_/nyan thos bdag nyid chen po des/_/kun la'ang thams cad rab 
[\[318a\]]
[\[318a.1\]]tu byin/_/kun la'ang mi rtag 'du shes kyis/_/de na yang ni gnas par gyur/_/snying rjes brlan pa'i sems kyis ni/_/sems can rnams la mya ngan byed/_/shAkya'i skyes mchog bstan pa ni/_/'jig rten dam chos nub pa na/_/bskal pa rnam pa mang por ni/_/
[\[318a.2\]]yun ring sems can dud par 'gyur/_/'di dag dud bzhin mi 'gyur bar/_/'di dag gsung ni bsdu bar bya/_/dpa' bo de las langs nas ni/_/sems kyi stobs ni nyams pa med/_/rgyal po ma skyes dgrar gyur pa'i/_/mi yi dbang pos mgron du bos/_/ston pa'i 
[\[318a.3\]]bstan pa bya ba'i phyir/_/rgyal po'i khab kyi grong khyer 'dir/_/'bad pas sku gdung myur du ni/_/gser gyi snod kyi nang du bcug_/de dag sngon du yang dag btang /_/de tshe rgyal po'i khab myur 'gro/_/'od ma'i tshal du phyin nas ni/_/sku gdung dag ni yang dag bzhag_/'jig 
[\[318a.4\]]rten mgon po skyob pa yi/_/mchod rten rmad byung chen po byas/_/mchod rten de ni mchod byed pa/_/rnam pa sna tshogs rgyan dang ni/_/phreng ba gos dang gdugs dang ni/_/dar la rol mo byug pa dang /_/rnam pa sna tshogs du ma dang /_/mar me me tog phreng ba yis/_/phyag 
[\[318a.5\]]'tshal rjes song sems kyis ni/_/rgyal po rab tu mchod pa byed/_/mchod rten de la mgos btud nas/_/de yi tshe na smon lam btab/_/'jig rten mchog la mchod pa yis/_/bdag gi dge ba mang po gang /_/de bzhin gshegs la mchod pa 'dis/_/bsam gyis mi khyab 
[\[318a.6\]]mchog thob shog_/de nas rgyal po langs nas ni/_/'od srung che la rab tu smras/_/mig ni mchi mas kun khyab nas/_/mig gi mchi ma phyis nas ni/_/snying ni brtse bas rab brlan nas/_/de tshe pha ni yang dag dran/_/shes rab chen po 'phags pa khyod/_/khyod ni bdag 
[\[318a.7\]]gi dbang 'gyur mdzod/_/bdag gi sdig pa gang byas pa/_/nges par mnar med rab tu gzhol/_/ston pa'i bka' yi lam gnas pa/_/de 'dra'i chos kyi rgyal po yi/_/pha yi srog la gnod bcas pa'i/_/mya ngan bsal bar mi nus pas/_/'phags pa dge ba'i bshes gnyen 
[\[318b\]]
[\[318b.1\]]gyis/_/bdag la chos don bstan par rigs/_/de skad smras nas bdag nyid che/_/rgyal ba'i nyan thos mchog gyur pa/_/blo ldan 'od srung zhes bya bas/_/'di dag tshig ni rab tu smras/_/rgyal po chen po ma 'jigs shig_/khyod kyi dge ba mang du byas/_/skye ba brgya phrag du mar yang /_/
[\[318b.2\]]khyod la goms pa rab tu yod/_/sangs rgyas 'byung ba med pa na/_/rang rgyal gcig ni yang dag byung /_/grong khyer bA rA Na sI ru/_/de tshe tshong dpon bu zhig byung /_/mi shes byis pa g.yo ba yis/_/de tshe shing rta zhon nas byung /_/bcom ldan de nyid de ru ni/_/rang rgyal yongs su byung ba 
[\[318b.3\]]ni/_/'jig rten rjes su gzung 'dod pas/_/der ni slong mo'i don du rgyu/_/byis pa des ni de mthong nas/_/sems ni yang dag dang gyur nas/_/rkang gnyis la gtugs dris pa ni/_/dge slong khyod ni ci zhig byed/_/bse ru lta bur skye ba med/_/bcom ldan de ni mi smrar 'dug_/
[\[318b.4\]]de tshe byis pa de yi ni/_/gos la bzung nas yang dag gnas/_/'deng ngo 'deng ngo khyim bzang 'dir/_/rgyal mtshan gyis ni rab mtshan pa'o/_/'di ni bdag gi khyim yin te/_/zhabs bkrus nas ni bshos gsol te/_/ji ltar dus bzhin myur gsol nas/_/ci 'dod par ni rtse bar bgyi'o/_/
[\[318b.5\]]de nas nyes dang bral ba de/_/nyes gsum mthar byed 'joms pa po/_/gzhan dag rjes gzung de dag gtsor/_/mthar gyis kyang ni rab 'gro zhing /_/song nas sgo yi rtsa ba la/_/'od chen der ni 'dug par gyur/_/de nas byis pa nang zhugs nas/_/ma la yang ni 'di 
[\[318b.6\]]skad smras/_/ma ni bdag la 'bras chan stsol/_/bza' ba rnam mang dag kyang stsol/_/yun ring sa rdul la rtse ba'i/_/bdag gi grogs po 'dir 'ongs gyur/_/yun ring bdag ni dgar 'gyur ba/_/sgor ni 'ongs nas 'dug pa yin/_/de tshe de ni rab rings par/_/de yi mod la sgor 
[\[318b.7\]]yang byung /_/rdzu 'phrul chen po zhi ba'i gzugs/_/bdag nyid chen po de yang mthong /_/de tshe de ni myur 'ongs nas/_/snod ni bzang po blangs nas kyang /_/lag pa legs par rab bkrus nas/_/me tog spos sogs sngon 'gro bas/_/'bras chan gtsang ma blangs nas ni/_/du ma'i 
[\[319a\]]
[\[319a.1\]]ro yis rnam brgyan pa'i/_/rnam pa sna tshogs bza' ba dang /_/dngul gyi snod du rab tu bcug_/de tshe myur du phyir byung ste/_/de yi lhung bzed la blugs nas/_/khyor bcas chos la dad pa yis/_/de yi rkang pa gnyis la gtugs/_/de yis bsod 
[\[319a.2\]]snyoms blangs nas ni/_/nam mkha' la ni mngon par song /_/de nas de ni rab 'bar zhing /_/mar me'i phreng ba bzhin du snang /_/bse ru ltar spyod gang yin pa/_/de dag ngag gis chos ston min/_/rdzu 'phrul 'od kyis sems can la/_/bdag nyid chen po ston par byed/_/
[\[319a.3\]]de yang lhag par snying rje can/_/sems can 'gro ba ser snar ldan/_/pha rol don du sems can la/_/de nas rdzu 'phrul ston par byed/_/de yi rnam smin las kyis ni/_/ma dang lhan cig byis pa yang /_/stong phrag lnga yi skye bar ni/_/lha nyid kyang ni byas par gyur/_/lha rnams 
[\[319a.4\]]kyi ni lha rgyal der/_/ma de nyid ni yang dag gyur/_/'khor los sgyur nyid mi rnams kyi/_/mi yi bdag por de tshe gyur/_/yun ring bde ba rjes myong nas/_/gzugs can snying po'i bur 'di gyur/_/gang gi bcom ldan de smras dang /_/gos kyi tha ma la bzung dang /_/tshig ngan 
[\[319a.5\]]smra ba smras pa ni/_/dge slong smra bas smras pa dang /_/sa rdul bdag dang rtse ba zhes/_/de tshe sngon ni khyod ces smras/_gi las ni de yis ni/_/mi 'dod pa dang tsha ba yi/_/drag cing rab tsha'i sdug bsngal ba/_/yun ring mang po rjes myong ba/_/mi 'dod sdug bsngal bzod 
[\[319a.6\]]dka' ba/_/mi bzad dmyal bar ltung bar 'gyur/_/las kyi zhags pas bcings nas ni/_/sems can ngan 'gror 'gro bar 'gyur/_/rgod pas las ni byed pa yis/_/du bas rjes su myong bar 'gyur/_/de bzhin byis pa'i rang bzhin gyis/_/nyan thos rgyal ba skyob pa 
[\[319a.7\]]la/_/tshig ni ma rungs rgya che ba/_/de yi las ni 'di 'dra 'o/_/dmyal ba las ni thar nas kyang /_/mi nyid du ni 'dir yang 'ongs/_/rnam smin skyes pa mi yi bdag_/dmyal ba yang ni dran par gyur/_/de yi khro ba bdo ba yis/_/khyod kyis pha yi srog kyang bcad/_/
[\[319b\]]
[\[319b.1\]]rang rgyal dag gi spyod pa yang /_/sngon gyi bag chags kyis dran pas/_/sangs rgyas mngon sum mthong nas ni/_/skye dgu dag kyang de bzhin byas/_/de nyid rgyu ni dran byas pas/_/'dir ni rgyal thabs nyid kyang byas/_/de ltar 'od ma'i tshal du ni/_/phan tshun de dag 
[\[319b.2\]]sa steng smra/_/nga yi slob ma mchog 'di dang /_/gnyis pa mi yi bdag po yis/_/mchod rten lan brgyar phyag 'tshal nas/_/de tshe rang gi khyim du song /_/de nas slob ma'i mchog gyur pa/_/pi pal phug na gnas pa de/_/rdzu 'phrul chen po 'dod chags bral/_/thub 
[\[319b.3\]]pa ma lus 'dus nas ni/_/gsung rab yan lag bcu gnyis dang /_/'dul ba ma lus sdud par byed/_/gang zhig chos ni ngas bstan dang /_/de bzhin sngon gyi rgyal ba mchog_/de nas slob ma'i mchog des kyang /_/rnam pa gsum du yang dag bstan/_/'dul ba dang 
[\[319b.4\]]ni mngon pa dang /_/mdo sde'i dbye bas gzhung du byas/_/sems can 'ching ba gsum las bkrol/_/nyes pa gsum yang skem par byed/_/dpa' bo sdug bsngal gsum las 'grol/_/rtag tu theg pa gsum la dgod/_/sangs rgyas rnams kyis bstan pa'i don/_/
[\[319b.5\]]blo yi mchog ni byed par 'gyur/_/rgyal chen ma skyes dgra zhes pa'i/_/ma ga d+hA pa mi yi bdag_/ang ga ma ga d+hA dang ni/_/bA rA Na sI de las gzhan/_/byang du yangs pa can dang ni/_/rgyal chen stobs po che bar ni/_/the tshom med par 'gyur ba yin/_/bstan pa'i don ni 
[\[319b.6\]]byed par 'gyur/_/gzhon nu khyod ni 'dul byed cing /_/zhi ba dam pa ston par 'gyur/_/de yi bu yang rgyal po ni/_/yi ge u zhes bya bar bsgrags/_/de tshe 'byung bar 'gyur ba ni/_/myur du bstan pa'i don la brtson/_/des ni ston pa'i gsung rab 'dir/_/rgya cher 'dri bar 
[\[319b.7\]]byed 'jug 'gyur/_/mchod pa chen po'ang byas nas ni/_/phyogs rnams kun tu rgyas par byed/_/phyir yang ngan song 'di mi 'gro/_/lhar skye bar ni de 'gyur ro/_/lo ni nyi shu sum cur ni/_/pha dang lhan cig 'grogs par 'gyur/_/grong khyer stobs ldan mtshan phyed du/_/rigs 
[\[320a\]]
[\[320a.1\]]las skyes pa'i nad kyis ni/_/mngon par zil gyis non par 'gyur/_/nyin zhag sum cu rtsa drug tu/_/nad chen dag gis nyam thag 'gyur/_/nad rnams kun gyis btab nas de/_/rnam pa sna tshogs brgyal nas ni/_/rgyal po de myur shi 'phos nas/_/
[\[320a.2\]]lha rnams su ni skye bar 'gyur/_/de ni mthar gyis 'bad nas ni/_/nges par byang chub thob par 'gyur/_/'di dang gzhan yang mang po ni/_/'das pa dang ni ma 'ongs par/_/rang rgyal skyob pa dag la ni/_/rnam pa sna tshogs byas pa yis/_/de bzhin lha dang mi rnams kyis/_/'dod 
[\[320a.3\]]dang khyad par phun tshogs 'thob/_/de dag mthar gyis 'gro 'gyur ba/_/zhi ba nad med go 'phang 'thob/_/rgyal po mchog dang dman pa dang /_/mi yi bdag po bar ma rnams/_/rgyal po na hu sha la sogs/_/dang po'i dus su bstan pa dag_/des kyang de bzhin gshegs mchod 
[\[320a.4\]]dang /_/rjes yi rang bas mtho ris song /_/nges par de dag sangs rgyas gyur/_/kha cig nyan thos theg pa la/_/nges par kha cig nyan thos nyid/_/de kun thar la mngon par gzhol/_/dus kyi rnam gzhag rjes mthun par/_/tshe yang rnam par brtag pa yin/_/dam pa tshe yang 
[\[320a.5\]]ring ba ste/_/de bzhin bar ma bar ma yin/_/shin tu dka' ba'i dus mtha' la/_/dus kyi tha ma rtsod dus la/_/rgyal po rtsod pa la dga' bas/_/gzhan ni tha mar bstan pa yin/_/phan tshun kho na du 'dzin chags pas/_/gcig la gcig ni rnam 'tshe byed/_/dman pa'i 
[\[320a.6\]]skye ba thob pa dang /_/mtshon gyi reg pas 'chi bar 'gyur/_/mtshon gyis 'tsho bas yang dag dag dga'/_/de bzhin gzhan gyi bud med chags/_/rgyal po 'jig rten smod par ni/_/the tsom med par 'gyur ba yin/_/g.yon can las ngan can dang ni/_/de bzhin 'phags min ser sna 
[\[320a.7\]]can/_/de yi tshe na 'byung bar 'gyur/_/cha gnyis ldan dang rtsod dus bar/_/mdor bsdus nas ni bshad par bya/_/gzhon nu de ni rtogs par gyis/_/dus gang 'byung bar 'gyur ba na/_/sa steng rgyal po 'byung ba yi/_/de dag gzugs dang mtshan ma dang /_/kha dog kyang ni rtogs par gyis/_/
[\[320b\]]
[\[320b.1\]]ko sa'i rgyal po gsal rgyal dang /_/gzugs can snying po de bzhin gzhan/_/rgyal rigs gtso bo 'char ba dang /_/dmag brgya pa ni yang dag 'byung /_/lag bzang gzhu bzang zhes bya dang /_/de bzhin dbang chen tsa ma sha/_/de bzhin lits+tsha bIr skyes pa'i/_/shAkya'i 
[\[320b.2\]]rigs skyes seng ge dang /_/cher ldan gsal dang rab gsal dang /_/sde chen du yang bstan pa'o/_/de bzhin 'phags rgyal gtum po dang /_/ser skya'i grong gi rgyal po ni/_/zas gtsang zhes ni bya ba dang /_/dpa' bo zhes bya stobs chen dag_/'di dag rgyal po'i 
[\[320b.3\]]rigs su gsungs/_/sa srung ston pa mchod byed pa'o/_/shAkya seng ge mi yi mchog_/sangs rgyas mngon du lta bar 'gyur/_/de yang de nas chos thos nas/_/yun ring phun sum tshogs pa 'thob/_/nges par byang chub 'dod nas kyang /_/shi nas zhi ba 'thob par 
[\[320b.4\]]'gyur/_/sa bdag sa yi dkyil 'khor du/_/'di dag 'jig rten rnam par grags/_/rigs ni rgyal rigs dag tu bstan/_/'du shes ming gis mtshon pa yin/_/sa steng nga yis bstan pa'i tshig_/de dag mchod pa byed par 'gyur/_/gzhon nu byis pa'i gzugs 
[\[320b.5\]]can gyis/_/khyod kyis 'jig rten lung bstan pa/_/ma skyes zhes bya'i rgyal po de/_/nges par byang chub gzhol bar 'gyur/_/nga ni sa steng mya ngan 'das/_/lo brgya dag ni 'das pa na/_/snang ba med cing nyes par bcas/_/mi shes mun pas rab tu bsgribs/_/de 
[\[320b.6\]]tshe sa ni stongs pa ste/_/rgyal ba rnams kyis spangs pa yin/_/de tshe mi bzad chen po yi/_/grong khyer me tog can du ni/_/mya ngan med ces bya ba yi/_/rgyal po sa ni skyong byed pa/_/khro bcas las ni drag po byed/_/de tshe de ni snying rje med/_/rdzu 'phrul chen po 'dod chags bral/_/
[\[320b.7\]]nad med ser sna bral ba dang /_/dge slong tshul khrims ldan pa yi/_/dge ba'i bshes gnyen thad du lhags/_/sngon gyi bag chags rgyu dang ni/_/sa rdul byin pa'i byin rlabs kyis/_/rigs ni nges par 'gyur ba dang /_/rgyal po nor chen ldan par 'gyur/_/chos dang chos min rnam 
[\[321a\]]
[\[321a.1\]]dpyod cing /_/brtse ldan snying rje ldan pa dang /_/chags bral rdzu 'phrul chen po des/_/rgyu ni phye zhing bstan par byas/_/sngon ni khyod kyang rgyal po ste/_/mi shes byis pa g.yo ba yi/_/rgyal ba shAkya seng ge la/_/sa yi rdul ni snyim gang phul/_/zhing de la ni rab phul bas/_/
[\[321a.2\]]lha yul phun sum tshogs pa thob/_/lha yi 'jig rten shi 'phos nas/_/sa yi 'jig rten 'dir 'ongs gyur/_/'dzam gling nags tshal phun sum tshogs/_/rgyal po yi ni rgyal thabs spyod/_/bdag nyid chen po dzam b+ha la/_/gnod sbyin gyi ni sngags kyang bsgrubs/_/bdag 
[\[321a.3\]]nyid chen po sa yi bdag_/de nas gnod sbyin shing rta grub/_/de la gnod sbyin 'dug pa ni/_/bka' dang mthun par yid kyang 'jug_/klu rnams kyang ni 'dug pa ste/_/bran dang bka' bzhin byed pa'i rgyu/_/de ltar rdzu 'phrul che bdag nyid/_/de tshe stobs kyi 'khor sgyur 'byung /_/
[\[321a.4\]]ci 'dod de ni 'gro ba na/_/gang du'ang 'gog pa med par 'gyur/_/rgyal ba'i sku gdung mchog sa la/_/gang yang sngon ni rab bzhag pa/_/rgyal po'i khab kyi grong khyer gyi/_/de tshe 'od ma'i tshal du'o/_/sku gdung mchog ni blangs nas kyang /_/dge ba la dmigs yid can gyis/_/
[\[321a.5\]]ji ltar sngon gyi byas pa bzhin/_/mchod rten de la mchod pa byas/_/sku gdung bum pa de blangs nas/_/de ni de bzhin rnam bgos nas/_/blo ldan des ni skad cig gis/_/de nas gnod sbyin la yang smras/_/'dzam bu'i gling 'di ma lus pa/_/mchod rten rgyan gyis brgyan pa dang /_/
[\[321a.6\]]sa rnams sku gdung snying por ni/_/khyod kyis kyang ni rab tu bya/_/'bad pa yis ni mtshan phyed du/_/gnod sbyin gyis ni bka' yang blangs/_/mi ma yin pa'i bya ba byas/_/sa steng rdo yi srog shing bsgreng /_/ka ba stong phrag du ma ni/_/de tshe yongs su btsugs par gyur/_/mchod rten 
[\[321a.7\]]rnams la mchod don du/_/lus can rnams la mtshon par gyur/_/'jig rten mgon po skyob pa yis/_/mchod rten sna tshogs byas nas ni/_/skad cig gcig gis gnod sbyin rnams/_/rgyal po yi ni drung du lhags/_/de nas gnod sbyin rab btud nas/_/dben par tshig ni 
[\[321b\]]
[\[321b.1\]]rab tu smras/_/ji skad bka' stsal ma lus byas/_/sa bdag ji ste gzigs mi mdzad/_/de nas myur du sa bdag de/_/de tshe shing rta de la zhon/_/rnam pa sna tshogs mchod don du/_/rnam pa sna tshogs mdzes pa'i phyir/_/gser dang de bzhin dngul dag dang /_/rnam pa sna 
[\[321b.2\]]tshogs mchod rten brgyan/_/de nas gnod sbyin shing rta dang /_/myur du rgyal po rab tu song /_/gang na rgyal ba'i mchod rten yod/_/skad cig gis ni de yul du'o/_/rnam pa sna tshogs mchod pa yis/_/rgyal po des ni de la mchod/_/de tshe rgyal ba'i mchod rten gyis/_/
[\[321b.3\]]sa rnams ma lus mdzes par byas/_/bdag nyid chos rgyal mya ngan med/_/smon lam dag ni 'debs par brtson/_/dge ba'i rtsa ba 'di don gyis/_/bla na med pa'i sangs rgyas shog_/de bzhin des kyang rig nas ni/_/rgyal po chos ni ston par byed/_/de ni shi nas lha ru 
[\[321b.4\]]'gro/_/nges par byang chub gzhol bar 'gyur/_/lo ni brgyad cu rtsa bdun du/_/sa steng mchod rten mchod par 'gyur/_/lo ni brgya dang lnga bcur 'tsho/_/gnod pa med pa'i rgyal thabs byed/_/de rang las las byung ba yi/_/lus la nad ni yongs su 'byung /_/nad 
[\[321b.5\]]des gnod cing sdug bsngal nas/_/shi nas mtho ris 'gro bar 'gyur/_/lha yi phun sum tshogs pa che/_/thob nas rjes su myong bar byed/_/de ni yid gzhungs rim gyis su/_/rnyed par dka' ba'i byang chub thob/_/rdo rje pad+ma'i rigs dag ni/_/sngags kyang de tshe 
[\[321b.6\]]'grub par 'gyur/_/dzam b+ha la sogs gnod sbyin yang /_/'di yi bstan pa'i rjes su 'jug_/rdzu 'phrul chen po 'phrog ma sogs/_/gnod sbyin mo yang yang dag 'grub/_/'khor los sgyur bas bskyed pa yi/_/'khor los sgyur ba'i sngags kyang grub/_/gang dag rgyal 
[\[321b.7\]]bas bstan pa'i sngags/_/rig pa'i rgyal po rdzu 'phrul che/_/gtsug tor la sogs thams cad dang /_/gang gzhan rgyal bas gsungs pa'ang yin/_/de yi dus ni rab bzang la/_/sgrub pa dam pa dag kyang bya/_/dam pas tha ma bsgrub mi bya/_/dam pa thob par bya 
[\[322a\]]
[\[322a.1\]]phyir ro/_/di lI pa dang na hu sha/_/nga las nu dang dug chen mtsho/_/rgyal bas bshad pa'i 'khor los sgyur/_/sngags ni de dag sgrub par byed/_/bdag nyid chen po na hu sha/_/de tshe gzi brjid phung po grub/_/rgyal po chen po dug chen pa/_/gdugs dkar po yang 
[\[322a.2\]]grub pa yin/_/de bzhin rgyal po di lI pa/_/yi ge gcig pa'i sngags kyang grub/_/nga las nu ni 'jig rten dang /_/de bzhin gtsug tor dam pa grub/_/rgyal mchog d+hun du ma ra ni/_/de bzhin rgyal ba'i gtsug tor grub/_/de bzhin 'dam gyi rgyal po ni/_/rnam rgyal gtsug 
[\[322a.3\]]tor grub pa'o/_/de bu skye dgu'i bdag po ste/_/de yang sa steng spyan sngags grub/_/skye dgu'i bdag po skye ba ste/_/de yang mdzod spu'i sngags kyang grub/_/lte ba'i bu ni khyu mchog ste/_/de ni las grub brtul zhugs brtan/_/kha ba can gyi ri dag tu/_/de yang nor 
[\[322a.4\]]spyod gnod sbyin grub/_/khyu mchog bu ni rgyas pa ste/_/de yang de tshe sngags bzlas byed/_/de tshe sa steng de mthar gyis/_/dpa' bo chen po'ang rab tu grub/_/'di dag gzhan yang mang po yi/_/rgyal po 'jig rten rnam grags pas/_/sngags rnams rab tu bsgrubs nas ni/_/
[\[322a.5\]]rgyal srid byas nas lha yul 'gro/_/rig pa'i rgyal po rdzu 'phrul che/_/rgyal ba'i dbang pos gang gsungs pa/_/de kun dus ni bzang po ste/_/lo ni stong phrag brgyad cu pa/_/sngags dang rgyud kyi don mkhas pas/_/grub pa dag ni sgrub par 'gyur/_/'di dag gzhan yang rab mang 
[\[322a.6\]]ba'i/_/sa bdag 'jig rten rnam grags pa/_/de nas stong phrag brgyad cu'i sngags/_/de bzhin yang dag bsgrubs nas ni/_/rgyal srid byas nas mtho ris 'gro/_/nges par byang chub gzhol bar 'gyur/_/de tshe bar ma'i dus dag tu/_/lha mo rdzu 'phrul chen mo 
[\[322a.7\]]dang /_/lha rnams kyi ni sngags dang ni/_/pad+ma'i rigs kyi sngags dang ni/_/blon po mi yi gtso bo dang /_/sa bdag sa kun bdag po'o/_/bA rA Na sI grong khyer na/_/rgyal po tshangs pas byin pa yang /_/'jig rten 'jig rten dbang phyug grags/_/phyag na pad+ma rab tu grub/_/
[\[322b\]]
[\[322b.1\]]bdag nyid chen po brtson 'grus che/_/lhag par snying rje chen po de/_/sems can rnams la sngags tshul gyis/_/chos rnams ston pa byin pa yin/_/rgyal po yang ni tshangs byin gyis/_/mi yi bde ba rjes myong nas/_/de nas de ni sngags grub ste/_/lus dang bcas 
[\[322b.2\]]pas mtho ris song /_/de yi bu yang blo ldan ni/_/bsod nams las ni brtul zhugs brtan/_/brtson 'grus chen po rta mgrin zhes/_/rnam par grags pa de yang grub/_/de yis sngags kyi mthu yis ni/_/de tshe brgya byin las rgyal gyur/_/de bu dkar po zhes 
[\[322b.3\]]bya ba'i/_/rgyal po thams cad gtong ba 'byung /_/de yang nor ni sbyin pa'i sngags/_/dkar mo che zhes bya ba yang /_/sngags ni rab tu bsgrubs pas kyang /_/lo ni sum brgya dag tu 'tsho/_/de yi sngags kyi mthu yis ni/_/bde ba can tu yang dag 'gro/_/nges par byang 
[\[322b.4\]]chub 'di nges thob/_/de bzhin gzhan yang ngas lung bstan/_/de tshe bar ma'i dus dag tu/_/bar ma'i sngags ni rab tu 'grub/_/dka' ba tha ma'i dus dag tu/_/nga ni sangs rgyas nyid thob nas/_/rdo rje pad+ma'i rigs dag gi/_/sngags kyang rab tu 'grub par 'gyur/_/
[\[322b.5\]]gzhon nu khyod kyi sngags dag ni/_/gang zhig sa steng sngon bstan pa/_/sngags ni longs spyod rgyu nyid du/_/de yang rab tu grub par 'gro/_/'jig rten rnam pa sna tshogs pa'i/_/phal pa dag gi sngags dag ni/_/mi sdug gzugs can rnyog par ldan/_/bar snang dang ni nam mkhar 
[\[322b.6\]]spyod/_/sa blar gnas pa'i gnod sbyin mo/_/de bzhin sna tshogs sha za mo/_/mi 'am ci dang mkha' lding dang /_/[{]yi dgas [,]yi dwags [}]srin pos bshad pa rnams/_/sha za lto 'phye gnod sbyin dang /_/rdzu 'phrul chen po klu rnams kyi/_/dus ngan de tshe tha ma la/_/sngags ni rab tu grub 
[\[322b.7\]]par 'gyur/_/gzhon nu'i gzugs kyi sngags dang ni/_/gzhon nu ma yi gzugs kun yang /_/dus ni 'jigs rung de yi tshe/_/de yang grub par rab tu 'gro/_/de bzhin sngags ni rnam pa gsum/_/sgrub pa'ang rnam pa gsum yin no/_/rnam gsum nyid kyis dus kyi ni/_/
[\[323a\]]
[\[323a.1\]]rnam gsum grub pa 'dod pa yin/_/rgya che'i gtam dang ldan pa dag_/mdor bsdus nas ni bshad par bya/_/gtso bo mya ngan med pa yi/_/de 'og rgyal po byung ba ni/_/mya ngan bral zhes rnam par grags/_/'jig rten chos kyis spyod par ldan/_/lha mo gos 
[\[323a.2\]]dkar mo yi ni/_/de yi sngags 'di yongs su 'grub/_/mya ngan rnam bral gyis bsgrubs nas/_/lha yi gnas su rab tu song /_/yun ring bde ba mtho ris su/_/rgyal po chen po rjes su myong /_/phyir yang mi yul phyin nas ni/_/blo ldan chos kyi ngang tshul ldan/_/
[\[323a.3\]]rgyal thabs rnam pa sna tshogs ldan/_/'od chen pos ni rjes su myong /_/lo ni bdun cu rtsa drug tu/_/dpal ldan mchod rten mchod pa byed/_/de nas de ni nad btab nas/_/lus zhig nas ni lha ris 'gro/_/de yi 'og tu rgyal po ni/_/dpa' bo'i sde zhes rab tu brjod/_/
[\[323a.4\]]chos la spyod cing rnam par grags/_/bstan pa 'di la mnyam par bzhag_/lha mo mchod rten dpal chen ma/_/de yi sngags kyang rab tu bsgrubs/_/des kyang ston pa'i khang chen ni/_/de yi tshe na byas par 'gyur/_/sa rnams rgyal mtsho'i mthar thug par/_/ma lus 
[\[323a.5\]]mchod rten rnams kyis brgyan/_/de la rnam smin las kyis ni/_/lus las skyes pa'i nad kyang 'byung /_/zla phyed gcig tu sdug bsngal nas/_/de nas shi 'phos lus zhig 'gyur/_/lo ni bdun cu dag tu yang /_/mi yi nang du rgyal thabs byas/_/shi 'phos 
[\[323a.6\]]de ni mtho ris 'gro/_/nges par byang chub gzhol bar 'gyur/_/de yi 'og tu rgyal po ni/_/dga' bo zhes bya 'byung bar 'gyur/_/dpal ldan grong khyer me tog ces/_/sde chen stobs ni che bar gnas/_/sha za pi lu zhes bya ba'i/_/sngags kyang des ni bsgrubs 
[\[323a.7\]]pa yin/_/de yi sngags kyi mthu yis ni/_/longs spyod chen po yod par 'gyur/_/rgya yi gtso bo zhes bya ba/_/'jig rten 'dir ni 'byung bar 'gyur/_/de nor thob pas blon por 'gyur/_/'jig rten rgyal po nyid du'ang 'gyur/_/de yi dus su 'byung ba ni/_/
[\[323b\]]
[\[323b.1\]]bram ze tshad ma shes pa'o/_/log pa'i nga rgyal dag la zhen/_/ma ga d+hA yi grong khyer gnas/_/log pa'i nga rgyal gyis dregs rnams/_/'byung ba nyid du the tshom ma med/_/de dag gis ni rgyal po bskor/_/de dag la ni des nor byin/_/nor ni mang po de dag gis/_/dge 
[\[323b.2\]]ba'i bshes la rab mchod nas/_/de yi nor ni zad par byed/_/ma 'dres de la goms pa dang /_/sbyin la zhum med rgyu yis ni/_/blo ldan de yi lha khang ni/_/nyi shu rtsa bzhi byed du bcug_/grong khyer me tog ces bya bar/_/bdag nyid chen po blon po'i gtso/_/bram ze 
[\[323b.3\]]bzang po snying rjer ldan/_/de yi tshe na 'byung bar 'gyur/_/rgyal po dang ni rab mdza' ba'i/_/chos kyi bdag nyid 'byung bar 'gyur/_/gnod sbyin ma ni dpa' mo ldan/_/sa steng de yi sngags kyang 'grub/_/des kyang sa steng dag tu ni/_/mchod rten bzang po byed du bcug_/
[\[323b.4\]]gnod sbyin ma yi mthu yis ni/_/shes rab rab tu che bar 'gyur/_/de yi bag chags las kyis ni/_/sngon gyi bag chags yong bskul nas/_/blo dang ldan pas mthar gyis ni/_/rnyed par dka' ba'i byang chub 'thob/_/mchog sred ces ni rnam grags pa'i/_/de tshe 'dod chags 
[\[323b.5\]]shas che 'byung /_/bud med byas pa'i skyon gyis ni/_/bram ze'i khye 'us 'chi ba thob/_/dpal ldan rgyal po dga' bo yang /_/snga ma'i las kyi nyes pa yis/_/me tog ces bya'i grong khyer gyi/_/mi rnams 'chad pas gnod par byed/_/blon po'i tshogs kyang ma dad 
[\[323b.6\]]gyur/_/stobs chen bden par smra ba yang /_/sngon gyi las kyi nyes pa yis/_/nad chen dag gis thebs 'gyur te/_/rims nad chen pos sdug bsngal gdung /_/nam phyed tsam na shi bar 'gyur/_/rgyal po de yi tshe tshad ni/_/de bzhin lnga bcu rtsa drug go_/de ni nyan thos byang chub tu/_/
[\[323b.7\]]rgyal po nges par 'gyur ba yin/_/de yi grogs po gzhan gyur pa/_/bram ze'i khye'u pa Ni ni/_/nges par nyan thos byang chub tu/_/nga yis lung bstan byas pa yin/_/'jig rten dbang phyug bdag nyid che/_/de yang de yi sngags grub pa'o/_/bram ze shes rab 'dod pas 
[\[324a\]]
[\[324a.1\]]kyang /_/khro bo ha la ha la bsgrubs/_/rgyal po de las gzhan pa yang /_/zla ba sbas zhes bya ba 'byung /_/gnod sbyin chu dbang grub pa ste/_/rgyal srid gnod pa med par byed/_/longs spyod che zhing bden par smra/_/chos kyi bdag nyid sa yi bdag_/mi dge'i 
[\[324a.2\]]bshes gnyen rab brten nas/_/srog chags mang po gsod par byed/_/las kyi rnam smin de yis ni/_/'brum bu'i nad 'byung rab tu brgyal/_/de ni mtshan phyed sad nas ni/_/rgyal srid la ni bu bzhag pa/_/snying po thig le zhes bya ba/_/blon po la sdang byis pa de/_/de nas 
[\[324a.3\]]zla ba sbas pa de/_/shi 'phos sa steng dus las 'das/_/mi yi 'gro ba spangs pa yi/_/de tshe [{]yi dgas [,]yi dwags [}]'jig rten song /_/'gro ba las grol sngags goms pas/_/de nas lha yi gnas su song /_/dge ba'i sems kyis dmigs nas ni/_/sngags kyi rgyus ni yang dag bskyed/_/
[\[324a.4\]]rgyal po des ni mthar gyis kyang /_/nyan thos kyi ni byang chub 'gro/_/snying po thig le rgyal po yis/_/byis pa mi gsal blo yis ni/_/bye ma las byas srid gzhan du/_/sngon ni mchod rten dag kyang byas/_/de yi rnam smin mthu yis ni/_/ma smad lha yi gnas su song /_/
[\[324a.5\]]skye ba stong phrag lnga brgyar ni/_/lha yi nang du bde ba myong /_/mtho ris 'jig rten shi 'phos nas/_/mi yi nang du rab skyes pa/_/blo ldan zla ba sbas pa yi/_/rgyal po dga' ba'i rigs su skyes/_/byis pa nyid nas rgyal por 'gyur/_/yun mi thung bar bde ba myong /_'jigs 
[\[324a.6\]]med bstan dang yang dag rig_/spyi brtsan pa dang snyan par smra/_/de nyid rang dbang rgyal srid ni/_/lo ni bdun cur yongs su byas/_/skra can zhes bya'i sngags dag kyang /_/rgyal po de la rab tu grub/_/khyod nyid kyi ni sngags nyid kyang /_/de tshe grub par byed par 'gyur/_/
[\[324a.7\]]khyod nyid kyis bshad sngags dag kyang /_/de yi tshe na grub par 'gyur/_/byis pa'i tshul can sna tshogs gzugs/_/byis pa rnams la mthu dang ldan/_/sngags kyi gzugs kyis lus can la/_/the tshom med par 'byung bar 'gyur/_/sems can rnams la phan 'dod 
[\[324b\]]
[\[324b.1\]]pas/_/gang zhig khyod kyis bstan pa'i sngags/_/de tshe de yi dus dag tu/_/brjod pa tsam gyis 'grub par 'gyur/_/blo ldan snying po thig le yi/_/rgyal po de yi blon po ni/_/tsa nag kya zhes rnam bsgrags pa/_/bram ze'i khye 'us khro bo 'grub/_/gshin rje gshed 
[\[324b.2\]]ces bya ba ni/_/blo ngan des ni de yang 'grub/_/des ni khro bas zil non nas/_/srog chags dag gi 'tsho ba bcad/_/de tshe rgyal po gsum gyi bar/_/shin tu mi bzad sdig pa byas/_/de ni dus ring 'tsho ba yi/_/bram ze ngan pa 'byung bar 'gyur/_/de yi sngags 
[\[324b.3\]]kyi mthu yis ni/_/lus des lha min brten par byed/_/lha min lus la zhugs nas ni/_/de ni dus ring 'tsho bar byed/_/de nas lus de zhig nas kyang /_/mnar med dmyal bar yang dag 'gro/_/de nas dmyal ba'i sdug bsngal de/_/blo ngan des ni rjes su myong /_/
[\[324b.4\]]dmyal ba'i sdug bsngal sna tshogs pa/_/mi 'dod de tshe las las byung /_/las gcig sdug bsngal des zad nas/_/khro bo'i sngags kyis rab bskul te/_/dmyal ba las ni de 'chi 'phos/_/dud 'gro dag tu nye bar skyes/_/klu yi skye gnas brten nas ni/_/
[\[324b.5\]]'jigs pa'i gzugs can dag tu 'gyur/_/khro ldan chen po klu yi rgyal/_/gdengs can dug gis dregs byed dang /_/mi bzad las ni rab byed pas/_/ma rungs las las de 'chi 'phos/_/rdzu 'phrul chen po [{]yi dgas [,]yi dwags [}]kyi/_/gshin rje'i rgyal por rab tu 'gyur/_/
[\[324b.6\]]de ltar sdug bsngal stong phrag ni/_/yang dang yang du rjes su myong /_/blo ngan de ni mthar gyis su/_/bram ze'i khye'ur sa steng 'ong 'ongs/_/mi yi skye bar 'ongs nas ni/_/'jigs pa yi ni gzugs can 'gyur/_/khro ba dang ni dbul ba nyid/_/grags pa chung ba 
[\[324b.7\]]nyid du 'gyur/_/gang yang 'jig rten rang sangs rgyas/_/'dod med bse ru lta bur spyod/_/dman pa la ni rjes brtse ba/_/sa yi steng na rnam par rgyu/_/sems can rnams la phan 'dod phyir/_/bsod snyoms spyod la rab tu zhugs/_/de tshe gzhan sems rig 
[\[325a\]]
[\[325a.1\]]pa des/_/blo ngan de ni rab tu mthong /_/snying rjes yin gyis gzhan min des/_/de yi thad du byon par 'gyur/_/des ni zan dron gsol ched du/_/bse ru lta bu la ni khyer/_/des ni sngags la rab brnyas nas/_/de tshe rgyu ni yang dag bstan/_/de las gcig 
[\[325a.2\]]gi bdag nyid la/_/bsod snyoms de ni yang dag bstabs/_/kye 'di rab byung ma lus pa/_/ji ltar bde ba bzhin du gsol/_/de la rjes brtse rang sangs rgyas/_/de tshe rdzu 'phrul bstan par 'gyur/_/de yi mthu yis yid bskyod nas/_/de nas ngo mtshar rab skyes te/_/
[\[325a.3\]]sangs rgyas bse ru lta bu la/_/spyi bos kun la rab tu btud/_/ji ltar 'dod par nyes bral rnams/_/dge ba'i rtsa ba de yi mthus/_/rang rgyal byang chub smon lam btab/_/bdag nyid chen po ci 'dra ba/_/rdzu 'phrul chen po zhi ba'i gzugs/_/sdug bsngal blo ngan mi 'gyur bar/_/
[\[325a.4\]]de 'dra bdag ni 'jig rten shog_/las kyi lhag ma zad pa dang /_/'chi 'phos de tshe mtho ris song /_/chos kyi bdag nyid de mthar gyis/_/nyan thos de ni byang chub thob/_/de bas sngags kyi sgrub pa ni/_/mngon spyod dag ni yong mi bya/_/sangs rgyas byang chub sems dpa' 
[\[325a.5\]]yis/_/mngon spyod rab tu bkag pa yin/_/snying rje mchog ldan sangs rgyas dang /_/byang chub sems dpa' rdzu 'phrul che/_/sngags rnams mthu bstan don du ni/_/las rnams thams cad bstan pa yin/_/de bzhin nor bu lta bu'i sngags/_/gang zhig de bzhin gshegs 
[\[325a.6\]]pas gsungs/_/khro dang chags pas zil mnan pa'i/_/byis pa rmongs pa'i sems dag gis/_/de dag sngags ni mngon spyod la/_/phan tshun rab tu sbyor bar byed/_/sangs rgyas byang chub sems dpa' ni/_/blo dang ldan pas de bzhin bkag_/rnam pa thams cad sngags rnams 
[\[325a.7\]]ni/_/sems can longs spyod 'phel ba dang /_/de nas rgyal po dam pa dang /_/srung ba che dang dbang phyir dang /_/skye gnas sna tshogs la gnas pa'i/_/sems can rnams ni dgug don du/_/sngags kyang bsgrub par bya ba ste/_/'tsho ba dgag phyir ma yin no/_/dge slong 
[\[325b\]]
[\[325b.1\]]mang du thos pa ni/_/de yi tshe na 'byung 'gyur ba/_/ma khol zhes kyang bya ba ste/_/nga nyid kyi ni stod byed pa/_/ji bzhin yon tan bzang po ni/_/ji lta bzhin du brjod par 'gyur/_/kun nas sems ni rab dang zhing /_/sangs rgyas rnams kyi bstan la dad/_/sgrub 
[\[325b.2\]]dka'i sngags ni rab bsgrub cing /_/'jam pa'i dbyangs kyi de bzhin no/_/yon tan ldan zhing tshul khrims ldan/_/mang du thos shing chos kyang smra/_/dud 'gror sngon ni gyur pa na/_/nga yi bstod pa yongs su smra/_/nyams dga' grong khyer rgyal po'i khab/_/'od ma'i tshal 
[\[325b.3\]]gyi sa steng du/_/slob ma'i tshogs dang lhan cig tu/_/ji ltar bde bar bzhugs pa na/_/der ni bya rog cig yod pas/_/nga la sems ni rab dad byas/_/sems ni nga la dad byas pas/_/lus zhig nas ni mtho ris song /_/lha rnams las ni shi 'phos nas/_/mi rnams 
[\[325b.4\]]nang du nye bar skyes/_/mi yi nang du skyes nas kyang /_/nga yi bstan la rab tu 'byung /_/rab byung bdag nyid chen po de/_/ji bzhin de tshe 'byung bar 'gyur/_/ma khol zhes bya'i brtul zhugs can/_/de ni de tshe 'byung bar 'gyur/_/ji bzhin don ni bstod pas mchod/_/
[\[325b.5\]]rnam pa sna tshogs dpe dag gis/_/'byung po kun la phan pa'i phyir/_/legs par spyod pa rab byed pa'o/_/sems can rjes su gzung ba'i phyir/_/bstod pa brjod pa de gtsor byed/_/dus mtha'i 'jig rten smad pa la/_/de yi tshe na 'byung bar 'gyur/_/rnam par 
[\[325b.6\]]smin pa de yis ni/_/lus zhig nas ni bde 'gror 'gro/_/blo ldan de ni mthar gyis kyang /_/rnam pa sna tshogs bde myong nas/_/bsam gyis mi khyab mchog gsungs pa'i/_/thams cad mkhyen pa'i byang chub thob/_/de bzhin gshegs pa nga 'das nas/_/lo ni bzhi brgya 
[\[325b.7\]]lon pa na/_/dge slong klu zhes de 'bod 'byung /_/bstan pa la ni dad cing phan/_/rab tu dga' ba'i sa thob pa/_/lo ni drug brgya dag tu 'tsho/_/rig pa rma bya chen mo ni/_/bdag nyid chen po des kyang grub/_/bstan bcos sna tshogs don dang ni/_/dngos po med pa'i don 
[\[326a\]]
[\[326a.1\]]de rigs/_/gang tshe lus de bor ba na/_/bde ba can du'ang skye bar 'gyur/_/de nas mthar gyis sangs rgyas nyid/_/nges pa kho nar yang dag 'thob/_/thogs med ces bya'i dge slong ni/_/bstan bcos de ni don la mkhas/_/mdo sde des don drang ba'i don/_/rnam 
[\[326a.2\]]pa mang po'ang rab tu 'byed/_/'jig rten rig pa ston bdag nyid/_/gzhung byed ngang tshul can du 'gyur/_/de yi rig pa grub pa 'di/_/sA la'i pho nya mo zhes rjod/_/de yi sngags kyi mthu yis ni/_/blo ni bzang po skye bar 'gyur/_/bstan pa yun ring gnas pa'i phyir/_/mdo yi 
[\[326a.3\]]de nyid don sdud byed/_/lo ni brgya dang lnga bcur 'tsho/_/de lus zhig nas lha yul 'gro/_/'khor ba rnams su 'khor ba na/_/yun ring bde ba rjes myong nas/_/bdag nyid chen po mthar gyis de/_/byang chub thob par 'gyur ba yin/_/de ltar rnam pa mang po yi/_/nga yi bstan 
[\[326a.4\]]la dge slong rnams/_/shes rab ldan nyid chos kyang spyod/_/dus kyi mtha' la de tshe 'byung /_/phyi ma de tshe dus dag tu/_/dge slong dgra bcom zhes bya ba/_/de ni sngags don bdag nyid ldan/_/rgyud shes de bzhin mang du thos/_/gnod sbyin sngags ni rab brjod pas/_/de la 
[\[326a.5\]]bum pa bzang po 'grub/_/sngon ni ngas ni gang bshad pa'i/_/theg pa chen po'i mdo sde yang /_/de yi tshe na bum pa las/_/dka' thub chen po 'dren par byed/_/glegs bam de la des bltas nas/_/de la sngags ni zlos pa na/_/gnod sbyin bsgrub pa'i bum pa la/_/der 
[\[326a.6\]]ni bsrung ba ma byas pa'i/_/bag med dran pa nyams pa yis/_/gtsug spyod kyis ni bum pa phrogs/_/de ni de nas sngags grub pa'i/_/dge slong sngags ni zlos byed pa'i/_/bum pa dag ni bltas pa na/_/der ni mngon par mthong ma gyur/_/de nas khro bas mig dmar zhing /_/
[\[326a.7\]]rnam g.yo tshig tu smra ba ni/_/tshangs pa dka' ba'i mthar gyur par/_/brgya byin sogs bcas dbang phyug che/_/sngags kyis ma bkug ma 'ongs na/_/sngags pa bdag min sngags rgyal min/_/gang zhig sangs rgyas sras sngags dang /_/rgyal ba mchog gis 
[\[326b\]]
[\[326b.1\]]sngags dag ni/_/tshar gcod don du gang gsungs pa'am/_/gdul dka' 'dul bar byed pa'ang rung /_/gal te kun rnams ma bkug na/_/sa steng ma lus de dag med/_/de nas sngags pa chen po langs/_/brtul zhugs brtan zhing las rnams grub/_/ji ltar sngags ni 
[\[326b.2\]]byas pa yi/_/sbyor ba mthong bas rgyud dag kyang /_/rkun ma dgug pa de don gtsor/_/sbyor ba rab tu byas par gyur/_/skad cig dran pa tsam gyis ni/_/sdom brtson de ni las myur byed/_/yi ge hU~M gi sngags gcig gis/_/tshangs sogs sa sa steng 'dren par byed/_/lha 
[\[326b.3\]]rnams ma lus rab bkug pa/_/tshangs sogs brgya byin dang yang bcas/_/ha ha zhes bya'i sgra 'don cing /_/nyam thag 'jigs pa'i sgra yang sgrogs/_/ci bgyi zhes bya'i blo byed cing /_/bdag cag 'dir ni nyes med smra/_/myur zhing rab tu rings par yangs/_/blo ldan 
[\[326b.4\]]dge slong 'jigs med pas/_/lha rnams la ni rab smras pa/_/'dir ni bum pa slar byin zhes/_/lha rnams phan tshun thams cad la/_/dge slong des ni rab tu smras/_/gang gis bum pa bzang po khyer/_/khyod kyis myur du rab tu smros/_/lha rnams kun gyis bltas pa na/_/
[\[326b.5\]]kun tu yang ni ma mthong gyur/_/bum pa 'di ni su yis khyer/_/lha yi dbang pos yang dag dgongs/_/byang chub sems dpa' 'od chen po/_/dpal ldan lag na rdo rje can/_/de yi bu ni mi bzad yod/_/khro ba che zhing shin tu gdug_/bgegs kyi gzugs kyis sngags pa la/_/
[\[326b.6\]]'gro ba kun la rnam par rgyu/_/bum pa de ni des khyer mthong /_/lha yi bdag pos de yang smras/_/rdo rje'i rigs kyi bgegs yod pa/_/sa steng rtse zhing rol par byed/_/'dis ni bdag la ma mchod pas/_/des ni bum pa de 'dir khyer/_/lha yi bdag pos de smras nas/_/phyir 
[\[326b.7\]]yang lha yi gnas su song /_/de tshe rang nyid sngags kyis ni/_/lha rnams ma lus slar gshegs gas gsol/_/skad cig yud tsam nyid kyis ni/_/shin tu legs par yang dag bkug_/de tshe dbang med bum par bcas/_/bgegs de nyid dang bcas par 'ongs/_/de nas 
[\[327a\]]
[\[327a.1\]]de ni bgegs de yis/_/[{]yi dgas [,]yi dwags [}]rnams la bum pa byin/_/de nas de yi bgegs des ni/_/tshig 'di dag ni rab tu smras/_/[{]yi dgas [,]yi dwags [}]'jig rten bum pa khyer/_/nga ni de la dga' ba med/_/sngags pa des ni dka' ba dang /_/dka' bas btud de bgegs 
[\[327a.2\]]la smras/_/song shig song shig bgegs chen po/_/phyin cad 'di ltar ma byed cig_/de nas des ni [{]yi dgas [,]yi dwags [}]dag_/de yi mod la bkug par gyur/_/ltogs shing ngal ba'i sems dang ni/_/dman zhing de dag khab tsam kha/_/shin tu mi bzad chen po de/_/nyam thag 
[\[327a.3\]]skad kyang rab tu 'don/_/snying rje'i tshig tu smra ba ni/_/bdag nyid chen po yongs su skyo bas/_/khyod kyi bum pa 'dir 'ongs kyis/_/ji ltar 'dod bzhin bdag la byos/_/sngags pa snying rje cher ldan pas/_/yang dag 'dar ba rab tu skyes/_/snying rjes brlan pa'i sems 
[\[327a.4\]]kyis ni/_/tshig ni 'di dag rab tu smras/_/khyod kyi 'jig rten sdug bsngal ci/_/yun mi ring par rab tu smon/_/dman pa'i yid kyis de smras pa/_/bkres pas yang dag gdungs par gyur/_/[{]yi dgas [,]yi dwags [}]'jig rten skom pa yis/_/bdag nyid chen po yin yang 
[\[327a.5\]]rung /_/dge slong snying rje chen pos ni/_/de dag la ni bum pa byin/_/de nas de dag yid dga' nas/_/myur bar rang gi gnas su song /_/de dag bsam pa tsam gyis ni/_/bum pa las ni bza' btung byung /_/dge slong dga' bo'i 'og tu ni/_/tsan+dan skyong ni 'byung 
[\[327a.6\]]bar 'gyur/_/de tshe dus ni tha ma la/_/lo ni sum brgya dag tu 'tsho/_/bdag nyid chen po byang chub ni/_/bgegs med myur du rnyed dka' thob/_/rgyal po btsun pa zhes bya ba/_/nga yi bstan pa nub byed pa/_/dus kyi tha ma de yi tshe/_/the tshom med par 'byung 
[\[327a.7\]]bar 'gyur/_/shar phyogs nas ni brtsams nas su/_/kha che'i yul gyi bar dag tu/_/rmongs pas lha khang mchod rten rnams/_/de tshe de bzhin 'jig par 'gyur/_/dge slong tshul khrims ldan pa rnams/_/blo ngan des ni gsod par byed/_/byang gi phyogs 
[\[327b\]]
[\[327b.1\]]su brten nas ni/_/de ni 'chi bar 'gyur ba yin/_/mi ma yin pa nyid 'khrugs nas/_/yul 'khor phyugs dang gnyen rnams dang /_/ri yi dum bus bcom par 'gyur/_/blo ngan de ni sa 'og 'gro/_/de ni 'og nas 'og tu 'gro/_/dmyal las dmyal ba rab drag par/_/
[\[327b.2\]]sdug bsngal sdug bsngal drag par ni/_/mi bzad par ni yang dag ltung /_/mnar med zhes ni bya ba yi/_/sdig pa'i las kyis dmyal ba ni/_/de nas bskal ba cher 'tshed pa/_/bdag nyid ngan pa go mi shan/_/mi dge'i bshes gnyen la brten nas/_/sdig pa shin 
[\[327b.3\]]tu mi bzad byas/_/de ni nga yi bstan pa la/_/rnam pa kun gyis 'bad nas ni/_/sems ni ma lus rab btang nas/_/phun sum tshogs dang de nas spyod/_/nges par sangs rgyas nyid lam ni/_/yan lag brgyad kyi theg pas ni/_/de tshe de ni rab 'gro zhing /_/mya ngan nad med 
[\[327b.4\]]dam pa thob/_/de yi 'og tu sa srung ba/_/sangs rgyas phyogs zhes rnam par grags/_/phyogs che gtong ba che ba dang /_/sangs rgyas rnams kyi bstan la dad/_/de tshe dus kyi tha ma la/_/'byung bar 'gyur bar the tshom med/_/thams cad mngon dga'i rgyal po ste/_/ston 
[\[327b.5\]]pa'i bstan pa de gtsor byed/_/kun dga' ra ba mchod rten gnas/_/ston pa'i gzugs brnyan bla na med/_/mtshe'u rdzing dang khron pa dang /_/mtsho rnams dag ni du ma dag_/rgyal po chen pos byas nas ni/_/tshe zad lha yi gnas su song /_/des kyang sa steng grub pa ni/_/pad+ma 
[\[327b.6\]]'chang ba brtson 'grus che/_/bdag nyid chen po sems dpa' la/_/sa yi bdag por don du gnyer/_/de yi sngags kyi mthu yis ni/_/lo ni sum brgya dag tu 'tsho/_/de yi las kyi lhag ma yis/_/myur du byang chub 'thob par 'gyur/_/de yi bu ni rgyal po yang /_/sde 
[\[327b.7\]]chen stobs ni che ba yi/_/zab mo'i phyogs zhes rnam par grags/_/grong khyer sa ni lnga len 'byung /_/rig pa'i bdag nyid rgyal po de'ang /_/de yi tshe na 'byung bar 'gyur/_/gtsug lag khang dang gnas khang dang /_/mchod rten rdzing dang khron pa ni/_/'od chen 
[\[328a\]]
[\[328a.1\]]sa yi bdag po de/_/du ma byed par the tshom med/_/blo dang ldan pa 'jam dbyangs kyi/_/sngags kyang des ni rab bsgrubs pa/_/de dag yi ge drug ces bya/_/don chen longs spyod 'phel byed pa'o/_/de yi sngags kyi mthu yis ni/_/de ni longs spyod che bar 
[\[328a.2\]]'gyur/_/blo dang ldan pa mthar gyis ni/_/myur du byang chub gzhol bar 'gyur/_/de bzhin gshegs pa'i bstan 'di la/_/rnam pa sna tshogs bya ba byed/_/byang gi phyogs la brten nas ni/_/de yi tshe na 'byung bar 'gyur/_/lha ldan yul zhes bya ba yi/_/gangs can ri 
[\[328a.3\]]yi nang gnas pa'i/_/rgyal po mi yi lha zhes pa/_/lits+tsha bI rnams rigs su byung /_/de yang sngags kyi don bsgrubs te/_/longs spyod che dang ldan par 'gyur/_/rig pa longs spyod ldan zhes bya/_/mi yi bdag pos de yang grub/_/lo ni brgyad cur rgyal srid byas/_/des 
[\[328a.4\]]ni rkun ma rnam par spangs/_/rgyal po de ni srog spangs nas/_/der yang sngags ni myur 'grub ste/_/zhi dang rgyas pa bsil byed pa'o/_/'jig rten sgrol ma zhes grags dang /_/lha mo gos dkar ma dang ni/_/dkar mo chen mo gzhan phan brtson/_/rtag tu yid ni mi skyo 
[\[328a.5\]]ba'o/_/de la sogs pa gsungs pa yi/_/de bzhin rgyal po mang po ni/_/rnam pa du ma mang po dag_/kha dog sna tshogs sna tshogs gzugs/_/kha ba can gnas kla klo'i rgyal/_/de yang ston pa mchod byed pa'o/_/khyu mchog khyu mchog bzang po dang /_/sa 'od de 
[\[328a.6\]]bzhin sa 'od bzang /_/de bzhin pha rol gnon nyid dang /_/rkang pa'i 'gros zhes bstan pa yin/_/sa srung dang ni be'u dang /_/'od ldan nyid ni phyi ma yin/_/tha mar char rgyal ngang tshul te/_/kla klo rnam pa sna tshogs yin/_/de 'og lugs ni rnam zhig cing /_/phyi rol 
[\[328a.7\]]skye dgus nye bar spyod/_/de tshe bal yul bdag po ni/_/mtshon gyis 'thab pas rnam par 'jig_/kla klo'i rkun po bsten pa yi/_/der ni rgyal po rnam par 'jig_/sa bdag du ma gsungs pa rnams/_/sna tshogs lha dang bram ze dag_/de yi tshe na 'byung bar 
[\[328b\]]
[\[328b.1\]]'gyur/_/rgya yul kun la brten pa yi/_/rgyal po dbyig gi snying zhes bya/_/sde chen stobs kyang che ba dang /_/blon po rgya che nyid dang ni/_/skye bo rtsa lag rab tu mang /_/kla klos btud dang rnam par rgyal/_/ston pa'i bstan pa de gtsor byed/_/gzhon nu bdag 
[\[328b.2\]]nyid chen po nyid/_/de yi sngags ni rab bsgrubs pa/_/mthu ni chen po dang ldan pa'i/_/rig pa'i rgyal po yi ge brgyad/_/dpa' bo che zhes rnam par grags/_/phun sum tshogs pa'i gnas chen yin/_/de yi byis pa'i blo yis ni/_/rgyal srid phyir ni rab 
[\[328b.3\]]smon byas/_/gang gis dran pa tsam gyis ni/_/sangs rgyas nyid du nges 'gyur ba/_/mi bdag rgyal thabs nyid kyi phyir/_/de ni skal ba mi nyung 'gyur/_/mchog gi sbyin pa bla na med/_/bsam pa tsam gyis thob pa nyid/_/tshangs sogs lha rnams thams cad 
[\[328b.4\]]la/_/ma lus lung ni rtsol byed na/_/lha ngan phal pa dag dang ni/_/mi yi 'jig rten smos ci dgos/_/lo ni brgya dang lnga bcur 'tsho/_/grags chen lha yi gnas su 'gro/_/chos kyi bdag nyid de mthar gyis/_/byang chub dam pa thob par 'gyur/_/gzhon nus 
[\[328b.5\]]yongs su bshad pa yi/_/rig pa 'di ni de yul du/_/de ni myur du 'grub 'gyur gyis/_/rig pa gzhan ni nam yang min/_/byang chub sems dpa' dpa' bo che/_/'jam pa'i dbyangs ni 'od chen po/_/mngon sum de yi yul dag na/_/byis pa'i gzugs kyis bzhugs 
[\[328b.6\]]pa yin/_/grub pa'i zhing mchog dam pa la/_/mi ni yongs su sgrub par 'gyur/_/rgyal po tu ruSh+ka zhes bya/_/byang phyogs la ni yang dag brten/_/sde chen brtson 'grus che ba ste/_/de yi gnas su 'byung bar 'gyur/_/shing shun gyon yul ma gtogs pa/_/kha che'i 
[\[328b.7\]]mthar thug ka shir bcas/_/de ni dpag tshad bdun brgya dang /_/'bum phrag gnyis kyi sa bdag tu/_/de tshe dus kyi tha ma la/_/de tshe the tshom med par 'gyur/_/de yang sngags ni grub pas na/_/lo ni sum brgya dag tu 'tsho/_/blo ldan mi yi spyan gyur pas/_/
[\[329a\]]
[\[329a.1\]]skra can ma yi rig pa bsgrubs/_/bdag nyid dge bar bya ba'i phyir/_/lha khang dag ni mang po byas/_/stong phrag brgyad cu rtsa gcig gi/_/mchod rten mchog ni de bzhin byas/_/theg pa chen po mchog chos dang /_/de bzhin sangs rgyas rnams kyi yum/_/'jig 
[\[329a.2\]]rten shes rab pha rol phyin/_/de yi yul du rab gnas byas/_/rgyal po de ni lus zhig nas/_/mtho ris 'jig rten 'gro bar 'gyur/_/sa bdag de ni mthar gyis su/_/rdzogs pa'i byang chub bla med 'thob/_/de 'og sa bdag rgyal po ni/_/chen po tu ruSh+ka zhes bya/_/
[\[329a.3\]]blo ldan mang pos bkur zhes bya/_/rtag tu dge zhing mchod la dga'/_/lha mo sgrol ma rdzu 'phrul che/_/de yi sngags kyang rab tu bsgrubs/_/des kyang sngags ni rab bsgrubs pa/_/sa steng rgyal po'i ched du'o/_/phyogs che dpung ni chen po dang /_/rgyal po grags 
[\[329a.4\]]pa chen po ste/_/gnyen dang rigs dang rgyal pos kyang /_/de ni bkur ba nyid du 'gyur/_/rtsa brgyad stong gi gtsug lag khang /_/de yi dus su yod par 'gyur/_/de yi sngags kyi mthus yis ni/_/lo ni nyis brgya dag tu 'tsho/_/gang tshe de lus zhig pa na/_/dga' 
[\[329a.5\]]ldan du ni skye bar 'gyur/_/byang chub sems dpa' rdzu 'phrul che/_/lha yi bus kyang bkur bar 'gyur/_/chos kyi bdag nyid de mthar gyis/_/byang chub yan lag mngon rdzogs nas/_/'bad pas de ni mthar gyis kyang /_/mnyam med byang chub thob par 'gyur/_/
[\[329a.6\]]dus kun de yi yul du ni/_/gsung rab mang po gnas 'gyur ba/_/sngon gyi rgyal ba dag gis gsungs/_/da ltar ngas kyang gsungs pa yin/_/rdzu 'phrul chen po klu dang ni/_/'dod chags bral bas rnam par gnas/_/de bzhin 'jig rten skyong ba dang /_/gnod 
[\[329a.7\]]sbyin bstan pa srung byed dang /_/sa steng dam chos srung byed pa/_/de yi tshe na 'byung bar 'gyur/_/de ltar rnam pa mang po bstan/_/sa bdag 'jig rten rnam grags pa/_/bstan dang ston par 'gyur ba yin/_/nub phyogs yul ni mtha' yas pa/_/'phags rgyal 
[\[329b\]]
[\[329b.1\]]zhes bya'i pha rol tu/_/la da'i yul gyi skye bo ni/_/ngang tshul zhes bya'i rgyal po yod/_/sangs rgyas rnams kyi bstan la dad/_/grong khyer phyin nas yang dag zhugs/_/chos kyi rgyal por 'gyur ba ste/_/mchod rten sna tshogs 
[\[329b.2\]]gtsug lag khang /_/de bzhin srog chags dge bar ni/_/sa bdag chos la mnyes gshin pas/_/rig pa'i bdag nyid byed par 'gyur/_/rgyal ba'i gzugs brnyan yid 'ong la/_/rnam pa sna tshogs mchod pa byed/_/'jig rten mgon po grags chen gyi/_/mchod 
[\[329b.3\]]rten mchog la'ang mchod pa byed/_/des na de ni sngags kyang grub/_/rgyal po las skyes kho na ni/_/de yi yul du yang dag grags/_/dge slong bsod snyoms byed pa ni/_/tshul khrims ldan zhing blo dang ldan/_/sangs rgyas rnams kyi bstan la dad/_/
[\[329b.4\]]bdag nyid chen po dus su rgyu/_/de ni bsod snyoms rab zhugs rgyu/_/rgyal po'i khab bzang rab mthong ba/_/rgya che skye bos gang ba la/_/bslang ba'i don du der yang zhugs/_/bkres pa dang yang yang dag ldan/_/ngal zhing ltogs pa'i yid gyur kyang /_/
[\[329b.5\]]de tshe bsod snyoms rnyed ma gyur/_/rgyal po'i skyes bus de myur bzung /_/khyim de las ni phyung bar 'gyur/_/de nas de ni yid byung nas/_/rgyal po'i mi la rab khros te/_/grong khyer de las nges byung nas/_/mod la de yi rang gnas phyin/_/ltogs shing 
[\[329b.6\]]skom pa nyid gyur pas/_/sdug bsngal yid mi bde bar gyur/_/de nas de ni zas chad nas/_/mtshan phyed du ni langs gyur nas/_/sdom brtson de ni sems chud pas/_/de tshe srog ni gtang bar rtsom/_/de tshe smon lam byed pa ni/_/la da'i yul gyi bdag por 
[\[329b.7\]]shog_/de nas dge slong dus las 'das/_/spu gri zhes bya'i rgyal rigs su/_/bdag nyid chen po de skyes gyur/_/ston pa'i bstan pa mchod par byed/_/lo ni sum cu dag tu yang /_/rgyal srid gnod pa med par byas/_/brkam chags rang mi'i sbyor ba yis/_/
[\[330a\]]
[\[330a.1\]]ma zhu'i nad kyis btab par gyur/_/de tshe rgyal po lus zhig nas/_/dus byas lha yi gnas song ba/_/byams pa gang du bzhugs pa yi/_/dga' ldan lha yi gnas mchog tu/_/bdag nyid chen pos chos 'chad par/_/de nyid du ni skye bar 'gyur/_/
[\[330a.2\]]'od chen byams pa chen po la/_/bsnyen bkur byed cing chos kyang nyan/_/bdag nyid chen po de mthar gyis/_/rnyed par dka' ba'i byang chub thob/_/tshul khrims zhes bya'i rgyal po'i 'og_/g.yo ba zhes bya 'byung bar 'gyur/_/lo ni lnga bcu rtsa lnga dang /_/de 
[\[330a.3\]]bzhin zla ba lnga ru 'tsho/_/de srid rgyal srid des byas nas/_/mtshon chas 'tsho bas rab bsad pa/_/bud med byas pa'i skyon nyid kyis/_/de ni mtshon chas bsad par 'gyur/_/de yi nu bo brtan zhes bya/_/brtan pa chos ni brtan par 'gyur/_/sngon ni bkren pa zham 
[\[330a.4\]]ring gyur/_/yul ni la da'i bdag por gyur/_/lhag ma rgyal po thams cad dang /_/skye dgu kun kyang zham ring pa'o/_/tshul khrims zhes bya rab 'das nas/_/de ni de dag kun gyi sngar/_/sa bdag thams cad 'byung 'gyur ba/_/dpa' bo rgya mtsho'i pha rol 'gro/_/
[\[330a.5\]]rgyal po dbang po zla mdzes dang /_/de bzhin du ni gzhu dang tog_/me tog gzhu dang rgyal po'i bu/_/res ldan grong las byung ba yin/_/dang po'i dang po snga ma dag_/ba la'i grong du 'byung ba yin/_/'od ces bya ba stod rnams dang /_/de bzhin khyab 'jug ces bya 
[\[330a.6\]]ba/_/rgyal po mtha' yas gsungs pa ni/_/ya nga ba yi rigs su 'byung /_/de dag phyi ma'i rgyal po ni/_/khyab 'jug ces ni bya ba 'byung /_/grong dang skye bo gnyen dang bcas/_/drang srong dmod pas gnod gyur pas/_/blo ldan rgyal po med par 'gyur/_/grong khyer chu 
[\[330a.7\]]yis rab tu gang /_/de tshe de yi res ldan grong /_/rgya mtsho chen pos rab tu gang /_/byang gi phyogs ni thams cad du/_/rtsom pa sna tshogs ri zhol brtan/_/sna tshogs rigs la gnas pa yi/_/rgyal po rnams ni mtha' yas gsungs/_/nyi shu gcig dang sum cu 
[\[330b\]]
[\[330b.1\]]yi/_/mi yi rgyal por shes par bya/_/[{]bcwa [,]bco [}]brgyad sa yi bdag po zhes/_/bar ma'i sa kun bdag po yin/_/mtha' yas klu yi sde la sogs/_/de las tha ma rnam par zhig_/de nas khyab 'jug 'phrog byed dang /_/mdung zhes bya ba 'phrog byed gzhan/_/dbang ldan dang 
[\[330b.2\]]ni phreng kun dang /_/bza' dang brtul zhugs bzang po gzhan/_/dus kun chos lugs rnam par nyams/_/rgyal po de dag dus las 'das/_/des ni bram ze rigs byung ba/_/de tshe longs spyod che nor dang /_/bar mthar yi ge dang po b+ha/_/de tshe blon po gnyi ga gtso/_/gnyi ga 
[\[330b.3\]]nor ldan dpal ldan grags/_/bstan pa la ni phan par dga'/_/gzhon nu khyod kyi sngags rgyal po/_/blon pos de tshe sngags kyang bzlas/_/de nas bzung nas sa yi bdag_/gnyi ga mi yi dbang phyug gyur/_/bdun dang brgyad dang de bzhin gsum/_/de tshe dpal mgrin 
[\[330b.4\]]gnas na 'dug_/ston pa nyi ma zhes bya ba'i/_/gnas na dbang phyug rab tu gnas/_/thams cad gnas su sa yi bdag_/'byung bar 'gyur bar the tshom ma med/_/yi ge ha zhes rab gsungs pa/_/sa rnams kun la mi yi bdag_/de yi yul du sngags 'di dag_/de tshe 
[\[330b.5\]]grub par 'gro ba yin/_/zhi dang rgyas pa'i rig pa rnams/_/gang zhig chos rgyal gyis gsungs pa/_/longs spyod rnam pa sna tshogs tshogs/_/de bzhin rnam pa sna tshogs ldan/_/sna tshogs gzugs kyi gzungs dang ni/_/rdzu 'phrul chen po gnod sbyin mo/_/de tshe dus 
[\[330b.6\]]kyi tha ma la/_/der ni grub par 'gyur ba yin/_/lho yi phyogs la yang dag bstan/_/rgya mtsho'i 'gram gyi sa dag la/_/rgyal po dkar dang zla mdzes dang /_/sa la yi ni bzhon pa dang /_/dbang chen dang ni bde byed dang /_/sa bdag de bzhin yid du 'ong /_/longs 
[\[330b.7\]]spyod skra bzang skra zhes su/_/lho yi phyogs su rnam par grags/_/bkra shis dang ni rnyed sla dang /_/ba lang rnyed dang khyu nyid dang /_/gru bzang de bzhin gru dag dang /_/dbang chen dang ni zla ba nyid/_/ba lang srung dbang zla ba'i sde/_/'dod lha de bzhin ma ga d+hA/_/grong 
[\[331a\]]
[\[331a.1\]]byed bde byed nyid dang ni/_/stag dang seng ge gza' lhag dang /_/sangs rgyas dag pa bum pa dang /_/bum pa ma lus nyid du brjod/_/mnyam dang legs par 'jam pa dang /_/skra bzang skra ni ldan pa dang /_/lho yi phyogs su sa yi bdag_/mtha' yas mang 
[\[331a.2\]]por bstan pa yin/_/'das dang ma 'ongs pa dag dang /_/da ltar dag tu rtogs par gyis/_/rnam pa sna tshogs nad btab nas/_/'di dag rnam pa sna tshogs 'chi/_/mtshon gyis 'debs dang mu ge yis/_/'chi zhing kha cig phyogs gzhan 'gro/_/de ltar 'di dag rgyal po 
[\[331a.3\]]rnams/_/kan tsi pu rar gnas par bstan/_/de bzhin stong phrag rnam grags pa/_/de tshe 'byung bar 'gyur ba yin/_/de dus de tshe phyogs dag tu/_/sngags rnams grub par 'dod na ni/_/khro bo rdo rje'i rigs bstan pa'i/_/sngags 'di dag ni bsgrub par bya/_/mngon par spyod pa'i 
[\[331a.4\]]las dag dang /_/de bzhin dbang gi don yang 'grub/_/gzhon nu byis pa'i gzugs can ni/_/'jam pa'i dbyangs ni bdag nyid che/_/de tshe dus mthar phyin pa na/_/de tshe yul der 'grub par 'gyur/_/ri bo 'bigs byed la brten nas/_/rgya mtsho ba tshwa can 'gram du/_/gdong 
[\[331a.5\]]drug ces ni yang dag bsgrags/_/sems can rnams la mchog sbyin byed/_/'jam pa'i dbyangs ni blo dang ldan/_/byang chub sems dpas bka' stsal pa/_/sems can rnams la phan 'dod phyir/_/lho yi phyogs su gnas par gyis/_/gdong drug gang gi sngags dag ni/_/
[\[331a.6\]]'jam pa'i dbyangs kyis rab bstan pa/_/de tshe de phyogs de dus su/_/grub par 'gyur bar the tshom med/_/de tshe dpal gyi ri bo'i phyogs/_/'bigs byed nang dang ri zhol dang /_/gling nyid rnam pa thams cad dang /_/ka ling ka zhes rab bsgrags dang /_/yon tan gsum 
[\[331a.7\]]dang kla klo dang /_/kho ra 'khor yug ko sa la/_/rgya mtsho'i nang dang 'gram dag tu/_/rgyal po dag ni mtha' yas yod/_/cha shas kA ma rU zhes pa/_/kha ba can gyi nang na gnas/_/o Da yul gyi mtshams kun na/_/rgyal po rnams ni mang po gsungs/_/sna tshogs kla klo'i 
[\[331b\]]
[\[331b.1\]]rgyal po ni/_/ston pa mchod byed de gtso byed/_/dbang po zla ba dga' ba yi/_/rgyal po kla klo'i gnas na gnas/_/de las rgyal po gnyis dag ni/_/bstan pa la ni lo brgyad dang /_/ston pa'i sku gzugs mchod byed pa'o/_/de las skyes pa thams cad ni/_/rgyal ba'i 
[\[331b.2\]]bstan la rab dad par/_/the tshom med par 'byung bar 'gyur/_/shar gyi phyogs la brten pa yi/_/rgyal po'i mchog ni mang po gsungs/_/gang zhig 'das dang ma 'ongs dang /_/da ltar byung ba thams cad du'o/_/dang po'i rgyal po mchog bshad bya/_/go DA'i rgyud du sa steng 
[\[331b.3\]]skyes/_/grong khyer 'phel byed nyams dga' bar/_/grags ldan de ni rab tu skye/_/de ming 'jig rten zhes bya ba/_/rgyal po go DA 'phel byed byung /_/nga ni 'jig rten skyes med 'dir/_/de ni chos la sems pa byung /_/sa bdag mang po rnams mnan nas/_/zho shas 'tsho ba dag 
[\[331b.4\]]tu byas/_/bar ma'i dus su 'di dag mnyam/_/bar ma bar ma'i chos dang ldan/_/rtsod pa'i dus kyi tha ma la/_/mi yi dbang po de nyid nyon/_/rgyal po rgya mtsho zhes bya dang /_/rnam par gnon pa nyid dang ni/_/rgyal mchog gtso bo dbang chen dang /_/de 'og yi ge sa zhes bya/_/lha yi 
[\[331b.5\]]rgyal po zhes bya ste/_/tha ma'i dus la 'byung bar 'gyur/_/rgyal po'i gtso bo sna tshogs zhes/_/blo ldan chos ni 'phel byed pa'o/_/de yi nu bo byis zhes bya/_/bstan pa 'di la phan zhing dga'/_/shar phyogs rgya mtsho'i mthar thug par/_/mchod rten gyis brgyan mdzes 
[\[331b.6\]]pa ni/_/de tshe sa rnams ma lus par/_/byed par 'gyur bar the tshom med/_/lha khang kun dga' ra ba rdzing /_/skyed mos tshal dang bkad sa ni/_/de tshe dpal ldan byed 'gyur zhing /_/gzings dang zam pa byed pa po/_/de tshe ston pa'i gzugs brnyan mchod/_/de la zhugs pa'ang 
[\[331b.7\]]mchod par byed/_/rgyal srid sa yi bdag po byed/_/gnod pa med cing 'gran zla med/_/lo ni sum brgya dag tu'ang 'tsho/_/zhag ni sum cur rab byung nas/_/pha rol rgol bas pham byas te/_/de nas rgyal pos rang srog bcad/_/de 'og de nas lus zhig nas/_/
[\[332a\]]
[\[332a.1\]]dmyal ba dag tu rab skyes te/_/zhag gsum dang ni gcig dag tu/_/dmyal ba dag gi 'gro bar gnas/_/de nas dmyal ba'i lus bor nas/_/rtag tu rgyal po lha gnas 'gro/_/lha rnams legs sa spyad 'jig rten du/_/gtsang ma'i gnas zhes rab tu 
[\[332a.2\]]dran/_/der ni lha rgyal zhes byar 'gyur/_/dag pa'i bdag nyid byang chub gzhol/_/brgya phrag dang ni stong phrag tu/_/lha yi bde ba rjes su myong /_/phyir yang mi lus thob nas ni/_/srid pa gzhan la sangs rgyas 'gyur/_/skye ba gzhan du sems can la/_/de nyid 
[\[332a.3\]]kyis ni las kyang byas/_/grong khyer 'phags rgyal zhes bya ba/_/de tshe ma la bar skye'o/_/de ni tshong dpon mchog gyur pa/_/ma la bar skyes nor chen ldan/_/'jig rten stong zhing gnas med pa/_/sangs rgyas 'byung ba med dus su/_/rang sangs rgyas ni 'jig rten du/_/rdzu 
[\[332a.4\]]'phrul chen po rnam par rgyu/_/sems can rnams la phan don du/_/sa yi steng du rnam spyod de/_/grong khyer 'phags rgyal phyin nas ni/_/bsod snyoms spyod la rab tu zhugs/_/bdag nyid chen po tshogs spyod pas/_/de tshe lam chen grong bar ru/_/de tshe tshong pa de 
[\[332a.5\]]nyid kyis/_/thub pa mngon du mthong bar gyur/_/'bras chan la ni mgron bos nas/_/de tshe rang gi khyim du khyer/_/de nas thub mchog myur khyer nas/_/stan dag la ni bzhugs su gsol/_/zas kyi dus ni nyer gnas pas/_/bcom ldan de ni dgongs su gsol/_/
[\[332a.6\]]bdag nyid chen po de dag kyang /_/de tshe cang mi smra bar gyur/_/de tshe tshong pa de la ni/_/lhung bzed dag ni zed par gyur/_/tshong pa zur gyis go ba dang /_/de tshe blo dang ldan gyur pas/_/rnam pa sna tshogs bza' ba yis/_/lhung bzed rnams ni yongs su bkang /_/de nas des 
[\[332a.7\]]ni rang lag gis/_/de dag la ni 'bad pas byin/_/thogs nas de dag thams cad ni/_/mar me'i phreng ba bzhin du mthong /_/nam mkha' la ni lus brten nas/_/de dag de yi mod la song /_/de nas ba spu langs nas ni/_/de tshe skyo ba mang po gyur/_/yid ni rdzu 'phrul la dad 
[\[332b\]]
[\[332b.1\]]nas/_/sa de la ni rab tu 'gyel/_/smon lam de tshe byed pa yang /_/ji ltar tshig tu smra ba ni/_/dge ba'i rtsa ba 'di yis ni/_/de ring bdag gis gang thob pa/_/des ni thub pa rab mchog ni/_/'jig rten blo yi mchog 'gyur shog_/de tshe sa steng 'khor los sgyur/_/
[\[332b.2\]]skye ba stong phrag bcu ru 'gyur/_/de nas de yi lus spangs nas/_/bye ba drug cur lha gnas 'gro/_/der ni yun ring bde myong nas/_/lha gnas skye ba yongs bor te/_/de tshe mi yi skye ba ni/_/gzhan gyi dbang gis 'dir yang phyin/_/de ni rgyal po'i rigs skyes pa/_/
[\[332b.3\]]thams cad du ni 'dir yang 'gyur/_/rgyal po byis pa zhes bya de/_/shar gyi phyogs su 'byung bar 'gyur/_/skye ba stong phrag brgyad du ni/_/bde ba sgrib med thob 'gyur ba/_/dpal ldan rgyal pos thob pa'o/_/thams cad mkhyen nyid mthar thob 'gyur/_/de ltar 
[\[332b.4\]]rnam mang sems can dang /_/de bzhin phun tshogs rgya che ba/_/de tshe mchod dang skul byed pa/_/ston pa la ni su mi byed/_/rig pa dge ba byed pa yi/_/byang chub lam la nges par sbyor/_/de las gzhan pa'i rgyal po ni/_/go DA nus pa'i ngang tshul can/_/gzhon 
[\[332b.5\]]nu zhes bya'i rgyal por gsungs/_/de yang shin tu chos dang ldan/_/de nas gzhan pa dpal ldan bcas/_/yi ge u zhes rnam par grags/_/de las gzhan ni rnam 'byed cing /_/de bzhin phan tshun 'jigs par byed/_/de dag go DA drag sems kyis/_/'di dag 
[\[332b.6\]]'byed pa chen por byed/_/de nas lha zhes bya ba yi/_/rgyal po lam ni byed par shes/_/dgra rnams kun gyis yongs khyab nas/_/de ni dgra yis bsnun nas shi/_/de'i 'og zla ba zhes ni bya/_/des ni rgyal po nyid kyang byas/_/sngon gyi las kyis bskul nas ni/_/de 
[\[332b.7\]]nas mtshon gyis rmas nas shi/_/de yi bu ni bcu gnyis grangs/_/lo brgyad bcas pa dag tu 'tsho/_/de yang mtshon gyis rab btab nas/_/de tshe byis pa nyid du shi/_/de dag gcig la gcig sems shing /_/drag po phan pa med la dga'/_/rgyal mchog yi ge ta 
[\[333a\]]
[\[333a.1\]]zhes bya/_/de yi tshe na 'byung bar 'gyur/_/go DA'i 'jig rten rnams kyi gtso/_/chen po'i nad kyis yang dag btab/_/nad de nyid kyis nyam thag nas/_/dus byas nas ni 'og tu song /_/de 'og yi ge da zhes bya/_/nyin zhag cung zad rgyal po byed/_/go 
[\[333a.2\]]DA'i yul du byung gyur pa/_/gang gA'i 'gram du yang dag gnas/_/de 'og yi ge b+ha zhes bya/_/zhag gsum du ni rgyal po byas/_/de nas sa srung rgyal po ni/_/thams cad du ni de tshe 'byung /_/rgyal po de ni snyan par smra/_/byas pa gzo zhing stobs kyang che/_/bud med dbang 
[\[333a.3\]]'gyur bkren zhing glen/_/dgra las rgyal zhing mi phyed 'gyur/_/dge ba'i bshes gnyen la brten nas/_/de tshe gtong ba chen por 'gyur/_/mchod rten nyams dga' gtsug lag khang /_/kun dga' ra ba rnam mang po/_/rdzing yang chu ni phun sum tshogs/_/bsod nams gang ni 
[\[333a.4\]]legs mdzes pa/_/de dag mang po ston byed cing /_/grags dang snyan pa'i don la brtson/_/lha yi stegs ni nyams dga' dang /_/phug dang gnas khang dag kyang byas/_/ya mtshan can gyis yang dag gnon/_/sna tshogs mu stegs gnas kyis ni/_/rgya mtsho'i 'gram gyi 
[\[333a.5\]]mthar thug par/_/phyogs de thams cad rnam par gnon/_/brtse ldan longs spyod ldan dpag med/_/rgyal po de ni chos la dga'/_/shar gyi phyogs su rgyas par ni/_/the tshom med par 'byung bar 'gyur/_/rtag tu cho gar yang dag ldan/_/ka ba nye bar gnas gyur tshe/_/
[\[333a.6\]]gang gA'i 'gram la yang dag brten/_/de tshe rgyal thabs byas pa ni/_/lo ni sum cu dag dang bdun/_/lo ni brgyad cu dag ni 'chi/_/de nas de yi lus zhig nas/_/lha rnams dag tu nye bar skye/_/de nas dpal ldan klu yi rgyal/_/chos kyi bdag nyid chos la dga'/_/
[\[333a.7\]]mchod rten gang zhig 'di byas dang /_/ston pa'i gzugs brnyan yid du 'ong /_/de tshe sa steng dge 'dun ched/_/logs su gtsug lag khang dag byas/_/rnam par smin pa de yis ni/_/srid pa tha ma la brten nas/_/nges par sangs rgyas nyid lam dang /_/mi g.yo go 
[\[333b\]]
[\[333b.1\]]'phang thob par 'gyur/_/de yi 'og tu go DAr ni/_/de dag gtsor ni mu stegs gnon/_/shar gyi phyogs su 'byung ba ni/_/grong khyer du ni mu stegs gnas/_/rgyal po'i ming ni bcom ldan zhes/_/go DA'i nang na mthu dang ldan/_/brtul zhugs can ni mthur ldan pa/_/
[\[333b.2\]]sbyin gnas zhes pas dbang yang bskur/_/der ni rgyal srid byas nas su/_/nub kyi phyogs su yang dag song /_/ci 'dod sgrub pa zhes bya ba'i/_/grong khyer nyams dgar rab tu zhugs/_/ma zhu pas ni rab btab nas/_/phyir yang rab tu log par 'gyur/_/shar phyogs 
[\[333b.3\]]rgya mtsho'i mthar thug bar/_/rkun ma rnams kyis yang dag khyab/_/mtshon gyi gnod pas rab bshig nas/_/shi nas [{]yi dgas [,]yi dwags [}]'gro bar song /_/sa bdag rgyal po mi mang ba/_/des ni lo gsum bar du byas/_/de nas de ni rkun pos bas bsad/_/rdzu 'phrul che ba'i 
[\[333b.4\]{]yi dgas [,]yi dwags [}]song /_/de nyid du ni lo gsum bar/_/[{]yi dgas [,]yi dwags [}]rgyal thabs yongs su byas/_/[{]yi dgas [,]yi dwags [}]'jig rten mi bzad pa/_/de nas de ni lus kyang btang /_/skye ba de las rnam grol nas/_/rtag tu mtho ris 'jig rten song /_/de yi 'og tu rgyal po ni/_/rgya 
[\[333b.5\]]mtsho zhes ni bya bar grags/_/blo ngan lo ni gsum gyi bar/_/blo gros ngan pas rgyal srid thob/_/de yi nu bor rnam grags pa/_/thal ba zhes bya'i rgyal po 'byung /_/srog gcod pa dang yang dag ldan/_/bab col chen po rab tu byed/_/'bad pas rang gi lus la yang /_/
[\[333b.6\]]brtse med bag ni med pa'o/_/byis par gyur pas 'di nyid sems/_/pha rol don ni de mi sems/_/mi dge'i bshes gnyen la brten nas/_/sdig pa'i las ni mang po byas/_/g.yo ldan de bzhin bkren pa yi/_/bram zes rgyal srid dag kyang gnon/_/mi dang mi ma yin 
[\[333b.7\]]dag gi/_/longs spyod rnam pa sna tshogs dang /_/rnam pa sna tshogs phun sum tshogs/_/rgyal po des kyang rab tu thob/_/de ni mthar gyis song ba dang /_/rgyal po nub kyi phyogs dag tu/_/kha che'i sgo yi mthar thug bar/_/byang gi phyogs la brten nas ni/_/der yang 
[\[334a\]]
[\[334a.1\]]g.yul las rnam rgyal nas/_/rgyal thabs de tshe byas pa ni/_/bcu gnyis lo dang zla ba lngar/_/sa la rgyal srid de tshe byas/_/de nas de ni nad kyis btab/_/yang dang yang du brgyal bar gyur/_/sdug bsngal chen pos zil mnan nas/_/lus ni zhig nas shi 
[\[334a.2\]]'phos 'gyur/_/rgyal srid phyir ni rab chags nas/_/de dag phan tshun zhe sdang zhing /_/mtshon chen tshogs kyis 'phen pa ni/_/de dag phan tshun byas par 'gyur/_/yi ge sa ming byis pa khye'u/_/de tshe rgyal srid dbang yang bskur/_/mtshan ma tsam zhig de byas nas/_/
[\[334a.3\]]phyir yang de ni 'byung bar 'gyur/_/bram ze'i gtso bo gnyis kyis ni/_/de dag phan tshun phye nas ni/_/ma ga d+hA yi yul phyin zhing /_/u dum bA ra'i grong zhes par/_/bram ze'i gtso bo byis pa gnyis/_/sa steng rang gis dbang yang bskur/_/de nas mthar gyis de song 
[\[334a.4\]]nas/_/shar phyogs su ni yang dag brten/_/go DA'i yul gyi mir yang phyin/_/de tshe 'gran zla med par gyur/_/bdag nyid ngan pa'i rtsod rgyal gyis/_/byis pa'i gtso bo de gnyis pos/_/mi dge'i bshes gnyen la brten nas/_/srog chags mang po rab tu bsad/_/
[\[334a.5\]]gang zhig sngon gyi rgyal pos bkur/_/dpa' bas nga rgyal byed pa gang /_/go DAr skye bo gnas pa dag_/thams cad dag ni gsod par rtsom/_/de nas rgyal po zla ba zhes/_/dpa' bo gcig pu 'byung bar 'gyur/_/gang gA'i 'gram gyi mthar thug dang /_/bA rA Na sI de las gzhan/_/ston pa'i 
[\[334a.6\]]gzugs brnyan nyams dga' ba/_/blo ngan gyis ni 'jig par 'gyur/_/chos kyi stegs ni mi nyung ba/_/rgyal ba rnams kyis sngon bstan pa/_/blo ngan dag gis bsreg 'gyur zhing /_/mu stegs rnams ni gsod par dga'/_/de nas de ni khro dang chags/_/mi 
[\[334a.7\]]sdom log pa'i nga rgyal can/_/mchod rten kun dga' ra ba gnas/_/sa steng gcer bu'i gnas dag kyang /_/de nas thams cad 'jig byed cing /_/'tsho ba 'gog pa'ang byed par 'dod/_/yul gyi dbus su rgyal po gzhan/_/de yi dus su 'byung 'gyur ba/_/
[\[334b\]]
[\[334b.1\]]yi ge ra ming rigs bdag nyid/_/rje rigs kyis 'tsho de las gzhan/_/ston pa'i bstan pa 'di la dad/_/zla ba zhes bya'i rgyal mchog des/_/gcer bu'i rigs gyur rgyal po ni/_/da yang rab tu bsad par gyur/_/yi ge ha ming de'i nu bo/_/dpa' bo gcig pu 'byung bar 
[\[334b.2\]]'gyur/_/dpung ni chen por yang dag ldan/_/dpa' zhing zil gnon rnam par gnon/_/rgyal po yi ge ha bya bas/_/zla bar rnam grags gnas las bton/_/de nas rgyal po rje'u rigs spyod/_/sde chen stobs ni che ba dang /_/de tshe shar gyi phyogs dag ni/_/
[\[334b.3\]]bsod nams che ba'i grong mchog song /_/rgyal rigs chos la gnas nas ni/_/chos kyi don shes brtser ldan pas/_/de ni nga rgyal khro tshul gyis/_/srog chags mang po gsod byed cing /_/sems can gnod pa byed pa dang /_/chad pa byed la rab dga' zhing /_/las 
[\[334b.4\]]ngan rjes su spyod byed pa'i/_/zla ba zhes bya pham par byas/_/zla ba zhes bya de phyung nas/_/rang gi gnas na rab tu 'dug_/yi ge ha ming slar log nas/_/kla klo'i rgyal pos rab tu mchod/_/yi ge ha bya dge dang ldan/_/dge ba'i don gyi las kyis ni/_/ji ltar 
[\[334b.5\]]'dod pa'i 'gros dag gis/_/rang gi yul ni nyid du phyin/_/de nyid kyis ni las byas pas/_/rgyal srid dga' dang ldan pa thob/_/yang na rgyal srid spyod gnas pas/_/longs spyod rab tu thob ldan pa/_/snga mar rang sangs rgyas la ni/_/bza' dang gos ni byin 
[\[334b.6\]]pa dang /_/de tshe lham ni byin pa dang /_/gos kyis brgyan pa'i gdugs kyang byin/_/de yi las kyi mthu yis ni/_/lha mi'i rgyal srid chen po thob/_/lha dang mi yi phun sum tshogs/_/longs spyod phun sum tshogs ldan spyod/_/zla ba zhes bya'i bram ze'i rigs/_/
[\[334b.7\]]longs spyod cher ldan gang phyir de/_/bram ze dag la longs spyod byin/_/de tshe rgyal thabs byed pa ni/_/lo ni bcu dang bdun dag dang /_/de bzhin gzhan ni zla ba gcig_/nyin zhag bdun dang brgyad dag tu/_/kha yi nad kyis yang dag btab/_/srin bu rnams kyis 
[\[335a\]]
[\[335a.1\]]zos nas ni/_/dus byas nas ni 'og tu 'gro/_/mi ma yin pas zil mnan nas/_/de tshe grong de bshig par 'gyur/_/mi ma yin pas nyen pa yi/_/rims kyis nyam thag nad kyis brgyal/_/sngags kyi sbyor bas 'chi ba ste/_/de tshe rgyal po dus las 'das/_/
[\[335a.2\]]mnar med pa zhes bya ba yi/_/dmyal bar sdig pa'i las byed rnams/_/sdig pa'i las rnams rjes spyod pa/_/de ni de ru skye bar 'gyur/_/dmyal bar de tshe bskal chen du/_/ma rungs sems ldan 'tshed par 'gyur/_/de nas so thams kyi hud zer/_/yang sos 
[\[335a.3\]]dang ni thig nag dang /_/mi bzad ral gri'i nags tshal yang /_/yang dang yang du myong bar 'gyur/_/[{]yi dgas [,]yi dwags [}]'jig rten dud 'gro nyid/_/de bzhin gshin rje'i 'jig rten du'ang /_/de ltar skye ba stong rnams su/_/'khor bar yang ni 'khor 'gyur yang /_/des ni bde 
[\[335a.4\]]ba mi thob cing /_/rtag tu sdug bsngal bsten par 'gyur/_/de bzhin gshegs pa'i bstan pa la/_/de bas 'bad pa thams cad kyis/_/sems ni kun gyis dad byas te/_/nad med phun sum tshogs par song /_/sangs rgyas phan 'dogs byed pa yis/_/'bras 
[\[335a.5\]]bu mtha' yas 'byung 'gyur bas/_/sangs rgyas la ni dang bar bya/_/chos dang dge 'dun de bzhin no/_/rgyal pos dkon mchog gsum mchod na/_/'jig rten gyi ni mchog tu 'gyur/_/rgyal thabs chen po'i grags pa thob/_/nor gyi dbang phyug longs spyod che/_/
[\[335a.6\]]rgyal pos phun tshogs rgya che ba'i/_/bde ba rnam pa sna tshogs 'thob/_/'jig rten mchog ni mchod byas na/_/'jig rten dbang phyug nyid du 'gro/_/de nas brgya byin 'thab bral nyid/_/tshangs pa nyid du'ang yang dang yang /_/nyan thos rang rgyal nyid dang ni/_/sa steng sangs 
[\[335a.7\]]rgyas nyid du 'gyur/_/theg pa gsum gyi mchog thob cing /_/theg pa la ni chags med 'gyur/_/de ltar sangs rgyas bsam mi khyab/_/sangs rgyas ye shes bsam mi khyab/_/de dag 'bras bus bsam mi khyab/_/rnam par smin pa'ang bsam mi khyab/_/de nas gzhan 
[\[335b\]]
[\[335b.1\]]yang rgyal po ni/_/zla ba sa steng med pa na/_/phan tshun 'khrug pa'i ngang tshul du/_/go DA'i rgyud ni 'byung bar 'gyur/_/phan tshun ltos pa med par ni/_/de tshe mtshon ni 'debs par 'gyur/_/zhag ni bdun po gcig dang ni/_/de bzhin gzhan ni zla ba gcig_/de tshe 
[\[335b.2\]]tshogs kyi rgyal srid rgyud/_/de tshe sa steng byed par 'gyur/_/gang gA'i 'gram gyi grong der ni/_/gtsug lag khang gi gnas kyang byas/_/de nas zla ba zhes bya ba'i/_/bram ze'i khye'u de yi bu/_/zla ba brgyad dang zhag lnga dang /_/phyed dang gnyis zhag 'das nas 'chi/_/
[\[335b.3\]]de'i mthar rgyal po 'dug pa ni/_/klu yi rgyal po zhes bya ba/_/go DA'i yul gyi rgyal po 'byung /_/dang por dza ma'i rigs bram ze/_/kun nas rje'u rigs kyis bskor ba'i/_/klu zhes bya ba de yang 'byung /_/de yang mu ges gnod pa dang /_/de bzhin pha rol dmag 
[\[335b.4\]]tshogs gnod/_/de dag rgyal srid thob pa na/_/chom rkun chen pos kun tu khyab/_/des kyang de yi lugs nyams te/_/der ni lo ni lnga dang gcig_/rgyal srid kun nas 'khrugs bzhin spyod/_/srog gcod mang po byas nas ni/_/de tshe srog la gnod par byed/_/snga ma'i 
[\[335b.5\]]las kyi nyes pa yis/_/rje'u rigs spyod pa de dag byed/_/phan tshun 'khrugs pa'i ngang tshul du/_/de tshe de ni 'byung bar 'gyur/_/de dag de tshe nus ldan tshul/_/rgyal rigs spyod la gnas pa yi/_/go DA'i rgyud kyi mi yi bdag_/'byung bar 'gyur bar the tshom 
[\[335b.6\]]med/_/kha cig de tshe mtshon gyis 'chi/_/nad rnams kyis kyang yang dag 'debs/_/de nas dus byas rgyal po rnams/_/dmyal ba rnams su 'gro bar 'gyur/_/bud med gtso bo'i byis pa ni/_/de yang phyis ni rgyal por 'gyur/_/de dag de bzhin zla phyed nas/_/
[\[335b.7\]]mtshon gyis bsnun nas de nyid bsad/_/mu ge chen po yang dag 'byung /_/pha rol dmag tshogs dag gis dkrugs/_/yid ni skrag par gyur pa yis/_/shar phyogs yul mi nyams par gyur/_/de yi yul du mi bdag ni/_/the tshom med par 'byung 'gyur ba/_/bcom 
[\[336a\]]
[\[336a.1\]]brlag skyes pa'i rgyal po mchog_/yangs pa can gyi tshong pa sngon/_/de yang lus la mchod pa yi/_/ma ga d+hA yi rgyal por 'gyur/_/de'i yang nu bo yi ge b+ha/_/shar gyi phyogs la yang dag gnas/_/de bu yi ge pra zhes bya/_/shar phyogs nyid du yang dag 
[\[336a.2\]]skyes/_/rgyal rigs mchog tu skyes par bstan/_/legs par spyod pas byis par bcings/_/lo ni bcu dang bdun dag tu/_/'ching ba dag la yang dag bzhag_/glang rdzi zhes bya'i rgyal pos bcings/_/bcom ldan zhes bya des ni bkrol/_/yi ge ha zhes rgyal 
[\[336a.3\]]chen ni/_/nub kyi phyogs na yang dag 'ongs/_/shar gyi phyogs ni mtha' med par/_/gang gA'i 'gram du gnas par gyur/_/dmangs rigs gzi brjid che ba dang /_/sde chen stobs ni che ba dang /_/de ni de yul 'gram gnas nas/_/kun tu yang ni rab tu gnas/_/
[\[336a.4\]]go DA'i skye bo zhes grags grong /_/mu stegs zhes kyang rnam par grags/_/rgyal pos de ni rnam mnan nas/_/stobs chen de ni 'dug par gyur/_/der ni rgyal rigs byis pa de/_/tshong pa dang ni lhan cig 'ongs/_/der ni nam phyed zhugs nas ni/_/nam gyi mthar 
[\[336a.5\]]ni de yang mchod/_/dmangs rigs rgyal po zhes bya bas/_/slar nyid du ni ldog par byed/_/gang gA'i 'gram gyi mthar thug par/_/grong khyer dga' ba zhes bya bar/_/de tshe rgyal srid ma ga d+hAr/_/byis pa de ni bzhag par gyur/_/bA rA Na sI'i pha rol tu/_/
[\[336a.6\]]kA shi yul gyi mir yang phyin/_/stobs chen sa yi bdag po ni/_/dmangs rigs der ni zhugs par gyur/_/sdug bsngal nyam thag nad chen pos/_/de tshe bu ni dbang yang bskur/_/byis pa khye'u phug ces pa/_/de tshe rgyal thabs dbang yang bskur/_/chen po'i nad 
[\[336a.7\]]kyis zil mnan nas/_/de tshe sa yang 'khor bar mthong /_/de nas 'bad pas shugs nar phyung /_/lus zhig nas ni dud 'gror song /_/de tshe zla ba bdun dang brgyad/_/dud 'gro dag tu gnas par gyur/_/de yi skye ba las grol nas/_/lha rnams kyi ni nang du skyes/_/
[\[336b\]]
[\[336b.1\]]de tshe skye ba nyi shur ni/_/lha yi phun sum tshogs pa thob/_/chos kyi bdag nyid de mthar gyis/_/rang rgyal byang chub thob par byed/_/sngon gyi skye ba'i dus dag tu/_/'di nyid las ni nye bar bsags/_/bdag nyid chen po rang rgyal la/_/gos kyis kun nas bkab pa dang /_/
[\[336b.2\]]glang po rta dang shing rta'i rgyur/_/lham ni rab tu phul bar gyur/_/de las blo ldan sems dang bas/_/de tshe de la bza' ba byin/_/rnam par smin pa de yis ni/_/lha yi rgyal po brgya byin du/_/skye ba bye ba phrag dgur ni/_/lha yi 'jig rten dag tu gyur/_/sa steng 'ong nas 
[\[336b.3\]]rgyal po ni/_/de nas skye ba 'di la gyur/_/gzhan gyis rjes bsgrubs rgyal thabs ni/_/rjes su spyod par 'gyur ba yin/_/de yi bu yang rgyal po ni/_/bA rA Na sIr rab tu gnas/_/chags 'og rgyal phran gyis bcom pa'i/_/rgyal thabs rnam 'jig 'byung bar 'gyur/_/
[\[336b.4\]]de yi rgyal srid dgra dang ni/_/bram zes phal chen gnod par 'gyur/_/bag med 'dod pa spyod pa dang /_/rgyal po de ni gdon gyis 'dzin/_/phyi ma yi ni dus dag tu/_/de nas mtshon gyi brgyab nas 'chi/_/ma ga d+hA rgyal de dag ni/_/phan tshun du ni gnod byed pas/_/
[\[336b.5\]]zla ba zhes bya'i rgyal po 'das/_/shar gyi phyogs kyi kun nas kyang /_/gang gA'i 'gram gyi mthar thug par/_/bA rA Na sI de las gzhan/_/yi ge pra zhes rgyal rigs ni/_/de yi tshe na rgyal po 'byung /_/gang zhig dmangs rigs gyur pa ni/_/yi ge ha yis yongs su mchod/_/
[\[336b.6\]]grong khyer dga' ba zhes bya bar/_/gang gA'i 'gram la yang dag rten/_/sngon gyi las kyis yongs bskul nas/_/rgyal rigs rgyal por 'byung bar 'gyur/_/de nyid las byas byed bcug dang /_/rjes su yang ni yi rang byas/_/de tshe dus ni 'das pa na/_/gser thub ces 
[\[336b.7\]]bya'i ston pa 'byung /_/bA rA Na sI'i grong khyer du/_/nor chen ldan pa'i tshong dpon yod/_/tshong dpon bu ni byis pa de/_/byis pa dag gis yang dag bskor/_/sa rdul dag la rtse ba'i phyir/_/lam chen dag tu zhugs par gyur/_/rang khyim mchod rten mchog mthong 
[\[337a\]]
[\[337a.1\]]la/_/pha dang ma ni mchod byed pa/_/de nyid yid la bzung byas nas/_/sa rdul gyi ni mchod rten byas/_/de tshe me tog sman mas ni/_/mchod pa yang ni byed par gyur/_/sangs rgyas dad pa'i dran pa yis/_/sangs rgyas de la'ang bstod pa byas/_/byis pa 
[\[337a.2\]]rnams kyis yongs bskor nas/_/der ni byis pa rtse bar gyur/_/ston pa gser thub rgyal ba yi/_/nyan thos mchog de gcig pu zhig_/skyon bral bdag nyid grol ba dang /_/khams gsum las ni rnam grol blo/_/de tshe dang por skyon bral ba/_/bsod snyoms la ni rgyu bar 
[\[337a.3\]]gyur/_/bA rA Na sI legs mdzes pa'i/_/de tshe grong khyer rab tu zhugs/_/gang du sa steng byis pa yod/_/de tshe chags bral phyogs der phyin/_/der ni byis pa de kun gyis/_/kun nas yongs su bskor bar gyur/_/'dir gshegs dge slong 'dir spyon cig_/ston pa'i 
[\[337a.4\]]mchod rten phyag byos mdzod/_/bdag cag gis ni 'bad byas na/_/bzang po 'di la mi gzigs sam/_/de nas tshong dpon bu khye 'us/_/rtsa yi thag pa blangs nas ni/_/rdzu 'phrul chen po'i 'dod chags bral/_/rtse ba'i tshul gyis de bcings khrid/_/rdzu 'phrul chen po chags 
[\[337a.5\]]bral bas/_/der gnas rnams la yang dag dgongs/_/sa steng dag tu gzigs pa na/_/de dag gis ni mchod rten byas/_/byis pa'i spyi bor lag byugs nas/_/blo ldan de la 'di skad smras/_/gang du khyod kyi mchod rten byas/_/thong shig khye'u bdag cag 'deng /_/
[\[337a.6\]]gang du sa steng mchod rten ni/_/der yang thams cad 'ong gyur nas/_/de tshe byis pa dang lhan cig_/bdag nyid chen po des phyag byas/_/bsod snyoms don du ci 'dod par/_/dpa' bo de ni phyir yang chas/_/de nas tshong dpon byis pa yis/_/chos gos mtha' nas bzung 
[\[337a.7\]]nas ni/_/dge slong de ni bzung khyer ba/_/bshos gsol bya ba'i ched du'o/_/de nas tshong dpon gtso bo des/_/byis pa khye'u de mthong nas/_/rdzu 'phrul chen po chags bral ba'i/_/chos gos mtha' la 'dzin byed la/_/'jigs shing ba spu ldang ba dang /_/nga yi 
[\[337b\]]
[\[337b.1\]]khyim du mchog kyang gshegs/_/myur du rkang gnyis la btud de/_/byis pa yis ni 'dzin pa btang /_/bu de yis kyang bzung byas la/_/'bad pa yis ni bzod gsol byas/_/skye bo'i mchog gyur phan 'dod pa/_/de yi lhung bzed blangs nas ni/_/sA lu'i tshod ma bza' ba yis/_/
[\[337b.2\]]lhung bzed dag ni bkang byas nas/_/bu la bos nas smras pa ni/_/yang dag long la 'di la byin/_/de nas byis pa shes ldan pas/_/'bad pas lag gnyis bkrus nas ni/_/lhung bzed gang ba blangs nas su/_/'dod chags bral ba la ni phul/_/phul nas myur ba nyid du ni/_/rkang pa 
[\[337b.3\]]gnyis la phyag kyang byas/_/'dod chags bral bas blangs nas ni/_/gtsug lag khang song zas la spyad/_/bde bar rig pa'i sems kyis ni/_/de tshe 'dod chags bral bar gyur/_/de las byis pa gzhan zhig ni/_/phrag dog sems su gyur nas ni/_/mu stegs rnams 
[\[337b.4\]]la rab dad nas/_/bstan pa la ni de mi mchod/_/khro ba'i sems ni kho na yis/_/'dod chags bral la nyin zhag gzhan/_/bza' bca' ba rnam mang po/_/khyer nas de la rab tu byin/_/khyod la byin pa'i bsod snyoms kyis/_/dge ba cung zad gang yod pa/_/tshong dpon bu 
[\[337b.5\]]ni de bas kyang /_/sa steng bdag ni dam par shog_/de nas mu stegs de kun dang /_/de tshe bram ze'i chung ma rnams/_/de nas thams cad 'dus nas ni/_/tha dad par ni 'thab mo'ang byas/_/byis pa khyed cag yong mi shes/_/ci phyir mgo reg gam du 'gro/_/'di dag 
[\[337b.6\]]bdag la'ang gnas med na/_/gzhan dag gang du mya ngan zlo/_/byis pa de yi sems can la/_/de lta bu yi zhe sdang skyes/_/ston pas nye bar bsngags pa yi/_/chos kyi zam pa grags pa dang /_/sa steng lha khang mchod rten mchog_/mu stegs rnams kyis de dag bshig_/
[\[337b.7\]]tshong dpon mchog gi bu de la/_/kun nas 'khrug pa'i sems kyang byas/_/mgo reg 'di la byin pa yi/_/sbyin pa'i 'gro ba gang du 'gro/_/ngan 'gro'i 'gro bas zin sems la/_/rnam par gnod pa bdag gis bya/_/gnyis pa byis pa gang yin de/_/zla ba zhes 
[\[338a\]]
[\[338a.1\]]bya'i rgyal po yin/_/rnam smin de yis mi 'dod pa/_/yun ring sdug bsngal rjes su myong /_/tshong dpon mchog gi bu de ni/_/lus zhig nas ni bde 'gror song /_/de dang der ni lha gnas su/_/yun ring bde ba rjes su myong /_/de tshe de tshe de dang der/_/shi 'phos 
[\[338a.2\]]lha yi 'jig rten gnas/_/de tshe tha ma'i skye ba la/_/thams cad du ni 'ching ba gcod/_/tha ma'i skye ba thob pa na/_/mir gyur sa yi bdag por 'gyur/_/las kyis de tshe tshe 'phos na'ang /_/de tshe de tshe de dang der/_/'jig rten dag tu skyes gyur pa/_/sa steng mi yi bdag por 
[\[338a.3\]]byed/_/gang zhig me tog dman ma ni/_/byis pa g.yo ba des phul ba/_/des na longs spyod nyon mongs can/_/de 'di'i 'bras bu nyon mongs ldan/_/sdug bsngal longs spyod thob pa yang /_/rgyal po de yi bstan pa nyams/_/mi brtan byis pa'i rang bzhin dang /_/ji lta 
[\[338a.4\]]de ltar g.yo sems kyis/_/sa steng ston pa'i mchod rten la/_/mchod pa chen po yongs su byas/_/rnam par smin pa'i las de yis/_/byis pa rgyal po'i dbang phyug byed/_/med par rgyal po byed par 'gyur/_/yod pa rab tu 'jig par 'gro/_/byang dang nub kyi bar dag 
[\[338a.5\]]tu/_/de ni rgyal po byed par 'gyur/_/blo gros gang de bcings pa dang /_/byis pas yang ni rab dang ba/_/byis pas bcings dang grol ba yi/_/rnam smin las ni de yis su/_/skye ba dag ni lnga brgyar yang /_/byis pa bcings dang bkrol bar 'gyur/_/tha ma'i skye ba 
[\[338a.6\]]de yi tshe/_/thams cad du ni 'ching ba bcad/_/lo ni lnga bcu lnga dag gam/_/bdun cu rtsa bdun dag tu 'gyur/_/shar phyogs rgya mtsho'i mthar thug par/_/sa steng de ni rgyal por 'gyur/_/'bigs byed ri yi nang gnas pa/_/mtha' 'khob kla klo'i rkun ma rnams/_/de dag 
[\[338a.7\]]kun la dbang sgyur ba'i/_/yi ge ba ming rgyal por 'gyur/_/gangs can ri yi nang gnas pa/_/byang gi phyogs la brten pa yi/_/de tshe rgyal rigs rgyal po de/_/yul mi kun la spyod par 'gyur/_/mi shes byis par gyur pa yi/_/mchod rten sa rdul gyis byas pas/_/
[\[338b\]]
[\[338b.1\]]'gran zla med cing gnod med par/_/ma ga d+hA yi rgyal por 'gyur/_/shar phyogs rgya mtshor brten nas ni/_/de 'di 'brog gi mthar thug par/_/blo ldan lo hi ta las gzhan/_/byang du de bzhin kha ba can/_/nub tu kA shi'i nyams dga'i grong /_/rtse mo zhes bya'i grong de bzhin/_/
[\[338b.2\]]'di yi nang du rgyal po ni/_/ston pa'i bstan pa gsal byed pa/_/de ni seng ge lnga zhes bya/_/pham nas rgyal pos gzhan yang pham/_/seng ge las skyes thams cad de'ang /_/de tshe rtsa nas rnam par bshig_/gangs can nang dang shar phyogs dang /_/rgya mtsho bcu yi 'gram 
[\[338b.3\]]gnas nas/_/de tshe rgyal rigs brgyad po de/_/yul mi dag ni kun la spyod/_/lha sogs seng ge rgyal po ni/_/g.yon can gzhan la brten pa dang /_/'bigs byed nang na gnas pa la/_/des kyang rang gi rgyal po byas/_/bgrod dka' zhes bya'i yul dbus su/_/dug 
[\[338b.4\]]chen rgyal bas rnam rgyal byas/_/byang shar kun la gnas pa yi/_/seng ge zhes bya de bzhin gzhan/_/zla ba zhes bya'i rgyal po 'das/_/de tshe go DA'i skye bo'ang 'jig_/de tshe rgyal rigs sa yi bdag_/'byung bar 'gyur bar the tshom med/_/rgyal po mngon 'phel skye zhes bya/_/de 
[\[338b.5\]]yi longs spyod 'phel bar 'gyur/_/de tshe rgan por gyur pa na/_/de yang g.yo ba med par song /_/lo ni brgyad cur 'tsho ba ste/_/de bzhin gzhan ni bdun dang bdun/_/de nas 'khogs pas zil mnan nas/_/dus byas lha yi gnas su song /_/yun ring lha yi bde ba ni/_/de 
[\[338b.6\]]tshe rgyal pos rjes su myong /_/sngon ni kun nas nyon mongs pas/_/las kyi yang ni shi 'phos te/_/rdzu 'phrul chen po klu yi rgyal/_/blo ldan dud 'gro'i nang du gnas/_/tshong pa sngags ni grub pa ste/_/ji ltar 'dod pa'i blo byed cing /_/de tshe rig pa'i rgyal po dang /_/de tshe bde 'gro 
[\[338b.7\]]dag tu gyur/_/de yi tshe na 'khor los sgyur/_/sna tshogs tog ces rgyal por 'gyur/_/de bzhin du ni blo ldan de/_/de tshe rig 'dzin chos kyang 'chad/_/lo ni bye ba brgyad cu dang /_/de tshe dgu dang bdun du 'gyur/_/lha dang mi yi bde ba yis/_/'khor los sgyur bar 
[\[339a\]]
[\[339a.1\]]'gyur ba yin/_/de yi 'khor du bu mo ni/_/bye ba drug cu skye bar 'gyur/_/de nas de ni lus zhig nas/_/lha mo sgrol ma mnyes byas te/_/lha rnams bdag por song nas ni/_/der ni chos kyang ston par byed/_/rgyal po de ni mthar gyis su/_/myur du byang 
[\[339a.2\]]chub gzhol bar 'gyur/_/de yang lo ni gsum dag tu/_/rgyal po'i dbang phyug byas nas ni/_/yi ge pa yi rgyal po 'das/_/de tshe dus kyi tha ma la/_/phan tshun rgyud ni byas nas su/_/rtsod pa chen po la yang gnas/_/de yi nu bo yig pa zhes/_/brtul zhugs can du rnam 
[\[339a.3\]]par gnas/_/lo ni gsum dang gcig dag tu/_/rgyal srid yongs su 'phel bar byas/_/de ma thag tu 'khru bas btab/_/'di dag gnyi ga 'chi bar gyur/_/'jig rten dus 'das shi nas ni/_/gnod sbyin dag gi nang du skyes/_/de gnyis mthar gyis chos ldan pas/_/rang 
[\[339a.4\]]rgyal byang chub thob par 'gyur/_/de'i yang nu bo yig pa zhes/_/rgyal rigs kyi ni chos la dga'/_/de yang rgyal po lo gsum du/_/mi yi bdag po byed par 'gyur/_/de'i yang nu bo rgyal po ni/_/yi ge dza zhes rnam par bsgrags/_/de yang yul ni 'di dag tu/_/sa 
[\[339a.5\]]kun gyi ni bdag por 'gyur/_/rta dang shing rta glang po dmag_/kun nas gru dang theg pa yis/_/g.yul du nye bar gnas nas ni/_/dgra yi tshogs ni kun las rgyal/_/des ni yul 'di ma lus dang /_/sa rnams thams cad nyid la ni/_/ston pa'i gzugs brnyan lha khang 
[\[339a.6\]]dang /_/de bzhin rgyal ba'i mchod rten dang /_/sa rnams dag ni thams cad la/_/thams cad mdzes par byas par gyur/_/de tshe sngon gyi rgyal po de'i/_/bram ze de bzhin shAg rigs skye/_/nga rgyal shes rab ldan zhing rno/_/byang chub mthar byed nga rgyal blo/_/de tshe 
[\[339a.7\]]dus kyi tha ma la/_/de nyid 'di yi grogs nyid 'gyur/_/rgyal po chos la dga' ba yi/_/rgyal rigs kyi ni mchog tu gsungs/_/lo ni nyi shu bdun dang brgyad/_/de ni de tshe 'tsho bar 'gyur/_/bud med byas pa'i skyon nyid kyis/_/dus byas nas ni lha gnas 'gro/_/blo 
[\[339b\]]
[\[339b.1\]]ldan de ni mthar gyis kyang /_/bla med byang chub thob par 'gyur/_/de nas grags pa dpal zhes bya/_/de bzhin sa yi bdag po ni/_/u DI ya na rgyal po che/_/chos la dga' ba 'byung bar 'gyur/_/u DI yan gyi grong mchog la/_/grong khyer yi ge pa zhes bya/_/der ni rgyal po 
[\[339b.2\]]byed pa ste/_/kun nas dgra las rgyal bar 'gyur/_/der ni de tshe brgyad dag gi/_/gtsug lag khang yang byed par 'gyur/_/bram ze'i gtso bo de bzhin ldan/_/shAkya'i skyes zhes yang dag brten/_/de yi grogs la brten nas ni/_/'khor yug tu ni rgyal srid byas/_/lo ni brgyad cu 
[\[339b.3\]]gcig bcas par/_/mi yi bdag po der 'tshor 'gyur/_/las byed skyon gyis chos bdag nyid/_/dus byas nas ni lha gnas 'gro/_/lha rnams kyi ni rgyal thabs kyang /_/de bzhin mthar gyis byed par 'gyur/_/de nas lus de zhig nas kyang /_/mtho ris las kyang mtho ris 'gro/_/
[\[339b.4\]]de yi byang chub rgyu dag ni/_/dge ba'i chos ni yongs rdzogs byas/_/de yi bran nyid rgyal po ste/_/rgyal srid gnod med byed par 'gyur/_/yi ge'i dang po ya zhes bya/_/sa yi bdag po 'byung bar 'gyur/_/lo ni bdun dang gcig dag tu/_/de yi dus su rgyal srid byed/_/de 
[\[339b.5\]]gcig bud med rnams kyis ni/_/brdegs nas kyang ni shi bar 'gyur/_/yi ge pa rgyud yang byung ba/_/rgyal rigs rgyal por 'gyur ba yin/_/des ni bran tshogs rnams bsad nas/_/rang dbang du ni yongs su gyur/_/mi dge'i bshes gnyen la brten nas/_/rnam mang srog 
[\[339b.6\]]ni gcod pa yin/_/dpa' zhing 'byor la rmongs par ni/_/'jig rten kun la 'byung bar 'gyur/_/g.yo zhing myur du byed pa na/_/chang dang g.yo sgyu can la dga'/_/chang gis bag med rnam rmongs nas/_/des na de ni sa la nyal/_/dgra rnams kyis ni brtson byas nas/_/
[\[339b.7\]]mtshon chas bsnun nas de gsod 'gyur/_/de nas de ni lus zhig nas/_/dus byas nas ni 'og tu 'gro/_/de yi spun zla gnyis pa ni/_/ming ni yi ge ra zhes shes/_/nyin zhag bzhi bcu rtsa brgyad du/_/de tshe sa la rgyal srid byas/_/bram ze rnams la nor byin nas/_/the tshom 
[\[340a\]]
[\[340a.1\]]med par dus kyang byas/_/de nas gzhan yang sa bdag ni/_/de tshe rgyal po bzang po byung /_/de yang dmangs rigs skye nas ni/_/yan lag ma tshang ngan pa nyid/_/chos min phal cher tshul khrims 'chal/_/'thab pa la yang rtag tu dad/_/bram ze'i tshogs 
[\[340a.2\]]dang rgyal phran dang /_/sdom brtson de bzhin rab byung ba/_/kun la yang ni gnod byed cing /_/rtag tu tshar gcod dag la'ang dga'/_/drag pos 'dul bar byed pa dang /_/de bzhin rkun ma rnams kyang gsod/_/ma rungs thams cad gnod byed cing /_/ya mtshan can gyi brtul zhugs 
[\[340a.3\]]sten/_/rnam par grol la'ang sbyin mi byed/_/de tshe rgyal srid byed par 'gyur/_/lo ni bcu dang bdun gyi bar/_/der ni sa bdag 'tsho bar 'gyur/_/mdze yi nad kyis sdug bsngal nas/_/de nas dus byas dud 'gror 'gro/_/dud 'gro dag las klu rgyal du/_/gdengs ka che 
[\[340a.4\]]ldan mgyogs par 'gro/_/mchog tu 'jigs rungs lus ldan zhing /_/de tshe sgra ni drag par sgrogs/_/de la lor ni mi 'dod pa/_/yun ring sdug bsngal rjes su myong /_/sa srung 'jig rten 'phel byed pa/_/'jig rten kun gyis shes pa ste/_/lus can shar phyogs gnas pa yin/_/
[\[340a.5\]]rgyal po yi ge pa zhes pa'i/_/rgyud rnams rgyud du skyes pa gzhan/_/rgyal rigs dpa' bo rnam par gnon/_/de bzhin rgya mtsho gsum gyi bdag_/bde chen stobs ni che ba dag_/shar gyi phyogs su 'byung bar 'gyur/_/ston pa'i mchod rten bzang po dang /_/gtsug lag khang 
[\[340a.6\]]dang 'dug gnas khyim/_/rnam pa sna tshogs skyed mos tshal/_/rdzing dang khron pa bkad sas bskor/_/de bzhin rtag tu bsod nams khang /_/sa ni mdzes par byed par 'gyur/_/de nas thub mchog dam pa dang /_/theg pa bla na med la brten/_/shAkya'i rab byung de nyid 
[\[340a.7\]]ni/_/rtag tu de ni rab gnas byed/_/mi khom rnams ni spong byed cing /_/dal ba nyid kyang legs par thob/_/yi ge ka zhes rnam par bsgrags/_/'jig med dran dang ldan pa nyid/_/lo ni nyi shu gcig bar du/_/sa skyong rgyal srid byas par 'gyur/_/de nas gsud nad kyis 
[\[340b\]]
[\[340b.1\]]btab ste/_/dus byas nas ni lha gnas 'gro/_/blo ldan de ni mthar gyis su/_/myur du byang chub gzhol bar 'gyur/_/de yi lhag ma'i rgyud las kyang /_/gzhan la rab gnas 'tsho byed pa/_/de yi 'og tu sa skyong ba/_/sa srung 'tsho bas gnas pa yin/_/bram ze bkren pa'i 
[\[340b.2\]]skye bo ni/_/the tshom med par 'byung bar 'gyur/_/de yi dus su chos min ldan/_/ston pa'i bstan pa nges par nyams/_/sngags kyi bstan pas sems can rnams/_/dge ba'i don du nges par sbyor/_/gang zhig gzhon nus bstan pa yi/_/sngags ni longs spyod 'phel byed pa/_/
[\[340b.3\]]rgyal po'i dbang phyug don du ni/_/de tshe de'i yul phyogs su yang /_/grub pa mchog ni bsgrub bya min/_/chos kyi 'khor lo nyams dga' dang /_/de bzhin 'od ma'i tshal chen dang /_/gang du bcom ldan de zhi bar/_/phung po med par rab zhugs pa/_/sngags gnyis 'di dag bsgrub bya 
[\[340b.4\]]ba/_/lha mo sgrol ma khro gnyer can/_/rtag tu rgya mtsho'i 'gram dang ni/_/snying po med pa'i 'bab chu mchog_/gang gA'i 'gram ni thams cad du/_/pad+ma 'byung ba bsgrub par bya/_/sa bcu thob pa'i bdag po ni/_/gang yang byang chub sems de yang /_/sems can rnams ni 
[\[340b.5\]]'dul byed pa/_/zla ba zhes ni rnam par bsgrags/_/rig pa'i rgyal mo rdzu 'phrul che/_/de ni sgrol ma zhes kyang bstan/_/bud med gzugs 'chang lha mo ni/_/'gro ba kun tu rnam par rgyu/_/snying rjes brlan pa'i sems kyis ni/_/sems can rnams la phan don du/_/mi mjed 
[\[340b.6\]]'jig rten khams gnas nas/_/bud med ming gis 'jug par byed/_/sa bcu la ni rab gnas thob/_/byang chub sems dpa' rdzu 'phrul che/_/sems can rnams ni 'dul byed pa/_/lha mo sgrol ma zhes su bstan/_/'di ni 'bad med grub pa ste/_/srung dang skyob dang 
[\[340b.7\]]sbed par byed/_/longs spyod dbang phyug 'phel byed pas/_/'di ni lha mo bsgrub par bya/_/byang chub tshogs kyi ched du ni/_/skyed pa nyid nas brtsam par bya/_/snying rjes brlan pas lus can la/_/de tshe lha mo rjes 'brang ba/_/sngags kyi gzugs kyis sems can la/_/byang 
[\[341a\]]
[\[341a.1\]]chub tshogs ni bya phyir ro/_/re ba thams cad dga' rgyas phyir/_/shar gyi phyogs su gnas pa yin/_/bdag nyid rnam pa stong dang ni/_/rnam pa mang por byas nas kyang /_/rgya mtsho bzhi yi mthar thug par/_/sa rnams kun tu rnam par rgyu/_/de nas shar gyi phyogs 
[\[341a.2\]]su 'am/_/yang na bA rA Na sIr 'grub/_/lha mo de yi zhing du ni/_/shar gyi phyogs su rab tu bstan/_/'od chen po ni dzam b+ha la/_/gnod sbyin rgyal po yang dag 'grub/_/de tshe longs spyod ma lus 'dod/_/de tshe dus kyi tha ma la/_/lha mo sgrol ma gnod sbyin rgyal/_/de nor 
[\[341a.3\]]rgyas pa 'dod pas sgrub/_/de tshe khro bo'i sngags dag ni/_/lho phyogs dag tu bsgrub par bya/_/kla klo rkun ma'i gling dang ni/_/de bzhin rgya mtsho'i nang du ni/_/stobs chen sgrol ma gnod sbyin rgyal/_/de bzhin du yang 'grub par 'gyur/_/ha ri kel ka da raM tsa/_/kA ma rU pa gA dA 
[\[341a.4\]]hA ya hi/_pho nya mo tshogs rnam mang dang /_/gnod sbyin rdzu 'phrul chen mo 'grub/_/'jam pa'i dbyangs kyis gang gsung sngags/_/longs spyod kyi ni rgyur 'gyur ba/_/de bzhin yul der grub pa ste/_/gzhan yul de bzhin ma yin no/_/shar phyogs dang ni phyogs 
[\[341a.5\]]mtshams su/_/rnam pa sna tshogs sngags kyi rgyur/_/de yi dus su bstan pa ni/_/lus can rnams kyis bsgrub par bya/_/dbus kyi yul du de bzhin sngags/_/de bzhin sa srung mang po ni/_/rgya che thams cad nyam chung ba'i/_/blo chung rnams kyis rtogs par byed/_/rgyal 
[\[341a.6\]]po'i gtso bo mdor bsdus nas/_/ming ni 'di dag nges par brjod/_/dang po'i yi ge sha dang na/_/dang po'i yi ge par yang bstan/_/dang po'i yi ge ba dang e/_/dang po'i yi ge ar yang bstan/_/dang po'i yi ge har bstan te/_/dang po'i yi ge par yang bsgrags/_/dang po'i yi 
[\[341a.7\]]ge dza dang ba/_/dang yig d+ha ni zla ba'i rigs/_/yi ge ha nyid rnam bsgrags dang /_/de bzhin yang ni dang po'i a/_/dang po'i yi ge sa la yang /_/bud med rigs min 'jig rten sdang /_/dang po'i yi ge a dang ma/_/'jig rten rnams la mthu dang ldan/_/rim gyis rim gyis 
[\[341b\]]
[\[341b.1\]]rigs dag ni/_/bram ze rje'u rigs dag tu 'jug_/phal cher chos min las byed cing /_/rnam sdang bud med la brkam chags/_/sa srung skyon ni rab mang bar/_/de tshe dus kyi tha ma la/_/yul gyi dbus su mi yi bdag_/'byung bar 'gyur bar the tshom med/_/dus kyi tha mar 'di dag 
[\[341b.2\]]tshe/_/lo ni brgya dang nyi shu nyid/_/de yi tshe na mi rnams kyi/_/tshe ni ring bar rab tu bstan/_/de dag bar ma bzang po las/_/khyad par ring dang thung ba yin/_/rgyal po rnams ni tshe thung bar/_/de tshe dus su bstan pa ni/_/gang gA'i 'gram gyi ngogs dang ni/_/gangs can gyi ni ri zhol dang /_/de tshe kA ma 
[\[341b.3\]]rU yul du/_/de 'dra'i rgyal po 'byung bar 'gyur/_/dang po bar ma tha ma yi/_/rigs kyi lhag ma brjod bya ste/_/dang po'i gtso bo chen po ni/_/rna can rgyal por rab tu bsgrags/_/tha ma ang ga'i bdag po dang /_/der ni 'byor bzad 'byor pa dang /_/legs byin srid pa byin pa ni/_/kA ma rU pa'i 
[\[341b.4\]]yul du byung /_/tha mar legs 'byor gzhon nu dang /_/yi ge ba dang tha gnyis ni/_/yangs pa can du yang dag byung /_/gang du thub pa de skyes pa/_/ser skya zhes bya'i grong mchog tu/_/tha mar zas gtsang shAg rigs kyi/_/nyi ma bu ram rigs skyes pa/_/tha mar zas gtsang rnam bsgrags pa/_/
[\[341b.5\]]shAkya shAkya'i rnam 'phel byed/_/sems can brtson 'grus chung bar ni/_/'jig rten skyes mchog bstan pa yin/_/gang zhig rgyal bas gsung sngags dang /_/de bzhin bran po'i tshogs kun dang /_/pho nya'i tshogs kun du ma dang /_/rdo rje pad+ma'i rigs dag kyang /_/rgyud rnams kun gyi don rig pas/_/
[\[341b.6\]]bsgrubs na 'grub par 'gyur ba yin/_/'jig rten kun gyi sngags dag ni/_/yul gyi dbus der grub par 'gyur/_/dbus yul gnas par khyad par du/_/rgyal bas gsungs pa bsgrub par bya/_/rnam pa sna tshogs rtags dang ni/_/rnam pa sna tshogs rgyud dag dang /_/rnam pa sna tshogs 
[\[341b.7\]]sbyor bar ldan/_/lus can rnam pa sna tshogs 'grub/_/dbus kyi yul du de bzhin sngags/_/longs spyod 'phel ba bsgrub par bya/_/de bzhin lus can bsrung don dang /_/skyob dang dbang dang dgug pa 'grub/_/dbus kyi yul du mi yi bdag_/'das dang ma 'ongs rab tu 
[\[342a\]]
[\[342a.1\]]gsungs/_/rnam pa sna tshogs rtags dang ni/_/rnam pa sna tshogs tshe dang rigs/_/rgyal po thams cad gsungs pa ni/_/mchog dang tha ma bar ma yin/_/de bzhin rnam gsum grub pa ste/_/dus kyang gsum du sbyar bar bya/_/de bzhin sngags kyang rnam gsum du/_/de bzhin 
[\[342a.2\]]thub pa mchog gis gsungs/_/rgyal po mtha' yas gsungs pa ni/_/dbus kyi yul dang nub phyogs dang /_/byang phyogs dang ni shar phyogs dang /_/de bzhin phyogs mtshams thams cad dang /_/rnam pa bzhi ru mtshon pa yi/_/gling dag de bzhin kun tu yang /_/sa bdag mtha' yas rab gsungs 
[\[342a.3\]]pa/_/mtha' yas sngags ni sgrub pa dang /_/mtha' yas yul la gnas pa dag_/mtha' yas sngags ni yongs su 'grub/_/thub pa'i bstan pa nub pa na/_/tshar gcad rjes su gzung bar byed/_/dus su rgyal po dag la sngags/_/'jam dpal gyis ni gsungs pa yin/_/rdzu 'phrul rtse dang 
[\[342a.4\]]rnam 'phrul dang /_/'dir ni dus kyi spyod pa'ang bstan/_/sngags kyi bdag nyid sems can gyi/_/'gro ba skye gnas rgyal po'i ming /_/sngags ni sgrub par 'dod rnams la/_/yul dang dus ni yang dag bstan/_/bstan pa nub pa'i 'og tu ni/_/zhar la rgyal po rnams kyis bstan/_/yon 
[\[342a.5\]]tan bdag nyid che sngags rnams/_/tha mar 'bras bu rtogs par byas/_/rgyal po gzhan ni theg pa dang /_/sngon ni 'gal ba med par bstan/_/dus kyi tha ma de dus su/_/rab tu gnas par the tshom med/_/de dag phyogs la gnas par ni/_/rgyal po thams cad gsungs pa yin/_/de bzhin 
[\[342a.6\]]shAkya'i gsung rab la/_/nges par rab byung gnas nas ni/_/'jig rten mig gcig gyur pa yi/_/thub pa mchog ni med pa na/_/rtag tu sngags smra la dad pas/_/bstan pa'i don ni byed par 'gyur/_/de dag gzhon nu bshad par bya/_/rtse gcig yid kyis mnyan par gyis/_/ston pa'i gsung 
[\[342a.7\]]rab sa steng du/_/dus mthar 'jig rten nyams pa na/_/sdom brtson rgyal po'i tshul gyis ni/_/'byung bar 'gyur bar the tshom med/_/dper na ma khol zhes bya dang /_/me tog ces byar rnam par grags/_/yi ge ma zhes gzhon nu zhes/_/dang por tha mar chos la dga'/_/klus bos zhes bya rnam par 
[\[342b\]]
[\[342b.1\]]grags/_/rin chen 'byung zhes bya ming dang /_/yi ge ga zhes gzhon nu zhes/_/yi ge ba zhes chos sems byed/_/yi ge a ming bdag nyid che/_/ston pa'i bstan pa gces 'dzin byed/_/blo ldan yon tan kun gyis bkur/_/dang po'i yi ge la zhes bstan/_/rgyal po sangs rgyas pa yi phyogs/_/ston 
[\[342b.2\]]pa'i bstan pa gsal bar byed/_/sdom brtson yi ge a zhes bsgrags/_/bram ze las ni rab tu byung /_/grong khyer gnas bcas gnas pa ste/_/de bzhin tshe ni brgyad cur 'tsho/_/dang yig yi ge a dge slong /_/lho yi phyogs su 'byung bar 'gyur/_/blo ldan tshe ni drug cur 'tsho/_/ka shi zhes bya'i 
[\[342b.3\]]grong du gnas/_/yi ge d+ha zhes sdom brtson nyid/_/lho yi phyogs su rnam par bsgrags/_/pha rol rgol ba bzlog nas kyang /_/de bzhin sdom brtson sngags kyang grub/_/gzhan yang rab byung dam pa ni/_/sing ga la yi grong na gnas/_/'phags pa min la 'phags pa'i ming /_/sing ga 
[\[342b.4\]]la yi gling na gnas/_/pha rol rgol ba bzlog nas ni/_/mu stegs rnams kyi sngags sun phyung /_/de dus 'jigs su rung ba yi/_/dus kyi mtha' las 'byung bar 'gyur/_/yi ge da dang la dang por/_/sdom brtson gang zhig rab gsungs dang /_/yi ge ra dang ba dang por/_/dge slong 
[\[342b.5\]]gang zhig rab byung gsungs/_/ston pa'i bstan pa gsal byed pa/_/'byung bar 'gyur bar the tshom med/_/rgyal po nag po zhes bya bar/_/yi ge sa zhes sdom brtson 'byung /_/mchod rten kun dga' ra ba gnas/_/rdzing dang khron pa'ang thams cad du/_/ston pa'i gzugs brnyan de 
[\[342b.6\]]bzhin rtags/_/gzings dang zam pa nyid rnams ni/_/byed par 'gyur bar the tshom med/_/mtshon gyis lus zhig mtho ris 'gro/_/de nas yi ge sa dang ka/_/dang po dag tu brjod pa dang /_/de bzhin yi ge ra dang g+ha/_/dang po dag tu rab brjod dang /_/dang por yi ge ba dang ni/_/
[\[342b.7\]]legs byin legs de sde zhes bstan/_/sbyin byed sbyin par byed pa nyid/_/gzhan gyi grub mtha' sun byed pa/_/tshong pa sngon dang sman pa sngon/_/gnyi ga sbyin byed sna tshogs byed/_/yi ge ba zhes sdom brtson bsgrags/_/de las gzhan pa dang yi ger/_/dang por yi ge ba 
[\[343a\]]
[\[343a.1\]]grags dang /_/ston pa'i gzugs brnyan don yang byed/_/blo ldan dang por yi ge ma/_/de bzhin sdom brtson dad pa 'byung /_/rnam pa du ma sdom brtson gsungs/_/de tshe mtha' yas 'byung bar 'gyur/_/sdom brtson thams cad bsgrags pa yang /_/ston pa'i 
[\[343a.2\]]bstan pa gsal byed pa'o/_/bstan pa de tshe sa steng du/_/rnam par nyams shing snang med la/_/ston pa'i gzugs brnyan yid du 'ong /_/byed par 'gyur bar the tshom med/_/thams cad byang chub lung bstan te/_/nga yi byang chub mchog thob 'gyur/_/de bzhin 'jig rten sbyin 
[\[343a.3\]]gnas 'gyur/_/srid pa gsum gyi mthar yang byed/_/sngags dang rgyud la mngon brtson pas/_/grags pa 'dzin par shes par bya/_/bram ze chos kyi ngang tshul can/_/de ni rab tu brjod par bya/_/sngags dang rgyud la mngon brtson pas/_/rgyal po'i lugs la nye bar 
[\[343a.4\]]gnas/_/de tshe mi bzad dus dag tu/_/'jig rten kun la 'byung bar 'gyur/_/yi ge ba zhes bram ze mchog_/phyug cing rig byed pha rol phyin/_/de 'dir sa rnams ma lus par/_/rtsod pa'i phyir ni rab tu rgyu/_/mtsho gsum sa yi mthar thug par/_/pha rol mu stegs 
[\[343a.5\]]rtsod la dga'/_/gang phyir dang po gtso bo'i tshig_/sems can rnams la phan 'dod pas/_/gzhon nus yongs su gsungs gyur pa/_/yi ge drug pa'i sngags kyang zlos/_/cho ga rab 'byam 'di dag las/_/des ni de phan de la bsten/_/rgyal dang legs par rgyal ba dang /_/
[\[343a.6\]]grags ldan dge ba de las gzhan/_/rigs ldan chos dang ldan pa dang /_/brtson ldan legs pa khyab 'jug dang /_/sbrang rtsi sbrang rtsi bzang po dang /_/de bzhin grub dang dregs bral dang /_/ra g+ha ba dang dmangs rigs dang /_/de bzhin ka shir skyes pa gzhan/_/gzhon nu 
[\[343a.7\]]'di yi bzlas pa la/_/thams cad kun yang 'byung bar 'gyur/_/de dag kun kyang bzang po ste/_/blo ldan mang du thos pa yin/_/de kun sngags ni mngon du gyur/_/rgyal po'i 'tsho bas yang dag gnas/_/de 'og rnam par grags pa ni/_/bram ze dang po'i yi ge bi/_/
[\[343b\]]
[\[343b.1\]]grong khyer me tog ces bya bar/_/de ni khro bo grub par gyur/_/dbul bas yongs su zil mnan pas/_/rgyal po rnams ni tshar bcad byas/_/khro rgyal gshin rje gshed de yi/_/'jam pa'i dbyangs kyis 'dir gsungs pa/_/sems can ma rungs rnams dang ni/_/gdul 
[\[343b.2\]]dka' 'dul bar byed pa dang /_/phan pa min las bzlog don dang /_/phan pa nye bar 'phel phyir dang /_/sems can rnams ni rjes gzung dang /_/sems can srog 'chad dgag phyir ro/_/bram ze'i khye'u rmongs pa de/_/dbul ba khro ba chags pa yis/_/rgyal po'i srog la gnod 
[\[343b.3\]]pa'i phyir/_/khro bo'i sngags ni zlos par byed/_/de 'og rnam par grags pa ni/_/bram ze yi ge dang po a/_/chos don dge ba ldan bdag nyid/_/bden par smra zhing dbang po thul/_/mnga' bdag mang pos bkur ces pa/_/de tshe sngags ni zlos par 'gyur/_/sngags 
[\[343b.4\]]ni bsgrub par gyur pa la/_/dbang 'gyur yin gyis gzhan ma yin/_/'byung po dbang du gyur pa na/_/de tshe nor dang ldan par 'gyur/_/de 'og rnam par grags pa ni/_/bram ze chos don sems byed pa/_/de nas mthar ni dang yig sha/_/ma la'i yul du de ni 'byung /_/sa steng 
[\[343b.5\]]sngags ni zlos par grags/_/bstan pa mchog la'ang rab tu dad/_/rig pa rjes bzung ma rungs dang /_/tshangs pa'i srin po srin po dang /_/'byung po shin tu ma rungs bcas/_/rnam pa sna tshogs sha za dang /_/bstan dang 'gro ba sna tshogs ni/_/de dag ma lus de dbang 
[\[343b.6\]]'gyur/_/de bzhin bram ze'i mtshan ldan pa/_/thams cad de yi dbang du 'gyur/_/de 'og rnam par grags pa ni/_/lho yi phyogs su bram ze ni/_/yi ge dang por ba bstan pa/_/ston pa'i bstan la de gtsor byed/_/mchod rten kun dga' ra ba gnas/_/ston pa'i gzugs 
[\[343b.7\]]brnyan yid 'ong gis/_/sa ni rgya mtsho gnyis mthar thug_/thams cad kyi ni rgyan du byas/_/de 'og rnam par grags pa ni/_/bram ze gtso bo nor chen ldan/_/dang po'i yi ge na zhes pa/_/lho yi phyogs su yang dag bstan/_/bdag nyid chen po sngags zlos ldan/_/nges par byang 
[\[344a\]]
[\[344a.1\]]chub gzhol bar 'gyur/_/dbus kyi yul du bstan pa ni/_/bram ze gang ba bzang zhes pa/_/'dul ba dang ni tshul bzang nyid/_/gang ba bcom brlag dag tu gnas/_/dang yig b+ha ni nor gyi spyan/_/rgyal po rnams ni sngags mchod byed/_/bram ze 'di dag 
[\[344a.2\]]bstan pa ni/_/ston pa'i bstan pa mchod byed pa'o/_/thog ma bar mthar gtso bo ste/_/rnam pa sna tshogs gnas dang rigs/_/sna tshogs phyogs kyi bram ze rnams/_/bram ze gzhan gyis mchod par byed/_/mu stegs sna tshogs rigs dang ni/_/rnam pa sna tshogs spyod 
[\[344a.3\]]yul spyod/_/gnas ni kun tu gsungs pa ste/_/bram ze'i khye'u mang thos yin/_/rang byung sangs rgyas chos kyi rgyal/_/sems can kun gyi don sgrub pa/_/sems can rnams ni ma lus dang /_/lha gnas kyis kyang mchod pa'o/_/rgyal po chen po bzhi po yang /_/'jig 
[\[344a.4\]]rten kun la grags pa ste/_/'phags skyes po dang mig mi bzang /_/yul 'khor srung dang gnod sbyin rgyal/_/brgya byin de nas lha rnams kyi/_/nges pa'i tshig ni rab tu bsgrags/_/'thab bral lha yi bu dang ni/_/'phrul dga' gzhan 'phrul dbang byed dang /_/rgyal po dga' 
[\[344a.5\]]ldan gsungs pa dang /_/'dod pa'i khams kyi dbang phyug mchog_/gcig gi ming ni brgya byin sogs/_/de bzhin 'dod khams dbang phyug yin/_/de yang rtag tu gcig gnas te/_/rdzu 'phrul chen po gcig gi gzugs/_/de yang mtha' yas dag tu bstan/_/rnam 
[\[344a.6\]]pa sna tshogs gzugs 'chang lha/_/de las gong du thams cad mnyam/_/de yang thams cad rdzu 'phrul che/_/lha yi gtso bo ming gcig ste/_/'du shes med pa'i mthar yang bstan/_/de dag gtso bo med pa ste/_/mnyam pa'i tshul du yang dag gnas/_/'og tu mnar med 
[\[344a.7\]]mthar thug par/_/der ni rgyal po yod ma yin/_/'jam dpal de bas na/_de ltar phyi ma'i tshe phyi ma'i dus su rigs kyi bu'am/_rigs kyi bu mo gang la las de bzhin gshegs pa rnams kyi chos kyi mdzod 'di glegs bam du chud par byas te/_'dri bar 'gyur/_klog par 'gyur/_
[\[344b\]]
[\[344b.1\]]kha ton du byed par 'gyur ba'am glegs bam du byas te 'chang bar 'gyur/_/gus par byas te yid la byed par 'gyur/_/gos rnam pa sna tshogs dang /_phye ma dang /_gdugs dang /_rgyal mtshan dang /_ba dan dang /_dril bu dang /_rol mo dang /_phreng ba dang /_byug pa dang /_
[\[344b.2\]]spos dang /_dri dang /_dri zhim po dag gis mchod par byed par 'gyur/_/ri mor byed par 'gyur/_yang dag par 'dzin par byed par 'gyur/_/yid rtse gcig pa'i sems kyis chos byed par 'gyur ba de la ni/_/phan yon bcu po 'di dag tu 'gyur te/_/bcu gang zhe na/_der 'di 
[\[344b.3\]]la pha rol gyi dmag tshogs kyi 'jigs pa 'byung bar mi 'gyur/_/char 'bab pa mi mkhas pa dang gza' dang 'ching ba chen po'i 'tshe ba 'byung bar mi 'gyur/_/mi ma yin pa'i 'jigs pa'am/_der 'di la mi'i 'jigs pa 'byung bar mi 'gyur/_/phyir rgol ba thams cad 
[\[344b.4\]]kyi 'jigs pa'am/_der 'di la nad kyi 'jigs pa 'byung bar mi 'gyur ro/_/dus ma yin par 'chi ba'i 'jigs pa'am/_der 'di la dus ma yin pa'i char gyi 'jigs pa 'byung bar mi 'gyur ro/_/char ches pa'i 'jigs pa'am/_der 'di la rlung chen po'i dkyil 'khor gyi 'jigs pa 
[\[344b.5\]]'byung bar mi 'gyur ro/_/sha za thams cad kyi 'jigs pa'am/_der 'di la dgra'i 'jigs pa 'byung bar mi 'gyur ro/_/de bzhin du g.yon can rkun po'i 'jigs pa'am/_der 'di la 'chi ba'i 'jigs pa 'byung bar mi 'gyur ro/_/gshin rje'i rgyal pos khyer ba'i 'jigs pa'am/_
[\[344b.6\]]der 'di la chom rkun gyi 'jigs pa 'byung bar mi 'gyur ro/_/lha thams cad dang klu dang gnod sbyin dang dri za'i 'jigs pa'am/_der 'di la gzhan gyi sngags kyi 'jigs pa 'byung bar mi 'gyur ro/_/sbyar ba'i dug thams cad kyi 'jigs pa'am/_der 'di la nad kyi 'jigs pa dang /_
[\[344b.7\]]rims dang /_tshad par 'khru ba dang /_ma zhu ba dang /_yan lag dang /_nying lag gi nad kyi 'jigs pa 'byung bar mi 'gyur te/_phan yon bcu po 'di dag tu shes par bya'o/_/gang du de bzhin gshegs pa rnams kyi cho ga chen po rab 'byam chos kyi mdzod 'di glegs bam du byas te/_bzhag 
[\[345a\]]
[\[345a.1\]]la 'dri ba dang /_klog pa dang /_mchod pa dang /_'dzin pa dang kha ton du byed na de bzhin gshegs pa rnams kyis shin tu bzung zhing chos kyi mdzod mngon du 'gyur ro/_/dam tshig gi spyod pa la rjes su ma zhugs pa dang dam tshig mi shes pa gzhan dag la ni rnam pa 
[\[345a.2\]]thams cad du bstan par mi bya ste/_gang gi phyir 'di ni gsang ba yin pa'i phyir te/_'dis ni thams cad mtshon pa yin na sems can rnams kyi dran pa med par ma byed cig_/'on kyang khyod kyis shes par 'gyur mchod pa byed par 'gyur yang dag par 'dzin par 'gyur zhing bsod 
[\[345a.3\]]nams chen po yang rab tu skye bar 'gyur ro/_/sems can skal ba med pa rnams la bstan par mi bya ste/_gzhan du na dbul ba dang /_nad dang /_mdze dang /_'tshe ba dang /_'go ba'i nad nyid byed par 'gyur ro/_/de bas na gzhan dag la yang bstan par mi bya'o/_/dam tshig dang 
[\[345a.4\]]gsang ba pa dang gsang ba'i sngags kyi spyod pa la rjes su zhugs pa'i sems can rnams dang de bzhin gshegs pa'i bstan pa la legs par bslab pa rnams dang legs par rnam par bzhag pa'i dran pa dang ldan pa rnams dang /_chos kyi don la mkhas pa rnams dang bsam gtan la rab tu zhugs 
[\[345a.5\]]pa dang chos la gnas pa dang bden par smra ba dang sems can gyi spyod pa la rab tu gnas shing snying rje'i spyod pa dang rab tu ldan pa rnams te/_sems can 'di dag la bstan par bya'i gzhan dag la ni ma yin no/_/de nas byang chub sems dpa' 'jam dpal gzhon nur gyur pa stan las 
[\[345a.6\]]langs te/_bla gos phrag pa gcig tu gzar nas/_pus mo g.yas pa'i lha nga sa la btsugs te/_/thal mo sbyar ba byas nas bcom ldan 'das la 'di skad ces gsol to/_/bcom ldan 'das chos kyi rnam grangs 'di'i ming ci zhes bya/_/'di bdag gis ji ltar gzung bar 
[\[345a.7\]]bgyi/_bcom ldan 'das kyis bka' stsal pa/_byang chub sems dpa' thams cad kyi rnam par 'phrul pa byang chub sems dpa'i sde snod ces bya bar yang zung shig_/ngo mtshar rmad du byung ba'i chos kyi man ngag legs par bstan pa'i le'u zhes bya bar yang zung shig_/byang chub 
[\[345b\]]
[\[345b.1\]]sems dpa'i spyod pa'i rjes su 'jug pa rgyud thams cad kyi mdzod ces bya bar yang zung shig_/theg pa chen po shin tu rgyas pa nges par bstan pa nyams pa med pa zhes bya bar yang zung shig_/byang chub sems dpa'i sde snod ces bya bar yang zung shig_/'phags pa 'jam dpal 
[\[345b.2\]]gyi rtsa ba'i cho ga zhes bya bar yang zung shig_/chos thams cad kyi don rdzogs pa nges par bstan pa zhes bya bar yang zung shig_/'jig rten ma lus thams cad la/_/chos dang chos min rnam spyod cing /_/byang chub sems dpa' rdzu 'phrul che/_/gang khyod kun tu rnam par rgyu/_/
[\[345b.3\]]de bzhin chos kyi dam pa mchog_/gsang ba gzhan ni ma mthong ngo /_/sngags rgyud don dang mdo rnams dang /_/'gro ba yul ni skyon med dang /_/byang chub chos la rab gzhol ba/_/dpa' bo gzhan ni ma mthong ngo /_/gang 'di bla ma gsang ba dang /_/drang don mdo yis yongs 
[\[345b.4\]]su brgyan/_/rnam pa sna tshogs mdo don dang /_/sngags dang rgyud kyi rjes 'jug pa/_/cho ga rab 'byam 'di las gzhan/_/ma byung gang yang yod ma yin/_/rgyal srid chen po longs spyod che/_/lha gnas dag tu'ang phun sum tshogs/_/de bzhin lha dang mi rnams kyi/_/grags 
[\[345b.5\]]pa rgyas pa'ang thob par 'gyur/_/mi khom brgyad ni spong byed cing /_/dal ba dag ni thob par byed/_/theg pa rnam gsum bdag po dang /_/de nges sangs rgyas nyid thob 'gyur/_/mdo 'di 'dzin pa'i bsod nams dang /_/de bzhin du ni phan yon 'di/_/'di yi lus la mtshon 
[\[345b.6\]]mi 'byung /_/dug dang mes kyang ma yin no/_/ro langs dang ni gdon dang ni/_/de bzhin srul po ma mo dang /_/srin po sha zas 'tshe byed pa'ang /_/gang zhig mdo 'di 'don la min/_/'chang ba dang ni klog pa dang /_/yang dang yang du mchod byed dang /_/'jigs pa med pas 
[\[345b.7\]]mchod byed dang /_/rnam pa sna tshogs mchod byed de/_/phan yon 'di ni rab bstan pa/_/'jig rten 'dir ni thob 'gyur ba/_/nad pa rnams ni nad las grol/_/sdug bsngal can ni bde bar 'gyur/_/dbul pos nor ni rnyed 'gyur te/_/bcings pa rnams ni 'ching 
[\[346a\]]
[\[346a.1\]]las grol/_/'gro ba lnga dang ldan pa yi/_/'khor ba'i sdug bsngal ltung ba rnams/_/bde ba zhi ba mya ngan 'das/_/mi g.yo go 'phang 'thob par 'gyur/_/rang rgyal sangs rgyas nyid dang ni/_/nyan thos mthar ni phyin par 'gyur/_/mdo sde 'di ni bklag 
[\[346a.2\]]pa yis/_/sangs rgyas sku mdog thob par 'gyur/_/gang gA'i bye ma mnyam pa yis/_/rgyal ba mchog ni mtha' yas pa/_/mchod pas thob pa'i bsod nams dang /_/mdo 'di bton pa'i bsod nams mnyam/_/'jig rten ji snyed gang su dag_/zhing ni bye ba mtha' 
[\[346a.3\]]yas pa/_/de srid phra rab rdul snyed kyi/_/sangs rgyas rnams la rtag mchod pa/_/rnam pa sna tshogs bza' btung dang /_/na ba rnams kyi gso sman dang /_/rnam pa sna tshogs gnas mal rnams/_/rtag tu thams cad rab sbyin dang /_/rnam pa sna tshogs gos dang ni/_/phye ma dag 
[\[346a.4\]]ni kun gyis kyang /_/bsod nams skye bos thob gang yin/_/'di dag 'chang dang klog pas so/_/gang zhig rang sangs rgyas rnams dang /_/'jig rten nyan thos rdzu 'phrul che/_/byang chub sems dpa' bdag nyid che/_/sa bcu la gnas de las gzhan/_/de rnams tshad ni de mnyam la/_/de dag 
[\[346a.5\]]mchod pa'ang de bzhin te/_/gang gi lag par glegs bam chud/_/mi yis de mnyam bsod nams thob/_/'jig rten ji snyed bstan pa yang /_/'jig rten khams na gnas pa yi/_/grangs med sems can ma lus pa/_/thams cad nad ni med byas te/_/skye bo 
[\[346a.6\]]gang zhig yang dang yang /_/bkur stir byas nas de mchod pa/_/chos mchog 'di la mchod na ni/_/blo ldan de yis bsod nams 'thob/_/bskal pa bye ba mtha' yas par/_/rgyal ba mchog gis rtag par yang /_/'jig rten mgon chos mdzad mchog 
[\[346a.7\]]'di/_/mchod par yang ni mi nus so/_/chos mchog 'di ni sa steng du/_/yid bzhin nor bu rin chen 'dra/_/'jam pa'i cho ga 'dir gsungs pa/_/bklags pa dang ni 'chang ba yis/_/des ni 'dod 'jo'i ba 'drar 'gyur/_/longs spyod che nor phun 
[\[346b\]]
[\[346b.1\]]sum tshogs/_/yid ni skyo ba med byas nas/_/sa steng 'di ni rab tu sgrub/_/sngags dang rgyud don drang ba'i don/_/don yod tshig ni rab bshad pa/_/bya ba dus la brten nas ni/_/sa steng rig pa 'dzin bsgrub na/_/rin chen phun tshogs rab gang ba/_/de yi phyogs 
[\[346b.2\]]kun dag tu gsungs/_/'bras bcas 'gro ba'i bdag nyid che/_/spyod pa bzang bar brjod pa yin/_/gang zhig cho ga mchog 'di las/_/rgyal po sngags gcig 'chang byed pa/_/rgyal srid phun sum tshogs don bcas/_/tshe ring phun sum tshogs par 'gyur/_/rnam 
[\[346b.3\]]pa sna tshogs longs spyod tshogs/_/rgyal mchog dam pas 'thob par 'gyur/_/'gro dang gnas pa'i dug dag dang /_/gzhan gyis byas pa'i rig pa dang /_/ro langs sngags kyis sgrub pa dang /_/mtshon gyis kyang ni gnod mi 'gyur/_/gzhan gyi gnod byed gtsor 
[\[346b.4\]]byed pas/_/sa steng 'jig rten gnod mi byed/_/chom rkun nad ni gzhan dag dang /_/me yi 'jigs pa de la med/_/rgyal po skye bo dag kyang rung /_/su zhig de la mchod mi byed/_/gang zhig mdo sde dkon mchog 'di/_/'chang dang klog pa'ang de bzhin no/_/rgyal po rgyal 
[\[346b.5\]]rigs spyi bo nas/_/dbang bskur yul du nyer gnas tshe/_/mdo sde mgo la nges bcings nas/_/yang dang yang du phyag 'tshal na/_/de la rkun pos mi gnod cing /_/mtshon gyis de la phog mi 'gyur/_/gzhon nu'i gzugs su yang dag byung /_/rma bya'i gdan la 
[\[346b.6\]]legs bkod pa/_/glang po'i mtshog ma'i steng bzhag nas/_/g.yul du yang dag zhugs byas na/_/skye bo rnams sdang de dag kun/_/mthong ba tsam gyis ldog par byed/_/byis pa'i gzugs can bzang po ni/_/gzhon nu'i rgyan gyis yongs su brgyan/_/gser 
[\[346b.7\]]dang dngul dang ra gan gyis/_/rgyal mtshan yu ba bsgreng ba la/_/rgyal mtshan ba dan btags nas ni/_/legs dgad legs par mnyam par bzhag_/g.yul du dgras ni legs gang ba/_/mtshon cha sna tshogs thogs byed pa/_/thams cad g.yul du 'dus 
[\[347a\]]
[\[347a.1\]]pa la/_/de yi tshe na 'jug par bya/_/rgyal mtshan sgreng la gnas pa yi/_/gzhon nu las ni sna tshogs pa/_/rnam pa du ma'i gzugs dang ldan/_/bdag nyid chen po 'jam pa'i dbyangs/_/sa bcu'i bdag po'i bdag po ni/_/mthong ba tsam 
[\[347a.2\]]gyis 'jigs par byed/_/rgyal rigs rgyal po chen po ni/_/'jig rten sa srung sa gnas pa/_/dad ldan yid gnyis the tshom ni/_/rnam bral chos la mnyes gshin pa/_/bde bar gshegs la dad bskyed nas/_/snying rjes brlan pa'i yid kyis ni/_/'dir bshad 
[\[347a.3\]]'di dag bya ba ni/_/grub par 'dod pas rab tu bya/_/cho ga'i sbyor ba'i sngags dang ni/_/rgyud dang ldan pa sa steng du/_/chos dbyings tshogs pa'i rgyal ba yis/_/gsung rab 'di dag nges par bstan/_/chos kyi dbyings dang mnyam gnas pa'i/_/rgyal 
[\[347a.4\]]mchog snga ma grangs med pas/_/sa yi steng gi mi rnams la'ang /_/chos kyi mdzod ni gsungs pa yin/_/lha dang lha min sngon g.yul 'thab/_/pha rol 'jigs pa byung ba na/_/gang tshe brgya byin sngon gyur pa/_/dpung ni pham byas zhe sdang bas/_/de tshe gcig tu song nas 
[\[347a.5\]]ni/_/sa steng rnam par du bar gyur/_/rgyal mchog 'od srung de la ni/_/thub pa mchog la de tshe zhus/_/ji ltar bya zhes tshig tu ni/_/bde sogs bdag pos rnam par smras/_/mi bzad lha min gyis pham nas/_/bdag kyang 'dir ni yang dag lhags/_/de skad bcom 
[\[347a.6\]]ldan gsol nas ni/_/lha yi dbang po brgya byin gyis/_/de tshe thub mchog zhabs gnyis la/_/spyi bo'i gtsug gis rab btud nas/_/mig stong kau shi ka ni/_/de yi spyan sngar 'dug par gyur/_/de skad gsol nas thub mchog ni/_/bram zer gyur pa 'od srung 
[\[347a.7\]]gis/_/de tshe gsung du bka' stsal pa/_/ka la ping ka'i sgra skad du/_/rgyal ba mchog gis sngon gsungs pa/_/gzhon nu sna tshogs yang dag byung /_/bdag nyid chen po 'jam dpal ni/_/rnyed dka' sku ni 'bum gyur pa/_/yang dag mtha' la gnas 
[\[347b\]]
[\[347b.1\]]nas ni/_/zab mo'i don gyi don ston byed/_/spros med rnam pa med pa dang /_/gnas med pa las gzugs byas nas/_/shin tu don ldan chos kyang ston/_/lha yi dbang phyug de ni dran/_/de nas de ni de dran pas/_/byang chub sems dpa' dran tsam gyis/_/gzhon nu sna 
[\[347b.2\]]tshogs gzugs can ni/_/der ni de yi mod la lhags/_/der ni bcom ldan 'das dang ni/_/bcom ldan lha yi dbang phyug bcas/_/lhags nas byang chub sems dpa' des/_/de tshe rgyal ba mchog la btud/_/rgyal ba mchog kun phyag 'tshal nas/_/'od chen 'od srung 
[\[347b.3\]]la yang btud/_/de tshe thub pas rjes gnang nas/_/sngags kyi tshig ni 'di smras so/_/na maHsarba bud+d+ha bo d+hi satwe b+h+yaH/_a pra ti ha ta shA sa ne b+h+yaH/_o~M ha na ha na/_sarba b+ha yot+sA da ya trA sa ya/_mo Ta ya/_tshin+da/_b+hin+da/_dz+wa la dz+wa la/_hU~M hU~M phaT phaT swA hA/_byang chub sems dpa' 
[\[347b.4\]]sems dpa' chen po 'jam dpal gzhon nur gyur pas sngags 'di smras ma thag tu sa chen po 'di ri dang rgya mtsho'i mthar thug pa dang bcas pa rnam pa drug tu g.yos te/_sangs rgyas bcom ldan 'das thams cad kyi zhing mtha' yas pa 'jig rten gyi khams kyi phyogs kyi mthar 
[\[347b.5\]]thug pa thams cad dang bcas pa yang rab tu 'gul bar gyur to/_/sangs rgyas bcom ldan 'das thams cad kyis kyang sngags kyi tshig 'di dag byin gyis brlabs so/_/de nas lha'i dbang po brgya byin 'jigs pa dang bral nas ba spu langs te ngo mtshar rmad du byung ba thob 
[\[347b.6\]]nas/_mig gnyis phye ste/_stan las langs nas/_bcom ldan 'das kyi zhabs gnyis la btud nas lan gsum bskor ba byas shing /_'jam dpal gzhon nur gyur pa la mngon du bltas nas sngags kyi tshig de dag bzung ste/_yid la byas nas phyir yang shing rta la zhon 
[\[347b.7\]]te/_lha ma yin gang yin pa de logs su phyin par gyur to/_/de nas lha ma yin thams cad rgya mtsho chen po'i mtha'i 'gram du gang rang gi grong khyer gang yin pa der mngon du phyogs shing song bar gyur te/_sems zhum zhing nyams la dpung gi 'jigs pas 
[\[348a\]]
[\[348a.1\]]sems dkrugs shing gdong gi mdog nyams shing nga rgyal dang dregs pa la sogs pa dang bral bar gyur la/_/mtshon cha dang bral zhing ri 'bigs byed 'bar ba bzhin du lha'i dbang phyug de mthong nas byer bar gyur to/_/de nas lha yi dbang po brgya 
[\[348a.2\]]byin gyis sum cu rtsa gsum gyi lha rnams la smras pa/_grogs po dag ma 'jigs shig_/ma 'jigs shig_/sangs rgyas kyi mthus lha ma yin las bdag cag nges par rgyal bas rang gi gnas su 'gro bar bya'o/_/rang rang gi gnas ci lta ba 
[\[348a.3\]]bzhin du song nas khyod cag rtse ba dang dga' ba yongs su spyod par gyis shig_/de nas lha de dag thams cad yid shin tu dga' nas phyir yang rang gi gnas su log par gyur to/_/de nas lha rnams kyi dbang po brgya byin 'di snyam du sems par gyur te/_
[\[348a.4\]]gang bdag gis gzhon nu'i gzugs can gyi gzugs brnyan gyi rnam pa de byas la rgyal mtshan gyi rtse mo la'ang btags na/_des na gang gi lha ma yin gyi 'jigs pa mi 'byung ngo /_/zhes bstan to/_/de nas lha rnams kyi dbang po brgya byin gyis chen po la 'os 
[\[348a.5\]]pa'i nor bu rin po che nang 'od dang ldan zhing gsal ba'i phreng ba blangs nas/_gzhon nu'i cha byad kyi gzugs brnyan byas te/_steng gi khang bzang du grong khyer chen po blta na sdug pa'i dbus na/_lha rnams kyi 'dun sa chos bzang gi rtse mor rgyal mtshan bsgreng ba 
[\[348a.6\]]legs par bkod pa byas nas bzhag par gyur to/_/de nas lha ma yin de dag rab tshim byed dang /_thags [{]bzangs [,]bzang [}]ris la sogs pa de dag lha rnams kyi steng du mi 'gro zhing /_lha de dag kyang zil gyis gnon par mi 'gyur la/_rdzu 'phrul 
[\[348a.7\]]las rnam par 'phrul pa'am/_g.yul mngon du phyogs par 'gro bar mi nus so/_/de ltar lo bye ba khri phrag du ma mi ma yin pa'i grangs kyis bgrang bar yang lha ma yin gyi 'jigs pa 'byung bar mi 'gyur ro/_/de bzhin du phan yon dpag tu 
[\[348b\]]
[\[348b.1\]]med pa bstan pa dang /_tshe dang /_nad med pa 'phel bar/_sangs rgyas bcom ldan 'das dang /_byang chub sems dpa' sems dpa' chen pos kyang sngon du gsungs pa yin no/_/de bzhin du phan yon gyi yon tan mchog 'di dag rgya 
[\[348b.2\]]che ba dang /_mtha' yas shing mu med pa sngon gsungs pa yin no/_/gang zhig chos kyi rnam grangs 'di spangs sam/_rnam par rtog par byed na/_bsod nams ma yin pa dpag tu med pa 'phel bar 'gyur zhing /_dmyal bar yang skye bar 
[\[348b.3\]]'gyur la/_dud 'gro dang /[ {]yi dgas [,]yi dwags [}]dang /_gshin rje'i 'jig rten gyi skye ba ngan par yang 'gro bar 'gyur ro/_/sman dang /_sngags rnams med do/_/byang chub sems dpa' med do/_/de rnams kyi bdag nyid chen po rdzu 'phrul 
[\[348b.4\]]che ba dang /_rnam par 'phrul ba yang med do/_/cho ga rgya che ba yang med do/_/'phags pa ma yin pas bshad do/_/zhes byas nas spang ba'am/_/yang na 'gro zhing 'di nyan par mi nus so/_/zhes gnas de las gzhan du 
[\[348b.5\]]'gro na/_de dag la bsod nams ma yin pa chen po 'byung bar 'gyur ro/_/ci ste blo chung ba gang gis chos 'di ni thub pa mchog dang /_thub pa'i sras blo dang ldan pa ma yin no/_/zhes rab tu spong bar byed do/_/mi de dmyal bar 'gro 'gyur 
[\[348b.6\]]zhing /_/de nyams nas ni dud 'gror 'gro/_/thig nag dang ni yang sos dang /_/spu gri so dang me ma mur/_/ro myags chu bo rab med skye/_/de nas phyir yang spu gri sor/_/lo ma ral gri lta bu'i nags/_/yang na kyi hud zer de bzhin/_/'jig rten grags 
[\[348b.7\]]pa so thams thams/_/sdig pa'i las kyi dmyal ba ru/_/gang gis chos ni sun byed pa/_/de ni skye ba de dag 'gro/_/'jig rten smad par rab bstan pa/_/mi bzad mnar med pa zhes bya/_/ma dad sems kyis chos spangs pa/_/sdig pa'i las can gnas yin te/_/
[\[349a\]]
[\[349a.1\]]gang zhig chos ni 'di 'jigs pa/_/de la skye bo de 'tshed 'gyur/_/kun gyi mthar thug mnar med pa/_/de nyams de bzhin dmyal chen skye/_/dmyal ba'i sa mtha' mtha' yas par/_/rtag tu blo med de ni 'gro/_/mdo sde de ni rgya cher bcas/_/
[\[349a.2\]]chos kyi nor kun rab spangs nas/_/de ni 'jig rten ngan par 'gro/_/dbang med rtag par dbang du 'gro/_/gang zhig mdo sde'i cho ga 'di/_/sngags dang rgyud kyis legs par brgyan/_/grub pa sna tshogs brgya rnams 'thob/_/yang dag mtha' 
[\[349a.3\]]ni sgrib pa med/_/chos kyi dbyings kyi sku nyid yin/_/dmigs su med pa'i ngo bo nyid/_/cho ga cho ga rgya chen bcas/_/le'u rab 'byam 'dis 'dren byed/_/'jam pa'i dbyangs ni legs dgod pa/_/phun tshogs dpal dang blo gros mchod/_/
[\[349a.4\]]rtsa ba'i cho ga mi nyung ba/_/rgya che mang por bstan pa yin/_/rtag dang chad dang thog mtha' ni/_/gnyi ga'i mtha' don rnam par spangs/_/rim bcas rim ni nges par bstan/_/sngags kyi lus ni btus pa yin/_/me dang rlung dang nam mkha' dang /_/stong 
[\[349a.5\]]pa'i de nyid legs gsungs pa/_/spangs pa rtag tu 'gro ba ni/_/'og nas 'og tu de tshe 'gro/_/bskal pa rnam mang gsum gyi grangs/_/de tshe bsod nams yongs bsags nas/_/de tshe byang chub thob nas ni/_/bdag dang rgyal ba mchog rnams 
[\[349a.6\]]kyis/_/sngags dang rgyud kyi don gsungs pa/_/'gro ba yul ni sdig med la'o/_/rtsa ba'i cho ga dag byed dang /_/sdig pa med cing bkra shis pa'i/_/le'u rab 'byam rab gsungs pa/_/nges pa'i mdo sde bzang po yin/_/sa bdag yon 
[\[349a.7\]]tan bdag nyid che/_/yul dang dus kyi sbyor ba dang /_/rgyal sras mi ru skyes pa yis/_/sa steng dam pa'i chos bstan ces/_/'jig rten gtso bo thub pa ni/_/rgyal ba bdun pas bstan pa yin/_/cho ga rgya cher gsungs pa ni/_/blo dang 
[\[349b\]]
[\[349b.1\]]dpal ni mngon par 'phel/_/rtsa ba rab 'byam le'u zhes/_/sngags dang rgyud dang ldan pa de/_/gang zhig mdo mchog gtso bo 'di/_/rgyal bas mchod pa'i chos kyi mdzod/_/sa steng mis ni spong byed pa/_/de ni mnar med dmyal bar 'gro/_/
[\[349b.2\]]bskal pa chen por de 'tshed ces/_/rnam pa du mar dbye bar bstan/_/nam zhig gang du 'byung ba ni/_/mi yi lus su skyes na yang /_/dbul zhing nad mang glen pa dang /_/kla klo dag tu skye bar 'gyur/_/'jig rten smad par 'gro ba ste/_/de ni 
[\[349b.3\]]mdze can nad par 'gyur/_/lkugs shing 'on pa yan lag nyams/_/blo nyams long ba nyid dang ni/_/rtsub cing rtag tu 'jigs pa'i gzugs/_/sa steng [{]yi dgas [,]yi dwags [}]lta bur snang /_/gos ngan sems ni zhan pa dang /_/sen mo dang ni lus kyang ngan/_/
[\[349b.4\]]srin bu rnams kyis zos pa dang /_/shu ba g.yan par yang dag ldan/_/mdo sde 'di ni rab spangs na/_/gang dang gang gis 'gro bar 'gro/_/de dang der ni skye ba na/_/blo ngan rmongs par skye bar 'gyur/_/de nas byang chub sems dpa' sems dpa' 
[\[349b.5\]]chen po 'jam dpal gzhon nur gyur pa stan las langs te/_bla gos phrag pa gcig tu gzar nas pus mo g.yas pa'i lha nga sa la btsugs te/_mig phye zhing mi 'dzums par thams cad dang ldan pa'i gnas gtsang ma'i gzhal med khang na gnas pa'i lha'i 
[\[349b.6\]]bu rnams dang /_'byung po'i tshogs du ma chos mnyan pa'i phyir 'dus par shes nas/_bcom ldan 'das shAkya thub pa la 'di skad ces gsol to/_/bcom ldan 'das ji tsam du chos kyi rnam grangs 'di ni ngo mtshar te/_mchog tu legs par gsungs pa 
[\[349b.7\]]lags na/_de la bcom ldan 'das ma 'ongs pa'i dus na sems can mi rigs pa'i chags pas zil gyis non pa slu bar byed pa nga rgyal can ma dad pa gya gyu can dmu rgod tshul khrims 'chal pa dag 'byung bar 'gyur te/_de dag sngags rnams kyi rtog pa'i 
[\[350a\]]
[\[350a.1\]]bdag nyid chen po rgyas pa grub pa dang /_dus dang /_yul dang /_nges par sdom pa dang /_sngags dang /_spyod pa dang /_/sbyin sreg dang /_bzlas pa nges par sdom pa dang /_cho ga rab 'byam dag la ma dad par 'gyur/_yid la mi byed 
[\[350a.2\]]par 'gyur te/_sangs rgyas kyi bka' ma yin no/_/zhes byas nas spong bar 'gyur te/_de dag nyon mongs pa'i sems su gyur nas dus byed par 'gyur zhing /_sdug bsngal drag cing tsha ba'i tshor ba myong zhing de dag dmyal ba chen por skye bar 'gyur ro/_/
[\[350a.3\]]bcom ldan 'das sdug bsngal ba'i sems can de dag la ji ltar bsgrub par bya/_sangs rgyas bcom ldan 'das ni thugs rje chen po dang ldan pa lags so/_/de nas bcom ldan 'das kyis 'jam dpal gzhon nur gyur pa la spyi bor byugs nas bka' stsal pa/_/
[\[350a.4\]]'jam dpal khyod sems can thams cad kyi don gyi phyir rab tu zhugs pa khyod yang legs so legs so/_/'jam dpal gzhon nur gyur pa khyod de bzhin gshegs pa la don 'di yongs su zhu bar sems pa de khyod yang legs so/_/'jam dpal gzhon 
[\[350a.5\]]nur gyur pa de'i phyir legs par shin tu rab tu nyon la yid la zung shig dang /_sems can thams cad kyi don dang /_phan pa dang /_bde ba'i phyir zhugs pa dang /_lha dang /_mi rnams dang /_'jig rten la rab tu brtse ba'i phyir ngas khyod la 
[\[350a.6\]]bshad do/_/spyod pa thams cad la zhugs pa dang /_byang chub kyi lam dang /_thams cad shes pa dang /_chos kyi dbyings la 'jug pa dang /_'phags pa 'jam dpal gyi sku la gnas par 'dod pa rnams kyis rig pa'i rgyal po mchog tu gsang 
[\[350a.7\]]ba/_gzhon nu khyod kyi rtsa ba'i cho ga'i le'u rab 'byam 'chi ba'i dus kyi tshe yang 'di dran par bya'o/_/de gang zhe na/_na ma s+t+rai ya d+h+wa ta thA ga te b+h+yaH/_ar had b+h+yaH/_samyak+saM bud+d+he b+h+yaH/_o~M ku mA ra rU pi Ne/_bi shwa saM b+ha ba/_A gats+tsha/_A gats+tsha/_la hu la hu/_
[\[350b\]]
[\[350b.1\]]b+h+rU~M b+h+rU~M/_dzi na dzika_many+dzu shri ye/_su shri ye/_tA ra ya mA~M/_sarba duHkhe b+h+yaH/_phaT phaT/_sha ma ya sha ma ya/_a mr-i tod+d+ha ba/_pA paM me nA sha ya swA hA/_'jam dpal 'di ni khyod kyi snying po dam pa yin te/_zhi ba thams cad byed pa/_sdig pa 
[\[350b.2\]]thams cad zad par byed pa/_sdug bsngal thams cad las rab tu grol bar byed pa/_tshe dang /_nad med pa dang /_dbang phyug dang /_skal ba bzang po mchog dang /_ngag gi dbang phyug skyed par byed pa/_rig pa'i rgyal po thams cad gzengs 
[\[350b.3\]]stod par byed pa/_sangs rgyas bcom ldan 'das shAkya thub pas 'di gsungs ma thag tu sa chen po ri dang rgya mtsho dang bcas pa/_sems can dang snod nye ba'i mthar thug pa rnam pa drug tu rab tu g.yos par gyur to/_/'gro ba thams cad de [{]yi dgas [,]yi dwags [}]
[\[350b.4\]]kyi 'gro ba dang /_dud 'gro dang /_gshin rje'i 'jig rten dang /_dmyal ba'i sems can thams cad kyi sdug bsngal rab tu sbyangs shing /_bde ba rnams kyang rab tu thob par 'gyur la/_'jam dpal rig pa'i rgyal po 'di yang yid la byed cing /_
[\[350b.5\]]de'i tshe dam pa'i chos spong ba'i sems kyang med par 'gyur na/_bdud sdig to can gyis kyang glags rnyed par mi 'gyur la/_bgegs dang log 'dren thams cad kyang 'byer bar 'gyur ro/_/'di ltar yang sems bskyed par bya ste/_sangs rgyas bcom 
[\[350b.6\]]ldan 'das kyi sangs rgyas dang /_chos ni bsam gyis mi khyab ste/_bsam pa'am/_gzhal ba'am/_spang bar ni bdag gis ci zhig nus te/_sangs rgyas bcom ldan 'das nyid kyis mkhyen par 'gyur ro/_/'phags pa 'jam dpal 
[\[350b.7\]]gyi rtsa ba'i cho ga byang chub sems dpa'i sde snod phal po che theg pa chen po shin tu rgyas pa'i mdo las/_phan yon dang nyes dmigs kyi nus pa rab 'byam bstan pa'i le'u sum cu rtsa drug pa rdzogs so//_//bcom ldan 'das 
[\[351a\]]
[\[351a.1\]]kyis de skad ces bka' stsal nas/_dge slong de dag dang /_byang chub sems dpa' de dag dang /_thams cad dang ldan pa'i 'khor de dag dang /_gnas gtsang ma'i steng na gnas pa'i lha'i bu'i tshogs rnams dang /_sems can bye ba 
[\[351a.2\]]khri phrag brgya stong du ma dang /_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_grub pa dang /_rig 'dzin dang /_drang srong mchog dam pa du ma dang /_'jam dpal 
[\[351a.3\]]gzhon nur gyur pa dang /_spyan ras gzigs dang /_byams pa dang /_mthu chen thob dang /_mthu chen gnas dang /_phyag na rdo rje la sogs pa byang chub sems dpa' sems dpa' chen po rnams dang /_'jig rten gyi khams grangs med pa dang /_
[\[351a.4\]]chos kyi dbyings mtha' yas pa na bzhugs pa'i sangs rgyas bcom ldan 'das nyan thos dang /_rang sangs rgyas kyi 'khor dang bcas pa dang /_sangs rgyas bcom ldan 'das nam mkha'i ngo bo dang 'dra bar bzhugs pa'i sangs rgyas dang /_
[\[351a.5\]]byang chub sems dpa' sems dpa' chen po bsam gyis mi khyab pa rnams thugs rangs te/_bcom ldan 'das kyis gsungs pa la mngon par bstod do/_/'phags pa 'jam dpal gyi rtsa ba'i rgyud rdzogs so//_//dpal lha 
[\[351a.6\]]btsan po lha btsun pa byang chub 'od kyi bkas/_rgya gar gyi mkhan po dge bsnyen chen po ku mA ra ka la sha dang /_sgra sgyur gyi lots+tsha ba dge slong shAkya blo gros kyis bsgyur cing zhus te gtan la phab pa'o//_//
